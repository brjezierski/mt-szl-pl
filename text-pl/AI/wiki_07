<doc id="1296764" url="https://pl.wikipedia.org/wiki?curid=1296764" title="Pilzner">
Pilzner

Pilzner (pilsener, pils, pilsen, pilsner) – typ piwa fermentacji dolnej. Nazwę swoją piwo to zawdzięcza miejscowości Pilzno (Plzeň) w Czechach, gdzie w 1842 roku opracowano jego oryginalną recepturę. Po raz pierwszy w obrocie handlowym znalazło się to piwo pod marką Pilsner Urquell.
Historia powstania.
Historia browarnictwa w Pilźnie sięga roku 1295, jednak aż do wieku dziewiętnastego były to piwa fermentacji górnej. W 1839 roku zarządcy miasta ufundowali nowy browar w mieście. Nazwano go Měšťanský pivovar Plzeň (Bürgerliches Brauhaus, Browar Miejski w Pilźnie). Zarządzono, aby piwa powstające w nowym browarze były piwami jasnymi typu bawarskiego. Piwowarzy użyli do produkcji piwa drożdży dolnej fermentacji, a wyprodukowane piwo miało być leżakowane w beczkach. W browarze zatrudniono bawarskiego piwowara Josefa Grolla (1813-1887), który 5 października 1842 roku zaprezentował światu swoje nowe piwo. Z połączenia jasnego słodu suszonego w niskiej temperaturze (słód ten nazwano później pilzneńskim), bardzo miękkiej pilzeńskiej wody, chmielu żateckiego (od miejscowości Žatec) i bawarskiego sposobu lagerowania powstało bardzo klarowne złote piwo.
Piwo to bardzo szybko zdobyło popularność w Czechach, a co za tym idzie w Austro-Węgrzech. W 1856 zaczęto jego sprzedaż w Wiedniu, a w 1862 w Paryżu. W 1859 piwo to sprzedawane było pod zastrzeżoną marką „Pilsner Bier”, a w roku 1898 pod marką „Pilsner Urquell”.
Podział.
Według wytycznych BJCP ten gatunek piwa dzieli się na trzy podgatunki:
Pilzner czeski (bohemian pilsener).
Do produkcji używa się słodu pilzneńskiego (czasem dodaje się niewielkie ilości słodu karmelowego jasnego), chmielu żateckiego i miękkiej wody. Zacieranie słodu powinno odbywać się metodą dekokcji, powinno używać się czeskich drożdży dolnej fermentacji, a piwo lageruje się w niskich temperaturach.
Surowce – miękka woda z niską zawartością minerałów, chmiel żatecki, morawski słód jęczmienny, czeskie drożdże dolnej fermentacji.
Wygląd – barwa piwa od jasnożółtej do jasnobursztynowej. Piana biała, trwała, obfita, drobnopęcherzykowa i gęsta. Piwo powinno być bardzo lub doskonale klarowne.
Aromat – na pierwszym planie wyczuwalne są wyraźne ziołowo-korzenne aromaty czeskich chmieli. Na drugim planie wyczuwa się aromaty od słodu – słodkie, herbatnikowe, rzadziej karmelowe. Dopuszcza się delikatne aromaty diacetylu.
Smak – początkowo wyczuwalne słodkie smaki słodowe (czasem karmelowe), następnie wyraźna smak chmielu, a na koniec intensywna goryczka. Piwo powinno być rześkie, orzeźwiające, z półwytrawnym finiszem. Może być czasem lekko kwaskowe. Dopuszczalny jest lekki smak diacetylu na drugim planie. Goryczka od średniej do mocnej; może zalegać po przełknięciu.
Odczucie w ustach – średnio wysycone dwutlenkiem węgla (większość gazu powinna zniknąć podczas nalewania), dobrze pijalne, dobrze zbalansowane, gładkie, wytrawne lub średnio wytrawne.
Przykłady komercyjne – Pilsner Urquell, Staropramen, Gambrinus Pilsner.
Pilzner niemiecki (pils niemiecki).
Odpowiedź niemieckich browarów na zdobywającego w bardzo szybkim tempie popularność piwa czeskie. Jest to niemalże ten sam gatunek co pilzner czeski, zaadaptowany do warunków niemieckiego browarnictwa. Od czeskiego oryginału odróżnia się tym, że ma nieco niższy ekstrakt, co wpływa na większą wytrawność piwa, a dzięki temu wyraźniej czuć nachmielenie. O ile w czeskiej odmianie piwa dopuszcza się smak i aromat diacetylu, to w niemieckiej odmianie jest on uznawany za poważną wadę piwa.
Surowce – słód pilzneński, niemieckie chmiele (szczególnie szlachetnych odmian jak Hallertauer, Tettnanger oraz Spalt), średnio siarczanowa woda, niemieckie drożdże dolnej fermentacji.
Wygląd – barwa piwa od słomkowożółtej do jasnozłotej. Piana tak jak w czeskim pilznerze biała, trwała, obfita, drobnopęcherzykowa i gęsta. Niemieckie piwo tego typu również powinno być bardzo lub doskonale klarowne.
Aromat – wyczuwalny lekki, zbożowy aromat od słodu czasem dający nuty biszkoptowe (ciasteczkowe) oraz wyraźne chmielowe aromaty kwiatowe i korzenne. Aromat powinien być czysty, jednak dopuszcza się możliwość wystąpienia początkowo aromatu siarkowego oraz lekkich nut DMS; obie te cechy są jednak wysoce niepożądane.
Smak – piwo powinno być rześkie i gorzkie z finiszem wytrawnym lub półwytrawnym. Możliwe również smaki słodowe jednak znacznie mniej wyczuwalne niż w czeskiej wersji. Goryczka chmielowa od słabej do mocnej, jednak ważne jest, aby była efektem użycia niemieckich chmieli szlachetnych. Goryczka powinna być zdecydowana oraz dominować od początku aż do posmaku.
Odczucie w ustach – wysycenie dwutlenkiem węgla od średniego do wysokiego. Bardziej rześkie od pilznera czeskiego. Może dać odczucie ściągania na języku.
Przykłady komercyjne – Bitburger, Warsteiner, Holsten Pils, Berliner Kindl Pilsener.
Classic American Pilsner.
Gatunek ten został zapoczątkowany przez emigrantów z Europy osiedlających się w USA. Znali oni proces produkcyjny, a drożdże przywieźli ze sobą. Pozostałe składniki użyte do produkcji to lokalne słody i chmiele. Zaprzestano produkcji tego stylu w latach dwudziestych XX wieku przez wprowadzenie w życie tzw. Ustawy Volsteada i całkowitego zakazu sprzedaży alkoholu. Produkcją tego piwa zajmują się niemal wyłącznie piwowarzy-amatorzy. W okresie przed prohibicją gatunek ten charakteryzował się wyższą gęstością początkową i wyższym poziomem goryczki.
Surowce – sześciorzędowy jęczmień z dodatkiem płatkowanej kukurydzy (20-30% zasypu), którą dodaje się, aby rozcieńczyć zbyt duży poziom białek. Rodowite Amerykańskie chmiele takie jak Clusters, tradycyjne kontynentalne szlachetne chmiele, albo nowoczesne szlachetne krzyżówki (Ultra, Liberty, Crystal). Chmiele nowofalowe nie są odpowiednie przy tym gatunku. Woda z dużą ilością minerałów może prowadzić do chropowatości w smaku i ostrości w posmakach.
Wygląd – kolor piwa od słomkowego do jasnozłotego. Piana obfita, sztywna i trwała. Amerykańska wersja pilznera również musi być bardzo lub doskonale klarowna.
Aromat – średnio zbożowy, kukurydziany. Może być wyczuwalny aromat słodko-słodowy (niewyczuwalny w piwach z dodatkiem ryżu). Aromaty chmielowe od średnich do wysokich. Akceptuje się lekkie aromaty DMS.
Smak – umiarkowana do średniowysokiej słodowość zbożowa, która jest jednak mniej intensywna (zależy to od ilości użytej kukurydzy lub ryżu). W zależności od użytych składników, może być wyczuwalna słodkość kukurydzy (w piwach z płatkami kukurydzianymi) lub wysoka wytrawność (w piwach z ryżem). Goryczka chmielowa od średniej do wysokiej; nie powinna być jednak chropowata ani pozostawiać ostrego posmaku.
Odczucie w ustach – piwo to powinno być rześkie i orzeźwiające, bardziej gładkie niż wersje europejskie.

</doc>
<doc id="1296766" url="https://pl.wikipedia.org/wiki?curid=1296766" title="Pils">
Pils



</doc>
<doc id="1296767" url="https://pl.wikipedia.org/wiki?curid=1296767" title="FK Priština">
FK Priština



</doc>
<doc id="1296768" url="https://pl.wikipedia.org/wiki?curid=1296768" title="Sara Paretsky">
Sara Paretsky

Sara Paretsky (ur. 8 czerwca 1947 w Ames) – współczesna pisarka amerykańska, autorka powieści kryminalnych. Główną bohaterką jej książek jest V. I. Warshawski, prywatna detektyw pochodzenia polsko-żydowskiego. Akcja wielu jej utworów rozgrywa się w Chicago, a koloryt lokalny tego miasta odgrywa w nich dużą rolę.

</doc>
<doc id="1296771" url="https://pl.wikipedia.org/wiki?curid=1296771" title="Syczek długoskrzydły">
Syczek długoskrzydły

Syczek długoskrzydły ("Otus collari") – gatunek ptaka z rodziny puszczykowatych (Strigidae). Występuje w Indonezji. Dotychczas spotkano go jedynie na Wyspie Sangihe. Odkryto go i naukowo opisano w 1998 r.

</doc>
<doc id="1296773" url="https://pl.wikipedia.org/wiki?curid=1296773" title="Sura al-Nourain">
Sura al-Nourain

Sura al-Nourain (też al-nurain albo al-nuray) (), czyli „Sura Świetle” albo „Sura 2 Światła” jest surą, która według niektórych sekt szyickich należy do sur, które ze względów politycznych nie zostały umieszczone w Koranie.
Składa się ona z 42 wersetów. Treść tej sury przedstawia, podobnie jak treść sury Wilayah, Alego jako następcę proroka Mahometa.

</doc>
<doc id="1296774" url="https://pl.wikipedia.org/wiki?curid=1296774" title="Kľak (Wielka Fatra)">
Kľak (Wielka Fatra)

Kľak (1394 m n.p.m.) – potężny, rozłożysty szczyt w Wielkiej Fatrze w Karpatach Zachodnich na Słowacji.
Położenie.
Wznosi się w północno-zachodniej części Wielkiej Fatry, w "turczańskiej" odnodze jej głównego grzbietu. Po Borišovie jest drugim co do wysokości szczytem tej odnogi. Znajduje się w długim grzbiecie tworzącym lewe zbocza Ľubochnianskiej Doliny. Jest zwornikiem; w kierunku północno-zachodnim odgałęzia się od niego grzbiet, który przez szczyty Prieložnica (1079 m) i Katova skala (927 m) opada nad Sklabinský Podzámok. Grzbiet ten oddziela doliny: Kantorską na południu i Hlavną na północy. Również drugi, północny wierzchołek Kľaka jest zwornikiem; na północny zachód odgałęzia się od niego grzbiet ze szczytami Brdce i Viecha. Grzbiet ten oddziela Hlavna dolinę od Veľkiej doliny.
Przez grzbiet i szczyty Kľaka biegnie granica Parku Narodowego Wielka Fatra – należą do niego stoki wschodnie tworzące zbocza Doliny Ľubochnianskiej.
Opis szczytu.
Kľak posiada bardzo urozmaiconą budowę geologiczną. Stoki masywu zbudowane są z kredowych i jurajskich skał zaliczanych do tzw. serii szypruńskiej. Niżej na zboczach południowo-wschodnich i południowo-zachodnich występują granity krystalicznego jądra. Szczyt buduje potężna czapa wypreparowana w formie ostańca z triasowych wapieni.
Masyw Kľaku jest prawie w całości porośnięty lasem, jedynie w partiach podszczytowych występuje kilka większych polan. Urozmaicone podłoże wpływa na bogactwo flory masywu. W szczelinach wapiennych skał obficie występuje pierwiosnek łyszczak, na łąkach – goryczka wiosenna i rzadki gnidosz Hacqueta. Na zarastających usypiskach pod szczytem rośnie paproć języcznik zwyczajny, a niżej na wyrębach smotrawa okazała. Podszczytowe partie góry znajdują się w obrębie rezerwatu przyrody Ľubochniansky Kľak.
Turystyka.
Szczyt zapewnia rozległą, dookolną panoramę, najszerszą w całej "turczańskiej" gałęzi Wielkiej Fatry. Obejmuje ona całą północną część tej grupy górskiej, góry Żar, Małą Fatrę i północną część Kotliny Turczańskiej, Magurę Orawską z Kubińską Halą, Wielki Chocz i Tatry Zachodnie. Dostępny jest ze wszystkich stron znakowanymi szlakami turystycznymi – wszystkie są dość długie i męczące.
Przez grzbiet Kľaka nad Ľubochnianską doliną biegnie długi, czerwono znakowany szlak z Ľubochňi do Chaty pod Borišovom. Na szczycie dołączają do niego dwa szlaki; zielony z Ľubochnianskiej doliny i niebieski ze wsi Podhradie.

</doc>
<doc id="1296775" url="https://pl.wikipedia.org/wiki?curid=1296775" title="Stefan z Wierzbna (zm. 1347)">
Stefan z Wierzbna (zm. 1347)

Stefan z Wierzbna (zm. 1347) - kanonik wrocławski, z rodu panów z Wierzbnej.
Był synem Stefana, podstolego na dworze księcia wrocławskiego Henryka IV Probusa; bratem Fasolda i Henryka.
Stefan, podobnie jak jego brat Henryk, wybrał karierę duchowną. Dzięki protekcji stryja, biskupa wrocławskiego także noszącego imię Henryk, został kanonikiem wrocławskim; po raz pierwszy jako taki Stefan występuje na dokumencie z 5 marca 1319 roku.
W testamencie z 2 listopada 1346 przeznaczył środki na fundację altarii w katedrze wrocławskiej.

</doc>
<doc id="1296776" url="https://pl.wikipedia.org/wiki?curid=1296776" title="Postawa zasadnicza">
Postawa zasadnicza

Postawa zasadnicza – ustalona w regulaminach wojskowych (także policyjnych, strażackich, harcerskich, Związek Strzelecki "Strzelec") postawa pojedynczego żołnierza (funkcjonariusza, harcerza, strzelca) sygnalizująca jego gotowość do przyjmowania rozkazów od przełożonych. Przyjmowana jest na komendę „baczność!” lub po usłyszeniu od przełożonego zapowiedzi komendy.
W postawie zasadniczej żołnierz (sam lub w szyku) stoi nieruchomo wyprostowany, równomiernie rozkładając ciężar ciała na obu całych stopach (a nie głównie na palcach albo na piętach), twarzą do linii frontu. W różnych armiach i formacjach zmilitaryzowanych na świecie szczegóły postawy (ułożenie nóg i dłoni) różnią się nieznacznie.
Polska.
W Polsce przyjęto, że pięty stojącego w postawie zasadniczej żołnierza winny się dotykać, natomiast czubki butów powinny być nieco rozchylone. Kolana zbliżone do siebie o ile pozwala na to budowa ciała, nogi w kolanach wyprostowane. Mięśnie krzyża i górnej części ud napięte, by usztywniały tułów w pasie. Brzuch lekko wciągnięty, pierś wysunięta ku przodowi przez swobodne cofnięcie ramion w tył. Jeśli żołnierz nie ma ze sobą broni, to obie jego ręce powinny być wyprostowane wzdłuż bioder i ud, dłonie również wyprostowane ze złączonymi palcami, środkowe palce dłoni dotykać powinny linii szwów spodni. Żołnierz powinien stać wyprostowany, z łokciami odchylonymi nieco w przód, ramionami na równej wysokości, szyją wyciągniętą swobodnie, z lekko uniesionym podbródkiem oraz twarzą i wzrokiem skierowanym na wprost, usta powinien mieć zamknięte naturalnie (nie zaciśnięte).
Jeśli żołnierz ma ze sobą broń, to położenie jednej lub obu rąk może być inne (zazwyczaj przytrzymują broń); w szczególnym przypadku – z szablą wydobytą z pochwy – postawę zasadniczą wykonuje się trzymając szablę swobodnie opuszczoną prawą ręką, obejmując jej rękojeść kciukiem, palcem wskazującym i środkowym, a głownię grzbietem (tylcem) trzymając opartą o ramię na szwie rękawa z ostrzem skierowanym w przód. Kawalerzysta, jeśli jest pieszo z koniem, winien stać obok konia, z lewej strony jego głowy, prawą ręką przytrzymując wodze wędzidłowe pod pyskiem końskim, a w lewej ręce opuszczonej swobodnie wewnętrzną stroną pięści dotykającą uda trzymając koniec wodzy.
W innych krajach.
W armii amerykańskiej ułożenie nóg powinno być takie, by kąt między osiami stóp wynosił 45°, a w szwajcarskiej – 60°.
Postawa zasadnicza wykorzystywana jest także w gimnastyce jako podstawowy element wyjściowy do układów gimnastycznych.

</doc>
<doc id="1296777" url="https://pl.wikipedia.org/wiki?curid=1296777" title="Szatańskie wersety">
Szatańskie wersety

Szatańskie wersety (آیات الشيطان) – wersety "Koranu", które rzekomo zostały objawione prorokowi Mahometowi przez Szatana, który przybrał postać archanioła Gabriela. W 53. surze pt. „Gwiazda” (ar. "An-Nadżm") po słowach:
miał mu podyktować słowa znane jako „szatańskie wersety”:
zmienione w późniejszym objawieniu na:
Problematyczność tego przekazu polega na tym, że Allāt, al-'Uzzā i Manāt (w przekładach angielskich El-Lata, Al-Ozza i Menata, wspominane powyżej) były boginiami czczonymi w Mekce. Mahomet wypowiadał zaś słowa wspomniane w przytoczonych wersetach właśnie do mieszkańców Mekki: stwierdziwszy więc, że "to najprzedniejsze boginie / i można liczyć na ich wstawiennictwo", niejako podważył monoteizm własnej wiary/religii.
Wersety te były inspiracją do napisania powieści "Szatańskie wersety" (1988) Salmana Rushdiego.

</doc>
<doc id="1296778" url="https://pl.wikipedia.org/wiki?curid=1296778" title="Mothermania">
Mothermania

Mothermania – pierwszy album kompilacyjny prowadzonej przez Franka Zappę grupy The Mothers of Invention. Autorem wszystkich utworów jest Frank Zappa.
Lista utworów.
Album zawiera utwory:
Twórcy.
The Mothers of Invention:

</doc>
<doc id="1296780" url="https://pl.wikipedia.org/wiki?curid=1296780" title="Widmo rotacyjne">
Widmo rotacyjne



</doc>
<doc id="1296785" url="https://pl.wikipedia.org/wiki?curid=1296785" title="Autostrada 403">
Autostrada 403

Autostrada 403 (ang. "Highway 403") – autostrada w Kanadzie, w południowo-zachodniej części prowincji Ontario. Przebiega od Woodstock, przez Brantford, Hamilton, Burlington i Oakville do Mississauga. Na obu końcach łączy się z autostradą 401. Na 22 km odcinku ma podwójne oznakowanie: jako autostrada 403 i autostrada QEW. Długość wynosi 126 km. Budowę autostrady zakończono w 1997.

</doc>
<doc id="1296786" url="https://pl.wikipedia.org/wiki?curid=1296786" title="Henryk z Wierzbna (zm. 1342–1343)">
Henryk z Wierzbna (zm. 1342–1343)

Henryk z Wierzbna (zm. po 21 grudnia 1342 a przed 19 kwietnia 1343) – archidiakon wrocławski, z rodu panów z Wierzbnej.
Był synem Fasolda; bratem Stefana.
W dokumentach po raz pierwszy pojawia się w 1315 roku. Jako osoba świecka występuje jeszcze w 1324 roku. Później obrał stan duchowny. 3 września 1327 roku po raz pierwszy występuje jako kanonik wrocławski.
W 1333 roku został archidiakonem wrocławskim, w 1339 roku był kolektorem świętopietrza. Po raz ostatni jako osoba żyjąca w źródłach występuje 21 grudnia 1342 roku.
Pewne komplikacje dla badaczy powoduje fakt, że w tym samym czasie co Henryk, kanonikiem wrocławskim był jego stryj i imiennik.

</doc>
<doc id="1296787" url="https://pl.wikipedia.org/wiki?curid=1296787" title="Mikołaj Tavelić">
Mikołaj Tavelić

Mikołaj Tavelić, właśc. Nikola Tavelić (ur. ok. 1340 w Szybeniku, zm. 14 listopada 1391 w Jerozolimie) – chorwacki franciszkanin, męczennik, misjonarz, święty Kościoła katolickiego.
Życiorys.
Zgodnie z "Martyrologium rzymskim" urodził się w Szybeniku w środkowej Dalmacji w Chorwacji; niektóre źródła podają miejscowość Stankovci. W 1365 wstąpił do zakonu franciszkanów, a następnie, na skutek prośby Grzegorza XI udał się do Bośni jako duszpasterz. Tam przez 12 lat skutecznie szerzył naukę o Chrystusie. W 1384 udał się wraz z trzema współbraćmi do Ziemi Świętej na misje, gdzie opiekował się miejscami kultu oraz przybywającymi pielgrzymami. 11 listopada 1391 udał się wraz z pozostałymi misjonarzami do muzułmańskiego meczetu w Jerozolimie, aby głosić słowo Boże. Brutalnie pobici zostali zaprowadzeni przed sąd (kadi), który skazał zakonników na śmierć. Wyrok został wykonany 14 listopada niedaleko Bramy Dawida.
Patronat.
Jest patronem Chorwatów, czczony jako obrońca narodu.
Dzień obchodów.
Jego wspomnienie liturgiczne obchodzone jest 14 listopada.
Proces beatyfikacyjny i kanonizacyjny.
Kult Mikołaja Tavelicia był żywy już od momentu jego męczeńskiej śmierci, szczególnie w Szybeniku oraz w zakonie franciszkańskim.
W 1880 roku bp Antun Josip Fosco rozpoczął starania o beatyfikację. Nastąpiła ona dziewięć lat później, a dokonał jej dla diecezji Szybenik papież Leon XIII.
W 1898 roku kult błogosławionego Mikołaja zatwierdzono oficjalnie w zakonie franciszkańskim, a dwa lata później dla kościołów w Ziemi Świętej.
Uroczysta kanonizacja, w obecności 20 tysięcy pielgrzymów z Chorwacji, miała miejsce 21 czerwca 1970 roku w Rzymie. Dokonał jej papież Paweł VI.
Mikołaj Tavelić jest pierwszym świętym pochodzącym z Chorwacji.

</doc>
<doc id="1296789" url="https://pl.wikipedia.org/wiki?curid=1296789" title="Uncle Meat">
Uncle Meat

Uncle Meat – pierwsza ścieżka dźwiękowa do filmu o tym samym tytule, grupy The Mothers of Invention nagrana w 1969 r. i wydana w kwietniu tego samego roku.
Listy przebojów.
Album - Billboard (North America)

</doc>
<doc id="1296791" url="https://pl.wikipedia.org/wiki?curid=1296791" title="Ali bin Abi Talib">
Ali bin Abi Talib



</doc>
<doc id="1296792" url="https://pl.wikipedia.org/wiki?curid=1296792" title="Miklos Nyiszli">
Miklos Nyiszli



</doc>
<doc id="1296794" url="https://pl.wikipedia.org/wiki?curid=1296794" title="Lubelska Szkoła Biznesu">
Lubelska Szkoła Biznesu

Lubelska Szkoła Biznesu – szkoła w Lublinie, której celem jest doskonalenie umiejętności kierowniczych przedsiębiorców i menedżerów, rozwijanie ducha przedsiębiorczości oraz aktywne uczestniczenie w rozwoju gospodarczym regionu lubelskiego. Misja Szkoły realizowana jest dzięki szeroko zakrojonej działalności szkoleniowej i konsultingowej oraz wspieraniu przedsięwzięć gospodarczych.
Historia.
Lubelska Szkoła Biznesu powstała w 1990 z inicjatywy Katolickiego Uniwersytetu Lubelskiego. W 1991 została ona objęta patronatem brytyjskiego Funduszu Know-How, uzyskując w ten sposób wsparcie materialne i organizacyjne. W tym samym roku szkoła rozpoczęła współpracę z Uniwersytetem Centralnego Lancashire w Preston, która zaowocowała opracowaniem i realizacją podyplomowych studiów menedżerskich Master of Business Administration.

</doc>
<doc id="1296796" url="https://pl.wikipedia.org/wiki?curid=1296796" title="Gemma Galgani">
Gemma Galgani

Maria Gemma Umberta Galgani (ur. 12 marca 1878 w Borgonuovo di Camigliano, zm. 11 kwietnia 1903 w Lukce) – święta katolicka, dziewica, włoska mistyczka, stygmatyczka.
Życiorys.
Pochodziła z wielodzietnej rodziny aptekarza. Po śmierci matki (1886) opiekowała się dziećmi znajomego aptekarza (osierocona została z siedmiorgiem rodzeństwa w 1897 roku). 8 grudnia 1899 w czasie uroczystości Niepokalanego Poczęcia, złożyła ślub dziewictwa.
Choroby uniemożliwiły jej wstąpienie do zgromadzenia mniszek pasjonistek klauzurowych. Na jej ciele pojawiły się rany, cierpiała także na chorobę Potta. Miała prowadzić rozmowy z Jezusem i Matką Bożą dotyczące cierpienia niezawinionego. Ostatnie 4 lata życia spędziła w rodzinie Gianninich . Zmarła w wigilię Wielkanocy.
Beatyfikowana 14 maja 1933, przez papieża Piusa XI, Pius XII kanonizował św. w bazylice św. Piotra na Watykanie 2 maja 1940. Była pierwszą świętą zmarłą i kanonizowaną w XX wieku. Powodem uznania jej świętości stało się świadome, milczące przyjęcie cierpienia przez św. Gemmę.
Atrybutem świętej jest lilia, a jej wspomnienie liturgiczne obchodzone jest w archidiecezji lukkijskiej i w zgromadzeniach pasjonistowskich 16 maja.
Bibliografia.
Dzieła św. Gemmy Galgani:
Biografie:

</doc>
<doc id="1296798" url="https://pl.wikipedia.org/wiki?curid=1296798" title="Antoni Wroniecki (generał)">
Antoni Wroniecki (generał)

Antoni Wroniecki (ur. 1790 w Poznaniu, zm. 3 grudnia 1838 w Paryżu) – generał brygady wojsk polskich w powstaniu listopadowym.
Życiorys.
W 1806 wstąpił do armii Księstwa Warszawskiego. Odbył kampanie 1807, 1809 i 1812. Pod Bobrujskiem dostał się do niewoli rosyjskiej. Awansował na kapitana. W armii Królestwa Kongresowego dowódca 5. Pułk Piechoty Liniowej Królestwa Kongresowego. Awansował do stopnia podpułkownika. Po wybuchu powstania listopadowego przejściowo dowodził 4. Pułkiem Strzelców Pieszych. Dowódca 1 brygady 1. Dywizji Piechoty od 28 lutego do 26 marca 1831, następnie szef sztabu 4. Dywizji Piechoty. Dnia 12 maja 1831 awansowany do stopnia generała brygady. Odznaczony Orderem Virtuti Militari.
W imieniu naczelnego wodza podpisał 4 października 1831 konwencję z wojskami pruskimi, określającą warunki pobytu wojska polskiego w Prusach. Od 1832 na emigracji we Francji.
Był członkiem loży wolnomularskiej "Halle der Beständigkeit".
Pochowany na Cmentarzu Montmartre w Paryżu.

</doc>
<doc id="1296799" url="https://pl.wikipedia.org/wiki?curid=1296799" title="Baczność">
Baczność



</doc>
<doc id="1296803" url="https://pl.wikipedia.org/wiki?curid=1296803" title="Lugeilang">
Lugeilang

Lugeilang – bóstwo ludów zamieszkujących Karoliny w Mikronezji. 
Był synem Aluelapa, wszechwiedzącym bogiem nieba i władcą świata. Do niego wznosili modły żeglarze, podróżnicy, stolarze i budowniczowie łodzi. Według wierzeń, zstąpił z nieba i nauczył ludzi fryzjerstwa, wykonywania tatuażu i wykorzystywania palmy kokosowej. 
Jego żoną była bogini Ilamamulul, miał dwoje dzieci Iolofatha i Khiou. 

</doc>
<doc id="1296804" url="https://pl.wikipedia.org/wiki?curid=1296804" title="Powstanie przeciwko Sewerowi">
Powstanie przeciwko Sewerowi

Powstanie przeciwko Sewerowi – żydowskie powstanie w 197 roku na tle wewnętrznych konfliktów religijnych, gdy cesarzem rzymskim był Septymiusz Sewer.
W latach 197–199 Rzymianie prowadzili wojnę z Partami. W tym czasie Samarytanie i Żydzi podnieśli bunt. Gdy Sewer wracając spod Hatry zapoznał się na miejscu dokładnie z sytuacją, siłą stłumił w Judei rozruchy wśród Judejczyków i mieszkańców Samarii, gdyż nie mógł tolerować powstań na zapleczu syryjskiego limesu zagrożonego atakiem Partów. Prawdopodobnie z tego powodu Senat nagrodził cesarza triumfem nad Żydami ("Judaicum triumphum decreverat"), który Sewer, ze względu na swoją chorobę, pozwolił odbyć swojemu synowi, Karakalli.

</doc>
<doc id="1296805" url="https://pl.wikipedia.org/wiki?curid=1296805" title="Orontydzi">
Orontydzi

Orontydzi (orm:Երվանդունիների հարստություն) – dynastia panująca w Armenii w okresie IV-III w. p.n.e. Zapoczątkowali tworzenie państwowości ormiańskiej na ziemiach należących w przeszłości do Urartu.
Początki.
Założycielem dynastii był Orontes, zięć Artakserksesa II, który ok. 400 r. p.n.e. został satrapą Armenii.
Orontydzi władali: Armenią Większą, oraz krainami nad górnym Eufratem; Sophene oraz Kommagene. Armenia Mniejsza weszła w skład Królestwa Pontu. 
W wyniku podboju państwa Achemenidów przez Aleksandra Wielkiego dawna satrapia Armenii uzyskała samodzielność, ponieważ inwazja macedońska jej nie objęła.
Ziemie znajdujące się w posiadaniu Mithranesa stały się celem ekspansji Seleucydów. Zmagania z potężnym sąsiadem zmusiły lokalnych Orontydów rządzących w Wielkiej Armenii i Armenii Sophene do uznania zwierzchnictwa Antiocha III Wielkiego nad sobą.

</doc>
<doc id="1296808" url="https://pl.wikipedia.org/wiki?curid=1296808" title="Uniwersytet Centralnego Lancashire">
Uniwersytet Centralnego Lancashire

Uniwersytet Centralnego Lancashire, Uniwersytet Środkowego Lancashire (ang. University of Central Lancashire) – brytyjski uniwersytet publiczny znajdujący się w Preston. Do stycznia 2007 miał on dodatkowe kampusy w Carlisle i Penrith, przejęte przez powstały w tym samym roku Uniwersytet Kumbrii (University of Cumbria).
Został założony 7 października 1828 jako "Institution for the Diffusion of Knowledge". Przed 1992, od 1 września 1973, uczelnia funkcjonowała pod nazwą "Preston Polytechnic", a potem "Lancashire Polytechnic" (od 1984). Jeszcze wcześniej nosiła nazwy "Harris College" oraz "The Harris Institute".

</doc>
<doc id="1296809" url="https://pl.wikipedia.org/wiki?curid=1296809" title="Walerian Zawirski">
Walerian Zawirski

Walerian Zawirski właściwie Zawierski-Bartkowski (ur. 13 grudnia 1798 w Okrupiszkach, zm. 11 maja 1861 w Paryżu) – dowódca w powstaniu mińskim w czasie powstania listopadowego w 1831. 
2 lipca 1831 mianowany majorem 2. Pułku Ułanów. Od 1832 na emigracji we Francji.
Pochowany na Cmentarzu Montmartre.

</doc>
<doc id="1296810" url="https://pl.wikipedia.org/wiki?curid=1296810" title="Preston Institution for the Diffusion of Knowledge">
Preston Institution for the Diffusion of Knowledge



</doc>
<doc id="1296811" url="https://pl.wikipedia.org/wiki?curid=1296811" title="Lancashire Polytechnic">
Lancashire Polytechnic



</doc>
<doc id="1296812" url="https://pl.wikipedia.org/wiki?curid=1296812" title="Walerian Zawierski-Bartkowski">
Walerian Zawierski-Bartkowski



</doc>
<doc id="1296813" url="https://pl.wikipedia.org/wiki?curid=1296813" title="Harris College">
Harris College



</doc>
<doc id="1296814" url="https://pl.wikipedia.org/wiki?curid=1296814" title="The Harris Institute">
The Harris Institute



</doc>
<doc id="1296815" url="https://pl.wikipedia.org/wiki?curid=1296815" title="Sura Al-Khalaʿ">
Sura Al-Khalaʿ



</doc>
<doc id="1296818" url="https://pl.wikipedia.org/wiki?curid=1296818" title="Powstanie przeciwko Antoninusowi">
Powstanie przeciwko Antoninusowi

Powstanie przeciwko Antoninusowi – żydowskie powstanie przeciwko Rzymianom za czasów Antoninusa Piusa w roku 155 n.e.
Za panowania cesarza Antoninusa Żydzi próbowali zrzucić rzymskie jarzmo. Napięte relacje istniejące między Partami a Rzymianami mogły zachęcić Żydów do buntu i spodziewania się pomocy ze strony Partii, ale takie wsparcie nigdy nie nadeszło i bunt został prawdopodobnie stłumiony w zarodku. 

</doc>
<doc id="1296820" url="https://pl.wikipedia.org/wiki?curid=1296820" title="Stefan z Wierzbna (zm. po 1326)">
Stefan z Wierzbna (zm. po 1326)

Stefan z Wierzbna (ur. ok. 1305, zm. po 1326) - protoplasta morawskiej linii rodu panów z Wierzbnej.
Był synem Fasolda i bratem Henryka, archidiakona wrocławskiego. Pojawia się wraz z bratem na dokumencie z 1326 roku.
W drugiej połowie XIV wieku na Morawach działał Stefan z Wierzbna, zmarły między 1378 a 1396 roku. Miał on synów Heinczka i Stefana oraz córki Annę, żonę niejakiego Jirzika, i Agnieszkę, żonę Pawła Schenwitza, starostę Osoblahy. Hipotetycznie przyjmuje się, że Stefan działający na Morawach nie był identyczny ze Stefanem Fasoldowicem, lecz jego synem i imiennikiem.

</doc>
<doc id="1296821" url="https://pl.wikipedia.org/wiki?curid=1296821" title="Kazimierz Paszkowicz">
Kazimierz Paszkowicz

Kazimierz Paszkowicz herbu Groty (ur. 10 marca 1788 w Zegrzu, zm. 29 lipca 1845 w Paryżu) – podpułkownik wojsk polskich w powstaniu listopadowym.
Życiorys.
W 1809 wstąpił do Pułku 2 Piechoty Armii Księstwa Warszawskiego. W 1810 awansowany na podporucznika, w 1812 - porucznika, w 1813 - kapitana. 23 października 1813 otrzymał Krzyż Legii Honorowej. W wybuchu powstania w 1830 jako jeden z nielicznych oficerów opowiedział się za dalszą walką. W 1831 dowódca 13 Pułku Piechoty Liniowej. 21 września 1831 odznaczony Krzyżem Kawalerskim Orderu Virtuti Militari. 
Po upadku powstania na emigracji we Francji. W 1833 roku był dowódcą 2. batalionu Hufca Świętego, złożonego z polskich emigrantów, próbujących przez Szwajcarię bezskutecznie nieść pomoc powstaniu we Frankfurcie. Czasowo przebywał w Szwajcarii do 1834. W 1834 roku skazany przez władze rosyjskie na powieszenie za udział w powstaniu listopadowym. Pochowany na Cmentarzu Montmartre.

</doc>
<doc id="1296826" url="https://pl.wikipedia.org/wiki?curid=1296826" title="Kserkses z Armenii">
Kserkses z Armenii

Kserkses (orm: "Շավարշ") – król Armenii Sophene w latach ?-212 p.n.e. z dynastii Orontydów. Syn Arsamesa II.
Walczył z Antiochem III Wielkim, który oblegał jego stolicę Arsamosatę.
Król Antioch III dał mu za żonę swoją siostrę Antiochis, która później go zamordowała.

</doc>
<doc id="1296832" url="https://pl.wikipedia.org/wiki?curid=1296832" title="Majla Zeneli">
Majla Zeneli

Majla Zeneli (ur. 1980 w Tiranie) - albańska artystka, poetka i autorka opowiadań, mieszkająca w Polsce i w Niemczech.
Życiorys.
W latach 1997 - 2001 studiowała w Szkole Sztuk Pięknych im. Stanisława Kopystyńskiego we Wrocławiu, a następnie we wrocławskiej Akademii Sztuk Pięknych (2001 - 2006). Pracę dyplomową obroniła w czerwcu 2006, pod kierunkiem prof. Eugeniusza Get-Stankiewicza. Jest laureatką stypendium im. Tadeusza Kulisiewicza dla najlepszego studenta grafiki w Polsce. Po raz pierwszy zaprezentowała swoje prace w 2008 na Międzynarodowym Triennale Małe Formy Grafiki w Łodzi. Swoje prace wystawiała w galeriach niemieckich: w Wiesbaden i Halle (Saale), a także we wrocławskiej Galerii Rewolucja. Specjalizuje się w drzeworycie. W 2013 jej drzeworyty wystawiano w Lipsku i Hildesheim.
W 2000 nakładem wydawnictwa Toena ukazał się w Tiranie tomik jej opowiadań "Copeza fytyre".

</doc>
<doc id="1296837" url="https://pl.wikipedia.org/wiki?curid=1296837" title="Powiat szczuczyński (województwo białostockie)">
Powiat szczuczyński (województwo białostockie)

Powiat szczuczyński – powiat istniejący w latach 1866-1948 na terenie obecnego województwa podlaskiego, poprzednik obecnego powiatu grajewskiego. Początkowo ośrodkiem administracyjnym powiatu był Szczuczyn, lecz podczas I wojny światowej siedziba starostwa została przeniesiona do Grajewa.
Powiat szczuczyński, jako część guberni łomżyńskiej, został powołany przez władze carskie w 1866 roku w związku z przeprowadzoną wówczas reformą administracyjną. Obejmował miasta Szczuczyn, Grajewo, Rajgród i Radziłów.
Podczas I wojny światowej powiat szczuczyński został utrzymany przez Niemców w jego dawnych granicach, jednak ze względu na zniszczenie Szczuczyna, siedzibę władz powiatowych przeniesiono do Grajewa, które było większe i posiadało lepsze warunki komunikacyjne. W niepodległej Polsce, na mocy ustawy z dnia 14 sierpnia 1919 roku, reaktywowano powiat szczuczyński. Nazwa "szczuczyński" została utrzymana tylko ze względów historycznych i tradycyjnych, mimo że siedzibą powiatu było Grajewo. Dopiero 12 marca 1948 roku konsekwentnie zmieniono oficjalną nazwę powiatu na "powiat grajewski".
Demografia.
Według spisu powszechnego z 1921 roku, powiat w ówczesnych granicach zamieszkiwało 58178 osób, w tym 51031 (87,7%) Polaków, 6996 (12,0%) Żydów, 84 (0,1%) Rosjan, 19 Białorusinów, 16 Litwinów, 14 Niemców, 7 Rusinów, 6 Romów, 3 Łotyszy 1 Czech i 1 Fin.
Religia.
Według spisu powszechnego z 1921 roku, 50561 (86,9%) mieszkańców powiatu w ówczesnych granicach wyznawało rzymski katolicyzm, 7278 (12,5%) judaizm, 151 (0,3%) prawosławie, 144 (0,2%) protestantyzm, 33 było staroobrzędowcami i 11 greko-katolikami.

</doc>
<doc id="1296842" url="https://pl.wikipedia.org/wiki?curid=1296842" title="Powiat szczuczyński (województwo nowogródzkie)">
Powiat szczuczyński (województwo nowogródzkie)

Powiat szczuczyński – powiat w województwie nowogródzkim II Rzeczypospolitej z siedzibą w Szczuczynie, utworzony 21 maja 1929 z części powiatu lidzkiego i powiatu grodzieńskiego województwa białostockiego. 
Pod względem administracji poborowej powiat szczuczyński podlegał Powiatowej Komendzie Uzupełnień Lida (od 1 września 1938 roku – Komenda Rejonu Uzupełnień Lida).
Gminy.
W nawiasie podano powiat, z którego przyłączono gminę

</doc>
<doc id="1296843" url="https://pl.wikipedia.org/wiki?curid=1296843" title="Powstanie przeciwko Herakliuszowi">
Powstanie przeciwko Herakliuszowi

Powstanie przeciwko Herakliuszowi (613-617) było żydowską rebelią przeciwko Cesarstwu Bizantyjskiemu, która pomogła Persom w ich wojnie z Bizantyjczykami (602 - 628).
Żydzi z Palestyny zbuntowali się przeciwko cesarzowi Herakliuszowi i przeszli na stronę Chosrowa II w celu wyzwolenia Jerozolimy oraz aby mogli ją samodzielnie kontrolować. Beniamin z Tyberiady był przywódcą żydowskim, który wspomagał Persów w ich wojnie z Bizantyjczykami. Główna bitwa rozegrała się w Jerozolimie. Miasto padło po 20-dniowym oblężeniu połączonych sił Persów i Żydów. Chrześcijan mieszkających w Jerozolimie wymordowano. Żydzi otrzymali zezwolenie na kierowanie miastem i faktycznie robili to przez następne pięć lat.

</doc>
<doc id="1296846" url="https://pl.wikipedia.org/wiki?curid=1296846" title="Lure of the Temptress">
Lure of the Temptress

Lure of the Temptress – komputerowa gra przygodowa stworzona przez firmę Revolution Software i wydana w 1992 roku przez Virgin Interactive Entertainment dla komputerów Amiga, Atari ST oraz PC.
Jest to pierwsza gra firmy, w której zastosowany został system Virtual Theatre, dający postaciom niezależnym element losowości w ich poczynaniach, przy równoczesnym zaprogramowaniu rutynowych zajęć i interakcji z innymi postaciami. Silnik gry został przystosowany do działania w wirtualnej maszynie ScummVM, dzięki czemu można uruchomić go na współczesnych platformach. 
Gra.
Akcja gry rozgrywa się w średniowiecznym świecie fantasy, w mieście Turnvale. Głównym bohaterem jest młody rycerz o imieniu Diermot, królewski giermek. Zła czarodziejka Selena zabiła króla, a jego samego wrzuciła do lochu. Diermot musi najpierw uciec, a następnie powstrzymać czarownicę. W swojej przygodzie gracz nie pozostaje osamotniony. Będą mu pomagać napotkane postaci, w tym m.in. uratowany przez gracza chłopak o imieniu Ratpouch.
W dniu 1 kwietnia 2003 roku firma Revolution Software udostępniła grę do darmowego pobrania.

</doc>
<doc id="1296848" url="https://pl.wikipedia.org/wiki?curid=1296848" title="Gesta Romanorum">
Gesta Romanorum

Gesta Romanorum (pol. Dzieje Rzymskie) – głośny zbiór przypowieści i moralitetów, dzieło anonimowego autora, przypuszczalnie angielskiego franciszkanina, powstałe około roku 1330 i przeznaczone dla kaznodziejów i posiadających pewną znajomość teologii zakonników.
Nazwa „dzieje rzymskie” wzięła się stąd, że każda niemal opowiastka rozpoczyna się formułką, że rzecz miała miejsce za życia tego czy innego cesarza rzymskiego, przy czym obok autentycznych imion cesarzy pojawiają się też zmyślone.
Formuła.
Zbiór obejmuje (w zależności od wydania) 200-300 opowiastek, które – obok pseudohistorycznej formuły wstępnej – kończą się komentarzem tłumaczącym ich sens, a zwanym wykładem obyczajnym (łac. "moralisatio" lub "applicatio").
Opowieści są bardzo różnego pochodzenia. Różnią się też pod względem wartości artystycznej. Obejmują wiele utworów krążących po całej Europie doby średniowiecza, a wywodzących się zarówno z mitologii greckiej i rzymskiej, jak i bajek i humoresek, paraboli buddyjskich, a także utworów literackich, jak np. opowieść o królu Tyru Apoloniuszu – łacińska wersja zaginionego poematu greckiego, w którym pojawia się nawiązanie do motywu Lamii, kobiety-demona zesłanej na zgubę mężczyzny. Dzięki tej rozmaitości zbiór cieszył się ogromną popularnością, o czym świadczy liczba kopii rękopiśmiennych i tłumaczeń na języki nowożytne.
Polski przekład.
Pierwszy zachowany polski przekład ukazał się w Krakowie w roku 1540 pt. "Historye rozmaite z rzymskich i innych dzieiów wybrane z wykładami ich obyczaynymi, ludzi ku rozmiłowaniu mądrości i też innych cnót przywodzące" (według innego opracowania pierwsze wydanie nie zachowało się, zaś drugie, zachowane wydanie pochodzi z 1543). Znane są przedruki z lat 1545 i 1566 oraz niedatowane z XVII i XVIII wieku. Obok druków istniały też przekłady rękopiśmienne, np. w zbiorze Nargielewicza z drugiej połowy XVII wieku.
Krakowskie wydanie Sekielowicza z 1663 roku zostało przetłumaczone na język rosyjski jako "Istorija iz rimskich diejanij" w 1681 lub 1691 roku. Zachowało się 14 odpisów tego przekładu. Najobszerniejsza z przypowieści, pdt. "Historia o Apollonie królu tyrskim i o Tarsjej królewnie" została przetłumaczona na język rosyjski oddzielnie. Kolejny polski przekład drukiem z roku 1840 – zawierający zaledwie 40 wybranych opowiastek również przedostał się na ziemie ruskie, gdzie jako "Rimskije diejanija" cieszył się ogromnym wzięciem aż po rok 1917.

</doc>
<doc id="1296852" url="https://pl.wikipedia.org/wiki?curid=1296852" title="Melville Weston Fuller">
Melville Weston Fuller

Melville Weston Fuller (ur. 11 lutego 1833, zm. 4 lipca 1910) – amerykański prawnik. W latach 1888–1910 z nominacji prezydenta Grovera Clevelanda pełnił funkcję prezesa Sądu Najwyższego Stanów Zjednoczonych.
Urodzony w Augusta (Maine). Jego rodzice rozwiedli się wkrótce po jego narodzinach, a on sam został wychowany przez Nathana Westona. Po ukończeniu Bowdoin College założył praktykę prawniczą w Chicago. Pracował również jako redaktor gazety i kierował kampanią Stephena A. Douglasa w wyborach prezydenckich w 1860 roku.

</doc>
<doc id="1296853" url="https://pl.wikipedia.org/wiki?curid=1296853" title="Irk">
Irk



</doc>
<doc id="1296855" url="https://pl.wikipedia.org/wiki?curid=1296855" title="Zrazy">
Zrazy

Zrazy – potrawa z kawałków mięsa lub mięsa mielonego, podsmażanego i duszonego z dodatkiem warzyw i przypraw. Tradycyjne danie kuchni staropolskiej, zwłaszcza szlacheckiej i myśliwskiej, obecne w kuchniach narodów dawnej Rzeczypospolitej szlacheckiej: polskiej, litewskiej, białoruskiej i ukraińskiej.
Obecnie wykonuje się je z różnych gatunków mięsa, zazwyczaj ciętego w plastry, niekiedy mielonego, a następnie podsmażanego i duszonego z dodatkiem tłuszczu, cebuli, musztardy, czerstwego pieczywa, ogórków kiszonych, grzybów leśnych (często w postaci farszu), śmietany itp.
Pochodzenie.
Danie charakterystyczne dla kuchni szlacheckiej. W swoim tradycyjnym kształcie najprawdopodobniej wywodzi się z kuchni litewskiej, chociaż jego nazwa wywodzi się z języka polskiego i oznacza plaster mięsa czy pieczeni odcięty od całości.
Tradycyjne zrazy staropolskie (tzw. suropieki) nie zawsze były zawijane, niekiedy po prostu plastry mięsa duszono w specjalnym garnku w sosie własnym z cebulą lub w sosie grzybowym, wtedy często duszono je poprzekładane warstwami grzybów i przypraw.
Paul Tremo, nadworny kucharz Stanisława Augusta Poniatowskiego w podręczniku pt. "Nauka dokładna sposobów warzenia i sporządzania potraw z mięsiwa, ryb, jarzyny, mąki jako też przyprawiania rozmaitych sosów, robienia esencji ponczowej etc. etc." wymienia dwa rodzaje zrazów: "zrazy z pozostałej pieczeni" oraz "zrazy z każdego surowego mięsa, nawet zwierzyny". Te pierwsze były zapewne sposobem na wykorzystanie resztek po uczcie.
Zdaniem Bogumiła Samuela Lindego zraz to zwinięty i wypełniony słoniną kawałek mięsa duszonego w sosie.
Zrazy wspomniane są dwukrotnie w "Panu Tadeuszu" Mickiewicza, jako danie wprawdzie śniadaniowe, ale bardzo cenione:
"W końcu wniesiono zrazy na ostatnie danie:
Takie bywało w domu Sędziego śniadanie."
"Majorze, gdyby zrazów? (...)
Wniesiono wazę, cukier, butelki i zrazy.
Płut i Ryków tak czynnie zaczęli się zwijać,
Tak łakomie połykać i gęsto zapijać,
Że w pół godziny zjedli dwadzieścia trzy zrazy"
Odmiany zrazów.
Potrawa występuje w niezliczonych wariantach i pod różnymi nazwami. Często stosowane zamiennie określenia: "bitki", "rolada", wskazują na najpopularniejszy rodzaj zrazów – wykonywane z rozbitych i zawijanych plastrów mięsa (przede wszystkim wołowiny – zrazy wołowe) i wypełnionych farszem (zrazy zawijane). Do przygotowania zrazów używa się różnego rodzaju mięsa krojonego, siekanego lub mielonego: wołowiny, wieprzowiny, cielęciny, dziczyzny i in. Wtórnie zrazami nazywa się także niektóre potrawy z ziemniaków i z ryb.
Zrazy podaje się na gorąco z kaszą, ziemniakami, kluskami lub pieczywem (w wyszukanej formie – podawane w skórce chlebowej).
Przykłady różnych wersji zrazów.
Analogiczne lub podobne potrawy istnieją także w innych kuchniach europejskich:

</doc>
<doc id="1296860" url="https://pl.wikipedia.org/wiki?curid=1296860" title="Revolution Software">
Revolution Software

Revolution Software – założona w 1990 roku brytyjska firma zajmująca się produkcją przygodowych gier komputerowych typu wskaż i kliknij.

</doc>
<doc id="1296861" url="https://pl.wikipedia.org/wiki?curid=1296861" title="Restless Farewell">
Restless Farewell

Restless Farewell – piosenka skomponowana przez Boba Dylana, nagrana przez niego w październiku 1963 r. i wydana na trzecim studyjnym albumie "The Times They Are a-Changin’" w styczniu 1964 r.
Historia i charakter utworu.
Ta kompozycja Dylana jest ostatnim dodatkiem do albumu. Powstała na dodatkowej sesji nagraniowej przeznaczonej tylko dla tego utworu. Powstało dziewięć wersji piosenki i na album trafiła ostatnia z nich.
Chociaż jest to kompozycja Boba Dylana, to utwór ten jest właściwie adaptacją starej irlandzkiej piosenki pijackiej „The Parting Glass”.
Ponieważ cały ten album był zapełniony piosenkami zawierającymi różne ważne przesłania, Dylan chciał zakończyć płytę na trochę inną nutę. Dlatego jest to w sumie bardzo osobista piosenka – swoisty wyrzut sumienia i introspekcja. Piosenka ta była bowiem jego szybką reakcją na „plotki” jednego z reporterów Newsweeka o jego śmierci i pogrzebie poprzedniego tygodnia. Prawdopodobnie piosenka ta została napisana w tym samym czasie, co ósme i dziewiąte „podkreślone epitafia”.
W czasie alkoholowego „seansu” Dylan-narrator wspomina swoją przeszłość poprzez przypominanie różnych rzeczy i zdarzeń: napływu pieniędzy, utraty przyjaciół, barów, kobiet, zwycięstw i porażek, łącznie z ciężkimi i przygnębiającymi myślami, które doprowadziły go do właśnie tego momentu. Jednak piosenka kończy się optymistycznie, narrator wyznaje, że mimo utraconej miłości przetrwa.
Uważa się także, iż „Restless Farewell” wraz z kilkoma innymi piosenkami tego okresu, są pożegnaniem z publicznością folkową i środowiskiem folkowym i ich wymaganiami, które Dylana po prostu męczyły.

</doc>
<doc id="1296864" url="https://pl.wikipedia.org/wiki?curid=1296864" title="Ginnegar">
Ginnegar

Ginnegar (hebr. גניגר; ang. Ginnegar lub Ginegar) – kibuc położony w Samorządzie Regionu Emek Jizre’el, w Dystrykcie Północnym, w Izraelu. Członek Ruchu Kibuców ("Ha-Tenu’a ha-Kibbucit").
Położenie.
Kibuc Ginnegar jest położony na wysokości od 90 do 140 metrów n.p.m., na północnej granicy intensywnie użytkowanej rolniczo Doliny Jezreel, u podnóża południowych stoków masywu górskiego Hare Nacerat, w Dolnej Galilei, na północy Izraela. Masyw Hare Nacerat ciągnie się na północny wschód od kibucu w stronę miasta Nazaret. Zbocza są zalesione i spływa z nich przepływający na wschód od kibucu strumień Mizra. W jego otoczeniu znajdują się miasta Migdal ha-Emek i Afula, miasteczka Jafa an-Naserije i Iksal, kibuce Mizra i Sarid, oraz moszawy Tel Adaszim, Ha-Jogew i Kefar Baruch. Na południe od kibucu jest baza wojskowa Amos i port lotniczy Megiddo.
Ginnegar jest położony w Samorządzie Regionu Emek Jizre’el, w Poddystrykcie Jezreel, w Dystrykcie Północnym Izraela.
Historia.
W 1896 roku w miejscu tym powstała kolonia rolnicza niemieckiej organizacji chrześcijańskiej Templer (niem. "Tempelgesellschaft"). W 1916 roku ziemię odkupił od nich Żydowski Fundusz Narodowy, co umożliwiło dalszy rozwój osadnictwa żydowskiego w Dolinie Jezreel. Grupa założycielska kibucu składała się z żydowskich imigrantów z Polski i Rosji, którzy po 1919 roku przyjechali do Palestyny. W 1920 roku osiedlili się oni w rejonie kibucu Deganja Alef, gdzie przeszli szkolenie i zdobywali potrzebne doświadczenie. Utworzyli oni tymczasowy kibuc Deganja Gimel, który został jednak opuszczony ze względu na brak ziemi. We wrześniu 1922 roku grupa przeniosła się do Doliny Jezreel i założyła współczesny kibuc Ginnegar. W kolejnych latach dołączyli do nich imigranci Niemiec, Czechosłowacji i Stanów Zjednoczonych. W 1927 roku wybudowano pierwszy dom mieszkalny. W latach 1928-1932 przeprowadzono akcję zalesiania okolicznych zboczy górskich. W 1937 roku w wielkim pożarze spłonęło 33 tys. drzew. Podczas II wojny światowej kibuc był bazą kompanii szturmowych Palmach. W 2004 roku kibuc przeszedł przez proces prywatyzacji, zachowując kolektywną organizację instytucji kultury, edukacji i ochrony zdrowia. W 2009 roku w zachodniej części kibucu wybudowano nowe osiedle mieszkaniowe z 33 domami. Jego mieszkańcy nie są członkami kibucu.
Nazwa.
Nazwa wywodzi się od żydowskiej osady Niginar (hebr. נגניגר) lub Nignigar (hebr. נגינר) wymienianej w Talmudzie. Była to siedziba rabina Jochanana ben Nuri.
Demografia.
Większość mieszkańców kibucu jest Żydami, jednak nie wszyscy identyfikują się z judaizmem. Tutejsza populacja jest świecka:
Gospodarka i infrastruktura.
Gospodarka kibucu opiera się na intensywnym rolnictwie, sadownictwie oraz hodowli drobiu i bydła. Firma "Ginegar Plastics Products Ltd." jest jednym z największych w kraju producentów elementów szklarni dla ogrodnictwa i rolnictwa. W kibucu jest centrum medycyny alternatywnej, sklep wielobranżowy i warsztat mechaniczny.
Transport.
Z kibucu wyjeżdża się na południe na drogę nr 73, którą jadąc na zachód dojeżdża się do skrzyżowania z drogą nr 7255 prowadzącą na północ do miasta Migdal ha-Emek, lub jadąc na wschód dojeżdża się do drogi ekspresowej nr 60 (Afula-Nazaret).
Edukacja i sport.
Kibuc utrzymuje przedszkole oraz niewielki ogród zoologiczny. Starsze dzieci są dowożone do szkoły podstawowej w kibucu Sarid lub szkoły średniej w kibucu Jifat. W kibucu znajduje się ośrodek kultury z biblioteką, sala sportowa oraz boisko do piłki nożnej. Jest tutaj także Instytut Edukacyjny Lamed.
Turystyka.
W 2003 roku odrestaurowano wieżę widokową, która została wzniesiona w latach 1932-1935 jako wieża obserwacyjna w stylu architektonicznym Bauhaus. Obok kibucu znajduje się „Jaskinia Palmach”, która służyła jako miejsce szkoleń członków kompanii Palmach. Okoliczne zalesione wzgórza są miejscem atrakcyjnych wędrówek pieszych. W kibucu istnieje możliwość noclegów i wyżywienia.

</doc>
<doc id="1296865" url="https://pl.wikipedia.org/wiki?curid=1296865" title="Channaton">
Channaton

Channaton (hebr. חַנָּתֹן; angielsku "Hannaton" lub "Hanaton") – kibuc położony w Samorządzie Regionu Emek Jizre’el, w Dystrykcie Północnym, w Izraelu. Członek Ruchu Kibuców.
Położenie.
Kibuc Channaton jest położony na wysokości od 170 do 205 metrów n.p.m. na wzgórzu stanowiącym zachodnią krawędź Doliny Bejt Netofa w Dolnej Galilei, na północy Izraela. Na wschód od kibucu znajduje się wzgórze Tel Channaton (196 m n.p.m.). Po stronie północno-wschodniej teren wznosi się ku wzgórzom Channaton (334 m n.p.m.) i Giw’at Michman (288 m n.p.m.). W jego otoczeniu znajdują się miasteczka Bir al-Maksur i Kefar Maneda, kibuc ha-Solelim, moszawy Cippori i Allon ha-Galil, wieś komunalna Hosza’aja oraz arabska wieś Rummat al-Hajb.
Channaton jest położony w Samorządzie Regionu Emek Jizre’el, w Poddystrykcie Jezreel, w Dystrykcie Północnym Izraela.
Historia.
W 1980 roku grupa żydowskich studentów "Jewish Theological Seminary" w Nowym Jorku (USA), zainspirowana nurtem judaizmu reformowanego, postanowiła wyemigrować do Ziemi Izraela i założyć własną osadę dla członków judaizmu konserwatywnego. Poszukując wsparcia do realizacji swoich planów, nawiązali współpracę z konserwatywnym ruchem "Masorti" i rabinem Ehudem Bandelem. W dniu 1 września 1983 roku przyjechali do kibucu Kefar ha-Choresz, gdzie przeszli szkolenie. Grupę tworzyło 30 osób w wieku 18-19 lat, w tym kilka rodzin z małymi dziećmi. We wrześniu 1984 roku założyli oni swój własny kibuc. Aktywnie wspierały ich trzy żydowskie organizacje. Ruch Kibucowy przyczynił się do zakupu ziemi i wspierał rozwój gospodarczy nowej osady. Agencja Żydowska przekazała 40 mln $ na zakup środków produkcji i budowę domów. Natomiast ruch konserwatywnego judaizmu odpowiadał za osadników ze Stanów Zjednoczonych. Dołączyli do nich imigranci z Holandii, Kanady, Republiki Południowej Afryki, Ameryki Południowej oraz grupa młodych Izraelczyków. Plany rozwojowe zakładały, że kibuc będzie zamieszkany przez 120 rodzin utrzymujących się głównie z działalności rolniczej. Jednak w szczytowym momencie rozwoju, w 1987 roku był on zamieszkały zaledwie przez 50 osób. Liczba ta systematycznie malała, aż pod koniec 90. lat XX wieku pozostało tylko 5 rodzin (13 osób) i 45 pustych domów. Każda z tych rodzin gospodarowała na 260 akrach ziemi, a kibuc dodatkowo posiadał stodołę i kurnik. W świetle trudnej sytuacji demograficznej kibucu, Ruch Kibucowy zdecydował się w 1997 roku podjąć działania ratowania Channaton. W latach 2003-2004 do kibucu skierowano dwie grupy pionierów Nachal i jedną starszych członków ruchu "Ha-Noar Ha-Oved Ve-ha-Lomed". Ogółem przyjechało 35 uczniów i wychowawców, którzy byli zatrudnieni w tutejszym gospodarstwie. Plan zakładał utworzenie eksperymentalnej społeczności edukacyjnej w regionie. Ten pilotowy ośrodek poszukiwał nowoczesnych metod łączenia pracy i nauki młodzieży w kibucu. Doszło jednak do konfliktu ze starymi mieszkańcami, którzy z powodów ideologicznych nie zaakceptowali nowych przybyszów. W dniu 9 lipca 2004 roku walne zgromadzenie kibucu odrzuciło wniosek o członkostwo 17 osób, które w rezultacie opuściły Channaton.
W 2006 roku kibuc znalazł się w głębokim kryzysie finansowym. Poszukując rozwiązania problemów powołano specjalistę ekonomii do zbadania stanu gospodarczego kibucu. W dniu 17 lipca 2006 roku opublikowano raport, który zalecał przyjęcie w ciągu roku większej liczby członków. Raport wskazywał, że pomiędzy członkami kibucu a grupą młodzieży utrzymuje się bardzo trudna sytuacja społeczna, która uniemożliwia współdziałanie w ramach jednego kibucu. W rezultacie kibuc posiadał zadłużenie w wysokości 20 mln ILS, które powiększało się z prędkością około 1 mln ILS rocznie. Głównym wierzycielem była Agencja Żydowska. W świetle raportu zalecono powołanie likwidatora kibucu, który miał przygotować plan jego ratowania - został on powołany w październiku tego samego roku. W dniu 15 lipca 2008 roku członkowie kibucu zażądali od likwidatora wydania decyzji nakazującej grupie młodzieży opuszczenie kibucu. Dążono w ten sposób do odzyskania domów, które mogłyby zostać następnie wystawione na sprzedaż. Członkowie kibucu argumentowali, że grupa młodzieżowa pracuje wyłącznie w dziedzinie edukacji poza kibucem, nie płacąc przy tym czynszu i podatku za zajmowane nieruchomości. Na drodze długich negocjacji ustalono, że członkowie młodzieżowej grupy spróbują indywidualnie (nie grupowo) uzyskać członkostwo w kibucu, aby w ten sposób związać się ze społecznością i przyczynić się do odnowy Channaton. W wewnętrzne decyzje kibucu usiłował wówczas wtrącić się Ruch Kibucowy, co przyczyniło się jedynie do pogłębienia sporów. Ruch Kibucowy argumentował, że jest wielu kandydatów chętnych do przyłączenia się do kibucu, gotowych zapłacić znaczną sumę pieniędzy na spłatę zadłużenia i rozwój gospodarczy Channaton. Członkowie kibucu odmówili jednak przyjęcia członków grupy młodzieżowej. W rezultacie spór przeniósł się do sądów. Kolejne procesy sądowe przeciągały się aż do 11 października 2012 roku, kiedy to Sąd Najwyższy nakazał grupie młodzieżowej opuszczenie kibucu w ciągu 60 dni. W ten sposób dokończony został proces prywatyzacji Channaton.
Od marca 2011 roku rozpoczęto budowę nowych domów i przyjmowanie nowych członków.
Nazwa.
Nazwa kibucu pochodzi od starożytnego miasta Channaton, którego pozostałości można odnaleźć w ruinach na sąsiednim wzgórzu Tel Channaton.
Demografia.
Większość mieszkańców kibucu jest Żydami. Tutejsza populacja jest w większości religijna:
Gospodarka i infrastruktura.
Gospodarka kibucu opiera się na intensywnym rolnictwie, sadownictwie oraz hodowli bydła mlecznego i drobiu. W szklarniach uprawia się pomidory, a w sadzie – winorośl i grejpfruty. Jednak znaczna część mieszkańców pracuje poza kibucem, dojeżdżając do okolicznych stref przemysłowych. W kibucu znajduje się sklep wielobranżowy i warsztat mechaniczny. Na południe od osady położony jest zbiornik retencyjny Eszkol, wchodzący w skład krajowego systemu wodnego Mekorot, który doprowadza wodę z Jeziora Tyberiadzkiego na pustynię Negew. Otwarty kanał doprowadzający wodę do zbiornika retencyjnego ma długość 17 km, szerokość wynosi 19,4 metra, szerokość dna – 12 metrów i głębokość – 2,6 metra. Zbiornik retencyjny Eszkol składa się w rzeczywistości z dwóch oddzielnych zbiorników, w których woda jest oczyszczana i sprawdzana przed dalszym transportem.
Transport.
Z kibucu wyjeżdża się na południowy wschód na drogę nr 784, którą dojeżdża się do miejscowości Kefar Maneda lub (jadąc na południowy zachód) do skrzyżowania z drogą ekspresową nr 79 i drogą ekspresową nr 77.
Edukacja i sport.
Kibuc utrzymuje przedszkole. Starsze dzieci są dowożone do szkoły podstawowej we wsi Giwat Ela lub szkoły średniej w moszawie Nahalal. W kibucu znajduje się ośrodek kultury, basen kąpielowy, boisko do koszykówki i piłki nożnej oraz korty tenisowe. Funkcjonuje tutaj "Centrum Edukacji Channaton", w którym są organizowane różnorodne szkolenia i warsztaty dla żydowskiej młodzieży z Ameryki Północnej. Przy centrum jest możliwość zakwaterowania i wyżywienia. Kibuc posiada też własną synagogę i mykwę.
Turystyka.
Największą tutejszą atrakcją turystyczną jest stanowisko archeologiczne na wzgórzu Tel Channaton. Rozciąga się z niego panorama na całą okolicę. W ofercie są także piesze wędrówki po sąsiednich wzgórzach, które w większości są zalesione. Na położonych na południu wzgórzach utworzono Rezerwat przyrody Ha-Solelim.

</doc>
<doc id="1296866" url="https://pl.wikipedia.org/wiki?curid=1296866" title="Efraim Oloff (duchowny)">
Efraim Oloff (duchowny)

Efraim Oloff (ur. 27 sierpnia 1685, zm. 15 czerwca 1735 w Toruniu) – duchowny luterański, uczony toruński.
Życiorys.
Efraim Oloff pochodził z rodziny o korzeniach duńskich, osiadłej w Grudziądzu. Jego ojcem był toruński pastor Marcin Oloff, a matką Konkordia Kersten. W latach 1694–1706 kształcił się w Gimnazjum Akademickim w Toruniu, a w latach 1706–1712 w Lipsku, gdzie studiował teologię.
W latach 1712-1713 nauczał w Gimnazjum Akademickim w Toruniu, gdzie był pierwszym profesorem języka polskiego. Poza tym udzielał prywatnych lekcji hebrajskiego kandydatom na kaznodziejów, oraz wykładał historię i geografię. W 1713 przeniósł się do Elbląga, gdzie został kaznodzieją polskim i niemieckim. W Elblągu dalej nauczał języka polskiego. Wydał tam w 1713 r. druk w języku polskim pt. "Potrzebne o żywot wieczny się staranie". W 1714 ożenił się z Krystyną Grass, córką kupca elbląskiego.
W 1721 r. Efraim Oloff powrócił do Torunia, gdzie otrzymał stanowisko pastora i kaznodziei polskiego i niemieckiego w kościele Świętej Trójcy na Nowym Mieście. Jako gorliwy luteranin wielokrotnie ostro występował przeciw polskim kołom katolickim. W czasie tzw. tumultu toruńskiego w 1724 r. został posądzony o napisanie antykatolickiego paszkwilu, a jezuici uznali go za jednego z inicjatorów tumultu i oskarżyli o podburzanie uczniów z Gimnazjum. W tej sytuacji musiał przejściowo schronić się, wraz z seniorem zboru toruńskiego Krzysztofem Geretem, w Prusach Książęcych. Sąd asesorski skazał ich na wygnanie, jednak król wydał dla nich list żelazny i w początku 1725 r. Oloff wrócił do Torunia.
Działalność naukowa.
Oloff był także naukowcem zajmującym się bibliografią oraz posiadał pasję kolekcjonerską. Jako erudyta był on najwybitniejszym uczniem i kontynuatorem prac Marcina Böhma. Oloff zajmował się badaniami dotyczącymi toruńskiej oświaty i dziejów reformacji w Toruniu. Wiele z zebranych przez niego materiałów pozostało w rękopisach, a niektóre zaginęły. Wśród zaginionych rękopisów Oloffa znalazła się niezwykle interesująca praca dotycząca dziejów drukarstwa polskiego, z której korzystał Joachim Lelewel. Niektóre z prac Oloffa ukazały się drukiem. W 1727 r. w Toruniu ogłosił on zbiorek, który niestety nie zachował się, pt. "Pieśni niektóre z niemieckiego na język polski przetłumaczone..." W następnym roku wznowił wydaną przez Samuela Dambrowskiego "Postyllą chrześciańską", stanowiącą przez długi czas najpoczytniejszy druk na Śląsku i wśród luterańskich Mazurów w Prusach, służącą też, jako podręcznik do nauki języka polskiego.
Interesował się polską pieśnią kościelną. Uczestniczył w przygotowywaniu do druku wydanego w Lipsku w 1728 r. zbioru pt. "Kancyonał Toruński to jest pieśni chrześciańskie..." Największym osiągnięciem Oloffa było przygotowanie wielkiego dzieła historycznego o hymnologii polskiej. Dzieło to, zatytułowane "Polnische Liedergeschichte von polnischen Kirchengesängen und dererselben Dichtern und Übersetzern..." ("Historia pieśni polskich, o polskich pieśniach kościelnych, ich autorach i tłumaczach..."'), zostało wydane już po śmierci autora w 1744 r. w Gdańsku. Obejmowało całość polskiej pieśni kościelnej: katolickiej, luterańskiej, kalwińskiej i ariańskiej.
Efraim Oloff, podobnie jak jego ojciec, zgromadził bogaty księgozbiór. Składał się on w przeważającej mierze z dzieł teologicznych, w tym licznych poloników. Zbiory te zostały sprzedane po jego śmierci. Jego synem był Efraim Oloff.

</doc>
<doc id="1296869" url="https://pl.wikipedia.org/wiki?curid=1296869" title="Mistrzostwa Świata w Narciarstwie Alpejskim 1962">
Mistrzostwa Świata w Narciarstwie Alpejskim 1962

17. Mistrzostwa Świata w Narciarstwie Alpejskim odbywały się od 10 do 18 lutego 1962 w Chamonix. Alpejczycy rywalizowali w tej francuskiej miejscowości po raz drugi, poprzednio rozegrano tu 8. Mistrzostwa Świata w Narciarstwie Alpejskim. W klasyfikacji medalowej zwyciężyła reprezentacja Austrii, która zdobyła też najwięcej medali (15, w tym 6 złotych, 4 srebrne i 5 brązowych).

</doc>
<doc id="1296870" url="https://pl.wikipedia.org/wiki?curid=1296870" title="Mistrzostwa Świata w narciarstwie alpejskim 1962">
Mistrzostwa Świata w narciarstwie alpejskim 1962



</doc>
<doc id="1296875" url="https://pl.wikipedia.org/wiki?curid=1296875" title="Kazimierz Głowacki">
Kazimierz Głowacki



</doc>
<doc id="1296876" url="https://pl.wikipedia.org/wiki?curid=1296876" title="Canindeyú">
Canindeyú

Canindeyú – jeden z departamentów Paragwaju. Stolicą jest Salto del Guairá. Graniczy z Brazylią (stany Mato Grosso do Sul i Paraná). Sąsiaduje z 4 departamentami: Amambay, San Pedro, Caaguazú i Alto Paraná.
Dystrykty.
Departament ten dzieli się na 10 dystryktów:
Wschodnia część departamentu jest typowo rolnicza. Na niewielkich wzgórzach uprawia się głównie fasolę i soję. Duża część ludności to brazylijscy imigranci.

</doc>
<doc id="1296890" url="https://pl.wikipedia.org/wiki?curid=1296890" title="Mistrzostwa Świata w Narciarstwie Alpejskim 1966">
Mistrzostwa Świata w Narciarstwie Alpejskim 1966

19. Mistrzostwa świata w narciarstwie alpejskim – odbywały się od 5 do 14 sierpnia 1966 w Portillo (Chile). Były to nie tylko pierwsze mistrzostwa świata w tej dyscyplinie sportu rozegrane w Chile, ale także pierwsze i jak dotychczas jedyne mistrzostwa rozegrane na południowoamerykańskim kontynencie. W klasyfikacji medalowej zwyciężyła reprezentacja Francji, która zdobyła też najwięcej medali (16, w tym 7 złotych, 7 srebrnych i 2 brązowe).
Bieg zjazdowy kobiet wygrała pierwotnie Erika Schinegger z Austrii. Po badaniach w 1967 roku stwierdzono jednak, że jest ona osobą interpłciową., a w 1988 roku, już jako Erik Schinegger, zwrócił zdobyty medal.

</doc>
<doc id="1296892" url="https://pl.wikipedia.org/wiki?curid=1296892" title="Maksymilian Binkiewicz">
Maksymilian Binkiewicz

Maksymilian Binkiewicz (ur. 21 lutego 1908 w Żarnowcu, zm. 24 czerwca 1942 w Dachau) – polski duchowny katolicki, błogosławiony Kościoła katolickiego.
Życiorys.
Był synem Romana i Stanisławy z Czubasiewiczów. Jako dziecko chorował i rodzice liczyli się z jego rychłą śmiercią. Poprawę stanu zdrowia wiązano z przystąpieniem do pierwszej Komunii Świętej. Po ukończeniu szkoły średniej (1926) wstąpił do nowo powstałego w Krakowie Seminarium Duchownego diecezji częstochowskiej. Uczęszczał też na wykłady na Wydziale Teologicznym Uniwersytetu Jagiellońskiego w Krakowie.
Święcenia kapłańskie otrzymał z rąk bpa Teodora Kubiny 21 czerwca 1931 roku na Jasnej Górze.
Mianowany prefektem w Seminarium Duchownym diecezji częstochowskiej w Krakowie podjął studia na Uniwersytecie Jagiellońskim i w 1933 r. ukończył je pracą z zakresu teologii moralnej pt. „"Geneza i rozwój miłości w przedstawieniu św. Bernarda"”, uzyskując tytuł magistra na Wydziale Teologicznym. Był prefektem w prywatnych gimnazjach Sosnowca, a następnie w Niższym Seminarium Duchownym w Wieluniu, pełniąc jednocześnie obowiązki rektora kościoła św. Józefa.
Z upoważnienia bp Kubina podjął się misji tworzenia Koła Inteligencji Katolickiej na terenie diecezji częstochowskiej.Po wybuchu II wojny światowej zastąpił aresztowanego proboszcza ks. Wincentego Śliwińskiego w parafii Konopnica.
Kraj Warty (niem. "Reichsgau Wartheland") staraniem Artura Greisera miał się stać wzorcem w walce z Kościołem katolickim w ramach ziem wcielonych do Rzeszy Niemieckiej. 6 października 1941 nastąpiły masowe aresztowania kapłanów byłego powiatu wieluńskiego. Po krótkim pobycie w obozie przejściowym w Konstantynowie został przewieziony razem z innymi duchownymi do niemieckiego obozu koncentracyjnego w Dachau (27 października 1941), zarejestrowany jako numer 28450.
Rozmodlony, pogodnie znosząc cierpienia nieludzkiego traktowania, niosąc pomoc chorym i starszym, skatowany 23 czerwca 1942 podczas ciężkiej pracy, zmarł następnego dnia.
Na nowym cmentarzu na Służewie w Warszawie znajduje się jego symboliczny grób (grób rodzinny).
Beatyfikowany został w grupie 108 błogosławionych męczenników 13 czerwca 1999 r. przez Świętego papieża Jana Pawła II w Warszawie.
W kolegiacie wieluńskiej cześć zamordowanych kapłanów upamiętnia tablica, poświęcona przez bp. Stefana Barełę 27 października 1975 roku.
Patron Publicznego Gimnazjum Stowarzyszenia Przyjaciół Szkół Katolickich w Wieluniu.

</doc>
<doc id="1296893" url="https://pl.wikipedia.org/wiki?curid=1296893" title="Mistrzostwa Świata w narciarstwie alpejskim 1966">
Mistrzostwa Świata w narciarstwie alpejskim 1966



</doc>
<doc id="1296902" url="https://pl.wikipedia.org/wiki?curid=1296902" title="Quintus Caecilius Metellus Balearicus">
Quintus Caecilius Metellus Balearicus



</doc>
<doc id="1296904" url="https://pl.wikipedia.org/wiki?curid=1296904" title="Lucius Caecilius Metellus Dalmaticus">
Lucius Caecilius Metellus Dalmaticus



</doc>
<doc id="1296906" url="https://pl.wikipedia.org/wiki?curid=1296906" title="Gaius Caecilius Metellus Caprarius">
Gaius Caecilius Metellus Caprarius



</doc>
<doc id="1296907" url="https://pl.wikipedia.org/wiki?curid=1296907" title="Olevat">
Olevat

Olevat - u wyspiarzy z Karolinów w Mikronezji bóg cieśli i budowniczych łodzi.
Był synem Aluelapa i Semiligoror 
oraz bratem Lugeilanga.

</doc>
<doc id="1296909" url="https://pl.wikipedia.org/wiki?curid=1296909" title="Mistrzostwa Świata w Narciarstwie Alpejskim 1974">
Mistrzostwa Świata w Narciarstwie Alpejskim 1974

23. Mistrzostwa świata w narciarstwie alpejskim odbywały się od 3 do 10 lutego 1974 r. w Sankt Moritz. Były to szóste w historii mistrzostwa świata w rozgrywane w Szwajcarii i zarazem trzecie w tej miejscowości (poprzednio Sankt Moritz organizowało MŚ w latach: 1934 i 1948). W klasyfikacji medalowej zwyciężyła reprezentacja Austrii, która zdobyła też najwięcej medali (8, w tym 3 złote, 3 srebrne i 2 brązowe).

</doc>
<doc id="1296910" url="https://pl.wikipedia.org/wiki?curid=1296910" title="Częstochowa Towarowa">
Częstochowa Towarowa

Częstochowa Towarowa - towarowa stacja kolejowa w Częstochowie, w województwie śląskim, w Polsce.

</doc>
<doc id="1296911" url="https://pl.wikipedia.org/wiki?curid=1296911" title="Witold Szczurek">
Witold Szczurek



</doc>
<doc id="1296915" url="https://pl.wikipedia.org/wiki?curid=1296915" title="Mistrzostwa Świata w narciarstwie alpejskim 1974">
Mistrzostwa Świata w narciarstwie alpejskim 1974



</doc>
<doc id="1296916" url="https://pl.wikipedia.org/wiki?curid=1296916" title="Linia kolejowa nr 305">
Linia kolejowa nr 305

Linia kolejowa nr 305 – nieczynna, jednotorowa linia o długości 42,494 km, łącząca stację Grodziec Mały ze stacją Kolsko.

</doc>
<doc id="1296918" url="https://pl.wikipedia.org/wiki?curid=1296918" title="Mariusz Siudziński">
Mariusz Siudziński

Mariusz Siudziński (ur. 20 sierpnia 1962 w Poznaniu) – polski aktor filmowy, teatralny i dubbingowy oraz lektor. Absolwent Wydziału Aktorskiego PWSFTviT w Łodzi. Obecnie aktor Teatru im. Stefana Jaracza w Łodzi.
W dorobku teatralnym ma między innymi rolę tytułową w "Brzydalu" Mariusa von Mayenburga (Teatru im. Stefana Jaracza w Łodzi) oraz monodram "Zwierzenia klowna" Heinrich Bölla, nagrodzony Nagrodą Główną na Festiwalu Teatrów Jednego Aktora w Toruniu. Zajmuje się również reżyserią teatralną, reżyserował przedstawienie dla dzieci "Bajki pana Brzechwy" (Teatr im. Stefana Jaracza w Łodzi) oraz "Chorego z urojenia" Moliera (Teatr Studyjny’83 im. Juliana Tuwima w Łodzi). Mariusz Siudziński jest także lektorem filmowym i telewizyjnym. Od 1986 roku pracuje jako lektor.

</doc>
<doc id="1296920" url="https://pl.wikipedia.org/wiki?curid=1296920" title="GRB 071010B">
GRB 071010B

GRB 071010B – rozbłysk gamma zaobserwowany w październiku 2007. Rozbłysk miał miejsce w gwiazdozbiorze Wielkiej Niedźwiedzicy. Promieniowanie gamma z rozbłysku zostało wykryte przez satelitę Swift, a 17 minut później fiński amatorski astronom Arto Oksanen odkrył poświatę wybuchu w świetle widzialnym. W najjaśniejszym momencie wielkość gwiazdowa wybuchu wynosiła 19. Pomiary przesunięcia ku czerwieni wykonane przez teleskopy Kecka i Obserwatorium Gemini wskazują, że wybuch nastąpił w odległości ponad 7 miliardów lat świetlnych od Ziemi.

</doc>
<doc id="1296921" url="https://pl.wikipedia.org/wiki?curid=1296921" title="Port lotniczy Parma">
Port lotniczy Parma

Port lotniczy Parma (IATA: PMF, ICAO: LIMP) – port lotniczy położony 2,6 km na północny zachód od Parmy, w regionie Emilia-Romania, we Włoszech.

</doc>
<doc id="1296925" url="https://pl.wikipedia.org/wiki?curid=1296925" title="Nahalal">
Nahalal

Nahalal (hebr. נהלל; ang. Nahalal) – moszaw położony w Samorządzie Regionu Emek Jizre’el, w Dystrykcie Północnym, w Izraelu.
Położenie.
Moszaw Nahalal jest położony na wysokości od 80 do 91 metrów n.p.m., w północno-zachodniej części intensywnie użytkowanej rolniczo Doliny Jezreel, na zachód od masywu górskiego Hare Nacerat, który ciągnie się na wschód w kierunku miasta Nazaret w Dolnej Galilei, na północy Izraela. Z tych wzgórz spływa przepływający na zachód od moszawu strumień Szimron, natomiast na wschodzie jest strumień Nahalal. Okoliczny teren łagodnie opada w kierunku południowo-zachodnim. W jego otoczeniu znajduje się miasto Migdal ha-Emek, kibuce Jifat, Gewat i Ramat Dawid, moszawy Kefar Jehoszua i Bet Sze’arim, wioska komunalna Timrat oraz arabska wioska Manszija Zabda. Na południe od moszawu znajduje się baza lotnicza Ramat Dawid, a na północnym wschodzie baza wojskowa Ma’alul.
Nahalal jest położona w Samorządzie Regionu Emek Jizre’el, w Poddystrykcie Jezreel, w Dystrykcie Północnym Izraela.
Historia.
Pierwotnie w rejonie tym znajdowała się starożytna żydowska osada Nahalal wymieniana w biblijnej Księdze Jozuego. Talmud wymienia ją jako Mahlul (hebr. מהלול). W późniejszych wiekach nazwa ta odnosiła się do pobliskiej arabskiej wioski Malul. W wyniku I wojny światowej w 1918 roku cała Palestyna przeszła pod panowanie Brytyjczyków, którzy w 1922 roku formalnie utworzyli na tym obszarze Mandat Palestyny. Stworzyło to warunki do rozwoju osadnictwa żydowskiego w Palestynie. W latach 20. XX wieku organizacje syjonistyczne wykupiły znaczne grunty w Dolinie Jezreel. W takich okolicznościach w dniu 11 września 1921 roku powstał moszaw Nahalal. Pierwotnie znajdował się on przy wzgórzu Tel Szimron, a następnie przeniósł się do doliny. Był to pierwszy moszaw założony w Ziemi Izraela. Grupa założycielska zawiązała się w 1919 roku w moszawie Kinneret W jej skład weszli socjalistyczni aktywiści, którzy posiadali już doświadczenie rolnicze - część z nich przeszła szkolenie w kibucu Deganja Alef. Większość pionierów posiadała już własne rodziny i szukała miejsca na stałe zamieszkanie. Żydowski Fundusz Narodowy przyznał im grunty położone w pobliżu arabskiej wioski Malul. Był to bagnisty teren, z licznymi źródłami i strumieniami. Wylęgające się w takich warunkach komary roznosiły malarię. Pionierzy obawiali się zamieszkania w takich warunkach, jednak zachęcił ich inżynier Josef Breuer, który przygotował plany osuszenia bagien. Osadnicy przyjechali więc do Emek Jizre’el i zamieszkali w prowizorycznych namiotach rozbitych na sąsiednim wzgórzu. Równolegle z kopaniem rowów melioracyjnych budowano baraki moszawu. W następnych latach architekt Richard Kaufmann opracował projekt nowoczesnej osady rolniczej. Zastosował on koncepcję symetrycznego koła, w którego centrum miały znaleźć się budynki użyteczności publicznej, sklepy i magazyny. Kolejny krąg składał się z zabudowań mieszkalnych i gospodarczych, natomiast zewnętrzny krąg tworzyły pola uprawna. Początkowo całą powierzchnię podzielono na 80 równych części, z których 5 przeznaczono pod potrzeby szkoły rolniczej, a 75 części podzielono pomiędzy członków moszawu. Koncepcja ta spełniała wymogi estetyczne, ale również odzwierciedlała zasady równości - każdy dom znajdował się w takiej samej odległości od centrum i można było sprawiedliwie podzielić działki. Zewnętrzny pierścień stanowiły pola uprawne. W 1923 roku wybudowano zawodową szkołę rolniczą dla dziewcząt, a w 1926 roku szkołę podstawową. Początkowo murowanymi budynkami były jedynie zabudowania gospodarcze (stajnie, obory itp.), a pozostałe domy były drewniane. Dopiero od 1933 roku rozpoczęto budowę murowanych domów mieszkalnych. Wcześniej, bo w grudniu 1932 roku doszło do ataku na moszaw. Arabska milicja dowodzona przez Izz ad-Din al-Kassama wrzuciła na teren osady granat ręczny, którego wybuch zabił dwóch osadników. Podczas arabskiego powstania (1936–1939) moszaw była narażony na ataki z pobliskich arabskich wiosek. Aby temu zapobiec, brytyjskie władze mandatowe wybudowały w moszawie fort policji "Nahalal" (Fort Tegart). W poszukiwaniu skutecznego rozwiązania narastającego konfliktu izraelsko-arabskiego w dniu 29 listopada 1947 roku została przyjęta Rezolucja Zgromadzenia Ogólnego ONZ nr 181. Zakładała ona między innymi, że moszaw Nahalal miał znaleźć się w granicach nowo utworzonego państwa żydowskiego. Arabowie odrzucili tę Rezolucję i dzień później doprowadzili do wybuchu wojny domowej w Mandacie Palestyny. Na samym jej początku siły Arabskiej Armii Wyzwoleńczej zajęły pobliskie wioski i sparaliżowały żydowską komunikację w regionie. Z tego powodu na początku I wojny izraelsko-arabskiej siły żydowskie przeprowadziły operację „"Dekel"”, w trakcie której w dniu 15 lipca 1948 roku zajęto sąsiednią wioskę Malul. Wszystkich jej mieszkańców wysiedlono, a domy wyburzono. Po wojnie moszaw uzyskał dodatkowe grunty rolne, a ustabilizowana sytuacja w Dolinie Jezreel ułatwiła dalszy rozwój osady.
W dniu 30 czerwca 2000 roku moszaw został zgłoszony przez izraelską delegację na Listę światowego dziedzictwa UNESCO. Wniosek ten nadal oczekuje na rozpatrzenie.
Demografia.
Większość mieszkańców moszawu jest Żydami, jednak nie wszyscy identyfikują się z judaizmem. Tutejsza populacja jest świecka:
Gospodarka i infrastruktura.
Gospodarka moszawu opiera się na intensywnym rolnictwie. Uprawy rolne obejmują pszenicę, sorgo, koniczynę, bawełnę i inne sezonowe rośliny. Jest tu także niewielki gaj drzew owocowych, oraz hodowla bydła, baranów i drobiu. Spółka "Lavido Cosmetics" produkuje kosmetyki ziołowe i ekologiczne olejki aromatyczne. Firma "Badimedabrim" szyje koce oraz ubrania dla dzieci. W moszawie jest przychodnia zdrowia, sklep wielobranżowy, zakład kosmetyczny i fryzjerski, oraz warsztat mechaniczny.
Transport.
Z moszawu wyjeżdża się na północny wschód na drogę nr 73, którą jadąc na północ dojeżdża się do skrzyżowania z drogą nr 75, lub jadąc na południe dojeżdża się do kibucu Ramat Dawid.
Edukacja i kultura.
Moszaw utrzymuje przedszkole. Jest tutaj także szkoła podstawowa i szkoła średnia, do których dowożone są dzieci z okolicznych wiosek. Przy drodze wyjazdowej z moszawu znajduje się wioska młodzieżowa ze Szkołą Rolniczą Nahalal (prowadzona przez organizację syjonistyczną WIZO). W moszawie znajduje się ośrodek kultury z biblioteką, basen pływacki, sala sportowa i boisko. Moszaw posiada także własną synagogę i mykwę.
Turystyka.
Osada jest otoczona w większości polami uprawnymi. Jednak na północ od wioski znajduje się wzgórze Tel Szimron (185 metrów n.p.m.), na szczycie którego wzniesiono wieżę widokową. Rozciąga się stąd panorama na całą dolinę. Na południe od wzgórza znajduje się zagajnik akacji Faidherbia albida. Jest to typowe drzewo rosnące na sawannie w Afryce Wschodniej. Tutejszy zagajnik jest najdalej na północ wysuniętym stanowiskiem tych drzew. Obszar ten jest objęty ochroną przez Rezerwat przyrody Tel Szimron. Tuż obok jest położony historyczny cmentarz moszawu Nahalal, na którym są pochowani ludzie, którzy kształtowali żydowską historię Emek Jizre’el. Między innymi jest tutaj pochowany generał Mosze Dajan. W 2011 roku cały ten obszar stał się częścią Parku Narodowego Szimron. Bliżej moszawu Nahalal jest położone źródło Amiad Mojżesza, wokół którego zasadzono drzewa i urządzono miejsce piknikowe. Natomiast na południe od wioski wznosi się niewielki wzgórze Tell Synaj, z którego roztacza się widok na okolicę.
Osoby związane z moszawem.
W moszawie Nahalal przez dłuższy lub krótszy czas mieszkało wiele wybitnych osobistości związanych z państwem Izrael. Na położonym na północ od osady cmentarzu jest symboliczny grób izraelskiego astronauty Ilana Ramona, który nigdy tutaj nie mieszkał.

</doc>
<doc id="1296928" url="https://pl.wikipedia.org/wiki?curid=1296928" title="Szalona Przełęcz">
Szalona Przełęcz

Szalona Przełęcz (, , ) – szeroka trawiasta przełęcz położona na wysokości 1933 m w grani głównej Tatr Bielskich na Słowacji.
Przełęcz ta oddziela od siebie trzeci i czwarty co do wysokości szczyt Tatr Bielskich. Na zachodzie graniczy z Szalonym Wierchem ("Hlúpy"), leżącym w grani głównej Tatr, na wschodzie zaś na przełęcz opada masyw Jatek, zakończony najwyższym jego punktem, szczytem Zadnich Jatek ("Zadné Jatky"). Szalona Przełęcz rozdziela Dolinę Szeroką Bielską (górną odnogę Doliny do Regli) na północy oraz Doliny Przednich Koperszadów na południu.
Na południe, do Doliny Przednich Koperszadów z przełęczy opada trawiasty, średnio stromy stok z płytką depresją. Dopiero kilkaset metrów niżej przekształca się ona w Szalony Żleb opadający na Bielską Rówień. Zbocze opadające na północną stronę do Szalonego Kotła jest bardziej strome i trawiasto-skaliste. Przejście przez Szaloną Przełęcz nigdy nie było wykorzystywane jako przejście z północnej na południową stronę Tatr Bielskich. Popularna natomiast była prowadząca przez przełęcz ścieżka Magistrali Tatrzańskiej. Została zamknięta w 1978 roku.
Tuż nad przełęczą na wschodniej grani Szalonego Wierchu pod koniec II wojny światowej Niemcy wykuli w skale bunkier. Był on elementem systemu obronnego przed atakiem wojsk radzieckich od strony Doliny Kieżmarskiej. Z Jaworzyny Tatrzańskiej poprzez Zadnie Koperszady doprowadzili do niego na słupach linię telefoniczną. Bunkier nie przydał się, nie doszło bowiem do walk w tym miejscu.

</doc>
<doc id="1296930" url="https://pl.wikipedia.org/wiki?curid=1296930" title="Bausch &amp; Lomb Championships 2008">
Bausch &amp; Lomb Championships 2008

Tenisowy turniej WTA Bausch &amp; Lomb Championships 2008 odbył się w dniach 5 kwietnia - 14 kwietnia w amerykańskiej Amelia Island na kortach ziemnych. Pula nagród wyniosła 600 000 dolarów amerykańskich.

</doc>
<doc id="1296932" url="https://pl.wikipedia.org/wiki?curid=1296932" title="Allonim (kibuc)">
Allonim (kibuc)

Allonim (hebr. אַלּוֹנִים; ang. Alonim; pol. "Dęby") – kibuc położony w Samorządzie Regionu Emek Jizre’el, w Dystrykcie Północnym, w Izraelu. Członek Ruchu Kibuców.
Położenie.
Kibuc jest położony na wysokości od 120 do 140 metrów n.p.m. na stokach wzgórz zamykających od zachodu intensywnie użytkowaną rolniczo Dolinę Jezreel w Dolnej Galilei, na północy Izraela. Wzgórza te rozciągają się z południa na północ, i oddzielają Dolinę Jezreel od Doliny Zebulona. Zbocza wzgórz są porośnięte lasami. Stoki opadają w kierunku południowo-wschodnim. W jego otoczeniu znajdują się miasteczka Kirjat Tiwon, Basmat Tab’un i Ramat Jiszaj, oraz moszawy Allone Abba, Sede Ja’akow i Bet Zajid.
Allonim jest położony w Samorządzie Regionu Emek Jizre’el, w Poddystrykcie Jezreel, w Dystrykcie Północnym Izraela.
Historia.
Początki grupy założycielskiej kibucu wiążą się z przybycie w sierpniu 1935 roku Alexandra Zaïda do Emek Jizre’el. Na zlecenie Żydowskiego Funduszu Narodowego utworzył on grupę trzech pasterzy-strażników Ha-Szomer, którzy zajęli się ochroną żydowskich pastwisk w rejonie Szejk Abrik. Z czasem dołączyło do nich trzech kolejnych pasterzy. Żyli oni w prymitywnych warunkach, śpiąc w trzech barakach na obrzeżach kompleksu fabrycznego. Dorywczo wykonywali oni inne dodatkowe prace. W styczniu 1936 roku zawiązała się bezpośrednia grupa założycielska, w skład której weszli młodzi wykształceni imigranci z Niemiec. Od lutego 1934 roku przechodzili oni szkolenie rolnicze i zdobywali niezbędne doświadczenie w kibucu En Charod. W dniu 18 stycznia 1936 roku obie grupy zebrały się razem, licząc w sumie 70 osób. Blisko obozu baraków fabrycznych utworzono nowy tymczasowy obóz, w którym spano w namiotach pasterskich. Połączenie i integracja obu grup przebiegła bardzo szybko, tworząc silne więzy przyjaźni. W kwietniu 1936 roku wybuchło arabskie powstanie w Palestynie, co w znacznym stopniu wpłynęło na pogorszenie się warunków życia grupy. Alexander Zaïd poprowadził w czerwcu 1936 roku całą grupę do swojej rodzinnej farmy (obecnie kibuc Bet Zajid), gdzie dalej mieszkali w namiotach, a stodoła służyła jako jadalnia (wodę czerpano ze źródła u podnóża pobliskiego wzgórza). Poza normalną pracą pilnowania pastwisk, niektórzy ze członków zaangażowali się w badanie odkrytych katakumbów Bet Sze’arim. W październiku 1936 roku zakupiono pierwsze stado kóz. W tym czasie kibuc był kilkakrotnie zaatakowany przez arabskie bandy - zginęło trzech jego mieszkańców.
W styczniu 1937 roku grupa podjęła decyzję o przystąpieniu do ruchu "Zjednoczony Kibuc" i utworzeniu nowego kibucu. W tym celu przyjęto nowych imigrantów z Polski. Ich integracja z grupą nie przebiegła łatwo, gdyż starzy członkowie byli ze sobą mocno zżyci i niechętni na przyjęcie nowych młodszych osób. Ostatecznie absorpcja imigrantów przebiegła pomyślnie i w dniu 26 marca 1937 roku zakończono przejście grupy do nowego niezależnego obozu, który stał się kibucem. Członkowie nadal mieszkali w namiotach pasterskich, a narzędzia i zapasy przechowywali w barakach. Pośrodku obozu wzniesiono drewnianą jadalnię. Całość otoczono obronną palisadą z wieżą obserwacyjną, co zapewniało ochronę przed napaścią Arabów. Sivan Trtz wpadł wówczas na pomysł, aby osadę nazwać "Dęby", od licznych dębów porastających okoliczne wzgórza.
Członkowie kibucu od samego początku angażowali się w patrolowanie i ochronę całej okolicy, prowadząc równocześnie normalne prace przy swojej osadzie. W tym pierwszym okresie istnienia kibucu, mieszkańcy utrzymywali się z dorywczych prac wykonywanych często w odległych miejscach. Z biegiem czasu i wzrostem liczebności kibucu, zaczął pojawiać się problem z brakiem gruntów rolnych. Z tego powodu, w styczniu 1938 roku przeprowadzono wspólną operację kilku społeczności z północy - zebrano dziesiątki par zwierząt pociągowych oraz kilkanaście ciągników rolniczych, oczyszczając wspólnie nowy teren z kamieni. Sześć miesięcy później, w dniu 20 czerwca 1938 roku w miejsce to przeniesiono kibuc. Tym razem obronną palisadę wzniesiono z kamieni, a nie jak wcześniej z desek, pomiędzy które wsypywano żwir. Jadalnię i pierwsze domy również wzniesiono z kamieni. W ten sposób, członkowie kibucu przez dwa lata mieszkali w dwóch miejscach - w starym i nowym obozie. Wszystkimi wstrząsnęło zabójstwo Alexandra Zaïda, którego beduińscy bandyci zabili 11 lipca 1938 roku w pobliżu kibucu Allonim. Kilka miesięcy później, w październiku 1938 roku rozpoczęto budowę pozycji obronnych w Allonim. Wzniesiono wówczas wieżę ciśnieniową, która stała się symbolem kibucu. Aby przeciwdziałać kolejnym napaściom, w Allonim zaczął stacjonować oddział "Policji Żydowskich Osiedli", a następnie "Specjalna Jednostka Nocna". Wielu członków kibucu przystąpiło do żydowskiej organizacji samoobrony Hagana. Po wybuchu II wojny światowej niektórzy z nich zgłosili się na ochotnika do British Army, natomiast w Allonim utworzono jedną z baz kompanii szturmowych Palmach. W latach 1943-1946 okoliczne tereny były wykorzystywane do szkolenia żołnierzy Palmach. Równocześnie kibuc przyjmował nowych imigrantów i rozwijał się. We wrześniu 1942 roku otworzono przedszkole, powstała niewielka strefa przemysłowa, posadzono nowe drzewa, obsiano nowe pola i rozszerzono stado owiec oraz bydła mlecznego. Tymczasem w poszukiwaniu skutecznego rozwiązania narastającego konfliktu izraelsko-arabskiego w dniu 29 listopada 1947 roku została przyjęta Rezolucja Zgromadzenia Ogólnego ONZ nr 181. Zakładała ona między innymi, że kibuc Allonim miał znaleźć się w granicach nowo utworzonego państwa żydowskiego. Arabowie odrzucili tę Rezolucję i dzień później doprowadzili do wybuchu wojny domowej w Mandacie Palestyny. W trakcie jej trwania rejon kibucu zajęły siły Arabskiej Armii Wyzwoleńczej, które sparaliżowały żydowską komunikację w całej okolicy. W wyniku I wojny izraelsko-arabskiej w 1948 roku siły izraelskie wysiedliły i zniszczyły wiele okolicznych wiosek arabskich. Nastąpiła wówczas poprawa sytuacji bezpieczeństwa, co umożliwiło dalszy rozwój kibucu.
Na przestrzeni kolejnych lat w kibucu rozpoczęło działalność kilka firm wykorzystujących okoliczne lasy do produkcji narzędzi i zabawek z drewna. W 1960 roku działalność rozpoczęła fabryka okuć wykonywanych z aluminium, a w 1976 roku kolejna fabryka wykonująca powłoki ochronne z aluminium. W latach 90. XX wieku kibuc przeszedł przez proces prywatyzacji, zachowując kolektywną organizację instytucji kultury, edukacji i ochrony zdrowia. W 1995 roku przy kibucu powstało duże centrum handlowe, będące pierwszym tego typu centrum prowadzonym przez społeczność kibucową.
Nazwa.
Nazwa kibucu oznacza „"dąb", i odnosi się do licznych dębów porastających okoliczne wzgórza.
Demografia.
Większość mieszkańców kibucu jest Żydami, jednak nie wszyscy identyfikują się z judaizmem. Tutejsza populacja jest świecka:
Gospodarka i infrastruktura.
Gospodarka kibucu opiera się na intensywnym rolnictwie, sadownictwie, hodowli drobiu oraz bydła mlecznego. Od 1976 roku w kibucu działa firma "Algat", produkująca zaawansowane technologicznie wyroby ze stopów aluminium, magnezu i stali nierdzewnej dla potrzeb przemysłu lotniczego i zbrojeniowego. Firma "Odem-Architecture" specjalizuje się w projektowaniu wystroju wnętrz domów, biur i budynków publicznych. Na zewnątrz kibucu znajduje się duże centrum handlowe "Alonim", które zajmuje powierzchnię około 20 hektarów. Kibuc posiada przychodnię zdrowia, sklep wielobranżowy i warsztat mechaniczny.
Transport.
Z kibucu wyjeżdża się na południe na drogę nr 7513, którą jadąc na północny wschód dojeżdża się do moszawu Allone Abba, lub jadąc na południe dojeżdża się do skrzyżowania z drogą nr 75. Jadąc nią na zachód dojeżdża się do miasteczka Kirjat Tiwon, a jadąc na wschód dojeżdża się do miasteczka Ramat Jiszaj.
Edukacja i sport.
Kibuc utrzymuje przedszkole. Starsze dzieci są dowożone do szkoły podstawowej w pobliskim moszawie Kefar Jehoszua lub do szkoły średniej w kibucu Jifat. Jest tu także "Allon Center" specjalizujące się w różnorodnych szkoleniach i programach doskonalenia nauczania. Centrum pracuje także z młodzieżą mającą trudności w nauczaniu i przechodzącą różne trudności emocjonalne lub frustracje, które uniemożliwiają im kontynuowanie nauki w normalnym systemie szkolnym. W kibucu jest ośrodek kultury z biblioteką, basen pływacki, sala sportowa z siłownią, oraz boisko do piłki nożnej.
Turystyka.
Tutejszą atrakcją turystyczną jest stadnina koni i szkółka jeździecka. Okoliczne wzgórza porośnięte naturalnym lasem dębowym są dogodnym terenem do przejażdżek konnych lub pieszych wędrówek. Tutejsze lasy przechodzą w kierunku północno-wschodnim w Rezerwat przyrody Allone Abba.

</doc>
<doc id="1296938" url="https://pl.wikipedia.org/wiki?curid=1296938" title="Gewat">
Gewat

Gewat (; lub także ; pol. „Wzgórze”) – kibuc położony w Samorządzie Regionu Emek Jizre’el, w Dystrykcie Północnym, w Izraelu. Członek Ruchu Kibuców ("Ha-Tenu’a ha-Kibbucit").
Położenie.
Kibuc jest położony na wysokości od 90 do 120 metrów n.p.m., na północnej granicy intensywnie użytkowanej rolniczo Doliny Jezreel z masywem górskim Hare Nacerat, w Dolnej Galilei, na północy Izraela. Masyw Hare Nacerat ciągnie się na wschód od kibucu w kierunku do miasta Nazaret. Z tych wzgórz spływa, przepływający na północ i zachód od kibucu strumień Cewi, natomiast na południu jest strumień Jifat. Okoliczny teren łagodnie opada w kierunku południowo-zachodnim. W jego otoczeniu znajdują się miasto Migdal ha-Emek, kibuce Ramat Dawid, Jifat i Sarid, moszawy Nahalal i Kefar Baruch, oraz wieś komunalna Timrat. Na południowy zachód od kibucu jest baza lotnicza Ramat Dawid.
Gewat jest położony w Samorządzie Regionu Emek Jizre’el, w Poddystrykcie Jezreel, w Dystrykcie Północnym Izraela.
Historia.
Od początku XX wieku żydowskie organizacje syjonistyczne rozpoczęły wykupywanie ziemi w Dolinie Jezreel, przeznaczając ją pod rozwój osadnictwa żydowskiego w Palestynie. Współczesny kibuc Gewat został założony na miejscu w ten sposób wykupionej arabskiej wioski G’bta. Na jej miejscu prowadzone były później wykopaliska archeologiczne, a sam kibuc wziął swoją nazwę właśnie od tego wzgórza.
Grupa założycielska kibucu powstała w 1922 roku. W jej skład weszli imigranci z Polski, którzy po masakrze Żydów w Pińsku wyjechali do Palestyny. Przyjęli oni nazwę „Męczenników Pińska”, aby w ten sposób uczcić pamięć 35 członków społeczności żydowskiej w Pińsku, którzy zostali zabici przez polskich żołnierzy w dniu 5 kwietnia 1919 roku. Grupa ta początkowo zaangażowała się w normalne działalności innych grup robotniczych, jednak szybko wycofała się i rozpoczęła poszukiwanie ziemi pod założenie własnej osady rolniczej. W międzyczasie dołączyli do niej kolejni imigranci z Niemiec. Przyjechali oni do Doliny Jezreel, i w dniu 28 listopada 1926 roku utworzyli kibuc Gewat. We wrześniu 1934 roku zorganizowano tutaj pierwszy kurs szkoleniowy dowódców żydowskiej organizacji paramilitarnej Hagana. Podczas II wojny światowej, w latach 1939-1943 w kibucu działała podziemna stacja radiowa nadająca alfabetem Morse’a komunikaty Hagany. Nadawane stąd sygnały docierały nawet do Chaima Weizmana w Londynie i Nowym Jorku. Przez cały ten czas odbywały się tutaj szkolenia kompanii szturmowych Palmach. W poszukiwaniu skutecznego rozwiązania narastającego konfliktu izraelsko-arabskiego w dniu 29 listopada 1947 roku została przyjęta Rezolucja Zgromadzenia Ogólnego ONZ nr 181. Zakładała ona między innymi, że kibuc Gewat miał znaleźć się w granicach nowo utworzonego państwa żydowskiego. Arabowie odrzucili tę rezolucję i dzień później doprowadzili do wybuchu wojny domowej w Mandacie Palestyny, podczas której sparaliżowali żydowską komunikację w prawie całej Galilei. Podczas I wojny izraelsko-arabskiej (1948–1949) siły żydowskie wysiedliły większość okolicznych arabskich wiosek, umożliwiając dalszy rozwój kibucu Gewat. W 1951 roku doszło do wewnętrznego rozłamu między członkami kibucu. W jego wyniku około 40% lewicowych członków partii politycznej Mapai opuściło kibuc i dołączyło do grupy założycielskiej pobliski kibuc Jifat. Podczas wojny Jom Kipur w dniu 6 października 1973 roku na kibuc spadła rakieta, powodując znaczne straty materialne. W 2004 roku kibuc przeszedł przez proces prywatyzacji, zachowując kolektywną organizację instytucji kultury, edukacji i ochrony zdrowia. W 2010 roku rozpoczęto budowę nowego osiedla mieszkaniowego, które jest położone w południowej części osady.
Nazwa.
Nazwa osady pochodzi od aramejskiego słowa gabata (גבתא) i oznacza „wzgórze”.
Demografia.
Większość mieszkańców kibucu jest Żydami, jednak nie wszyscy identyfikują się z judaizmem. Tutejsza populacja jest świecka:
Gospodarka i infrastruktura.
Gospodarka kibucu opiera się na intensywnym rolnictwie. Uprawy są realizowane w ramach korporacji rolniczej skupiającej okoliczne kibuce. Korporacja powstała aby służyć rozwojowi biznesu i poprawieniu opłacalności interesów. Uprawy rolne obejmują pszenicę, wykę, koniczynę, sorgo, słonecznik, arbuzy, bawełnę, kukurydzę, groszek, marchew, brokuły, pomidory, paprykę i przyprawy. Jest tutaj duży sad drzew oliwkowych. Dodatkowo hoduje się tutaj drób i bydło mleczne. Głównym źródłem dochodów jest jednak fabryka plastikowych rur, systemów nawadniających oraz innych akcesoriów "Plastro Irrigation Systems Ltd." Od 2008 roku należy ona do międzynarodowej korporacji "John Deere Water". W kibucu jest przychodnia zdrowia z gabinetem stomatologicznym, sklep wielobranżowy, pralnia i warsztat mechaniczny.
Transport.
Z kibucu wyjeżdża się na północ na drogę nr 73, którą jadąc na wschód dojeżdża się do kibuców Jifat i Sarid, a dalej do miasta Migdal ha-Emek, natomiast jadąc na północny zachód dojeżdża się do kibucu Ramat Dawid i moszawu Nahalal, a dalej do węzła drogowego z drogą ekspresową nr 75.
Edukacja i sport.
Kibuc utrzymuje przedszkole. Starsze dzieci są dowożone do szkoły podstawowej w kibucu Sarid lub szkoły średniej w kibucu Jifat. W kibucu jest ośrodek kultury z biblioteką, basen pływacki, sala sportowa, korty tenisowe oraz boisko do piłki nożnej. Jest tu także regionalne muzeum oraz zachowany buidynek, w którym w latach 1939–1943 działała radiostacja "Sara".

</doc>
<doc id="1296940" url="https://pl.wikipedia.org/wiki?curid=1296940" title="Wygraj randkę">
Wygraj randkę

Wygraj randkę (ang. "Win a Date with Tad Hamilton!", 2004) − amerykańska komedia romantyczna w reżyserii Roberta Luketica.
Obsada.
i inni
Wersja polska.
Wersja polska: START INTERNATIONAL POLSKA
Reżyseria: Marek Robaczewski
Dialogi: Joanna Serafińska
Udział wzięli:
oraz
i inni

</doc>
<doc id="1296942" url="https://pl.wikipedia.org/wiki?curid=1296942" title="The Pick of Destiny">
The Pick of Destiny

The Pick of Destiny – drugi album studyjny amerykańskiego zespołu Tenacious D i jednocześnie soundtrack do filmu pt. "Kostka przeznaczenia". Został wydany 14 listopada 2006 roku przez Epic Records. Okładka albumu nawiązuje do obrazu "Stworzenie Adama". Wydano tylko jednego singla: "POD".

</doc>
<doc id="1296946" url="https://pl.wikipedia.org/wiki?curid=1296946" title="Bielikowicz">
Bielikowicz

Bielikowicz ("Bielikoicz") – polski herb szlachecki.
Opis herbu.
W polu czerwonym trzy srebrne haki pionowo ustawione (u Niesieckiego zwane wędami bądź jelcami, dwa skrajne połączone ze sobą belką lewo-ukośną. Nad tarczą korona szlachecka bez klejnotu.
Najwcześniejsze wzmianki.
Jeden ze starszych herbów ruskich.
Herbowni.
Białuski, Bielakowicz, Bielikowicz.

</doc>
<doc id="1296947" url="https://pl.wikipedia.org/wiki?curid=1296947" title="Sakaiminato">
Sakaiminato

 – miasto w Japonii, w prefekturze Tottori, w południowo-zachodniej części wyspy Honsiu, port rybacki nad Morzem Japońskim.
Położenie.
Miasto leży we wschodniej części prefektury, na końcu półwyspu Yumigahama. Miasto graniczy z Yonago w Tottori oraz Matsue i Yasugi w prefekturze Shimane.
Historia.
W wyniku połączenia w 1954 roku okolicznych wsi i miejscowości, powstało miasteczko Sakaiminato. 1 kwietnia 1956 roku zdobyło status miasta.
Populacja.
Zmiany w populacji Sakaiminato w latach 1970–2015:

</doc>
<doc id="1296951" url="https://pl.wikipedia.org/wiki?curid=1296951" title="Motorola DynaTAC">
Motorola DynaTAC

Motorola DynaTAC ("DYNamic Adaptive Total Area Coverage") – pierwszy przenośny telefon w systemie analogowym AMPS, zaprojektowany przez zespół Rudy’ego Kroloppa, a wynaleziony przez Martina Coopera. Z powodu rozmiarów i kształtu był żartobliwie nazywany butem lub cegłą.
Historia.
Został zaprezentowany na specjalnym pokazie w Nowym Jorku 3 kwietnia 1973 przez Motorolę, jednak został dopuszczony do użytku dopiero dziesięć lat później – 21 sierpnia 1983. Aby Motorola DynaTAC mogła pojawić się na rynku producent potrzebował zgody od amerykańskiej Federalnej Komisji Komunikacji (FCC). Kosztował wtedy 3995 dolarów, a bateria wystarczała na pół godziny rozmowy, zaś maksymalny czas czuwania wynosił osiem godzin. W dniu premiery, przed sklepem w którym sprzedawano te telefony ustawiła się długa kolejka ludzi chcących kupić urządzenie. Przez ten telefon dało się dzwonić jedynie w centrum Chicago. Jednakże pierwszą (testową) rozmowę przez sprzęt zrealizowano z centrum Nowego Jorku. Pierwsza rozmowa tym telefonem odbyła się między Martinem Cooperem a jego rywalem Joelem Engelem, który pracował w Bell Labs jako szef działu badawczego. Martin Cooper przyznał, iż inspiracją stworzenia tego telefonu był komunikator kapitana Kirka z serii telewizyjnej "Star Trek".
W latach 1983-1984 urządzenie kupiło 12 000 osób.
Klawiatura.
Oprócz przycisków do wybierania numerów znajdowały się przyciski funkcyjne takie jak: Rcl (Recall), Clr (Clear), Snd (Send), Sto (Store), Fcn (Function), End (End), Pwr (Power), Lock (Lock), Vol (Volume).
Lista modeli.
W późniejszych latach powstawały nowe modele.

</doc>
<doc id="1296953" url="https://pl.wikipedia.org/wiki?curid=1296953" title="DynaTAC">
DynaTAC



</doc>
<doc id="1296956" url="https://pl.wikipedia.org/wiki?curid=1296956" title="Opór cieplny">
Opór cieplny

Opór cieplny – stosunek grubości warstwy materiału do współczynnika przewodnictwa cieplnego rozpatrywanej warstwy materiału.
gdzie:
Jednostką oporu cieplnego jest w układzie SI:
W przeliczeniu na inne jednostki
Opór cieplny kilku warstw materiałów przylegających do siebie (bez pustki powietrznej), jest sumą oporów cieplnych poszczególnych warstw materiałów:
Opór cieplny przegrody jest sumą oporów przejmowania ciepła (z powietrza do materiału i z materiału do powietrza) oraz oporu cieplnego warstw materiałów, z których zbudowana jest przegroda.
Opór cieplny przegrody jest odwrotnością współczynnika przenikania ciepła przegrody:
gdzie:
Jak wynika z powyższych zależności, poprawa izolacyjności cieplnej przegrody może nastąpić poprzez zwiększenie oporu cieplnego przegrody, tj. zwiększenie grubości warstwy materiału, ale przede wszystkim przez dobranie materiałów o korzystniejszym (mniejszym) współczynniku przewodnictwa cieplnego λ. W przypadku przegród istniejących, poprawę można uzyskać poprzez dodanie do istniejącej przegrody warstwy materiału o niskim współczynniku λ.

</doc>
<doc id="1296958" url="https://pl.wikipedia.org/wiki?curid=1296958" title="Adam Mytych">
Adam Mytych

Adam Henryk Mytych (ur. 15 lipca 1955) – polski polityk, ostatni wicewojewoda leszczyński.
Życiorys.
W latach 90. zasiadał w leszczyńskiej radzie miasta. Od 1997 do 1998 w rządzie Jerzego Buzka pełnił funkcję wicewojewody leszczyńskiego, ostatniego przed reformą wprowadzającą nowy podział administracyjny Polski. Następnie do 2002 pracował jako kierownik Delegatury Wielkopolskiego Urzędu Wojewódzkiego w Lesznie.
Należał do Unii Wolności, m.in. z jej list w 2001 bez powodzenia kandydował w wyborach do Sejmu w okręgu kaliskim.
Kierował miejskimi strukturami UW, następnie po jej przekształceniu był przewodniczącym leszczyńskiej Partii Demokratycznej. W 2006 wraz z większością lokalnych działaczy PD (m.in. byłym prezydentem miasta Edwardem Szczuckim) przeszedł do Platformy Obywatelskiej. W tym samym roku oraz w 2010 bez powodzenia z ramienia PO ubiegał się o mandat radnego. Powrócił do rady miejskiej w 2014 z ramienia lokalnego komitetu wyborczego Łukasza Borowiaka. W 2015 został powołany na stanowisko zastępcy prezydenta miasta, składając w konsekwencji mandat radnego (który wywalczył także w wyborach w 2018).

</doc>
<doc id="1296962" url="https://pl.wikipedia.org/wiki?curid=1296962" title="Karel Piták">
Karel Piták

Karel Piták (ur. 28 stycznia 1980 w Hradcu Králové) – czeski piłkarz grający na pozycji pomocnika. Od 2017 gra w klubie SK Zápy. Trzykrotnie wystąpił w reprezentacji Czech w piłce nożnej.

</doc>
<doc id="1296964" url="https://pl.wikipedia.org/wiki?curid=1296964" title="Jan z Trzciany">
Jan z Trzciany

Jan z Trzciany (ur. ok. 1510 w Trzcianie koło Jasła, zm. 1567) – humanista środowiska Akademii Krakowskiej. Autor dzieła "O naturze i godności człowieka".
Kaznodzieja katedralny lwowski (do 1576 r.). Rzecznik pojednania różnych wyznań chrześcijańskich, uznany za "niebezpiecznego nowatora", w konflikcie z przeciwnikiem wolności religinych, Piotrem Skargą.

</doc>
<doc id="1296971" url="https://pl.wikipedia.org/wiki?curid=1296971" title="Kurayoshi">
Kurayoshi

 – miasto w Japonii, w prefekturze Tottori, w południowo-zachodniej części wyspy Honsiu.
Położenie.
Miasto leży we wschodniej części prefektury. Jest drugim pod względem terytorium miastem w prefekturze, po Tottori. Miasto graniczy z: Hokuei, Yurihama, Misasa, Kōfu, Kotoura w prefekturze Tottori oraz z Maniwą w prefekturze Okayama.
Historia.
1 października 1889 roku w powiecie Kume powstała miejscowość Kurayoshi. 1 kwietnia 1896 roku została częścią nowo powstałego powiatu Tōhaku. 1 października 1953 Kurayoshi, w wyniku połączenia okolicznych wsi i miejscowości, zdobyło status miasta. 22 marca 2005 roku do miasta przyłączyło się miasteczko Sekigane.
Populacja.
Zmiany w populacji Kurayoshi w latach 1970–2015:

</doc>
<doc id="1296974" url="https://pl.wikipedia.org/wiki?curid=1296974" title="Gazit">
Gazit

Gazit (hebr. גזית; ang. Gazit) – kibuc położony w Samorządzie Regionu Emek Jizre’el, w Dystrykcie Północnym, w Izraelu. Członek Ruchu Kibuców ("Ha-Tenu’a ha-Kibbucit").
Położenie.
Kibuc jest położony na wysokości od 120 do 150 metrów n.p.m. na wzgórzach zamykających od wschodu Dolinę Jezreel (w jej części nazywanej Bik’at Ksulot) w Dolnej Galilei, na północy Izraela. Leży on w miejscu, gdzie masyw góry Giwat ha-More (515 m n.p.m.) schodzi w kierunku wschodnim do wadi strumienia Nachal Tawor (przepływa na wschód od osady), rozdzielając położony na południu płaskowyż Ramot Jissachar od położonego na północy płaskowyżu Wyżyny Sirin. Na północnym zachodzie wznosi się masyw Góry Tabor (562 m n.p.m.). Na zachód od kibucu znajduje się wadi strumienia Gazit, który łączy się na północy ze strumieniem Szomer i następnie wpada do strumienia Tawor, który spływa w kierunku wschodnim do depresji Doliny Jordanu. Na południu jest wadi strumienia Chamud, który również spływa na wschód do strumienia Tawor. W otoczeniu Gazit znajdują się kibuce En Dor i Geszer, moszawy Ramat Cewi i Kefar Kisch, wieś komunalna Menachemja, oraz arabskie wioski At-Tajjiba, Na’ura, Tamra i Kafr Misr.
Gazit jest położony w Samorządzie Regionu Emek Jizre’el, w Poddystrykcie Jezreel, w Dystrykcie Północnym Izraela.
Historia.
Pierwotnie w okolicy tej znajdowała się arabska wioska at-Tira. Pod koniec I wojny światowej w 1918 roku cała Palestyna przeszła pod panowanie Brytyjczyków, którzy w 1922 roku formalnie utworzyli Mandat Palestyny. W poszukiwaniu skutecznego rozwiązania narastającego konfliktu izraelsko-arabskiego w dniu 29 listopada 1947 roku została przyjęta Rezolucja Zgromadzenia Ogólnego ONZ nr 181. Zakładała ona między innymi, że wioska at-Tira miał znaleźć się w granicach nowo utworzonego państwa żydowskiego. Arabowie odrzucili tę Rezolucję i dzień później doprowadzili do wybuchu wojny domowej w Mandacie Palestyny. W trakcie jej trwania, w dniu 15 kwietnia 1948 roku żołnierze żydowskiej organizacji paramilitarnej Hagana zajęli wioskę at-Tira. Została ona wysiedlona i zniszczona.
Grupa założycielska kibucu zawiązała się w styczniu 1947 roku i składała się z żydowskich imigrantów z Turcji. Podczas wojny domowej w Mandacie Palestyny grupa została tymczasowo rozwiązana, a jej członkowie przydzieleni do różnych zadań. Podczas I wojny izraelsko-arabskiej, w dniu 27 lipca 1948 roku przybyli oni do Doliny Jezreel i zamieszkali w osadzie Kefar Tawor. W międzyczasie dołączyli do nich nowi imigranci z Polski i Rumunii. W 1950 roku przenieśli się około 4 km na południowy zachód, zakładając nowy rolniczy kibuc przy ruinach zniszczonej arabskiej wioski at-Tira. Przejęto także pola uprawne pobliskiej zniszczonej wioski arabskiej Sirin. W kolejnych miesiącach dołączyli do nich imigranci z Argentyny. Początki istnienia osady były niezwykle trudne, ponieważ mieszkańcy nie posiadali połączenia drogowego oraz brakowało własnego źródła wody. Wszystko było dostarczane do kibucu pieszo.
Początkowo był to radykalny komunistyczny kibuc. Niektórzy twierdzą, że znajdował się tutaj nielegalny skład broni, przygotowywany prawdopodobnie na wypadek wybuchu rewolucji. W 1952 roku jego członkowie podjęli decyzję o złożeniu przysięgi lojalności i wierności państwu Izrael. Doszło wówczas do wewnętrznego rozłamu, w wyniku czego wyjechało 22 najbardziej lewicowych członków partii Maki. Rok później wybudowano drogę dojazdową do kibucu, a w 1954 roku podłączono do krajowego systemu wodnego i sieci energetycznej. Umożliwiło to dalszy rozwój osady. W maju 2008 roku kibuc przeszedł przez proces prywatyzacji, zachowując kolektywną organizację instytucji kultury, edukacji i ochrony zdrowia.
Demografia.
Większość mieszkańców kibucu jest Żydami, jednak nie wszyscy identyfikują się z judaizmem. Tutejsza populacja jest świecka:
Gospodarka i infrastruktura.
Gospodarka kibucu opiera się na intensywnym rolnictwie oraz sadownictwie (plantacje migdałów i oliwek). Uprawy polne obejmują pszenicę, wykę, koniczynę, melony i cebulę. Na 850 hektarach nawadnianych uprawia się marchew, brokuły, kapustę, bakłażany, buraki i paprykę. Kibuc posiada stado bydła mięsnego, które liczy średnio około 420 krów i średnio rocznie 315 cieląt. Dla potrzeb pracowników utworzono niewielką stadninę koni, w której od 2006 roku organizowane są zajęcia szkółki jazdy. Obora oddaje średnio prawie 12 tys. litrów mleka rocznie. Dodatkowo kibuc posiada stado owiec, liczące około 1,1 tys. sztuk. Produkują one średnio 320 tys. litrów mleka rocznie i ponad 120 kg mięsa. Głównym źródłem dochodów jest fabryka wyrobów z tworzyw sztucznych "Plazit". W kibucu jest przychodnia zdrowia z gabinetem stomatologicznym, sklep wielobranżowy, pralnia, stolarnia i warsztat mechaniczny.
Transport.
Z kibucu wyjeżdża się na północny zachód drogą nr 7276, którą dojeżdża się do arabskiej wioski Kafr Misr i dalej do kibucu En Dor, a następnie do skrzyżowania z drogą nr 65.
Edukacja i sport.
Kibuc utrzymuje przedszkole. Starsze dzieci są dowożone do szkoły podstawowej w kibucu Merchawja lub szkoły średniej w kibucu Mizra. W kibucu znajduje się ośrodek kultury z biblioteką, basen kąpielowy, sala sportowa z siłownią oraz boisko do piłki nożnej.
Turystyka.
Na północny wschód od kibucu znajduje się rezerwat przyrody Nachal Tawor. Strumień przepływa tutaj przez głęboki bazaltowy kanion, w którym tworzy małe wodospady. Na terenie rezerwatu wytyczono piesze szlaki turystyczne. Aby uniknąć zniszczenia unikalnego krajobrazu wytyczono w rezerwacie tylko kilka dróg, które są dostępne dla samochodów terenowych.

</doc>
<doc id="1296976" url="https://pl.wikipedia.org/wiki?curid=1296976" title="Narzeczona i godzina policyjna">
Narzeczona i godzina policyjna

Narzeczona i godzina policyjna (tyt.oryg. Nusja dhe shtetrrethimi) – albański film fabularny z roku 1978 w reżyserii Kristaqa Mitro i Ibrahima Muçaja.
Opis fabuły.
Akcja filmu rozgrywa się w czasie okupacji niemieckiej, w okresie II wojny światowej. Młoda kobieta, Shpresa dostaje się do domu osób kolaborujących z okupantami pod pozorem sprzedaży makatek. Wpuszczona do domu, morduje jego mieszkańców. Aby uciec z miasta po zamachu w czasie godziny policyjnej zostaje przez swoich współpracowników przebrana w strój panny młodej, co ma odsunąć od niej podejrzenia policji.

</doc>
<doc id="1296977" url="https://pl.wikipedia.org/wiki?curid=1296977" title="Bielski (herb książęcy)">
Bielski (herb książęcy)

Bielski ("Bielski II") – polski, herb książęcy, o niewiadomej barwie. Herb własny rodziny Bielskich"".
Opis herbu.
Opis historyczny.
Juliusz Ostrowski opisuje herb w sposób następujący: 
Opis współczesny.
Opis skonstruowany współcześnie brzmi następująco:
"Na tarczy w polu barwy niewiadomej półksiężyc barkiem w górę, nad nim i między jego ramionami po sześcioramiennej gwieździ."
"Całość otacza płaszcz heraldyczny, podbity gronostajem."
"Płaszcz zwieńcza mitra książęca."
Geneza.
Juliusz Ostrowski twierdzi, że herb został przyniesiony z Moskwy do Polski w końcu XV Wieku. Według Kaspra Niesieckiego, Bielscy to kniaziowie moskiewscy, których przyjęła Polska w XVI wieku, a z uwagi na ich książęce (kniaziowskie) pochodzenie, ma przysługiwać im herb książęcy. Osiedlili się na terenie Litwy, niektórzy historycy doszukują się w nich potomków Giedymina.
Herbowni.
Informacje na temat herbownych w artykule sporządzone zostały na podstawie wiarygodnych źródeł, zwłaszcza klasycznych i współczesnych herbarzy. Należy jednak zwrócić uwagę na częste zjawisko przypisywania rodom szlacheckim niewłaściwych herbów, szczególnie nasilone w czasie legitymacji szlachectwa przed zaborczymi heroldiami, co zostało następnie utrwalone w wydawanych kolejno herbarzach. Identyczność nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne.
Pełne listy herbownych nie są dziś możliwe do odtworzenia, także ze względu na zniszczenie i zaginięcie wielu akt i dokumentów w czasie II wojny światowej (m.in. w czasie powstania warszawskiego w 1944 spłonęło ponad 90% zasobu Archiwum Głównego w Warszawie, gdzie przechowywana była większość dokumentów staropolskich)'. Nazwisko znajdujące się w artykule pochodzi z "Herbarza polskiego," Tadeusza Gajla'. Występowanie danego nazwiska w artykule nie musi oznaczać, że konkretna rodzina pieczętowała się herbem Bielski. Często te same nazwiska są własnością wielu rodzin reprezentujących wszystkie stany dawnej Rzeczypospolitej, tj. chłopów, mieszczan, szlachtę. Herb Bielski jest herbem własnym, wiec do jego używania uprawniona jest zaledwie jedna rodzina: Bielscy"".

</doc>
<doc id="1296979" url="https://pl.wikipedia.org/wiki?curid=1296979" title="Czarnecki">
Czarnecki

osoby noszące nazwisko Czarnecki:

</doc>
<doc id="1296980" url="https://pl.wikipedia.org/wiki?curid=1296980" title="Wypady podczas II oblężenia Twierdzy Przemyśl">
Wypady podczas II oblężenia Twierdzy Przemyśl

Wypady podczas II oblężenia Twierdzy Przemyśl – akcje zaczepne organizowane przez austro-węgierską załogę Twierdzy Przemyśl przeciwko wojskom rosyjskim podczas II oblężenia Twierdzy Przemyśl.
Rozpoczęcie II oblężenia.
5 listopada 1914 roku twierdza została powtórnie otoczona przez wojska rosyjskie. W Twierdzy przebywało wówczas 135 tysięcy żołnierzy, 18 tysięcy ludności cywilnej, 2 tysiące jeńców (część chorych na cholerę) oraz 14,5 tysiąca koni. Mimo iż sytuacja była znacznie gorsza niż przy I oblężeniu wskutek naruszenia zapasów żywności, chorób, oraz zniszczeń fortyfikacji, dowódca twierdzy generał Hermann Kusmanek sądził, że i tym razem uda się mu doczekać odsieczy.
Tym razem jednak Rosjanie wyciągnęli wnioski z bolesnej porażki na początku października i nie zamierzali wcale szturmować twierdzy. Początkowo blokowali ją siłami wydzielonymi z 11., 3. i 8 Armii, następnie zaś – nie chcąc zatrzymywać doborowych polowych jednostek – przeznaczyli do tego celu specjalną Armię Oblężniczą pod dowództwem generała Andrieja Sieliwanowa, której stan liczebny był zmienny, artylerię zaś stanowiło 300 dział polowych dużego kalibru. 
Nie były to siły mogące zdobyć twierdzę szturmem, lecz wystarczająco duże, aby uniemożliwić jej kontakt ze światem i zamorzyć głodem w czasie długiej, zimowej blokady. Naczelna kwatera rosyjskiego dowództwa usadowiła się w Rudnikach koło Mościsk, żołnierze zaś zabrali się do budowy okopów i leży zimowych.
W tej sytuacji Kusmanek uznał za bezcelowe bierne oczekiwanie na rozwój wydarzeń i przeszedł do aktywnych działań, organizując szereg wypadów, których celem było odzyskanie niektórych ważnych strategicznie punktów, zmuszenie przeciwnika do ściągnięcia pod twierdzę większych sił z pierwszej linii frontu i podniesienie morale własnej załogi. Przez cały czas oblężenia twierdza utrzymywała kontakt lotniczy z Generalnym Dowództwem, dzięki czemu wszystkie akcje zaczepne jej załogi były uzgodnione i zsynchronizowane z działaniami wojennymi na froncie. Takich większych akcji dowództwo twierdzy zorganizowało sześć.
Pierwszy wypad.
Pierwszy wypad zorganizowano 14 listopada. Jego celem było zakłócenie przemarszu oddziałów rosyjskiej 3 Armii, która przeprawiała się przez San na północ od Przemyśla, zmierzając w kierunku zachodnim. W ten sposób Kusmanek pragnął pomóc zaczynającej się austro-węgierskiej operacji nazywanej potem bitwą o Kraków. Wypadu dokonano siłami 15 batalionów piechoty i 8 baterii artylerii. Bez problemu rozbito ubezpieczenia rosyjskie i dotarto aż do linii Rokietnica-Tapin-Zamiechów. Tu jednak okazało się, że 3 Armia nie przeprawia się w spodziewanym przez Kusmanka miejscu. Wobec tego, po zniszczeniu rosyjskich umocnień i spaleniu okolicznych wiosek, oddziały powróciły bezpiecznie do twierdzy.
Drugi wypad.
Drugi wypad nastąpił 20 listopada. Jego celem było nękanie przeciwnika i uzyskanie informacji o rozmieszczeniu wojsk oblegających, oraz wykrycie słabych punktów oblężenia. Skierowano go na miejscowość Bircza. Był on mniej szczęśliwy od poprzedniego. Wprawdzie wzięto 132 jeńców, lecz utracono jednocześnie ponad 100 własnych zabitych i rannych. Ten ponowny atak na pozycje rosyjskie rozdrażnił przeciwnika i sprowokował go do akcji zaczepnej, która miała miejsce 28 listopada i zakończyła się jego sukcesem. Rosjanie zaatakowali, zdobyli i utrzymali pozycję „Na górach Batycze”, a także odparli próby jej odbicia przez 12 batalionów austro-węgierskich.
Trzeci wypad.
Trzeci wypad miał miejsce 9 grudnia, w czasie kryzysu toczącej się bitwy pod Łapanowem i Limanową. Był on znacznie poważniejszy od dotychczasowych. Wzięło w nim udział 20 batalionów piechoty, 15 baterii artylerii i 2 szwadrony jazdy. Akcja była uzgodniona z dowódcą austro-węgierskiej 3 Armii generałem Svetozarem Boroeviciem i miała nie dopuścić do przerzucenia na front karpacki rosyjskiej 81 Dywizji Piechoty. Nie odniosła ona jednak sukcesu, gdyż na skutek szalejącej śnieżycy oddziały wypadowe zostały ostrzelane przez własną artylerię.
Czwarty wypad.
Czwarty i największy wypad w kierunku Birczy nastąpił 15 grudnia. Tym razem nie chodziło o osiągnięcie doraźnych korzyści, lecz o przerwanie pierścienia oblężenia i połączenie się z głównym trzonem wojsk austro-węgierskich, które właśnie odniosły sukces w bitwie pod Limanową i kontynuowały ofensywę zmierzającą do odbicia wschodniej Galicji. Wzięły w nim udział aż 24 bataliony piechoty wspierane 15 bateriami artylerii. 
Choć wypad był starannie przygotowany i utrzymywano go do ostatniej chwili w tajemnicy, to jednak Rosjanie byli o nim uprzedzeni dzięki swej siatce szpiegowskiej działającej wewnątrz twierdzy i nie dali się zaskoczyć. Uderzenie wyszło o godzinie 6:00 rano, po czym po zajęciu wysuniętych pozycji rosyjskich na Popielnej Górze, utknęło pod Rokszycami i Witoszyńcami. Prowadzący go węgierscy piechurzy utknęli tu i przełamali opór dopiero następnego dnia. 17 grudnia nastąpiło ostateczne zahamowanie akcji. Honwedzi zajęli co prawda daleko położone wzgórze Kopystańkę i utrzymali ją mimo wściekłych kontrataków Rosjan, lecz nie mogli postąpić dalej. 
Następnego dnia miał miejsce silny kontratak wojsk carskich, który osadził w miejscu akcję wypadową. Węgrzy z trudem utrzymywali się na linii Paportenka-Brylińce-Stuczyna, licząc jedynie na nadejście spodziewanej od południa odsieczy. Zamiast niej otrzymano jednak informacje, że została ona powstrzymana w pobliżu Sanoka i Liska, a więc 20 kilometrów od osiągniętych przez wypad linii. W tej sytuacji dalsze kontynuowanie natarcia byłoby bezcelowe, zwłaszcza iż nieprzyjaciel zagroził właśnie północnej linii obronnej. Wieczorem odwołano więc wyczerpane oddziały na pozycje wyjściowe. 
Wypad kosztował ponad 1000 zabitych, choć przyprowadzono 233 jeńców. Tymczasem korzystając z zaangażowania większości zdolnych do walki żołnierzy austro-węgierskich na południu, Rosjanie zaatakowali na północy i opanowali wzgórze 264 „Na Górach” koło Hnatkowic, zabezpieczając ostatecznie swobodne przemarsze swych wojsk w kierunku Krakowa. Pomimo usilnych kontrataków prowadzonych do 22 grudnia honwedzi nie mogli go odbić. 
Ostatecznie cała akcja od 15–22 grudnia kosztowała dalsze 5 tysięcy rannych, zabitych i zaginionych, a jej rezultat był negatywny: nie tylko nie rozerwano pierścienia, lecz dodatkowo stracono kontrolę nad ważnym szlakiem komunikacyjnym.
Piąty wypad.
Piąty wypad podjęto, licząc że poprzednie zwycięstwo uśpi czujność Rosjan. Nastąpił on więc już 28 grudnia. Tym razem rezultaty były jeszcze gorsze. Grupa szturmowa, złożona z 15 batalionów zdołała jedynie dotrzeć do pierwszych linii wroga i nie była w stanie przebyć zapory ogniowej stworzonej przez przeciwnika, tracąc dalszych 300 ludzi.
Szósty wypad.
Powodem zaplanowania szóstego wypadu był zły stan załogi, spowodowany chorobami, i brakami żywności. Dlatego zaplanowano uderzenie w kierunku wschodnim – jak przypuszczano, najmniej bronionym, płaskim i umożliwiającym zaskoczenia przeciwnika. Poza tym liczono, że właśnie w okolicy Mościsk znajdują się magazyny żywności oblegających wojsk rosyjskich, których zniszczenie obniżyłoby morale Rosjan, jak również spodziewano się w sprzyjających warunkach połączyć się z armią generała Karla Pflanzer-Baltina.
W ten sposób doszło do szóstego i ostatniego wypadu w dniu 19 marca 1915 roku. Plan desperackiego uderzenia był następujący: wybrane oddziały szturmowe bez przygotowania artyleryjskiego miały zbliżyć się bezszelestnie do pierwszej linii nieprzyjaciela, sforsować umocnienia i złamać jego opór w walce wręcz. Za nimi ruszyć miała cała masa zdatniejszych do walki żołnierzy otwierając drogę reszcie załogi. Każdy otrzymał po trzy konserwy mięsne jako wyżywienie na drogę, co pozwolić miało na dotarcie do zbawiennych magazynów w Mościskach. W oddziałach czołowych mieli się znaleźć tradycyjnie honwedzi z 23 Dywizji Piechoty Honvedu, za nimi zaś miały ruszyć: kombinowana dywizja generała Weitzendorfera, 97 Brygada Landsturmu generała majora Webera, 108 Brygada Pospolitego Ruszenia pułkownika Martinka i kombinowana brygada majora Kloibera. Dalsze działania miało wspierać 18 baterii artylerii. 
Wykonanie planu odbiegało jednak od założeń wstępnych. Większość wygłodzonych żołnierzy, pomimo kategorycznego zakazu, od razu zjadła rozdane konserwy, co spowodowało powszechny rozstrój ich żołądków, biegunkę, a nawet wypadki śmiertelne. Saperzy zaś wykonali zbyt wąskie przejście przez zasieki i pola minowe, co spowodowało znaczne opóźnienie w wychodzeniu oddziałów na pozycje wyjściowe. Na skutek tego uderzenie nastąpiło w szarzejącym poranku zamiast w ciemnościach nocnych, co znacznie osłabiło efekt zaskoczenia. Mimo to Węgrzy śmiało wzięli z marszu pierwsze linie rosyjskie i ruszyli ku głównym umocnieniom wroga. Ten jednak nie dał się zaskoczyć. Atakujących przywitał gęsty ogień artylerii i karabinów, powodując od razu katastrofalne straty. Gdy mimo to czołówki wdarły się w okopy nieprzyjaciela, odwaga ich okazała się daremna wobec jego znacznej przewagi liczebnej i kondycyjnej. Stało się jasne, iż mimo usiłowania zachowania tajemnicy plan ataku przeniknął w jakiś sposób do Rosjan i byli nań doskonale przygotowani. Desperacki atak wciąż jednak trwał, gdyż załoga Przemyśla zdawała sobie sprawę, iż jest on jej ostatnią szansą. Po siedmiu godzinach walki przemienił się on jednak w beznadziejną rzeź. W tej sytuacji Kusmanek wydał rozkaz przerwania walki i powrotu do twierdzy. Skutki okazały się jednak tragiczne: z 8500 żołnierzy 23 Dywizji Piechoty Honvedu powróciło jedynie 2662. Wielkie straty poniosły także inne jednostki uczestniczące w akcji. O godzinie 14:00 ostatnie oddziały biorące udział w wypadzie powróciły za linię pierścienia, a artyleria forteczna udaremniła planowany przez Rosjan kontratak. Nie zmieniło to jednak faktu, że twierdza utraciła ostatnich najlepszych obrońców i nie było już żadnej nadziei na przebicie.
Wstrzymanie akcji zaczepnych.
Wobec pogarszania się kondycji niedożywionych żołnierzy, niezdolnych do dłuższego wysiłku i kolejnego cofnięcia się głównych sił austro-węgierskich na linię Karpat, Kusmanek zawiesił na razie wszelkie akcje ofensywne starając się jedynie poprawić stan obronny samej twierdzy. Wzmożono więc akcje represyjne przeciw wszelkim przejawom nielojalności, a w szczególności przeciw dywersji, szpiegostwu i dezercji. Wprowadzano kolejne obniżenia racji żywnościowych. W końcu 23 marca 1915 Twierdza Przemyśl skapitulowała.

</doc>
<doc id="1296981" url="https://pl.wikipedia.org/wiki?curid=1296981" title="Dawerat">
Dawerat

Dawerat (hebr. דָּבְרַת; ang. "Dovrat") – kibuc położony w Samorządzie Regionu Emek Jizre’el, w Dystrykcie Północnym, w Izraelu. Członek Ruchu Kibuców.
Położenie.
Kibuc Dawerat jest położony na wysokości 167 metrów n.p.m. we wschodniej części intensywnie użytkowanej rolniczo Doliny Jezreel w Dolnej Galilei, na północy Izraela. Osada leży u podnóża północnych zboczy masywu góry Giwat ha-More (515 m n.p.m.). Okoliczny teren łagodnie opada w kierunku północnym i północno-wschodnim. W jego otoczeniu znajdują się miasto Afula, miasteczka Iksal, Dabburijja i Szibli-Umm al-Ganam, kibuc En Dor, moszaw Tel Adaszim, wieś komunalna Achuzzat Barak, oraz arabskie wioski Kafr Misr, Tamra i Na’in. Na południowy wschód od kibucu jest strefa przemysłowa Alon Tawor oraz baza wojskowa Na’ura.
Dawerat jest położony w Samorządzie Regionu Emek Jizre’el, w Poddystrykcie Jezreel, w Dystrykcie Północnym Izraela.
Historia.
Grupa założycielska zawiązała się w 1942 roku w kibucu En Charod. W jej skład wchodzili żydowscy imigranci z Niemiec i Austrii, którzy przed 1938 rokiem przybyli do Brytyjskiego Mandatu Palestyny. W kibucu En Charod uczyli się rolnictwa i zdobywali niezbędne doświadczenie do założenia nowej osady rolniczej. Dołączyła tam do nich grupa młodzieży z ruchu "Maccabi ha-Cair", którzy przeszli szkolenie w kibucu Kefar Jechezkel. W międzyczasie organizacje syjonistyczne starały się nabyć grunty położone w rejonie opuszczonej placówki zwanej potocznie Machane Jisra’el. Aby nie przeciągać całego procesu w czasie, nowy kibuc utworzono w dniu 30 października 1946 roku. Powstał on na niewielkim skrawku ziemi uprawnej, podczas gdy organizacje syjonistyczne kontynuowały proces skupowania dalszych gruntów. W nowym kibucu zamieszkała początkowo zaledwie część grupy założycielskiej, natomiast większość osób pozostała w kibucu En Charod. Pierwsi mieszkańcy nie mieli źródła wody, którą musieli donosić pieszo. W 1947 roku Żydowski Fundusz Narodowy zakończył proces wykupu ziemi. Tymczasem w poszukiwaniu skutecznego rozwiązania narastającego konfliktu izraelsko-arabskiego w dniu 29 listopada 1947 roku została przyjęta Rezolucja Zgromadzenia Ogólnego ONZ nr 181. Zakładała ona między innymi, że kibuc Dawerat miał znaleźć się w granicach nowo utworzonego państwa żydowskiego. Arabowie odrzucili tę Rezolucję i dzień później doprowadzili do wybuchu wojny domowej w Mandacie Palestyny. W trakcie jej trwania rejon kibucu zajęły siły Arabskiej Armii Wyzwoleńczej, które sparaliżowały żydowską komunikację w całej okolicy. Ze względów bezpieczeństwa ewakuowano wówczas z kibucu wszystkie kobiety i dzieci. Następnie, w dniu 7 kwietnia 1948 roku kibuc został przeniesiony do nowej (obecnej) lokalizacji. Początkowo nazywano go Dawerat Illit. W wyniku I wojny izraelsko-arabskiej w 1948 roku siły izraelskie wysiedliły i zniszczyły wiele okolicznych wiosek arabskich. Nastąpiła wówczas poprawa sytuacji bezpieczeństwa, co umożliwiło dalszy rozwój kibucu. Po wojnie, we wrześniu 1948 roku wybudowano pierwszy dom, który służył jako dom dziecka.
Przez pierwsze lata kibuc przeżywał duże trudności ekonomiczne, jednak korzystne położenie przy ważnej drodze ułatwiło jego dalszy rozwój. W latach 90. XX wieku kibuc przeszedł przez proces prywatyzacji, zachowując kolektywną organizację instytucji kultury, edukacji i ochrony zdrowia. W jego północnej części wybudowano nowe osiedle mieszkaniowe.
Nazwa.
Kibuc został nazwany na cześć lewickiego miasta Dobrat znajdującego się na obszarze pokolenia Issachara.
Demografia.
Większość mieszkańców kibucu jest Żydami, jednak nie wszyscy identyfikują się z judaizmem. Tutejsza populacja jest świecka:
Gospodarka i infrastruktura.
Gospodarka kibucu opiera się na intensywnym rolnictwie i sadownictwie. Uprawy rolne zajmują powierzchnię około 7 tys. hektarów nawadnianych pól. Kibuc specjalizuje się w uprawach warzyw dla przemysłu spożywczego i na eksport (papryka, kukurydza, pomidory, cebula i czosnek), roślin pastewnych, melonów, dyń i słoneczników. Sady zajmują powierzchnię około 300 ha, z czego prawie 200 ha zajmują grejpfruty. Jest tu także ferma drobiu i gospodarstwo mleczne produkujące prawie 7 tys. litrów mleka rocznie. Lokalna firma cateringowa dostarcza gotowe posiłki do szkół i różnych organizacji.
W kibucu jest przychodnia zdrowia z gabinetem stomatologicznym, dom opieki nad osobami starszymi, sklep wielobranżowy, pralnia, stolarnia, warsztat mechaniczny i elektryczny, oraz stacja benzynowa.
Transport.
Z kibucu wyjeżdża się na południe na drogę nr 65, którą jadąc na południowy zachód dojeżdża się do wioski Na’in i dalej do miasta Afula, lub jadąc na wschód dojeżdża się do skrzyżowania z drogą nr 716 i dalej do miasteczka Szibli-Umm al-Ganam. Lokalna droga prowadzi na zachód do wsi komunalnej Achuzzat Barak.
Edukacja i kultura.
Kibuc utrzymuje przedszkole. Starsze dzieci są dowożone do szkół w kibucach Harduf i Jifat. W kibucu znajduje się ośrodek kultury z biblioteką, basen kąpielowy, sala sportowa z siłownią, boisko do piłki nożnej oraz korty tenisowe.
Turystyka.
Lokalną atrakcją jest położony na zachód od kibucu, Machane Jisra’el. Został on utworzony w 1925 roku w niesprzyjającym arabskim otoczeniu. Próba tego wczesnego żydowskiego osadnictwa nie powiodła się, czego pamiątką jest ten biały dwukondygnacyjny budynek. Wiąże się z nim historia kibucu Dawerat.

</doc>
<doc id="1296985" url="https://pl.wikipedia.org/wiki?curid=1296985" title="Ha-Solelim">
Ha-Solelim

Ha-Solelim (hebr. הסוללים; ang. HaSolelim; pol. "Droga Budowniczych") – kibuc położony w Samorządzie Regionu Emek Jizre’el, w Dystrykcie Północnym, w Izraelu. Członek Ruchu Kibuców ("Ha-Tenu’a ha-Kibbucit").
Położenie.
Kibuc Ha-Solelim jest położony na wysokości około 180 metrów n.p.m. na wzgórzach masywu górskiego Hare Nacerat, w Dolnej Galilei, na północy Izraela. Okoliczne wzgórza są porośnięte dużym kompleksem leśnym Jaar Cippori. Na północny zachód od osady przepływa strumień Jiftachel, który wypływa z położonej na północnym wschodzie Doliny Bejt Netofa. Na południowym wschodzie i południu znajduje się wadi strumienia Cippori. W otoczeniu Ha-Solelim znajdują się miasteczka Bir al-Maksur i Zarzir, kibuc Channaton, moszawy Allon ha-Galil, Cippori i Bet Lechem ha-Gelilit, oraz wioska komunalna Szimszit.
Ha-Solelim jest położony w Samorządzie Regionu Emek Jizre’el, w Poddystrykcie Jezreel, w Dystrykcie Północnym Izraela.
Historia.
Grupa założycielska zawiązała się w 1943 roku, i składała się z członków żydowskiej młodzieżowej organizacji syjonistycznej Makabi ha-Cair, którzy wyemigrowali ze Stanów Zjednoczonych. Przez kilka lat mieszkali i pracowali w prowizorycznym obozie założonym niedaleko miasta Ra’ananna. Po I wojnie izraelsko-arabskiej przenieśli się do Galilei, gdzie w lipcu 1949 roku założyli kibuc ha-Solelim. Założono go na strategicznie ważnym wzgórzu oddzielającym Dolinę Bejt Netofa od Doliny Jezreel. Ochronę kibucu zapewniali żołnierze kompanii szturmowych Palmach. Pomimo licznych prób absorpcji nowych imigrantów, kibuc przez kolejne lata znajdował się w stanie stagnacji. W latach 90. XX wieku kibuc przeszedł przez proces prywatyzacji, zachowując kolektywną organizację instytucji kultury, edukacji i ochrony zdrowia. Następnie w 1998 roku południowej części osady rozpoczęto budowę nowego osiedla mieszkaniowego Nof Alonim (hebr. נוף אלונים), które ukończono w 2003 roku (liczy 115 domów).
Nazwa.
Nazwa kibucu oznacza na język polski "Droga Budowniczych", i symbolizuje wolę założycieli, aby utorować drogę do zakładania nowych żydowskich osiedli rolniczych w Ziemi Izraela.
Demografia.
Większość mieszkańców kibucu jest Żydami, jednak nie wszyscy identyfikują się z judaizmem. Tutejsza populacja jest świecka:
Gospodarka i infrastruktura.
Gospodarka kibucu opiera się na rolnictwie, sadownictwie oraz hodowli drobiu. Część mieszkańców pracuje poza kibucem, znajdując zatrudnienie w pobliskich strefach przemysłowych. W kibucu jest przychodnia zdrowia, sklep wielobranżowy, pralnia, stacja benzynowa i warsztat mechaniczny.
Transport.
Z kibucu wyjeżdża się na wschód na drogę ekspresową nr 79, którą jadąc na południowy wschód dojeżdża się do Nazaretu, lub jadąc na północny zachód dojeżdża się do węzła drogowego z drogą ekspresową nr 77. Lokalna droga prowadzi na południe do wioski Szimszit.
Edukacja i sport.
Kibuc utrzymuje przedszkole. Starsze dzieci są dowożone do szkół w pobliskich osadach. W kibucu znajduje się ośrodek kultury z biblioteką, basen kąpielowy, sala sportowa oraz boisko.
Turystyka.
Okoliczne wzgórza są terenem popularnych pieszych wędrówek po lesie dębowym, który jest chroniony przez Rezerwat przyrody Ha-Solelim. Przechodzi on w kierunku południowym w Rezerwat przyrody Ja’ar Cippori. Natomiast w małym lesie położonym na północny zachód od kibucu urządzono park z alejkami spacerowymi, ścieżką rowerową i ławkami. Można tutaj odpoczywać w cieniu rozłożystych drzew. Całość prac sfinansował Żydowski Fundusz Narodowy. Na leśnych polanach w okresie wiosny kwitną liczne kwiaty. Na zachód od kibucu w lesie znajduje się jaskinia (15x12 metrów), w której odnaleziono starożytne groby pasterzy. Miejsce to uporządkowano i dostosowano do potrzeb turystyki. Po stronie południowej kibucu są zachowane pozostałości starożytnych tłoczni oliwy z oliwek.

</doc>
<doc id="1296988" url="https://pl.wikipedia.org/wiki?curid=1296988" title="Aérospatiale Ludion">
Aérospatiale Ludion

Aérospatiale Ludion – mały samolot pionowego startu zademonstrowany na pokazach lotniczych w Paryżu w 1967 roku. Składał się praktycznie tylko z krzesła za którym umieszczone były dwa silniki odrzutowe skierowane w dół. Sterowanie odbywało się na zasadzie wektorowanie ciągu. Ludion mógł unieść pilota i 30 kg sprzętu na odległość 700 metrów na wysokości do 200 metrów.

</doc>
<doc id="1296991" url="https://pl.wikipedia.org/wiki?curid=1296991" title="Łużniki">
Łużniki



</doc>
<doc id="1296993" url="https://pl.wikipedia.org/wiki?curid=1296993" title="Pinokio w kosmosie">
Pinokio w kosmosie

Pinokio w kosmosie (ang. "Pinocchio In Outer Space", 1965) − belgijsko-amerykański film animowany, opowiadający podróż Pinokia w kosmos. Na podstawie powieści Carla Collodiego.
Film w Polsce został wydany na DVD i VHS przez Vision w 2004 roku.
Obsada (głosy).
i inni
Wersja polska.
Wersja polska: PAANFILM STUDIO WARSZAWA 
Reżyseria i dialogi: Maciej Kołodyniec
Dźwięk i montaż: 
Udział wzięli:

</doc>
<doc id="1296995" url="https://pl.wikipedia.org/wiki?curid=1296995" title="Indian Airlines">
Indian Airlines

Indian Airlines – indyjska linia lotnicza z siedzibą w Nowym Delhi. Głównymi bazami były Ćennaj, Mumbaj, Kolkata i Nowe Delhi.

</doc>
<doc id="1297001" url="https://pl.wikipedia.org/wiki?curid=1297001" title="Harduf">
Harduf

Harduf (hebr. הרדוף; ang. Harduf; pol. "Oleander") – kibuc położony w Samorządzie Regionu Emek Jizre’el, w Dystrykcie Północnym, w Izraelu. Członek Ruchu Kibuców ("Ha-Tenu’a ha-Kibbucit").
Położenie.
Kibuc jest położony na wysokości od 180 do 214 metrów n.p.m. wśród wzgórz na północny zachód od Doliny Jezreel w Dolnej Galilei, na północy Izraela. Na południe i zachód od osady przebiega wadi strumienia Cippori. Stosunkowo płaski dojazd do kibucu jest od strony północno-wschodniej. W jego otoczeniu znajdują się miejscowości Bir al-Maksur, Ka’abije-Tabbasz-Hajajre i Basmat Tab’un, wioski komunalne Adi i Nofit, oraz beduińska wieś Sawaid Chamrija.
Harduf jest położony w Samorządzie Regionu Emek Jizre’el, w Poddystrykcie Jezreel, w Dystrykcie Północnym Izraela.
Historia.
Grupa założycielska zawiązała się w 1980 roku i przez dwa lata przebywała we wsi Lawon, przechodząc szkolenie rolnicze i zdobywając doświadczenie. Byli to zwolennicy filozofii Rudolfa Steinera. Planowali oni utworzenie nowej osady, która funkcjonowałaby według unikalnych zasad kulturalnych, społecznych i edukacyjnych antropozofii. W 1982 roku założyli kibuc Harduf. W 2004 roku kibuc przeszedł przez proces prywatyzacji, zachowując kolektywną organizację instytucji kultury, edukacji i ochrony zdrowia.
Demografia.
Większość mieszkańców kibucu jest Żydami, jednak nie wszyscy identyfikują się z judaizmem. Tutejsza populacja jest religijna, z naciskiem na alternatywne kierunki filozoficzne:
Gospodarka i infrastruktura.
Gospodarka kibucu opiera się na działalności edukacyjno terapeutycznej. Dodatkowo funkcjonuje tu piekarnia, mleczarnia, restauracja wegetariańska, niewielka plantacja ekologicznych warzyw oraz sad awokado. W kibucu jest przychodnia zdrowia, sklep wielobranżowy oraz warsztat mechaniczny.
Transport.
Z kibucu wyjeżdża się na północny wschód na lokalną drogę, którą jadąc na zachód dojeżdża się do arabskiej wioski Sawaid Chamrija, lub jadąc na północny wschód dojeżdża się do wioski komunalnej Adi i dalej do drogi ekspresowej nr 79. Mniejsza lokalna droga prowadzi na wschód do arabskiej miejscowości Ka’abije-Tabbasz-Hajajre.
Edukacja i sport.
W kibucu znajduje się przedszkole, oraz szkoła podstawowa i średnia, które funkcjonują na zasadach pedagogiki waldorfskiej. Szczególnym projektem jest "Teatr Słowa", który współpracuje z podobnymi ośrodkami w Wielkiej Brytanii i Szwajcarii. W kibucu jest ośrodek kultury, sala sportowa oraz boisko. Mieszkańcy kibucu opracowali także szeroką gamę usług w zakresie rehabilitacji, medycyny, sztuki i edukacji żywności ekologicznej. Działalność tą realizuje się w kilku ośrodkach. "Dom Elizeusza" zajmuje się rehabilitacją osób dorosłych. "Dom Tuvia" (z internatem) opiekuje się dziećmi i młodzieżą usuniętą ze swoich domów, którzy potrzebują rodzin zastępczych. "Dom Hiram" pomaga młodym ludziom z zaburzeniami emocjonalnymi. Są tu także realizowane wspólne projekty edukacyjne żydowsko-arabskie, które pod nazwą "Brama do ludzkości" organizują warsztaty wspierające kontekst międzykulturowy oraz edukują w zakresie ekologii.

</doc>
<doc id="1297009" url="https://pl.wikipedia.org/wiki?curid=1297009" title="Aitor Begiristain">
Aitor Begiristain



</doc>
<doc id="1297011" url="https://pl.wikipedia.org/wiki?curid=1297011" title="Latawce (film 1979)">
Latawce (film 1979)

Latawce (tyt. oryg. "Balonat") – albański film fabularny z roku 1979 w reżyserii Ismaila Zhabiaku.
Opis fabuły.
Akcja filmu rozgrywa się w czasie II wojny światowej. W działalność ruchu oporu angażują się także dzieci. Z pomocą swoich nauczycieli przygotowują latawce z hasłami antyfaszystowskimi i wypuszczają je nad miastem, aby podnieść na duchu swoich rodaków. Okupanci dowiadują się o planie. W trakcie akcji policji jedno z dzieci zostaje ranne, ale latawce bez przeszkód lecą nad miastem.

</doc>
<doc id="1297012" url="https://pl.wikipedia.org/wiki?curid=1297012" title="Berlin Heidelberger Platz">
Berlin Heidelberger Platz

Berlin Heidelberger Platz – przystanek kolejowy na liniach S41, S42 i S46 S-Bahn w Berlinie, w dzielnicy Wilmersdorf, w okręgu administracyjnym Charlottenburg-Wilmersdorf oraz stacja metra berlińskiego na linii U3. Stacja została otwarta w 1913.

</doc>
<doc id="1297015" url="https://pl.wikipedia.org/wiki?curid=1297015" title="Rüdesheimer Platz (stacja metra)">
Rüdesheimer Platz (stacja metra)

Rüdesheimer Platz - stacja metra w Berlinie, w dzielnicy Wilmersdorf, w okręgu administracyjnym Charlottenburg-Wilmersdorf na linii U3. Stacja została otwarta w 1913.

</doc>
<doc id="1297018" url="https://pl.wikipedia.org/wiki?curid=1297018" title="Krzysztof Leszczyński (aktor)">
Krzysztof Leszczyński (aktor)

Krzysztof Leszczyński (ur. 21 czerwca 1953 w Gdańsku) – polski aktor. Absolwent Wydziału Aktorskiego łódzkiej PWSFTviT z 1979 roku. Debiut teatralny aktora miał miejsce 23 lutego 1975 roku.

</doc>
<doc id="1297021" url="https://pl.wikipedia.org/wiki?curid=1297021" title="Hala Sportowa Łużniki">
Hala Sportowa Łużniki

Pałac Sportu Łużniki (ros. Дворец спорта Лужники) – hala sportowa w Moskwie, w Rosji, będąca częścią Kompleksu Sportowego Łużniki (m.in. wraz ze Stadionem Łużniki). Wybudowana w 1956, pierwotnie mogła pomieścić 13700 widzów. W przeszłości odbywały się na niej mistrzostwa świata i Europy w hokeju na lodzie, siatkówce, koszykówce, gimnastyce i w boksie.
W 1972 odbywały się na niej Summit Series pomiędzy ZSRR, a Kanadą. Podczas letnich igrzysk olimpijskich w 1980 na Łużnikach odbywały się zawody w judo i gimnastyce.
Po remoncie w 2002 hala może pomieścić 11500 widzów.
Obecnie, na hali odbywają się głównie mecze hokeja na lodzie i na co dzień występuje tu Dinamo Moskwa.

</doc>
<doc id="1297023" url="https://pl.wikipedia.org/wiki?curid=1297023" title="Stara Synagoga w Wieluniu">
Stara Synagoga w Wieluniu

Synagoga w Wieluniu – nieistniejąca synagoga znajdująca się w Wieluniu przy ulicy Żołnierskiej (obecnie Sienkiewicza).
Synagoga została utworzona na początku XIX wieku w osiemnastowiecznej kamieniczce, zlokalizowanej na zakupionej od pijarów działce znajdującej się pomiędzy murami obronnymi a plebanią kościoła św Michała. Już w 1833 roku gmina żydowska prowadziła starania, by w miejscu istniejącej wybudować większą nową świątynię. Spotkało się to ze sprzeciwem kleru, który argumentował swoje stanowisko bliskim sąsiedztwem kościoła św Michała. Pozwolenie wydano dopiero w 1840 roku, gdy z przyczyn technicznych zamknięto starą synagogę. W 1840 rozpoczęto także wznoszenie Nowej Synagogi.

</doc>
<doc id="1297024" url="https://pl.wikipedia.org/wiki?curid=1297024" title="Lucius Aelius Stilo Praeconinus">
Lucius Aelius Stilo Praeconinus

Lucius Aelius Stilo Praeconinus (przełom II/I wieku p.n.e.) – uczony gramatyk rzymski, znawca retoryki, jeden z nauczycieli Warrona i Cycerona. Uznawany jest za pierwszego rzymskiego filologa. Zajmował się Plautem i kwestią autentyczności jego dzieł, objaśniał tekst dwunastu tablic, kultową pieśń Saliów, stare księgi pontyfików itp., prowadził także badania etymologiczne.

</doc>
<doc id="1297028" url="https://pl.wikipedia.org/wiki?curid=1297028" title="Stefan Branicki">
Stefan Branicki



</doc>
<doc id="1297031" url="https://pl.wikipedia.org/wiki?curid=1297031" title="Chorągiew Jakuba Sobieskiego">
Chorągiew Jakuba Sobieskiego



</doc>
<doc id="1297034" url="https://pl.wikipedia.org/wiki?curid=1297034" title="César Martín">
César Martín

César Martín Villar (ur. 3 kwietnia 1977 w Oviedo) – piłkarz hiszpański, grający na pozycji środkowego obrońcy.
Kariera klubowa.
César pochodzi z miasta Oviedo, leżącym w Asturii. Karierę piłkarską rozpoczął w klubie Real Oviedo i w trakcie sezonu 1994/1995 po występach w rezerwach trafił do pierwszej drużyny. W Primera División zadebiutował 9 kwietnia 1995 w przegranym 1:2 wyjazdowym meczu z Realem Valladolid. W 1997 roku pomógł Realowi w utrzymaniu się w Primera División, a w sezonie 1997/1998 stał się podstawowym zawodnikiem zespołu tworząc środek obrony z Rosjaninem Wiktorem Onopko. W Oviedo występował do końca sezonu 1998/1999 i rozegrał dla tego klubu 101 meczów i zdobył 6 goli.
Latem 1999 César przeszedł do jednego z czołowych klubów w kraju, Deportivo La Coruña. W jego barwach swój pierwszy mecz rozegrał 22 sierpnia w wygranym 4:1 spotkaniu z Deportivo Alavés. W „Depor” był jednak rezerwowym dla Donato i Marokańczyka Noureddine Naybeta. Rozegrał 11 spotkań i zdobył jednego gola przyczyniając się tym samym do wywalczenia pierwszego tytułu mistrza kraju w historii Deportivo. W 2001 i 2002 roku zostawał wicemistrzem Hiszpanii (w tym drugim przypadku zdobył też Puchar Hiszpanii, natomiast w 2003 i 2004 zajmował z nim 3. miejsce w lidze. W Deportivo grał do końca sezonu 2005/2006 i głównie jako rezerwowy rozegrał 86 meczów i strzelił jedną bramkę.
W 2006 roku César odszedł do zespołu Levante UD. Po debiucie z Realem Saragossa (2:2) rozegrał jeszcze dwa spotkania i zimą 2007 trafił do angielskiego Boltonu Wanderers. Tam rozegrał tylko jeden mecz, w kwietniu przeciwko Chelsea F.C. (2:2) i latem nie przedłużono z nim kontraktu. W 2007 roku wrócił do Hiszpanii i został piłkarzem drugoligowego Hércules CF.
Kariera reprezentacyjna.
W reprezentacji Hiszpanii César zadebiutował 18 sierpnia 1999 roku w wygranym 2:1 towarzyskim spotkaniu z Polską. W 2004 roku został powołany przez Iñakiego Sáeza do kadry na Mistrzostwa Europy w Portugalii, ale był tam tylko rezerwowym i nie zagrał w żadnym spotkaniu. Ostatni mecz w kadrze rozegrał w 2004 roku przeciwko Andorze (4:0). W drużynie narodowej wystąpił 12 razy i zdobył 3 gole.

</doc>
<doc id="1297035" url="https://pl.wikipedia.org/wiki?curid=1297035" title="Cesar Martin">
Cesar Martin



</doc>
<doc id="1297037" url="https://pl.wikipedia.org/wiki?curid=1297037" title="Fabbrica Italiana di Automobili Torino">
Fabbrica Italiana di Automobili Torino



</doc>
<doc id="1297039" url="https://pl.wikipedia.org/wiki?curid=1297039" title="Den Haag Moerwijk">
Den Haag Moerwijk

Den Haag Moerwijk – stacja kolejowa w Hadze, w prowincji Holandia Południowa, w Holandii. Stacja została otwarta w 1996. Znajdują się tu 2 perony.

</doc>
<doc id="1297040" url="https://pl.wikipedia.org/wiki?curid=1297040" title="Bitwa pod Lubeczem">
Bitwa pod Lubeczem

Bitwa pod Lubeczem – bitwa stoczona w grudniu 1016 roku pomiędzy wojskami wielkiego księcia Rusi Kijowskiej Świetopełka a wojskami jego brata Jarosława Mądrego. 
Po śmierci wielkiego księcia Włodzimierza Wielkiego w 1015 roku tron kijowski objął najstarszy syn Włodzimierza - Świętopełk. W celu utrzymania władzy młody książę zabił swoich braci Borysa, Gleba i Światosława. Tragicznego losu uniknął inny z braci - Jarosław Mądry, który schronił się w Nowogrodzie. Nad Rusią zawisła groźba wojny domowej. Do ostatecznego rozstrzygnięcia z jednej strony parł wspierany przez Nowogród i Waregów Jarosław Mądry, z drugiej Świętopełk mający po swojej stronie tereny południowe Rusi, Pieczyngów oraz jak można się spodziewać przychylność swego teścia, księcia polskiego Bolesława Chrobrego. Jak podaje Kronika Nestora do spotkania obu wojsk doszło późną jesienią 1016 roku pod Lubeczem nad Dnieprem. Według ruskiego latopisu siły obu armii były wyrównane, a wodzowie nie zdecydowali się od razu na walne rozstrzygnięcie spędzając nad brzegami Dniepru aż trzy miesiące. Do bitwy doszło dopiero w grudniu i skończyła się ona dla Świętopełka dotkliwą porażką. Pokonany książę uszedł z pola walki i przez Kijów dotarł do Brześcia nad Bugiem, zlecając obronę stolicy swojej żonie. Jarosław Mądry zdobył Kijów na początku 1017 roku i koronował się na wielkiego księcia Rusi Kijowskiej.

</doc>
<doc id="1297041" url="https://pl.wikipedia.org/wiki?curid=1297041" title="Chorągiew husarska koronna królewicza Jakuba Ludwika Sobieskiego">
Chorągiew husarska koronna królewicza Jakuba Ludwika Sobieskiego

Chorągiew husarska koronna królewicza Jakuba Ludwika Sobieskiego – chorągiew husarska koronna II połowy XVII wieku, okresu wojen Rzeczypospolitej z Turcją i Rosją.
Patronem chorągwi był syn króla Jana III Sobieskiego, królewicz Jakub Ludwik Sobieski, natomiast faktycznym dowódcą – Mikołaj Złotnicki.
Żołnierze chorągwi znaleźli się w kompucie wojsk koronnych pod Wiedniem w 1683 (184 konie) i wzięli udział w wojnie polsko-tureckiej 1683 – 1699.

</doc>
<doc id="1297042" url="https://pl.wikipedia.org/wiki?curid=1297042" title="Alex Karev">
Alex Karev

Alexander Michael Karev – fikcyjna postać serialu ABC "Chirurdzy". Bohater grany przez Justina Chambersa, a stworzony przez Shondę Rhimes.
Opis.
Alex jako dziecko żył w patologicznej rodzinie, gdzie ojciec regularnie bił matkę. Zaczął trenować wrestling, aby móc pokonać ojca. Pewnego razu po tym, jak rodzice Alexa znów się pokłócili, młody chłopak pobił ojca tak, że ten trafił do szpitala i nigdy więcej nie wrócił już do rodziny. Jego matka ma problemy psychiczne i z tego powodu, on i jego młodsze rodzeństwo (Aaron i Amber) trafiało do rodzin zastępczych. Alex był w 17 rodzinach w ciągu 5 lat. Ukończył szkołę medyczną na Uniwersytecie Iowa. W Seattle Grace uchodzi za aroganckiego. Nie jest specjalnie lubiany, ani przez swoich pacjentów, ani przez resztę rezydentów i stażystów. Jest bardzo bezpośredni, co często skutkuje dużym brakiem taktu, w tym co mówi. Prawda jest jednak taka, że po prostu ukrywa się za maską arogancji.
Historia postaci.
Alex już pierwszego dnia w Seattle Grace nie przysporzył sobie przyjaciół. Swojemu koledze O’Malleyowi nadał ksywkę 007, a Meredith Grey nazwał „pielęgniarką”. Alex pokazał, że chce zajmować się tylko sprawami, które go interesują, a całkowicie ignorował te, które są według niego „nudne”. Okazało się również, iż Karev „zamarza” w stresujących momentach, jak np. kiedy, razem z O’Malleyem, operowali w windzie. Alex interesuje się ginekologią i neonatologią. Ma znakomite podejście do dzieci. Z tego powodu romansuje z Addison Montgomery. W trzecim sezonie, podczas katastrofy promu, Alex ratuje pacjentkę w trzecim trymestrze ciąży. Jej twarz jest tak zmasakrowana, że nie można jej rozpoznać, a ona sama doznała amnezji. Po operacji twarzy przyjmuje imię Ava. Alex bardzo się do niej przywiązuje. Z czasem Ava odzyskuje pamięć i okazuje się, że nazywa się naprawdę Rebecca Pope i jest mężatką. W czwartym sezonie wraca do Alexa i próbuje stworzyć z nim związek. Wychodzi na jaw, że cierpi na pograniczne zaburzenie osobowości, co kończy się nieudaną próbą samobójczą. Alex wysyła ją wówczas na oddział psychiatryczny.
Wydaje się, że jedyną osobą która przejrzała Alexa, i odkryła w nim lojalnego i szczerego przyjaciela była Izzie, z którą Alex umówił się na randkę. Izzie zakochała się jednak później w jednym z pacjentów. W piątym sezonie, mimo wielu rozstań i związków z innymi partnerami, biorą ślub. Już wtedy widać, że Alex dorósł i dojrzał. Jest mniej nieprzyjemny i mniej arogancki, zarówno dla pacjentów, jak i dla swoich przyjaciół. Dzięki jego wsparciu Izzie dzielnie znosi leczenie nowotworowe.
W szóstym sezonie Alex. przez nieporozumienie doprowadza do zwolnienia Izzie. Ona zaś, w akcie zemsty, odchodzi od niego. Po pewnym czasie wraca, jednak Alex nie chce już wiązać się z nią powtórnie (pomimo że ją kocha), ponieważ uważa, że nie zasłużył na to, żeby go zostawić. Pod koniec szóstego sezonu, gdy do szpitala wszedł uzbrojony mężczyzna, zostaje postrzelony. Dr Mark Sloan i dr Lexie Grey znajdują go rannego w windzie, ratują mu życie. W krytycznym momencie majaczy i tęskni za Izzie.
Na skutek traumatycznych przeżyć, przez miesiąc po strzelaninie Alex nie korzysta z wind. Zauważa to szef Webber i zwraca mu uwagę, że powinien przezwyciężyć swój lęk. Alex odmawia również usunięcia fragmentu kuli ze swojego ciała., do czego w końcu zmusza go Bailey. Karev znakomicie spisuje się na oddziale pediatrycznym pod okiem Arizony Robbins. Po jej odejściu szefem oddziału zostaje Stark, który nie lubi Alexa. Bardzo brzydko postępuje on również z April Kepner, kiedy to chciał się z nią przespać, nie zwracając uwagi, że jest ona dziewicą. Dostał za to w zęby od Jacksona Avery’ego. Okazało się, że wcześniej był w Iowa, w domu rodzinnym, ponieważ u jego brata – Aarona zdiagnozowano schizofrenię (tak jak u matki), podczas gdy próbował zabić ich siostrę – Amber. Ma również problemy ze Starkiem, gdy ten chce bezpodstawnie odciąć nogę dziewczynce, Alex mu się przeciwstawia i interweniuje u Arizony. Karev jest również zainteresowany nową specjalistką ginekologii i położnictwa – Lucy Fields. Aby zapewnić sobie fotel szefa rezydentów, wymusza na umierającej, apodyktycznej, bogatej starszej pani, aby przekazała ona swój majątek na sprowadzenie dzieci z Afryki, by poddać je leczeniu. Kiedy to się udaje, rezydenci i asystenci są bardzo zaskoczeni. Tymczasem Lucy „kradnie” Alexowi posadę w szpitalu w Malawi. W przedostatnim odcinku sezonu siódmego, Alex mówi Huntowi, o tym, że Meredith namieszała w badaniach. Meredith jest za to wściekła i każe Karevowi wynosić się z jej domu. Zdesperowany Alex zrywa również z Lucy.
W ósmym sezonie Alex, zdecydowany na specjalizację z chirurgii dziecięcej, dzięki pomocy Arizony, może wybrać program, do którego się przyłączy: Johns Hopkins Hospital w Baltimore lub Seattle Grace Hospital. Robbins ma nadzieję, że Karev pozostanie w Seattle, lecz gdy dowiaduje się, że wybrał inaczej, jest na niego wściekła.
W dziewiątym sezonie Karev planuje przenosiny do Hopkinsa. Na miejsce Arizony jako szefa pediatrii przyjeżdża nowy lekarz, Mel Barnett. Ma inne plany wobec prowadzenia oddziału niż Arizona, co denerwuje Kareva. Alex decyduje się zostać w SGH. Początkowo czuje się winny, ponieważ powinien był znaleźć się zamiast Arizony w samolocie. To on amputuje nogę Robbins, mimo że ona myśli, że zrobiła to Callie Torres. Alex zaczyna sypiać z kilkoma stażystkami. Jedna ze stażystek, Jo Wilson, myśli że Alex jej nienawidzi, ponieważ zleca jej niewdzięczne zadania. W końcu się zaprzyjaźniają. Jo zaczyna spotykać się z lekarzem z położnictwa, a Alex uświadamia sobie, że ją kocha. Kiedy Wilson zostaje pobita przez chłopaka, Alex jedzie się z nim rozmówić. Okazuje się, że został on ciężko pobity. Początkowo Cristina i Meredith podejrzewają, że zrobił to Alex, ale okazuje się, że to nieprawda. Na końcu sezonu Karev wyznaje Jo miłość.
W sezonie 10 do Alexa zaczynają przychodzić ponaglenia o spłatę kredytu studenckiego. Jego związek z Jo się rozwija. Karev decyduje się dołączyć do prywatnej placówki wykonującej operacje plastyki odbytu aby zarobić pieniądze na spłatę kredytu. Zaczyna jednak nudzić się w nowej pracy i podkrada operację Arizonie Robbins. Pod koniec sezonu Cristina mówi mu, że powinien wrócić do pracy w szpitalu bo marnuje swój talent. Zostawia mu swoje udziały w radzie nadzorczej szpitala, jednak miejsce otrzymuje Bailey.
W sezonie 11. i 12. Alex i Jo kupują wspólnie mieszkanie. Karev kilkakrotnie oświadcza się Jo, lecz nie otrzymuje odpowiedzi. W końcu deklaruje, że chce prawdziwego związku, ślubu i dzieci. Ponieważ Wilson nadal nie odpowiada na jego prośby, Alex się wyprowadza. Na ślubie Hunta, postanawia dać Jo jeszcze jedną szansę. Wraca do mieszkania i zastaje Jo w dwuznacznej sytuacji ze stażystą. Karev rzuca się na mężczyznę z pięściami.
Sezon 13. rozpoczyna się zatajaniem informacji o tym, iż Karev rzucił się z pięściami na doktora DeLuca przez Meredith. Okazuje się, że sam przyznaje się do popełnienia przestępstwa i zostaje aresztowany, grozi mu od piętnastu do dwudziestu lat pozbawienia wolności. Zostaje zawieszony na oddziale pediatrycznym i chirurgii dziecięcej przez Bailey - zamiast tego pracuje w charakterze pielęgniarza w klinice Denny’ego Duquette, czekając w tym czasie na proces. Z biegiem czasu dobrowolnie udaje się do aresztu - Jo, ani Andrew DeLuca nie chcieli mu wybaczyć zaistniałej sytuacji. Okazuje się, że ciężko pobity stażysta wycofuje zeznania - Alex zostaje przywrócony do Grey Sloan Memorial Hospital jako chirurg dziecięcy. W międzyczasie Alex dowiaduje się, że jego narzeczona tak naprawdę nie nazywa się Jo Wilson. Zmieniła imię i nazwisko w celu chronienia siebie oraz Alexa przed swoim mężem-lekarzem, który w przeszłości znęcał się nad nią oraz dotkliwie ją pobił.

</doc>
<doc id="1297044" url="https://pl.wikipedia.org/wiki?curid=1297044" title="Funnings Kommuna">
Funnings Kommuna



</doc>
<doc id="1297045" url="https://pl.wikipedia.org/wiki?curid=1297045" title="Morten Bisgaard">
Morten Bisgaard

Morten Bisgaard (ur. 25 czerwca 1974 roku w Randers) - były duński piłkarz Odense BK, występujący na pozycji pomocnika.
Piłkarską karierę rozpoczynał w klubie z rodzinnego miasta, Randers Freja. Już jako szesnastolatek, w listopadzie 1990 roku zadebiutował w młodzieżowej reprezentacji Danii, zaś pierwszy mecz w lidze (trzecioligowe rozgrywki) rozegrał rok później. Utalentowany gracz drugiej linii zwrócił wtedy uwagę czołowych duńskich klubów. W lipcu 1992 roku trafił do Odense BK występującego w Superligaen. Trener "OB" pół roku później wypożyczył go do drugoligowego Viborga, z którym to Bisgaard wkrótce wywalczył awans do ekstraklasy.
Po powrocie z wypożyczenia stał się integralną częścią drużyny z Fionia Park. On i jego koledzy fantastycznie prezentowali się w rozgrywkach o Puchar UEFA - najpierw wyeliminowali Flora Tallinn, później Linfield Belfast i 1. FC Kaiserslautern. W 1/8 finału trafili na zwycięzcę Ligi Mistrzów, Real Madryt. W pierwszym meczu ulegli im na własnym stadionie 2:3, zaś w rewanżu na Estadio Santiago Bernabéu długo utrzymywał się rezultat, który premiował awansem hiszpański klub. Kiedy wydawało się, że nadzieje na awans można porzucić, piętnaście sekund przed końcowym gwizdkiem, rezerwowy Morten Bisgaard cudownym strzałem zza pola karnego zdobył bramkę na 2:0, która dała awans "De Stribede". W ćwierćfinale jego drużyna została wyeliminowana przez późniejszego zwycięzcę, Parmę.
Przez następne lata wraz z Larsem Høghiem, Thomasem Sørensenem, Brianem Nielsenem, Ulrikiem Laursenem czy Torbenem Sangildem stanowił o sile "OB". Jako zawodnik tego klubu, w 1996 roku zadebiutował w seniorskiej reprezentacji swojego kraju (zagrał 90 minut w meczu ze Szwecją).
Na wyspie Fionii przebywał do czerwca 1998 roku. Drużyna z miasta założonego ku czci boga Odyna na skutek potężnych problemów finansowych spadła wówczas do drugiej ligi. Po 24-letniego gracza sięgnęło wówczas włoskie Udinese Calcio. We Włoszech szło mu bardzo ciężko. Z powodu kontuzji w swoim pierwszym sezonie zaliczył zaledwie trzy występy ligowe, w drugim - dwadzieścia. Osiągnięcie okazało się wystarczające do znalezienia dla siebie miejsca w duńskiej kadrze na EURO 2000. W finałach imprezy zagrał w dwóch przegranych spotkaniach, zaś jego reprezentacja zakończyła rywalizację już po fazie grupowej, zostając niespodziewanie najgorszą drużyną mistrzostw.
Po europejskim championacie, w Udine grał jeszcze rok. Po nieudanym epizodzie za granicą wrócił do ojczystego kraju - jego nowym pracodawcą został klub trenowany przez Hansa Backe, FC København. Najpierw zdobył z nim srebrny medal (jego klub przegrał rywalizację w lidze z Brøndby) a w dwóch następnych sezonach świętował zdobycie tytułów mistrzowskich ze znaczną przewagą nad resztą rywali.
Przed sezonem 2003/04 przeniósł się na Wyspy Brytyjskie i został nowym piłkarzem Derby County. W ubiegłym sezonie w znacznym stopniu przyczynił się do awansu popularnych "Baranów" do Premiership. Tuż po tym sukcesie zdecydował się na powrót do Danii i ponownie został graczem Odense. Podpisał obowiązujący do 2009 roku kontrakt. Zdecydował, że po jego wygaśnięciu zakończy swoją przygodę z futbolem.
W duńskiej kadrze od 1996 roku zaliczył cztery występy.

</doc>
<doc id="1297046" url="https://pl.wikipedia.org/wiki?curid=1297046" title="Arte cifra">
Arte cifra



</doc>
<doc id="1297048" url="https://pl.wikipedia.org/wiki?curid=1297048" title="Nouveaux fauves">
Nouveaux fauves



</doc>
<doc id="1297049" url="https://pl.wikipedia.org/wiki?curid=1297049" title="Chorągiew husarska koronna królewicza Aleksandra Sobieskiego">
Chorągiew husarska koronna królewicza Aleksandra Sobieskiego

Chorągiew husarska koronna królewicza Aleksandra Sobieskiego – chorągiew husarska koronna II połowy XVII wieku, okresu wojen Rzeczypospolitej z Turcją i Rosją.
Patronem chorągwi był syn króla Jana III Sobieskiego, królewicz Aleksander Benedykt Sobieski, natomiast faktycznym dowódcą – Zygmunt Zbierzchowski.
Żołnierze chorągwi znaleźli się w kompucie wojsk koronnych pod Wiedniem w 1683 (149 koni) i wzięli udział w wojnie polsko-tureckiej 1683 – 1699.

</doc>
<doc id="1297050" url="https://pl.wikipedia.org/wiki?curid=1297050" title="Neubrandenburg (stacja kolejowa)">
Neubrandenburg (stacja kolejowa)

Neubrandenburg – stacja kolejowa w Neubrandenburg, w kraju związkowym Meklemburgia-Pomorze Przednie, w Niemczech. Znajdują się tu 3 perony.

</doc>
<doc id="1297052" url="https://pl.wikipedia.org/wiki?curid=1297052" title="SHARON (biotechnologia)">
SHARON (biotechnologia)

SHARON (ang. "single reactor system for high ammonia removal over nitrite process") – biologiczna technologia transformacji azotu amonowego do azotynów wykorzystywana w oczyszczalniach ścieków.
W technologii SHARON wykorzystuje się różnice szybkości wzrostu między nitrozobakteriami, które utleniają jony amonowe do azotynów, a nitrobakteriami, utleniającymi azotyny do azotanów. Prowadzi się ją w pojedynczym bioreaktorze z napowietrzaniem, bez zawracania biomasy, w pH ≈ 7 i temperaturze 35 °C. W temperaturze takiej szybkość wzrostu nitrozobakterii jest dwukrotnie większa niż nitrobakterii, które przy odpowiednio krótkim czasie zatrzymania ścieków są wymywane i w bioreaktorze możliwe jest utlenianie azotu amonowego do azotynów.
Z badań prowadzonych przez dwa lata w 10-litrowym bioreaktorze z ciągłym mieszaniem (CSTR – ang. "continuous stirred tank reactor"), ciągłym napowietrzaniem i 24-godzinnym czasem zatrzymania ścieków, wynika, że 53% amoniaku było przekształcane jedynie do azotynów. Reakcja SHARON wymaga czterokrotnie mniejszych nakładów związanych z napowietrzaniem, niż tradycyjna metoda nitryfikacji do azotanów z jednoczesną następczą denitryfikacją i nie wymaga dodawania węgla organicznego, który jest konieczny dla bakterii denitryfikacyjnych.

</doc>
<doc id="1297053" url="https://pl.wikipedia.org/wiki?curid=1297053" title="Nowa Fala (sztuka amerykańska lat 80.)">
Nowa Fala (sztuka amerykańska lat 80.)



</doc>
<doc id="1297054" url="https://pl.wikipedia.org/wiki?curid=1297054" title="New Imagine Painting">
New Imagine Painting



</doc>
<doc id="1297055" url="https://pl.wikipedia.org/wiki?curid=1297055" title="Gosia i Małgosia">
Gosia i Małgosia

Gosia i Małgosia – polski miniserial komediowy w reżyserii Jerzego Gruzy.

</doc>
<doc id="1297056" url="https://pl.wikipedia.org/wiki?curid=1297056" title="Wild Painting">
Wild Painting



</doc>
<doc id="1297057" url="https://pl.wikipedia.org/wiki?curid=1297057" title="Widzenie przestrzenne">
Widzenie przestrzenne

Widzenie przestrzenne jest sumą wielu czynników, wśród których widzenie obuoczne odgrywa chyba najważniejszą rolę. Właśnie widzenie z dwóch punktów stanowi podstawę stereoskopii (zob. też widzenie stereoskopowe). Inne czynniki spotykamy w malarstwie: światłocień i perspektywę powietrzną. Oto siedem wskazówek jednoocznych, którym zawdzięczamy ocenę odległości przedmiotów mimo braku stereopsji:
U osób, które nie widzą przestrzennie wskutek choroby zezowej postrzeganie przestrzeni (a ściślej wnioskowanie o przestrzennym układzie przedmiotów) odbywa się na podstawie przesłanek nr 4, 5, 6 i 7, a ponadto dzięki doświadczeniu, czyli wiedzy lub podświadomej pamięci o sposobie rozmieszczenia przedmiotów (np. mebli w mieszkaniu) i ich wzajemnych proporcjach (gabarytach).

</doc>
<doc id="1297066" url="https://pl.wikipedia.org/wiki?curid=1297066" title="Towarzystwo Historyczno-Literackie w Paryżu">
Towarzystwo Historyczno-Literackie w Paryżu

Towarzystwo Historyczno-Literackie w Paryżu, do 1854 Towarzystwo Literackie w Paryżu – polskie stowarzyszenie polityczno-kulturalne działające w latach 1832–1893.
Historia.
Założone 29 kwietnia 1832 przez grupę emigrantów polskich (m.in. Józef Bem, Teodor Morawski, Ludwik August Plater, Andrzej Antoni Plichta, Jan Nepomucen Umiński), stawiając sobie za cel "zbierać i ogłaszać materiały tyczące się dawnego Królestwa Polskiego, jego obecnego położenia lub pomyślności przyszłej, a to w widoku zachowania i ożywiania w opinii narodów spółczucia, które dla Polski okazywały".
W 1833 utworzono Dział Nauk i Dział Umiejętności, w latach 1838–1842 istniał Wydział Statystyczny.
W 1836 powstał Wydział Historyczny, którego prezesem był Julian Ursyn Niemcewicz, Adam Mickiewicz (1841–1844), sekretarzem i właściwym kierownikiem Karol Sienkiewicz. W latach 1839–1859 działała w Londynie pomocnicza komórka Wydziału Historycznego, kierowane przez Krystyna Lacha Szyrmę Grono Historyczne. W 1851 Wydział Historyczny usamodzielnił się jako Towarzystwo Historyczne, by w 1854 połączyć się w Towarzystwo Historyczno-Literackie.
Prezesem Towarzystwa był ks. Adam Jerzy Czartoryski, od 1861 jego syn Władysław Czartoryski.
W 1838 Towarzystwo powołało istniejącą do dnia dzisiejszego Bibliotekę Polską w Paryżu. W 1856 powstał Komitet Wydawniczy (Eustachy Januszkiewicz, Walerian Kalinka, Julian Klaczko), który przygotował edycję wielu dzieł literackich i historycznych. W latach 1866–1878 wydawano "Rocznik Towarzystwa Historyczno-Literackiego". Z towarzystwem związane były pisma: "Kronika Emigracji Polskiej", "Le Polonais", "Wiadomości Polskie".
Dekretem cesarza Napoleona III z 10 czerwca 1866 roku stowarzyszenie zostało uznane organizację pożytku publicznego.
Od 1979 prezesem Towarzystwa był Eugeniusz Zaleski.

</doc>
<doc id="1297072" url="https://pl.wikipedia.org/wiki?curid=1297072" title="Towarzystwo Literackie w Paryżu">
Towarzystwo Literackie w Paryżu



</doc>
<doc id="1297076" url="https://pl.wikipedia.org/wiki?curid=1297076" title="Osiedle Tysiąclecia (Bełchatów)">
Osiedle Tysiąclecia (Bełchatów)

Osiedle Tysiąclecia (także "Osiedle 1000-lecia" lub "Osiedle 1000-lecia Państwa Polskiego") – osiedle mieszkaniowe znajdujące się w środkowej części Bełchatowa.
Południową granicą osiedla jest ulica 1 Maja, zachodnią ulica Kwiatowa, wschodnią ulica Henryka Dąbrowskiego, a północną ulica Konrada Leśniewskiego „Orlika”. Zabudowę osiedla stanowi 9 bloków mieszkalnych (4 dwupiętrowych i 5 czteropiętrowych).
Wybudowane w latach 60. XX wieku, drugie z najstarszych osiedli bełchatowskich obok Osiedla Wolność. Jest to także jedno z mniejszych osiedli i ze względu na swoją długą historię mieszkańcy tej części miasta mogą cieszyć się bogatym nasadzeniem zieleni. Zaciszne osiedle posiada atut komunikacyjny z racji jego centralnego usytuowania.

</doc>
<doc id="1297077" url="https://pl.wikipedia.org/wiki?curid=1297077" title="ConceptGCC">
ConceptGCC

ConceptGCC jest rozwidleniem kompilatora GNU C++, które implementuje wstępną wersję koncepcji typów, planowaną w nadchodzącym nowym standardzie ISO języka programowania C++, znanego jako C++1x. Jest rozwijane przez zespół prowadzony przez Douglasa Gregora (współautora propozycji na temat koncepcji C++1x (N2081)) w Open Systems Laboratory na Indiana University. ConceptGCC stanowi aktualną implementację wzorcową propozycji. Zarówno propozycja jak i ConceptGCC cały czas się rozwijają i są utrzymywane mniej więcej równolegle. Obecna wersja ConceptGCC jest uważana za wersję alfa i dlatego powinna być traktowana jako wysoce eksperymentalną.
Wersja C++ implementowana przez ConceptGCC jest znana jako ConceptC++. ConceptC++ musi być uważany za eksperymentalne rozszerzenie standardu C++, dopóki propozycja koncepcji nie będzie włączona do końcowej wersji standardu. Plany są takie, aby kod rozszerzeń ConceptGCC włączyć z powrotem do linii głównej GCC gdy tylko standard C++ się ustali. Początkowo jako opcjonalnie włączane rozszerzenie (dla wersji GCC 4.3), a potem już jako część implementacji standardu C++.
Oprócz koncepcji typów, ConceptGCC zawiera także łatki GCC implementujące kilka innych planowanych możliwości C++1x, między innymi:

</doc>
<doc id="1297079" url="https://pl.wikipedia.org/wiki?curid=1297079" title="Hermann Kusmanek von Burgneustädten">
Hermann Kusmanek von Burgneustädten

Hermann Kusmanek von Burgneustädten (ur. 16 września 1860 w Hermannstadt, zm. 7 sierpnia 1934 w Wiedniu) – generał pułkownik cesarskiej i królewskiej Armii, w czasie I wojny światowej komendant Twierdzy Przemyśl.
Życiorys.
Był synem urzędnika policji. W wieku 19 lat wstąpił do Terezjańskiej Akademii Wojskowej w Wiener Neustadt, po ukończeniu której otrzymał przydział do 63 pułku piechoty. Szybko przeszedł karierę oficera sztabu generalnego i w stopniu pułkownika przez 6 lat był szefem kancelarii w c. i k. Ministerstwie Wojny Rzeszy. W 1908 został wyznaczony na stanowisko komendanta 65 Brygady Piechoty w Győr. W 1910 został przeniesiony na stanowisko komendanta 3 Dywizji Piechoty w Linzu, a w następnym roku na stanowisko komendanta 28 Dywizji Piechoty w Lublanie. W 1913 został obdarzony szlachectwem.
W maju 1913 został mianowany komendantem Twierdzy Przemyśl. Mieszkał w willi przy ul. Dworskiego 37. Po zakończeniu pierwszego oblężenia Twierdzy, 4 listopada 1914 otrzymał nominację na stopień generała piechoty.
Po upadku Twierdzy Przemyśl po II oblężeniu Twierdzy od 23 marca 1915 do lutego 1918 przebywał w niewoli rosyjskiej. 1 marca 1918, podczas pobytu w niewoli, został mianowany z dniem 15 maja 1917 na stopień generała pułkownika. Z dniem 1 grudnia 1918 został przeniesiony w stan spoczynku.
Po powrocie z niewoli został oskarżony o zdradę i postawiony przed sądem wojennym. Zarzutem było to, że generał zdecydował się na poddanie Twierdzy Przemyśl Rosjanom. Jednak uniewinniono go po utajnionej rozprawie, bo nie zdołano udowodnić mu winy.
Został pochowany na Cmentarzu Centralnym w Wiedniu.

</doc>
<doc id="1297080" url="https://pl.wikipedia.org/wiki?curid=1297080" title="Światowy Związek Żołnierzy Armii Krajowej">
Światowy Związek Żołnierzy Armii Krajowej

Światowy Związek Żołnierzy Armii Krajowej (ŚZŻAK) – organizacja zawiązana w dn. 14–15 marca 1990, skupiająca byłych żołnierzy Armii Krajowej. Wydaje miesięcznik „Biuletyn Informacyjny AK”.
Historia Związku.
Światowy Związek Żołnierzy Armii Krajowej założono na I Walnym Zjeździe w dn. 14-15 marca 1990 z połączenia Stowarzyszenia Żołnierzy Armii Krajowej, Związku Żołnierzy Armii Krajowej oraz organizacji kombatanckich na obczyźnie.
Światowy Związek Żołnierzy Armii Krajowej wraz ze Związkiem Inwalidów Wojennych oraz Związkiem Kombatantów RP i Byłych Więźniów Politycznych należy do Światowej Federacji Kombatantów https://armiakrajowa.org.pl/wstep/30-informacje-wstpne.
Charakterystyka i działalność.
Światowy Związek Żołnierzy Armii Krajowej zrzesza członków Armii Krajowej i innych organizacji zbrojnych podporządkowanych w czasie II wojny światowej legalnemu Rządowi RP na emigracji, które walczyły o odzyskanie niepodległości Polski. Grupuje również członków organizacji, które kontynuowały tę walkę po rozwiązaniu AK, a także osoby wyznające ideały AK i działające na rzecz ich utrwalenia w społeczeństwie polskim. Każdy zrzeszony w strukturach Związku może mieć status członka zwyczajnego bądź nadzwyczajnego. Członek nadzwyczajny może uzyskać status zwyczajnego, gdy wykazał się szczególnymi osiągnięciami w wypełnianiu celów statutowych.
Na początku lat 90. XX w., po zorganizowaniu środowisk, kół i okręgów Związek liczył ponad 80 tys. członków, w 2008 – ok. 35 tys., a w 2010 – ok. 12 tys.
Najwyższą władzą Związku jest Zjazd Delegatów, aktualnie ostatni taki zjazd odbył miejsce 17 października 2016 w Warszawie i był to 16. z kolei Zjazd Delegatów. W okresach międzyzjazdowych władzę sprawują Rada Naczelna i Zarząd Główny oraz Główna Komisja Rewizyjna i Główny Sąd Koleżeński. Członkowie tych ciał są wybierani przez kolejny Zjazd Delegatów na okres trzyletni. Działalnością Związku kieruje Prezes Zarządu Głównego oraz 13-osobowe Prezydium Zarządu Głównego. Raz na trzy miesiące zbiera się Zarząd Główny, którego członkami, prócz wyżej wymienionych, są prezesi istniejących Okręgów Związku. Rada Naczelna zbiera się w okresach kwartalnych i sprawuje statutowy nadzór nad działalnością ZG.
W 2010 Okręg Wielkopolska ŚZŻAK został laureatem nagrody honorowej „Świadek Historii” przyznanej przez Instytut Pamięci Narodowej. W 2014 Światowy Związek Żołnierzy Armii Krajowej otrzymał nagrodę Kustosz Pamięci Narodowej.
Struktura w kraju.
ŚZŻAK składa się z następujących Okręgów Związku:
Okręgi krajowe
Okręgi „Bez ziemi”
Odznaczenia.
Odznaka „Za Zasługi dla Światowego Związku Żołnierzy Armii Krajowej”.
Odznaczenie Pamiątkowe „Za Zasługi dla ŚZŻAK” zostało ustanowione w grudniu 2011 Uchwałą Plenum Zarządu Głównego ŚZŻAK z okazji 70. rocznicy przemianowania przez Naczelnego Wodza gen. Władysława Sikorskiego Związku Walki Zbrojnej na Armię Krajową. Jest ono nadawane przez powołaną Kapitułę Odznaczenia, która na swoich posiedzeniach przyznaje odznaczenie zasłużonym członkom ŚZŻAK oraz osobom fizycznym nie będącym członkami ŚZŻAK lub instytucjom, za wybitne zasługi w dziedzinie rozpowszechniania wiedzy o Polskim Państwie Podziemnym, SZP-ZWZ-AK.
Odznaczenie Pamiątkowe „Wierni Akowskiej Przysiędze”.
Światowy Związek Żołnierzy Armii Krajowej przyznaje także Odznaczenie Pamiątkowe „Wierni Akowskiej Przysiędze”.

</doc>
<doc id="1297082" url="https://pl.wikipedia.org/wiki?curid=1297082" title="Sebrytka">
Sebrytka

Sebrytka – jedna z najmniejszych (druga pod względem wielkości) ras kur na świecie, wyhodowana przez Johna Saundersa Sebrighta. Koguty mają grzebień różyczkowy, z tyłu zwężający się w mały kolec. Grzebień samic jest mały i niepozorny. Nogi nie są opierzone. Podobnie jak u innych karłów właściwych, skrzydła sebrytek są ułożone prawie pionowo. Cechą charakterystyczną kogutów jest brak piór sierpowych.
Rozmnażanie.
Sebrytki uzyskują płodność już w 7 miesiącu życia. W lutym niektóre kury niosą jajka, a koguty świetnie kryją. Kury wysiadują jaja około 19 dni. Nawet u młodych piskląt można rozróżnić koguta od kury. Małe koguty mają na grzebieniu maleńki kolec. 
Hodowla.
Hodowla sebrytek nie jest trudna. To bardzo ufne kury. Koguty dzielnie bronią swoich samic nawet przed większymi kogutami, na przykład brahmy. Latem żywią się owocami, zielonkami itp., zaś jesienią i zimą jedzą więcej zboża.

</doc>
<doc id="1297083" url="https://pl.wikipedia.org/wiki?curid=1297083" title="Władysław Wojtakajtis">
Władysław Wojtakajtis

Władysław Wojtakajtis (ur. 3 lutego 1949 w Stargardzie, zm. 2 marca 2016 tamże) - olimpijczyk, mistrz Polski w pływaniu.
Wychowanek trenera Kurta Zombka. Pływaniem zainteresował się wraz z powstaniem Klubu Pływackiego Neptun Stargard. Pierwszym większym sukcesem było zdobycie dwóch tytułów mistrzowskich na dystansie 400 m i 1500 m stylem dowolnym podczas międzynarodowych mistrzostw Bułgarii w 1965 roku. Rok później - jako jedyny z województwa szczecińskiego oraz drugi w Polsce - osiągnął wymagane minimum kwalifikacyjne do udziału w mistrzostwach Europy.
Najważniejszym momentem w jego karierze był wyjazd na olimpiadę w Meksyku. Aby zaklasyfikować się, w kwietniu 1968 roku przystąpił do próby pobicia rekordu Polski. Na dystansie 200 m stylem dowolnym ustanowił wynik 2:00.8, co dało mu zielone światło na wyjazd do Meksyku. Pomimo że był to czas powyżej minimum olimpijskiego, pływak musiał udowodnić swoją formę na basenie 50-metrowym. Pierwsza próba przebiegła niepomyślnie, jednak podczas Grand Prix Warszawy na pływalni WKS Legia dziewiętnastolatek rozwiał wątpliwości wszystkich. Zwycięstwo i pobicie rekordu Polski na 400 m stylem dowolnym zapewniło mu udział w olimpiadzie.
Podczas igrzysk nie zakwalifikował się do finału 400 m stylem dowolnym. Startował także na dystansie 1500 m stylem dowolnym, jednak i ten występ nie okazał się udany.
W 1970 startował w mistrzostwach Europy w Barcelonie i uniwersjadzie w Turynie, gdzie zdobył brązowy medal na 1500 m stylem dowolnym. Przegrał tylko z dwoma Amerykanami, którzy byli poza wszelką konkurencją, ale okazał się najszybszym Europejczykiem, co stanowi o wartości jego medalu.
Władze Federacji Komunikacyjnych Klubów Sportowych Kolejarz, w których był zrzeszony Neptun, przyznali Wojtakajtisowi nagrodę pieniężną za wybitne osiągnięcia sportowe.
W tym samym roku pływak opuścił KP Neptun, aby rozpocząć studia na AWF w Warszawie. W czasie studiów wziął udział w olimpiadzie w Monachium. Podjął rywalizację na dystansie 200, 400 i 1500 metrów stylem dowolnym. Jednak zakończył ją bez większych sukcesów.
Po skończeniu studiów „Kajtek” zaczął trenować kolejne pokolenia pływaków w Śląsku Wrocław. W międzyczasie próbował swych sił w grze w piłkę wodną, trenując z zawodnikami IKS Ślęza Wrocław,a także rozgrywając mecze. Jednak nie zawiódł stargardzian i w roku 1978 wrócił w rodzinne strony. Objął stanowisko trenera i był nim do śmierci. W czasie swojej kariery wielokrotnie wygrywał plebiscyty na najlepszego sportowca województwa szczecińskiego.
Zmarł 2 marca 2016 roku. Uroczystości pogrzebowe odbyły się 5 marca 2016 roku. Został pochowany na Starym Cmentarzu w Stargardzie przy ul. Tadeusza Kościuszki.

</doc>
<doc id="1297086" url="https://pl.wikipedia.org/wiki?curid=1297086" title="SHARON-Anammox">
SHARON-Anammox

SHARON-Anammox – technologia usuwania azotu amonowego ze ścieków polegająca na połączeniu reakcji SHARON i Anammox.
Technologia ta przeprowadzana jest w dwóch oddzielnych bioreaktorach. W pierwszym azot amonowy jest utleniany w warunkach tlenowych do azotynów przez nitrozobakterie zgodnie z reakcją:
NH4+ + HCO3- +0,75 O2 → 0,5 NH4+ + 0,5 NO2 + CO2 + 1,5 H2O
Następnie ścieki są kierowane do drugiego bioreaktora, gdzie w warunkach beztlenowych następuje konwersja jonów amonowych i azotynów do azotu cząsteczkowego.
Metoda SHARON-Anammox jest stosowana zwykle jako drugi stopień oczyszczania ścieków mało obciążonych ładunkiem organicznym lub jako pierwszy stopień oczyszczania ścieków nieorganicznych pochodzących z produkcji nawozów azotowych. Wymaga ona mniejszej ilości tlenu niż tradycyjne utlenianie azotu amonowego do azotanów metodą nitryfikacji (1,9 g O2/g N zamiast 4,6 g O2/g N) i powoduje mniejszą produkcję biomasy niż nitryfikacja (0,08 g/g N zamiast 1 g/g N). Jej zaletą są również koszty – metoda ta jest o 90% tańsza niż usuwanie azotu metodą nitryfikacji i denitryfikacji.

</doc>
<doc id="1297088" url="https://pl.wikipedia.org/wiki?curid=1297088" title="Daniel Salis-Soglio">
Daniel Salis-Soglio

Daniel Salis-Soglio (ur. 19 lutego 1826 w Chur, zm. 19 września 1919 tamże) – generał artylerii (niem. Feldzeugmeister) cesarskiej i królewskiej Armii, baron, rzeczywisty tajny radca, budowniczy Twierdzy Przemyśl.
Życiorys.
Pochodził ze szwajcarskiej rodziny arystokratycznej. Syn szwajcarskiego oficera barona Emanuela Salis-Soglio (1798-1863) i Margarety z baronów Salis-Rietberg (1804-1854).
Jako małoletni wstąpił do Akademii Inżynierii. W latach 1855-1859 był osobistym adiutantem Dyrektora Inżynierii Generalnej arcyksięcia Leopolda. W czasie tej służby i licznych podróży inspekcyjnych po monarchii poznał wszystkie twierdze Cesarstwa.
Został dyrektorem Budowy Fortyfikacji dla południowego Tyrolu z siedzibą w Trydencie, a w 1871 dyrektorem Budowy Fortyfikacji w Przemyślu. W 1873 został szefem inżynierii w Dowództwie Generalnym we Lwowie. Na tym stanowisku 31 października 1874 został mianowany na stopień generała majora. W 1876 został powołany na stanowisko prezydenta Wojskowego Komitetu Technicznego i Administracyjnego. Na tym stanowisku 30 kwietnia 1879 został mianowany na stopień feldmarszałka-lejtnanta. W 1880 został wyznaczony na stanowisko generalnego inspektora inżynierii. W 1891 został szefem Węgierskiego Pułku Piechoty Nr 76. 27 kwietnia 1899 został mianowany na stopień generała artylerii. 1 sierpnia 1892 został przeniesiony w stan spoczynku.
Jego imię nosi Fort I Twierdzy Przemyśl w Siedliskach.
Był dwukrotnie żonaty. W 1853 r. w Kolonii poślubił Theodore Effingh, z którą miał dwóch synów: Emanuela Johanna (ur. 1854) i Paula Hermanna (ur. 1861). Po śmierci pierwszej żony, w 1902 r. w Wiedniu poślubił Marię Zapałowicz z domu Smole, wdowę po polskim inżynierze Władysławie Zapałowiczu. Tym samym Daniel Salis-Soglio został ojczymem polskiego podróżnika Hugona Zapałowicza.

</doc>
<doc id="1297092" url="https://pl.wikipedia.org/wiki?curid=1297092" title="XPQ-21">
XPQ-21

XPQ-21 - niemiecki zespół tworzący muzykę elektroniczną.
Jego członkami są Jeyênne, Martin Hillebrand, Alex Gsell i Moritz Zielke. Grupę założył Nicque, który odszedł z niego 4 sierpnia 2003 roku.

</doc>
<doc id="1297097" url="https://pl.wikipedia.org/wiki?curid=1297097" title="Brno-Horní Heršpice">
Brno-Horní Heršpice

Brno-Horní Heršpice – stacja kolejowa w Brnie przy ulicy Výpravní 109/16, w kraju południowomorawskim, w Czechach. Znajdują się tu 4 perony.

</doc>
<doc id="1297105" url="https://pl.wikipedia.org/wiki?curid=1297105" title="Chorągiew husarska koronna królewicza Jakuba Sobieskiego">
Chorągiew husarska koronna królewicza Jakuba Sobieskiego



</doc>
<doc id="1297110" url="https://pl.wikipedia.org/wiki?curid=1297110" title="Mistrzostwa Świata w Narciarstwie Alpejskim 1978">
Mistrzostwa Świata w Narciarstwie Alpejskim 1978

25. Mistrzostwa świata w narciarstwie alpejskim odbywały się od 29 stycznia do 5 lutego 1978 roku w Garmisch-Partenkirchen w RFN. Były to pierwsze w historii mistrzostwa świata w rozgrywane w Niemczech (w 1936 roku Garmisch-Partenkirchen organizowało IV Zimowe Igrzyska Olimpijskie, jednak wówczas impreza ta nie była jednocześnie mistrzostwami świata). W klasyfikacji medalowej zwyciężyła reprezentacja Austrii, która zdobyła też najwięcej medali (7, w tym 4 złote i 3 brązowe).

</doc>
<doc id="1297112" url="https://pl.wikipedia.org/wiki?curid=1297112" title="Colchester (stacja kolejowa)">
Colchester (stacja kolejowa)

Colchester – stacja kolejowa w Colchesterze, w hrabstwie Essex, w Anglii. Znajdują się tu 2 perony.

</doc>
<doc id="1297113" url="https://pl.wikipedia.org/wiki?curid=1297113" title="London's Trafalgar Square">
London's Trafalgar Square

London's Trafalgar Square – brytyjski niemy film z 1890 roku, w reżyserii Williama Carra Croftsa.

</doc>
<doc id="1297115" url="https://pl.wikipedia.org/wiki?curid=1297115" title="Mistrzostwa Świata w narciarstwie alpejskim 1978">
Mistrzostwa Świata w narciarstwie alpejskim 1978



</doc>
<doc id="1297117" url="https://pl.wikipedia.org/wiki?curid=1297117" title="Chorągiew husarska koronna Jana Andrzeja Morsztyna">
Chorągiew husarska koronna Jana Andrzeja Morsztyna

Chorągiew husarska koronna Jana Andrzeja Morsztyna – chorągiew husarska koronna II połowy XVII wieku, okresu wojen Rzeczypospolitej z Turcją i Rosją.
Fundatorem i patronem chorągwi był podskarbi wielki koronny Jan Andrzej Morsztyn herbu Leliwa.
Żołnierze chorągwi znaleźli się w kompucie wojsk koronnych pod Wiedniem w 1683 (184 konie) i wzięli udział w wojnie polsko-tureckiej 1683-1699.

</doc>
<doc id="1297119" url="https://pl.wikipedia.org/wiki?curid=1297119" title="Martin Oliver">
Martin Oliver

Martin Oliver - brytyjski pisarz. Pisze głównie książki dla dzieci i młodzieży.

</doc>
<doc id="1297121" url="https://pl.wikipedia.org/wiki?curid=1297121" title="Michael Cox">
Michael Cox

Michael Cox (ur. 23 października 1948 w Northamptonshire, zm. 31 marca 2009) – brytyjski pisarz.
Znany jako autor poszczególnych tomów serii "The Knowledge", wydawanej w Polsce w ramach serii Monstrrrualna erudycja.
Życiorys.
Ukończył St Catharine’s College na Uniwersytecie Cambridge, gdzie studiował literaturę angielską. Początkowo poświęcił się karierze muzycznej - stworzył zespół i wydał dwie płyty. Od roku 1977 zajmował się redakcją książek w wydawnictwie "Thorsons Publishing Group", a od roku 1989 - w "Oxford University Press".
Pierwsze próby literackie podjął na początku lat 70., a pierwsze prace opublikował w roku 1983.
Od roku zmagał się z chorobą nowotworową, która doprowadziła go do utraty wzroku.
Publikacje.
"Uwaga, w tej sekcji znajdują się wyłącznie tomy z serii The Knowledge"

</doc>
<doc id="1297123" url="https://pl.wikipedia.org/wiki?curid=1297123" title="Tortosa (stacja kolejowa)">
Tortosa (stacja kolejowa)

Tortosa – stacja kolejowa w Tortosie, w Katalonii, w Hiszpanii. Znajdują się tu 3 perony.

</doc>
<doc id="1297125" url="https://pl.wikipedia.org/wiki?curid=1297125" title="Discovery Real Time Extra">
Discovery Real Time Extra

Discovery Real Time Extra – siostrzany kanał Discovery Real Time. Nadaje te same programy, ale ma inną ramówkę i nadawany jest w rozdzielczości HDTV. Dostępny jest tylko w USA i udostępniany przez Discovery Networks Europe w Wielkiej Brytanii.

</doc>
<doc id="1297129" url="https://pl.wikipedia.org/wiki?curid=1297129" title="CANON">
CANON

CANON (ang. "completely autotrophic nitrogen removal process over nitrite") – technologia usuwania azotu amonowego ze ścieków prowadzona w pojedynczym autotroficznym bioreaktorze. 
Technologia CANON jest prowadzona przy stężeniu tlenu mniejszym niż 0,5%. W warunkach takich w bioreaktorze namnażają się jednocześnie tlenowe nitrozobakterie oraz bakterie beztlenowe, należące do rzędu "Planctomycetes": "Brocadia" i "Kuenenia". Zachodzą więc jednocześnie reakcje tlenowego i beztlenowego utleniania amonu, z wydzieleniem azotu cząsteczkowego:
NH4+ + 1,5 O2 → NO2- + 2 H+ + H2O
NH4+ + 1,3 NO2- → 1,02 N2 + 0,26 NO3- + 2 H2O
Sumarycznie te dwie reakcje wyglądają następująco:
NH4+ + 1,3 NO2- → 0,435 N2 + 0,13 NO3- + 1,3 H2O + 1,4 H+

</doc>
<doc id="1297132" url="https://pl.wikipedia.org/wiki?curid=1297132" title="Chorągiew husarska koronna Jana Małachowskiego (biskupa)">
Chorągiew husarska koronna Jana Małachowskiego (biskupa)

Chorągiew husarska koronna Jana Małachowskiego – chorągiew husarska koronna II połowy XVII wieku, okresu wojen Rzeczypospolitej z Turcją i Rosją.
Fundatorem i patronem chorągwi był biskup krakowski Jan Małachowski herbu Nałęcz, a faktycznym dowódcą Stanisław Małachowski.
Żołnierze chorągwi znaleźli się w kompucie wojsk koronnych pod Wiedniem w 1683 (118 konie) i wzięli udział w wojnie polsko-tureckiej 1683-1699.

</doc>
<doc id="1297134" url="https://pl.wikipedia.org/wiki?curid=1297134" title="Melle (stacja kolejowa)">
Melle (stacja kolejowa)

Melle - stacja kolejowa w Melle, w kraju związkowym Dolna Saksonia, w Niemczech. Znajduje się tu 1 peron.

</doc>
<doc id="1297135" url="https://pl.wikipedia.org/wiki?curid=1297135" title="Aqueous Transmission">
Aqueous Transmission

"Aqueous Transmission" - ostatni utwór z albumu "Morning View" amerykańskiego zespołu rockowego Incubus. Zwraca uwagę swoją długością (7:46), spokojnym dźwiękiem i elementami stylistycznymi. Pomimo że nigdy nie został wydany na singlu, osiągnął wśród fanów status kultowego utworu, za swoje spokojne brzmienie i relaksującą aurę. Ponadto, ostatnia minuta utworu to w całości odgłosy rechoczących żab nagrane w pobliżu posiadłości w Malibu, gdzie nagrywano całą piosenkę. Zespół wykonywał "Aqueous Transmission" jako końcowy numer podczas koncertów w 2007.
Wpływy azjatyckie.
Charakterystyczny wstęp utworu został nagrany na pipie (tradycyjny chiński szarpany instrument strunowy), pożyczonej od Steve Vaia. Wcześniej zespół omyłkowo nazywał ten instrument "kyoto" i "ko-kyu".
Główny wprowadzający riff, składający się z prostej 17-nutowej progresji, jest powtarzany przez większość utworu.

</doc>
<doc id="1297146" url="https://pl.wikipedia.org/wiki?curid=1297146" title="Dickson Greeting">
Dickson Greeting

Przywitanie Dicksona – amerykański film niemy z 1891 roku, w reżyserii Williama K.L. Dicksona. Film został nakręcony w studiu Black Maria, w gminie West Orange, w stanie New Jersey.

</doc>
<doc id="1297156" url="https://pl.wikipedia.org/wiki?curid=1297156" title="Jabłcok">
Jabłcok



</doc>
<doc id="1297157" url="https://pl.wikipedia.org/wiki?curid=1297157" title="Hindenburg (film)">
Hindenburg (film)

Hindenburg – film z 1975 roku w reżyserii Roberta Wise’a na podstawie książki Michaela Mooneya.
Fabuła.
W 1937 roku nad New Jersey eksplodował największy sterowiec świata, Hindenburg. W katastrofie zginęło 36 osób znajdujących się na pokładzie. Do wyjaśnienia incydentu rząd niemiecki wyznacza pułkownika Franza Rittera (George C. Scott), któremu pomagać ma funkcjonariusz partii nazistowskiej. Ich zadanie polega na sprawdzeniu, czy w czasie lotu sterowca do Nowego Jorku doszło do sabotażu.

</doc>
<doc id="1297158" url="https://pl.wikipedia.org/wiki?curid=1297158" title="Lola Gjoka">
Lola Gjoka

Lola Gjoka z d. Aleksi (ur. 22 maja 1910 w Sewastopolu, zm. 6 października 1985 w Tiranie) – albańska pianistka.
Życiorys.
Pochodziła z rodziny albańskiej, która w przeszłości wyemigrowała z powodów ekonomicznych ze wsi Bulgareci k. Korczy do Rosji. Pierwsze lekcje muzyki pobierała w wieku 6 lat, a jej talent spowodował, że ojciec wysłał ją na lekcje do znanego pianisty Karalovy. W 1932 r. rodzina Aleksi powróciła do Korczy. Tam związała się z grupą znanych artystów działających w mieście, jak Tefta Tashko Koço, Marie Kraja czy Mihal Ciko, akompaniując ich występom wokalnym. W latach 1932-1934 studiowała pianistykę w Konserwatorium w Atenach.
W 1933 wzięła udział w międzynarodowym konkursie pianistycznym w Wiedniu, w którym zdobyła jedną z głównych nagród. Sukces spowodował, że po powrocie do kraju dostała propozycję rozpoczęcia pracy w Instytucie dla Dziewcząt w Tiranie, w którym miała prowadzić lekcje gry na pianinie i zajęcia taneczne. W 1936 r. ukończyła z wyróżnieniem studia w ateńskim konserwatorium.
W okresie okupacji włoskiej kontynuowała występy u boku Tefty Tashko Koço, występując na scenach włoskich. W listopadzie 1944 r. jej koncert fortepianowy uczcił wyzwolenie Tirany spod okupacji niemieckiej. W 1947 r. była jednym z pierwszych pedagogów pracujących w liceum artystycznym "Jordan Misja", przeznaczonym dla młodzieży uzdolnionej artystycznie. W 1951 r. zaczęła równolegle pracę w Filharmonii Państwowej jako koncertmistrz. Przygotowując operę "Rusałka" Antonína Dvořáka do wystawienia na scenie opracowała stronę muzyczną i tłumaczyła libretto na język albański.
Po powstaniu Konserwatorium w Tiranie w 1961 L.Gjoka znalazła się w pierwszej grupie jej pedagogów. Pracę pedagoga godziła z licznymi koncertami. Występowała nie tylko w Albanii, ale także w Chinach, Bułgarii, Grecji, ZSRR, Rumunii, a nawet na Kubie.
Za swoją działalność artystyczną została wyróżniona tytułami "Zasłużonego Artysty" (alb. "Artist i Merituar") oraz "Artysty Ludu" (alb. "Artist i Popullit"). Imieniem Gjoki nazwano nagrodę przyznawaną w Albanii młodym pianistom. W 2002 ukazała się biografia Loli Gjoki, pióra Hamide Stringi pt. "Një jetë mbi tastierë".

</doc>
<doc id="1297159" url="https://pl.wikipedia.org/wiki?curid=1297159" title="Chorągiew husarska koronna Feliksa Kazimierza Potockiego">
Chorągiew husarska koronna Feliksa Kazimierza Potockiego

Chorągiew husarska koronna Feliksa Kazimierza Potockiego – chorągiew husarska koronna II połowy XVII wieku, okresu wojen Rzeczypospolitej z Turcją i Rosją.
Fundatorem i patronem chorągwi był wojewoda krakowski Feliks Kazimierz Potocki herbu Pilawa, a faktycznym dowódcą - Krzysztof Skarbek herbu Abdank.
Żołnierze chorągwi znaleźli się w kompucie wojsk koronnych pod Wiedniem w 1683 (120 koni) i wzięli udział w wojnie polsko-tureckiej 1683-1699.

</doc>
<doc id="1297160" url="https://pl.wikipedia.org/wiki?curid=1297160" title="Zdzisław Nitka">
Zdzisław Nitka

Zdzisław Nitka (ur. 1962 w Obornikach Śląskich) – polski malarz-ekspresjonista.
Życiorys.
Studiował na PWSSP we Wrocławiu, gdzie obecnie wykłada. W 1987 obronił dyplom z malarstwa w pracowni prof. Józefa Hałasa. Inspiruje się bezpośrednio niemieckim ekspresjonizmem pierwszych dwudziestu lat XX wieku, widoczne są również zainteresowania sztuką prymitywną, zwłaszcza afrykańską. Jak sam określił, bardzo duży wpływ na jego późniejsze inspiracje miała wystawa niemieckich ekspresjonistów, którą obejrzał we Wrocławiu, będąc jeszcze uczniem liceum. Z premedytacją zachowuje postawę outsidera, w jego pracach widoczny jest dystans wobec zdobyczy cywilizacji.
W wielu obrazach prowadzi dialog z dziełami innych artystów, które bądź wprost pojawiają się w kompozycjach (jak np. "Arcydzieła w lesie"), bądź służą jako inspiracje formalne.

</doc>
<doc id="1297163" url="https://pl.wikipedia.org/wiki?curid=1297163" title="Mistrzostwa Świata w Narciarstwie Alpejskim 1982">
Mistrzostwa Świata w Narciarstwie Alpejskim 1982

27. Mistrzostwa świata w narciarstwie alpejskim odbywały się od 28 stycznia do 7 lutego 1982 w Schladming (Austria). Były to szóste mistrzostwa świata w historii rozgrywane w Austrii, ale pierwsze odbywające się w tej miejscowości (poprzednio Austria organizowała MŚ w latach: 1933, 1936, 1958, 1964 i 1976). W klasyfikacji medalowej zwyciężyła reprezentacja Szwajcarii, która zdobyła też najwięcej medali - 5, w tym 3 złote i 2 srebrne. 5 medali zdobyła też reprezentacji Stanów Zjednoczonych - 1 złoty, 2 srebrne i 2 brązowe.

</doc>
<doc id="1297164" url="https://pl.wikipedia.org/wiki?curid=1297164" title="Jackie Earle Haley">
Jackie Earle Haley

Jackie Earle Haley (ur. 14 lipca 1961 w Northridge) – amerykański aktor filmowy i telewizyjny. Jego ojciec, Haven Earle „Bud” Haley, był radiowcem i aktorem.
Był nominowany do Oscara w kategorii najlepszy aktor drugoplanowy za rolę w filmie "Małe dzieci" ("Little Children").

</doc>
<doc id="1297165" url="https://pl.wikipedia.org/wiki?curid=1297165" title="Erytrodyzestezja dłoniowo-podeszwowa">
Erytrodyzestezja dłoniowo-podeszwowa

Erytrodyzestezja dłoniowo-podeszwowa (zespół dłoniowo-podeszwowy, zespół ręka-stopa) – stosunkowo częsty, charakterystyczny zespół objawów spowodowanych stosowaniem niektórych chemioterapeutyków. Charakteryzuje się zaczerwienieniem, zgrubieniem, martwotą oraz złuszczaniem się skóry na dłoniach i podeszwach stóp (czasami również na kolanach, łokciach i w innych miejscach). Erytrodyzestezja dłoniowo-podeszwowa została opisana w 1984 roku przez Lokicha i Moore’a z New England Deaconess Hospital, którzy zaobserwowali to powikłanie u pacjenta, któremu podawano w ciągłym wlewie 5-fluorouracyl (5-FU). Podobny zespół objawów opisał Zuehlke dziesięć lat wcześniej jako powikłanie terapii mitotanem. Od tego czasu erytrodyzestezję opisywano jako powikłanie po leczeniu także wieloma innymi lekami, na przykład:

</doc>
<doc id="1297166" url="https://pl.wikipedia.org/wiki?curid=1297166" title="Mistrzostwa Świata w narciarstwie alpejskim 1982">
Mistrzostwa Świata w narciarstwie alpejskim 1982



</doc>
<doc id="1297167" url="https://pl.wikipedia.org/wiki?curid=1297167" title="Zespół ręka-stopa">
Zespół ręka-stopa



</doc>
<doc id="1297171" url="https://pl.wikipedia.org/wiki?curid=1297171" title="Koreańska Armia Ludowa">
Koreańska Armia Ludowa

Koreańska Armia Ludowa (kor. 조선인민군, Chosŏn inmin’gun) – siły zbrojne Koreańskiej Republiki Ludowo-Demokratycznej. Powołane zostały 9 lutego 1948 roku przez Kim Ir Sena.
Według rankingu "Global Firepower" z 2022 północnokoreańskie siły zbrojne stanowią 30. siłę militarną na świecie, z rocznym budżetem na cele obronne w wysokości 4,5 mld dolarów (USD).
Charakterystyka.
Korea Północna jest obecnie najbardziej zmilitaryzowanym państwem na świecie posiadając 4. co do liczebności armię na świecie liczącą 1,2 mln osób personelu (stan na 2022), do 20% mężczyzn w wieku pomiędzy 17 a 54 rokiem życia znajduje się w regularnych siłach zbrojnych. Siły Koreańskiej Armii Ludowej posiadają bardzo rozbudowaną liczbę instalacji wojskowych rozsianych po całym kraju, liczne fabryki amunicji oraz zwarty system obrony przeciwlotniczej. Siły te posiadają również trzeci co do wielkości arsenał broni biologicznej na świecie.
Zapasy broni KAL ocenia się na 4060 czołgów, 2500 wozów bojowych, 17900 sztuk broni artyleryjskiej, 11000 broni przeciwlotniczej oraz ok. 10 000 ręcznych wyrzutni rakiet 915 statków i 1748 samolotów. Około 478 samolotów to myśliwce, a 180 bombowce. KAL to najprawdopodobniej największy na świecie operator okrętów podwodnych, np. w 1994 wprowadzono 10 egzemplarzy zmodernizowanego projektu 629 (Golf II). Powodem posiadania takiej floty podwodnej jest prawdopodobnie przemyt i kontrabanda oraz ewakuacja/transport oficjeli – zgodnie z zasadami prawa morskiego wojenne okręty nie podlegają zasadniczo kontroli. Prowadzone są prace nad pociskami rakietowymi wystrzeliwanymi z okrętów podwodnych (KN-11).
Największym atutem KAL są elitarne oddziały sił specjalnych w liczbie 180 tysięcy żołnierzy. Stawiają Koreę Północną na trzecim miejscu pod względem ich liczebności pośród wszystkich armii na świecie.
Stale rozwijane są wszystkie gałęzie uzbrojenia. Rozwój wojsk pancernych, radiotechnicznych, floty i lotnictwa jest przy tym mniej intensywny niż rozwój broni masowego rażenia. Koreańską Armię Ludową podejrzewa się o prace nad rozwijaniem broni biologicznej: zarazków wąglika, cholery, tyfusu, ospy i innych chorób; oraz nad bronią chemiczną, w której skład wchodzą m.in.: gaz musztardowy, sarin oraz gaz VX. KAL posiada także odpowiednie technologie do przenoszenia zarówno broni biologicznej, jak i chemicznej na pociskach artyleryjskich oraz broni rakietowej o zwiększonym zasięgu i sile rażenia typu Rodong o średnim zasięgu do 1,5 tys. kilometrów, oraz typu Taep’o-dong (Taep’o-dong 1 i Taep’o-dong 2) o dużym zasięgu (odpowiednio 2500 km oraz ok. 6000 km). W ich polu rażenia znajduje się duża część Rosji z Władywostokiem, Chińska Republika Ludowa z Hongkongiem, Pekinem i Szanghajem, Tajwan, Filipiny, Korea Południowa, Japonia oraz Stany Zjednoczone.
KAL ma w swoim arsenale od 6 do 8 ładunków jądrowych uzyskanych ze zużytych prętów plutonowych z Ośrodka Badań Jądrowych w Jongbjon.
Zasady poboru i pełnienia służby.
W Korei Północnej formalnie obowiązuje pobór powszechny obejmujący ogół mężczyzn i większość kobiet. Służba wojskowa formalnie trwa od 3 do 5 lat dla mężczyzn (nieco krócej dla kobiet w zależności od rodzaju wojsk).
W rzeczywistości pobór jest uzależniony od klasyfikacji politycznej obywateli zwanej Songbun. Zgodnie z tą klasyfikacją na podstawie pochodzenia z odpowiedniej grupy społecznej, postępowania członków rodziny i własnego, każdy obywatel jest przydzielany do 3 klas:
Każda klasa dzieli się ponadto na podklasy, więc obywatel jest przydzielany do jednej z 51 podklas.
Pobór rozpoczyna się od oceny zgodnie z powyższymi kryteriami:
Następnie kwalifikacja przypomina pobór obowiązujący w innych krajach, czyli oparta jest na stanie zdrowia, umiejętnościach, wykształceniu etc. Jednakże każdy kandydat może zrezygnować z pełnienia służby wojskowej – z uwagi na przywileje dla byłych żołnierzy nie powoduje to braku kandydatów, ponieważ nie jest to zbyt częste. Podczas tej kwalifikacji może dojść do sytuacji, że dla danego kandydata zabraknie miejsca w wojsku – możliwe jest kilkakrotne przystępowanie do poboru kandydatów odrzuconych z innych powodów niż klasyfikacja Songbun i stan zdrowia.
Po zakończeniu 3–5-letniej służby żołnierz drugie tyle odpracowuje w fabrykach etc. należących do armii, przez co rzeczywista służba wojskowa trwa od 6 do 10 lat. Po zakończeniu tego okresu były żołnierz otrzymuje przywileje w życiu cywilnym (np. specjalny dowód tożsamości dający większą swobodę poruszania się, lepsze miejsce zamieszkania, pracy i przydziały zaopatrzeniowe, czasem przeklasyfikowanie do wyższej podklasy w systemie Songbun).
Podział wojsk Korei Północnej.
Współczesne siły Koreańskiej Armii Ludowej dzielą się na:
Siły paramilitarne.
Poza regularną armią na terenie Korei Północnej działają także organizacje paramilitarne. Są to:
Zagrożenie ze strony Koreańskiej Armii Ludowej.
Ewentualna wojna z Koreą Południową oznaczałaby duże straty zarówno materialne, jak i w ludziach. Atak elitarnych oddziałów i armii czynnej spowodowałby zniszczenia głównie w strefie przygranicznej. Najbardziej zagrożona byłaby stolica Korei Południowej – Seul.
Istnieje także zewnętrzne zagrożenie rakietowe oraz atomowe dla takich państw jak: Japonia, Chińska Republika Ludowa, Rosja, Korea Południowa, Stany Zjednoczone.
Jednak mobilność i niekorzystne usytuowanie Korei Północnej w połączeniu z siłą Korei Południowej (współpracującej ze Stanami Zjednoczonymi) powoduje, że KAL jest raczej lokalnym zagrożeniem.

</doc>
<doc id="1297173" url="https://pl.wikipedia.org/wiki?curid=1297173" title="Harley Davidson">
Harley Davidson



</doc>
<doc id="1297177" url="https://pl.wikipedia.org/wiki?curid=1297177" title="Paweł Susid">
Paweł Susid

Paweł Susid (ur. 25 września 1952 w Warszawie) – malarz, rysownik, projektant i pedagog.
Życiorys.
Absolwent Wydziału Malarstwa Akademii Sztuk Pięknych w Warszawie w pracowni Tadeusza Dominika. Debiutował w latach 80. Prace z tamtego okresu wpisują się w nurt nowej ekspresji, na jego pracach często pojawia się charakterystyczny tekst z szablonu. Wraz z grupą artystyczną „Gruppa”, uważany jest za postać mającą istotny wpływ na rozwój i obecny kształt współczesnego malarstwa polskiego. Aktualnie wykłada w pracowni przestrzeni malarskiej na Wydziale Sztuki Mediów i Scenografii ASP w Warszawie.
Laureat Nagrody im. Jana Cybisa (2011). Dwukrotnie (w latach 2000 i 2006) nominowany do Paszportów "Polityki".

</doc>
<doc id="1297180" url="https://pl.wikipedia.org/wiki?curid=1297180" title="Chorągiew husarska koronna Stanisława Jana Jabłonowskiego">
Chorągiew husarska koronna Stanisława Jana Jabłonowskiego

Chorągiew husarska koronna Stanisława Jana Jabłonowskiego – chorągiew husarska koronna II połowy XVII wieku, okresu wojen Rzeczypospolitej z Turcją i Rosją.
Fundatorem i patronem chorągwi był hetman wielki koronny Stanisław Jan Jabłonowski herbu Prus III, a faktycznym dowódcą - Michał Florian Rzewuski.
Żołnierze chorągwi znaleźli się w kompucie wojsk koronnych pod Wiedniem w 1683 (200 koni) i wzięli udział w wojnie polsko-tureckiej 1683-1699.

</doc>
<doc id="1297190" url="https://pl.wikipedia.org/wiki?curid=1297190" title="Władysław Jackiewicz">
Władysław Jackiewicz

Władysław Jackiewicz (ur. 17 lutego 1924 w Podbrodziu na Wileńszczyźnie, zm. 30 marca 2016) – polski malarz, pedagog, rektor Państwowej Wyższej Szkoły Sztuk Plastycznych w Gdańsku.
Życiorys.
Studiował na Wydziale Malarstwa w Państwowej Wyższej Szkole Sztuk Plastycznych w Sopocie. Od 1948 roku należał do PZPR. Dyplom otrzymał w 1952 roku, w pracowni profesora Artura Nacht-Samborskiego. W latach 1951–1984 pracownik w macierzystej uczelni, Państwowej Wyższej Szkoły Sztuk Plastycznych w Gdańsku (obecna nazwa uczelni od 1996: Akademia Sztuk Pięknych w Gdańsku). Od roku 1965 do 1968 był dziekanem Wydziału Malarstwa, w latach 1968–1969 prorektorem uczelni. W latach 1969–1981 pełnił funkcję rektora gdańskiej PWSSP.
Współtwórca Grupy Gdańskiej. W latach 1986–1989 był członkiem Ogólnopolskiego Komitetu Grunwaldzkiego.
Artysta został pochowany na Cmentarzu Parafialnym „Nowym” w Starogardzie Gdańskim.
W dniu 04.03.2019 urna z prochami prof. Władysława Jackiewicza zostanie przeniesiona na cmentarz Łostowicki w Gdańsku.
Nagrody i odznaczenia.
Jest laureatem Nagrody im. Kazimierza Ostrowskiego, przyznanej w 2007 roku. Odznaczony Krzyżem Kawalerskim Orderu Odrodzenia Polski, Złotym Krzyżem Zasługi, złotym medalem „Zasłużony Kulturze Gloria Artis”, Medalem 40-lecia Polski Ludowej, gdańskim Medalem św. Wojciecha.
Wystawy.
Uczestniczył w 42 wystawach indywidualnych, m.in.:
Uczestniczył w stu kilkudziesięciu wystawach zbiorowych w kraju i zagranicą.

</doc>
<doc id="1297195" url="https://pl.wikipedia.org/wiki?curid=1297195" title="Chorągiew husarska koronna Stanisława Herakliusza Lubomirskiego">
Chorągiew husarska koronna Stanisława Herakliusza Lubomirskiego

Chorągiew husarska koronna Stanisława Herakliusza Lubomirskiego – chorągiew husarska koronna II połowy XVII wieku, okresu wojen Rzeczypospolitej z Turcją i Rosją.
Fundatorem i patronem chorągwi był marszałek wielki koronny Stanisław Herakliusz Lubomirski herbu Szreniawa bez Krzyża.
Żołnierze chorągwi znaleźli się w kompucie wojsk koronnych pod Wiedniem w 1683 (120 koni) i wzięli udział w wojnie polsko-tureckiej.

</doc>
<doc id="1297198" url="https://pl.wikipedia.org/wiki?curid=1297198" title="Classic Brugge-De Panne">
Classic Brugge-De Panne

Classic Brugge-De Panne, do 2020 znany jako Driedaagse Brugge-De Panne – jednodniowy (do 2017 wieloetapowy) wyścig kolarski rozgrywany pomiędzy miejscowościami Brugia i De Panne w belgijskiej Flandrii Zachodniej.
Pierwsza edycja imprezy odbyła się w 1977. Od początku rozgrywany był w formule wieloetapowej, najczęściej w formie trzydniowej rywalizacji. W 2018 format wyścigu został zmieniony na rywalizację jednodniową jednak nazwa wskazująca na trzydniową rywalizację () pozostała taka sama jak dotychczas – nową, jednoznacznie wskazującą na klasyczną formę wyścigu (Classic Brugge-De Panne) nadano w 2021.
W 2005 wyścig został włączony do cyklu UCI Europe Tour z kategorią 2.HC (w 2018, po zmianie formatu 1.HC), a od 2019 jest częścią cyklu UCI World Tour.
Od 2018 poza wyścigiem mężczyzn organizowany jest wyścig jednodniowy dla kobiet.
Zwycięzcy.
Opracowano na podstawie:

</doc>
<doc id="1297199" url="https://pl.wikipedia.org/wiki?curid=1297199" title="Historia sposobów tworzenia prawa">
Historia sposobów tworzenia prawa

Kierując się porządkiem chronologicznym, tj.porządkiem, w jakim dane sposoby tworzenia prawa pojawiły się i rozpowszechniały w dziejach, należy wymienić:
Przekształcenie zwyczajów w prawo.
Istotą zwyczaju jest w miarę trwałe praktykowanie określonych wzorców zachowania się przez członków pewnej zbiorowości-narodu, społeczności lokalnej itp. Natomiast z prawem zwyczajowym mamy do czynienia, gdy w danej zbiorowości upowszechniło się przekonanie, iż istniejące dotychczas zwyczaje są na tyle dla niej istotne, że powinny być sankcjonowane przez organy władzy publicznej – zwłaszcza państwa i gdy rzeczywiście tak się, z biegiem czasu, dzieje.
Zwyczaj rodzi się na ogół spontanicznie bez udziału władzy publicznej, a nieraz wbrew jej woli. Twórca zwyczaju jest najczęściej grupowy lub zostaje anonimowy. Zwyczaj powstaje w długim procesie społecznym, a jego normy są na ogół przedmiotem głębokiej i powszechnej internalizacji
Normy zwyczajowe regulują przede wszystkim stosunki między członkami danej społeczności, dopiero w drugiej kolejności między członkami społeczności a jej instytucjami władczymi.
Istnienie prawa zwyczajowego, jako produktu przekształcenia się zwyczaju w prawo, jest charakterystyczny dla społeczności stagnacyjnych, w których proces jest powolny, a przeobrażenia mają ograniczony, nie zaś rewolucyjny charakter.
W społeczeństwach europejskich prawo zwyczajowe było rozpowszechnione w średniowieczu. Ze zwyczajów miejscowych-rodowych, plemiennych tworzyło się prawo zwyczajowe. Punktem przełomowym w tym procesie było uznanie zwyczaju przez władzę publiczną za normatywną podstawę tej decyzji. Ważne znaczenie w tym względzie miało przekonanie o długotrwałości zwyczaju" (longua consuetudo)" i o niezbędności posługiwania się nim na przyszłość "(opinio necessitatis)". We współczesnej teorii prawa nie jest wszakże rozstrzygnięty spór, czy formalny akt władzy państwowej, zwłaszcza orzeczenie sądu odwołujące się do pewnej zasady zwyczajowej, ma znaczenie konstytutywne dla normy prawa zwyczajowego, to znaczy czy można mówić o obowiązującej normie prawa zwyczajowego zanim takie orzeczenie zapadnie, czy też nie. Zgodnie ze stanowiskiem pozytywizmu prawniczego przyjmuje się, że dopiero formalne potwierdzenie przez sąd pewnej niepisanej, lecz znaczącej społecznie reguły nadaje jej charakter normy prawnej. Inni kwestionują to stanowisko wskazując, że sądy nie stanowią w ten sposób prawa, a tylko je rozpoznają, czyli prawo to obowiązuje już wcześniej.
Współcześnie, przekształcenie się zwyczajów w prawo zwyczajowe jest w społeczeństwach europejskich zjawiskiem rzadszym. W Polsce problem ten pojawia się np. w związku z art. 56KC, zgodnie z którym czynność prawna wywołuje nie tylko skutki w niej wyrażone, lecz również i te, które wynikają m.in. z ustalonych zwyczajów.
Kształtowanie się prawa na podstawie opinii uczonych jurystów.
Ten typ źródeł prawa znany był cywilizacji rzymskiej. Opinie prawne kilku wybitnych pracowników rzymskich, zgodnie ze szczególnymi przywilejami władzy otrzymały moc wiążącą. Duże znaczenie w rozwoju prawa islamskiego miały i mają opinie egzegetów Koranu i Sunny.
W czasach współczesnych, w Europie, opinię uczonych mogą oddziaływać na ustawodawcę oraz stosujących prawo jedynie siłą swego autorytetu intelektualnego. Prawnicy ze środowisk naukowych często uczestniczą w pracach przygotowawczych, których wynikiem mają być akty normatywne – zwłaszcza kodeksy.
Również w procesie stosowania prawa rola uczonych bywa znaczna. Ich komentarze do kodeksów, głosy, monografie i podręczniki są wykorzystywane np. przez sędziów w toku wyrokowania. Lecz i tym razem opinie uczonych nie mają samodzielnej mocy obowiązkowania, a jeśli znajdą zastosowanie, to mocą argumentów, mocą autorytetu nauki i w ramach wykładni prawa.
Precedensowe orzecznictwo sądowe.
W potocznym rozumieniu precedens, to po raz pierwszy dokonane rozstrzygnięcie jakiejś sprawy służące za przykład uzasadnienie przy rozstrzyganiu lub załatwianiu spraw podobnych. Potoczne znaczenie tego terminu pojawia się nawet w aktach prawnych.
Tworzenie prawa w drodze precedensowych orzeczeń sądowych zapewnia dostosowanie norm do potrzeb, jakie występują w rzeczywistości społecznej i jakie ujawniają się w pełni dopiero w toku załatwiania konkretnych spraw trafiających przed organy wymiary sprawiedliwości. Zapewnia ono znaczną elastyczność prawotwórstwa. Z drugiej strony, odpowiada potrzebie równego traktowania wszystkich, podobnych, ale nie identycznych przypadków będących przedmiotem rozpoznania sadowego.
Prawo precedensowe jest rozpowszechnione zwłaszcza w Anglii, Kanadzie, Australii i w Stanach Zjednoczonych.

</doc>
<doc id="1297201" url="https://pl.wikipedia.org/wiki?curid=1297201" title="Driedaagse van De Panne">
Driedaagse van De Panne



</doc>
<doc id="1297203" url="https://pl.wikipedia.org/wiki?curid=1297203" title="Atena Poznań">
Atena Poznań



</doc>
<doc id="1297207" url="https://pl.wikipedia.org/wiki?curid=1297207" title="Rudy Sarzo">
Rudy Sarzo

Rudy Sarzo właściwie Rodolfo Maximiliano Sarzo Lavieille Grande Ruiz Payret y Chaumont (ur. 18 listopada 1950 w Hawanie) – kubański muzyk, kompozytor i basista. Sarzo współpracował z takimi grupami muzycznymi i wykonawcami jak Quiet Riot, Yngwie Malmsteen, Ozzy Osbourne, Whitesnake, Manic Eden, Dio czy Blue Öyster Cult.

</doc>
<doc id="1297208" url="https://pl.wikipedia.org/wiki?curid=1297208" title="Kury czubate">
Kury czubate

Kury czubate – kury, charakteryzujące się, zgodnie z nazwą czubem dużym (houdan), lub małym (jitokko). W XVI wieku wędrowne ludy Mongolii przybyły do Polski, powstała czubatka polska. Później czubatka polska powędrowała dalej na zachód, i powstały rasy takie jak: brabanty, brabanty zagrodowe, altsteirer, polverary i appenzelerskie. Kury czubate zostały też w Azji, pod postacią jitokko oraz kur jedwabistych.
Trzy rasy.
Sułtan.
Rasa ta pochodzi z Azji. Sułtany mają brodę, nogi z sępimi piórami i pięć palców. Standardy dopuszczają tylko barwę białą, ale są też kury żółte i czarne.
Masa ciała: ok. 1,5 kg.
Barwa jaj – biała.
Kura pawłowska.
Kury pawłowskie pochodzą prawdopodobnie z Rosji. Czub jest stojący, jego przednia część nieco nachylona do przodu. Ta rasa kur prawdopodobnie jest pierwszą kurą czubatą. Ma pięć palców.
Kura jedwabista.
Na dalekim wschodzie znane są już od tysiąca lat. Pochodzą z Azji południowej. Mają ciemnoniebieską skórę i pięć palców. Bardzo ufne kurki.

</doc>
<doc id="1297211" url="https://pl.wikipedia.org/wiki?curid=1297211" title="NHL Challenge">
NHL Challenge

NHL Challenge – mecze towarzyskie pomiędzy drużynami z północnoamerykańskiej ligi NHL a zespołami z fińskiej SM-liiga oraz szwedzkiej Elitserien.
Mecze te były sędziowane na zasadach jakie obowiązują w NHL oraz przez sędziów z tej ligi.
Dotychczas zostały rozegrane trzy serie NHL Challenge: w 2000, 2001 oraz 2003 roku. We wszystkich sześciu meczach zwyciężyły zespoły z NHL (pięciokrotnie przegrały z nimi kluby szwedzkie, raz fiński).
Mecze NHL Challenge.
2000
2001
2003

</doc>
<doc id="1297212" url="https://pl.wikipedia.org/wiki?curid=1297212" title="Parafia Miłosierdzia Bożego w Gostyninie">
Parafia Miłosierdzia Bożego w Gostyninie

Parafia pw. Miłosierdzia Bożego w Gostyninie – parafia należąca do dekanatu gostynińskiego, diecezji płockiej, metropolii warszawskiej.
Historia parafii.
Została erygowana 21 lipca 1997 przez biskupa Zygmunta Kamińskiego. Pracami związanymi z budową tymczasowego kościoła kierował pierwszy proboszcz parafii ks. Jerzy Ławicki. Budowę świątyni i domu parafialnego rozpoczęto 4 października 1997. 21 czerwca 1998 odbyło się poświęcenie tymczasowego kościoła, a w 1999 został oddany do użytku dom parafialny.

</doc>
<doc id="1297221" url="https://pl.wikipedia.org/wiki?curid=1297221" title="Poznaniak Poznań">
Poznaniak Poznań

PSP Poznaniak Poznań – Stowarzyszenie Sportowe Poznańska Szkółka Piłkarska Poznaniak Poznań, klub sportowy w Poznaniu prowadzący szkolenie młodzieży oraz utrzymujący drużyny seniorów w A-Klasie (mężczyźni) i I lidze (kobiety).
Drużyna żeńska.
Historia poznańskiej piłki żeńskiej rozpoczęła się w 2000 roku, gdy Warta Poznań utworzyła sekcję żeńską, która przystąpiła do rozgrywek II ligi. W roku 2001 klub awansował do I ligi, w której grał pod nazwą Opel-Niedbała Warta Poznań (od ówczesnego sponsora).
W sezonie 2001-2002 klub odniósł swój największy sukces zdobywając brązowe medale mistrzostw Polski, po zajęciu III miejsca w tabeli ligowej. W tym samym roku nastąpiła zmiana nazwy klubu, po rozstaniu sekcji kobiecej z Wartą przyjęto nazwę Atena Poznań. Sezon 2005/2006 klub zakończył na ostatnim miejscu i spadł do I ligi.
W 2007 roku doszło do fuzji pomiędzy klubem Atena Poznań a Poznaniakiem, w wyniku której drużyna Poznaniaka występuje w grupie północnej I ligi kobiet (faktycznie jest to drugi poziom rozgrywek).

</doc>
<doc id="1297222" url="https://pl.wikipedia.org/wiki?curid=1297222" title="Aleksander Sobiszewski (ur. 1962)">
Aleksander Sobiszewski (ur. 1962)

Aleksander Ryszard Sobiszewski (ur. 9 listopada 1962 w Warszawie) – polski aktor (mim), reżyser i choreograf spektakli pantomimicznych, autor scenariuszy teatralnych i telewizyjnych.
Życiorys.
Pantomimy uczył się w zespole studenckim Studio Kineo przy warszawskim Staromiejskim Domu Kultury. Przez rok był w szkole cyrkowej w Julinku.
Od początku kariery aktorskiej był związany z Wrocławskim Teatrem Pantomimy Henryka Tomaszewskiego. Zadebiutował w 1984 jako Puk w „Śnie nocy letniej”. Zagrał też wiodące role Służącego w spektaklu „Cardenio i Celinda” oraz Błazna w sztuce „Król Siedmiodniowy”. Jego talent komiczny w pełni ujawnił się w 1996 r. w przedstawieniu „Kaprys” według Hauptmanna.
Na początku lat 90. był współtwórcą grupy Mader Faker Studio zajmującą się produkcją filmów krótkometrażowych, m.in. "Git Planeta", "Konkordiet", "Gamba Mia", w których jednocześnie wystąpił jako aktor.
W 1997 roku zainicjował powstanie Sceny Alternatywnej przy Wrocławskim Teatrze Pantomimy. Wraz ze Sceną Taneczno-Ruchową „Walium” wystawił autorskie spektakle: „Czarna Babka” oraz „Parada Atrakcji, czyli umarli się nie myją”. Uważany był za jednego z najwybitniejszych uczniów Henryka Tomaszewskiego. Był jedynym mimem, któremu Tomaszewski pozwolił reżyserować autorskie spektakle.
W lipcu 2003 został nowym dyrektorem naczelnym i artystycznym Wrocławskiego Teatru Pantomimy. Stanowisko sprawował do maja 2009, kiedy to przeszedł na emeryturę.
Wraz z Januszem Sadzą, Igorem Nurczyńskim i Romanem Regą pomysłodawca serialu telewizyjnego "Świat według Kiepskich". Związany z tym serialem od początku do 2019 roku, autor scenariuszy do wielu odcinków. Wystąpił także gościnnie w kilku odcinkach tego serialu. Jak sam przyznaje, Aleksander Sobiszewski był pierwowzorem serialowej postaci Ferdynanda Kiepskiego, z jego wypowiedzią jednak nie zgadza się Janusz Sadza, autor serialu i jego były współpracownik.
Jego żoną jest Katarzyna Sobiszewska (z domu Lewandowska), absolwentka szkoły baletowej, zawodowa tancerka, aktorka Wrocławskiego Teatru Pantomimy im. Henryka Tomaszewskiego, również scenarzystka serialu "Świat według Kiepskich".

</doc>
<doc id="1297228" url="https://pl.wikipedia.org/wiki?curid=1297228" title="Droga I/7 (Czechy)">
Droga I/7 (Czechy)

Droga I/7 (cz. "Silnice I/7") – droga krajowa I kategorii w środkowych i zachodnich Czechach. Trasa będąca przedłużeniem autostrady D7, stanowiącą wylotówkę z Pragi, prowadzi przez Chomutov do granicy z RFN, gdzie łączy się z niemiecką drogą krajową B174. W Chomutovie krzyżuje się z najważniejszą trasą zachodnich Czech - drogą I kategorii nr 13.

</doc>
<doc id="1297235" url="https://pl.wikipedia.org/wiki?curid=1297235" title="Chorągiew pancerna koronna Konstantego Krzysztofa Wiśniowieckiego">
Chorągiew pancerna koronna Konstantego Krzysztofa Wiśniowieckiego

Chorągiew pancerna koronna Konstantego Krzysztofa Wiśniowieckiego – chorągiew pancerna koronna II połowy XVII wieku, okresu wojen Rzeczypospolitej z Turcją i Rosją.
Fundatorem i patronem chorągwi był wojewoda bełski Konstanty Krzysztof Wiśniowiecki.
Żołnierze chorągwi znaleźli się w kompucie wojsk koronnych pod Wiedniem w 1683 (145 koni) i wzięli udział w wojnie polsko-tureckiej 1683-1699.

</doc>
<doc id="1297239" url="https://pl.wikipedia.org/wiki?curid=1297239" title="Lapparentozaur">
Lapparentozaur



</doc>
<doc id="1297242" url="https://pl.wikipedia.org/wiki?curid=1297242" title="Metamery">
Metamery



</doc>
<doc id="1297252" url="https://pl.wikipedia.org/wiki?curid=1297252" title="Erik Scavenius">
Erik Scavenius

Erik Julius Christian Scavenius (ur. 13 czerwca 1877, zm. 29 listopada 1962) – duński minister spraw zagranicznych w latach 1909–1910, 1913–1920 i 1940–1943, a w latach 1942–1943 premier tego kraju. Jego gabinet podał się do dymisji w 1943 zawieszając swoje działania. Dymisja ta nie została nigdy formalnie zaakceptowana przez króla, więc gabinet ten istniał do czasu uformowania się nowego. Scavenius należał do Landstingu (1918–1920) a 1925–1927 reprezentował socjalliberalną partię Det Radikale Venstre.
Rodzina Scavenius należy do duńskiej arystokracji, jej tradycją jest praca w dyplomacji. Erik Scavenius ukończył ekonomię w 1901. Wkrótce po tym znalazł zatrudnienie w duńskim Ministerstwie Spraw Zagranicznych. Pełnił funkcję sekretarza w duńskiej ambasadzie w Berlinie w latach 1906–1908. W tym czasie uformowało się jego ukierunkowanie na relacje duńsko-niemieckie. Następnie został kierownikiem sekcji w ministerstwie. Został wysłany do Wiednia i Rzymu na lata 1912–1913 a później do Sztokholmu (1924–1932). Od 1932 do 1940 był prezesem zarządu dużego dziennika "Politiken". Był właścicielem dużego majątku 1915–1946, ale po roku 1945 popadł w finansowe trudności.
Scavenius został wyznaczony na ministra w wieku zaledwie 32 lat, co było dużym zaskoczeniem. Wybierano go na to stanowisko dwukrotnie za rządów socjalliberalnych. W czasie I wojny światowej z konsekwencją starał się utrzymywać kurs proniemiecki, politykę nieangażowania się Danii w konflikt z sąsiadującym mocarstwem poprzez przyjęcie jego żądań.
Po raz kolejny ministrem spraw zagranicznych został w czasie okupacji niemieckiej, będąc tym samym najważniejszym łącznikiem między rządem duńskim a władzami niemieckimi. Co więcej, przez pewien okres w czasie wojny pełnił funkcję premiera rządu koalicyjnego. Jego podejście do rządu było nacechowane elitaryzmem. W tym czasie partia Det Radikale Venstre nie uznawała go za swojego przedstawiciela, chociaż wraz z resztą koalicji akceptowała jego posunięcia.
Scavenius bardzo obawiał się opinii publicznej, która mogła zdestabilizować jego starania o pogodzenie duńskiej niepodległości z rzeczywistością okupacji. Był całkowicie przekonany o słuszności swoich działań na rzecz kraju. Po wojnie jego postawa była bardzo krytykowana, w szczególności ze strony ruchu oporu. Odpierał jednak zarzuty twierdząc, że ci ludzie z własnej próżności próbowali przez to budować swoje własne reputacje i kariery polityczne.

</doc>
<doc id="1297253" url="https://pl.wikipedia.org/wiki?curid=1297253" title="Jonathan Odell">
Jonathan Odell

Jonathan Odell (ur. 1737, zm. 1818) - kanadyjski teolog i lekarz, autor poematów satyrycznych.

</doc>
<doc id="1297254" url="https://pl.wikipedia.org/wiki?curid=1297254" title="Solidarni z Białorusią">
Solidarni z Białorusią

Solidarni z Białorusią – nazwa corocznych koncertów masowych pod gołym niebem, organizowanych w Warszawie od 2006 roku przez stowarzyszenie Inicjatywa Wolna Białoruś (IWB), a od 2011 roku także w innych miastach w Polsce i za granicą przez organizacje współpracujące z IWB. Według niektórych źródeł jest to największa na świecie cykliczna akcja poparcia dla demokracji na Białorusi. Do występów zapraszani są popularni białoruscy muzycy śpiewający w języku białoruskim, a także polscy artyści. Ponadto akcję ze sceny lub dzięki filmom wyświetlanym na telebimach wspierają także inne osobistości życia publicznego. Pierwszy koncert odbył się na Rynku Nowego Miasta, drugi i trzeci na Placu Zamkowym, czwarty – na Placu Tetralnym. Imprezy nie były biletowane.
Koncert w poszczególnych latach.
2006.
Pierwszy koncert odbył się 12 marca 2006 roku na Rynku Nowego Miasta w Warszawie. Organizacja imprezy miała być wyrazem sprzeciwu wobec spodziewanych fałszerstw w wyborach prezydenckich na Białorusi. Jej celem było także okazanie poparcia dla demokracji i zwrócenie uwagi na problem łamania praw człowieka w tym kraju. Koncert rozpoczął się o godzinie 17., a od 17:35 transmitowany był na żywo w Programie Pierwszym Telewizji Polskiej. Jego producentem wykonawczym był Igor Znyk.
Na koncercie wystąpili razem białoruscy muzycy i polskie gwiazdy rocka. Białorusini śpiewali najbardziej znane utwory polskiego rocka pierwszej połowy lat 80., takie jak "Mniej niż zero" Lady Pank czy "Białą flagę" Republiki, w specjalnie przygotowanym na ten koncert przekładzie na język białoruski. Wykonywali także własne piosenki. Wśród występujących białoruskich muzyków byli m.in.: zespół N.R.M. wraz z wokalistą Lawonem Wolskim, bard i założyciel zespołu Krivi Dzmitryj Wajciuszkiewicz, wokalista zespołu Neuro Dubel Alaksandr Kulinkowicz, Ihar Waraszkiewicz, Kaciaryna Kamocka, Rusia, Wiaczasłau Korań, a także Michaił Reucki i Pawieł Supanienka, białoruscy licealiści, którzy rapowali o sprzeciwie wobec dyktatury. Polskimi artystami byli: Adam Nowak z zespołu Raz, Dwa, Trzy, Katarzyna Nosowska, Grzegorz Markowski, zespół Hey i Muniek Staszczyk, który gościnnie zagrał z zespołem Habakuk. Na scenie pojawiły się także znane osobistości polskiego życia publicznego oraz działacze białoruskiego ruchu demokratycznego. Reżyser Andrzej Wajda powiedział: "Jestem wzruszony. Dożyłem naszego dojścia do wolności i chwili, w której przejmujemy się też wolnością innych". Polscy aktorzy, m.in.: Borys Szyc, Zbigniew Zamachowski i Daniel Olbrychski opowiadali o łamaniu praw człowieka na Białorusi. Wystąpił też młody białoruski działacz Franciszak Wiaczorka.
Koncert zgromadził na placu według różnych źródeł od około 5 do ponad 6 tysięcy widzów. Wśród publiczności powiewały liczne biało-czerwono-białe flagi Białorusi (zabronionej przez prezydenta Alaksandra Łukaszenkę), ale także flagi Kazachstanu, Wielkiej Brytanii, Ukrainy i Czeczeńskiej Republiki Iczkerii. Obecne były też flagi białoruskiej młodzieżowej opozycyjnej organizacji „Żubr”. Pojawiły się także transparenty o tematyce politycznej. Jeden z nich przedstawiał polskiego Białego Orła i białoruską Pogoń opatrzone podpisami po polsku i białorusku: "Za Naszą i Waszą Wolność – Za naszu i waszu wolu". Inny transparent zawierał napis po białorusku: "Padlaszsza i Haradzienszczyna za Milinkiewicza" (pol. "Podlasie i Grodzieńszczyzna za Milinkiewicza"). W czasie koncertu organizatorzy sprzedawali znaczki i opaski wyrażające poparcie dla demokracji na Białorusi. Obok sceny pracował też telebim, na którym pokazano m.in. wideoklip zrealizowany przez białoruskich licealistów, którego pomysłodawcą był Maks Rusć, a przy realizacji którego pomagał polski reżyser Mirosław Dembiński.
W dniach 13–19 marca, w tygodniu pomiędzy koncertem i wyborami prezydenckimi na Białorusi, w Warszawie miała miejsce cała seria imprez i wydarzeń związanych z Białorusią. Były to m.in. happeningi, wystawa, tzw. alternatywny punkt wyborczy pod ambasadą Białorusi, wykład Tadeusza Mazowieckiego, pokaz filmów, wieczór literacki, koncerty oraz katolicka msza święta odprawiona w języku białoruskim. Ich organizatorami były m.in. Inicjatywa Wolna Białoruś, Związek na rzecz Demokracji w Białorusi i Amnesty International.
Niektóre z przygotowanych na koncert białoruskich wersji polskich utworów, takie jak "Autobiografia", odniosły znaczny sukces na Białorusi i przez pewien czas zajmowały wysokie miejsca na niezależnych listach przebojów.
2007.
Drugi koncert odbył się na placu Zamkowym w Warszawie 25 marca 2007 roku. Jego data została wyznaczona na dokładną 89. rocznicę ogłoszenia niepodległości Białoruskiej Republiki Ludowej – pierwszego białoruskiego tworu państwowego. Impreza rozpoczęła się o godzinie 19:00, a od 21:10 transmitowana była na żywo przez kanały telewizyjne TVP1 i TVP Polonia oraz Europejskie Radio dla Białorusi. Relację przeprowadziła również telewizja interaktywna iTVP.
W odróżnieniu od poprzedniego koncertu, na którym dominowała muzyka rockowa z lat 80., tym razem organizatorzy stylem przewodnim uczynili reggae, będącą, ich zdaniem, "muzyką wolności i jedności". Lista białoruskich muzyków, którzy wystąpią, do ostatniej chwili była trzymana w tajemnicy z obawy o represje ze strony władz Białorusi. Pojawiły się jednak opinie, że niektórzy z białoruskich artystów, tacy jak Kaciaryna Kamocka czy Krou, odmówili występu. Przyczyną miała być konwencja koncertu, w którym główne role miały przypaść polskim muzykom, a udział języka białoruskiego w ich przekonaniu został niepotrzebnie ograniczony na rzecz wykonywania np. pieśni Boba Marleya w języku angielskim. Ostatecznie z białoruskich wykonawców wystąpił m.in. Pomidor/OFF. Z polskich muzyków wystąpili między innymi: Maleo Reggae Rockers, Kayah, Kasia Nosowska, Muniek Staszczyk, Lech Janerka, Adam Nowak, Sidney Polak, Robert Brylewski, Jan Pęczak, Vavamuffin, Gutek oraz SOFA.
Na scenie pojawiły się także znane osobistości polskiego kina i show-businessu, wyrażając swoje poparcie dla demokracji na Białorusi: Agata Buzek, Maja Komorowska, Maciej Stuhr, bracia Marcin i Rafał Mroczkowie oraz Zbigniew Zamachowski.
Organizatorami imprezy były: Inicjatywa Wolna Białoruś, Telewizja Polska i miasto stołeczne Warszawa. Kierownikiem muzycznym był Dariusz Malejonek. Znaczny wkład w organizację miał Klub Inteligencji Katolickiej i liczni młodzi wolontariusze. Impreza zgromadziła znacznie większą publiczność niż przed rokiem – na placu Zamkowym było kilkanaście tysięcy widzów.
2008 – Włącz głos dla Białorusi!
Trzeci z koncertów odbył się 30 marca 2008 roku, również na placu Zamkowym. Hasłem imprezy było „Włącz głos dla Białorusi!”, a tematem przewodnim – fatalna sytuacja języka białoruskiego na Białorusi i brak szacunku dla kultury i historii tego kraju ze strony jego władz. Wystąpili polscy muzycy: Hubert Dobaczewski z grupy Lao Che, Tomasz Makowiecki, Aga Zaryan, Hurt, Kuba Kawalec z Happysad, Maleo Reggae Rockers, Stanisław Sojka i Justyna Steczkowska. Z białoruskich artystów wystąpili: IQ48, Alaksandr Kulinkowicz, Pomidor/OFF, Rusia, Dzmitryj Wajciuszkiewicz i Lawon Wolski z grupy N.R.M. Wyrazy solidarności ze sceny wyrazili także polscy aktorzy i ludzie kultury. Gośćmi specjalnymi imprezy byli Uładzimir Kołas - dyrektor działającego w podziemiu Białoruskiego Liceum Humanistycznego im. Jakuba Kołasa, a także Swiatłana Zawadska - żona zaginionego dziennikarza Dzmitryja Zawadskiego, od lat usiłująca wyjaśnić jego los. Imprezę prowadzili w duecie Lawon Wolski i polski dziennikarz. W przerwach między występami muzyków przedstawiali publiczności żartobliwe dialogi na temat polsko-białoruskich kontrastów. Wolski, ubrany w zielono-czerwoną koszulkę i czapkę, wystąpił w roli białoruskiego zwolennika Łukaszenki. Trzymając w ręku egzemplarz rządowej gazety „Sowietskaja Biełorussija” spierał się z polskim kolegą o wyższości łukaszenkowskiego systemu nad polską demokracją. W momencie kulminacyjnym koncertu na scenę z tłumu widzów zostali zaproszeni zwolennicy niepodległości Tybetu z tybetańskimi flagami i portretem XIV Dalajlamy. W trakcie koncertu wolontariusze zbierali wśród publiczności datki na rzecz Liceum im. Kołasa.
Główną część koncertu transmitowały na żywo stacje telewizyjne: TVP Info oraz Biełsat TV. Transmisję radiową na żywo zapewniły Polskie Radio Program I, a także białoruskojęzyczne Europejskie Radio dla Białorusi i Białoruskie Radio Racja. Stacja TVP2 rejestrowała koncert, a następnie retransmitowała go późno w nocy. Organizatorami imprezy były: Inicjatywa Wolna Białoruś, Miasto Stołeczne Warszawa i TVP. Na koncert przyszło, według różnych źródeł, od 10 do 14 tysięcy widzów. Wśród publiczności powiewały biało-czerwono-białe flagi, a także transparenty, m.in. "Młodzi Demokraci solidarni z Białorusią".
2009 – Usłysz Białoruś!
Czwarty koncert odbył się 22 marca 2009 roku na Placu Teatralnym w Warszawie. Jego organizatorami były: Inicjatywa Wolna Białoruś i Miasto Stołeczne Warszawa. Wystąpiły białoruskie zespoły Dali i Miód, a także muzycy: Wałoszyn, Andre Karp, Alaksandr Rakawiec z zespołu IQ48, Nasta Niakrasawa i Dzmitryj Chadniewicz. Wśród polskich muzyków wystąpili: Grzegorz Markowski (wykonał piosenkę "Chcemy być sobą"), Halina Frąckowiak, Czesław Śpiewa, Robert Brylewski, Adam Nowak z zespołu Raz, Dwa, Trzy, Sidney Polak, Tymon Tymański, Gutek i Gaba Kulka, a także zespoły EastWest Rockers, Izrael i Maleo Reggae Rockers, Mute i Sienna Gospel Choir. Na scenie pojawili się też Bronisław Wildstein i Agnieszka Romaszewska-Guzy z wyrazami solidarności dla Białorusinów. Prowadzącym był Robert Leszczyński. Koncert odbywał się w niesprzyjających warunkach pogodowych – niskiej temperaturze i padającym deszczu. Przyszło na niego ok. 13 tysięcy widzów.
Koncert 22 marca stanowił ukoronowanie całego cyklu białoruskich imprez pod hasłem „Usłysz Białoruś!”, które miały miejsce w Warszawie w dniach 15–27 marca. 15 marca w klubie Punkt odbył się koncert „Reggae dla Białorusi”, na którym wystąpili: Habakuk, Izrael i białoruski bard Wiktor Szałkiewicz. 16 marca w siedzibie Klubu Inteligencji Katolickiej na ul. Freta 20/24a miała miejsce debata o tematyce białoruskiej. 18 marca w klubie Powiększenie zorganizowano pokaz białoruskich filmów dokumentalnych: "Białoruski Dekameron" w reżyserii Wiktara Daszuka i "Zwyczajny prezydent" w reżyserii Juryja Chaszczawadskiego; po pokazie miała miejsce degustacja białoruskiej kuchni. Tego samego dnia w klubie Fresh odbył się koncert hip-hopowy o nazwie „Siła słowa”; wystąpili na niem: Mes, Numer Raz, Muflon, Proceente i inni. W nocy z 18 na 19 marca zorganizowano akcję protestacyjną przeciwko brakowi wolności słowa na Białorusi – „Daj głos Białorusinom”. Była to część międzynarodowej akcji, wymyślonej przez Młodych Europejskich Federalistów. Uczestnicy akcji kneblowali usta pomnikom w mieście, wieszając na ich tabliczkę „Oddaję głos Białorusinom”. 19 marca w klubie Medyk odbył się koncert rockowy, na którym wystąpiły białoruski zespół Miód, a także polskie Hurt i Mute. 22 marca na placu Teatralnym miała miejsce główna, największa impreza – koncert „Solidarni z Białorusią”. 23 marca w klubie Kamieniołomy odbył się koncert rockowy, na którym wystąpił białoruski zespół Dali. 25 marca zorganizowana została demonstracja z okazji "Dnia Woli" – obchodzonego przez białoruską opozycję święta upamiętniającego rocznicę ogłoszenia niepodległości Białoruskiej Republiki Ludowej. Demonstranci, wśród których byli mieszkający w Warszawie Białorusini, a także Polacy (m.in. reżyser Mirosław Dembiński), przeszli spod pomnika Kopernika pod Sejm. Tam wręczyli posłowi Michałowi Szczerbie petycję z prośbą o zwrócenie uwagi na sytuację na Białorusi. 27 marca odbyła się Masa Krytyczna, która zawierała białoruskie elementy – muzykę i biało-czerwono-białe flagi.
2010 – Wolność potrzebuje rozgłosu.
Piąty koncert z cyklu miał odbywać się pod hasłem „Wolność potrzebuje rozgłosu”. Zaplanowano go na 11 kwietnia 2010 roku na godzinę 17., ponownie na Placu Teatralnym w Warszawie. Wśród wykonawców mieli się pojawić liczni polscy artyści: Sidney Polak, Akurat &amp; WU-HAE, Maleo Reggae Rockers, Jan Pęczak i The Relievers, Duże Pe (Masala / Cinq G / Radio Euro), Ewelina Flinta, Robert Brylewski, Jupik. Oprócz nich wystąpić też miały białoruskie zespoły Sprat, Recha i muzycy: Sława Korań i Alaksandr Kulinkowicz, Dzmitryj Kazłouski i Anastasija Niakrasawa. W przerwach między kolejnymi występami na telebimach miały być wyświetlane krótkie filmy opowiadające o problemach Białorusinów – studentów, przedsiębiorców i działaczy opozycyjnych. W zamyśle organizatorów, wideoklipy miały za zadanie wywołać refleksje u widzów na temat łamania praw człowieka na Białorusi. Jednocześnie z koncertem miała odbywać się impreza towarzysząca – kiermasz charytatywny „Hand made dla dzieci”, w czasie którego planowano sprzedawać drobne, wykonane własnoręcznie przedmioty (kolczyki, broszki, obrazki na szkle, zakładki do książek itp.). Dochód z kiermaszu miał być przeznaczony na zakup białoruskojęzycznej literatury dla dzieci z domów dziecka.
W związku z katastrofą polskiego Tu-154 w Smoleńsku, która miała miejsce 10 kwietnia, koncert został odwołany. Odbyła się jednak, trwająca od 1 do 16 kwietnia i powiązana z koncertem, wystawa fotograficzna „Wolność bez wielkich słów” w Traffic Club w Warszawie. Odwiedzający mogli zobaczyć na niej prace młodych polskich i białoruskich fotografów. Miał też miejsce konkurs dla młodych muzyków-amatorów, który poprzedzał koncert. Jego uczestnicy przygotowali piosenki o tematyce wolnościowej, a poprzez sondę internetową wybrano najlepszą z nich. Nagrodą miał być występ na koncercie.
2011 – Usłysz nas!
W 2011 roku impreza rozszerzyła się na inne miasta, zarówno polskie, jak i zagraniczne. Jej hasłem w tym roku było „Usłysz nas!”.
Polska.
Główny koncert miał miejsce na placu Defilad w Warszawie, o godzinie 18:30. Zagrały trzy zespoły białoruskie (Krama, Recha, Vinsent) i trzy polskie (Akurat, Jan Staszewski (Janusz) i Maleo Reggae Rockers). Na imprezie wystąpił też Szymon Majewski ucharakteryzowany na Alaksandra Łukaszenkę, który przyjechał czarną sowiecką limuzyną, pojawił się na scenie w towarzystwie ochroniarzy i „podziękował za koncert dla niego”. Prowadzącym był Robert Leszczyński. Koncert zgromadził kilkuset widzów. Wcześniej tego samego dnia zorganizowano grę miejską, w czasie której uczestnicy mogli się poczuć jak działacze białoruskiej opozycji. Zmagali się oni w wielu konkurencjach nawiązujących do realiów walki z dyktaturą, takich, jak: rozklejanie plakatów, szmuglowanie ulotek, unikanie tajniaków i milicji, korzystanie z telefonu polowego na podsłuchu.
W Białymstoku 26 marca o godzinie 17. w klubie „Loft” odbył się koncert, na którym wystąpiły cztery miejscowe zespoły (Miejski Klub Przyjaciół Chilloutu, Scrapped Culture, Blow Art i The Greed), a także białoruski zespół Relikt. Imprezę poprzedził „Marsz Wolności”, który wyruszył spod pomnika Józefa Piłsudskiego pół godziny przed koncertem. Jego organizatorami były Stowarzyszenie „Młodzi Demokraci” i Młodzieżowa Rada Miejska w Białymstoku. Uczestnicy, ok. 20 młodych osób, zażądali od władz Białorusi uwolnienia aresztowanych i zaprzestania represji politycznych.
W Gdańsku 26 marca o godzinie 13:30 w Teatrze w Oknie odbył się minikoncert białoruskiego zespołu Recha. Imprezę poprzedziła demonstracja przy Długim Targu popierająca walkę z . Organizatorami przedsięwzięcia byli uczący się w Trójmieście studenci z Białorusi, koło naukowe UG „Mozaika”, biuro „Gdańsk i Metropolia Europejska Stolica Kultury 2016” oraz działające w Sopocie Białoruskie Towarzystwo Kulturalne Chatka.
W Katowicach 27 marca o godzinie 18. na ulicy Mariackiej odbył się koncert, na którym wystąpiły trzy polskie zespoły: Cała Góra Barwinków, Leniwiec i Radical Garaża, a także białoruski zespół z Połocka – Indra. Imprezę otworzył europarlamentarzysta dr Marek Migalski, który wyraził poparcie dla tego typu inicjatyw. Wystąpił też Eduard Hładyszeu, białoruski student i opozycjonista z Krakowa, który opowiedział o łamaniu praw człowieka i zasad demokracji na Białorusi. Koncert zgromadził kilkaset osób w różnych wieku, wśród których byli białoruscy studenci studiujący w Katowicach. Organizatorem przedsięwzięcia było Stowarzyszenie Projekt Śląsk, a współorganizatorami Biuro Posła do Parlamentu Europejskiego dra Marka Migalskiego oraz Miasto Katowice.
W Kielcach 25 i 26 marca od południa do wieczora w klubie Woor na placu Wolności odbywały się „Dni Solidarności z Białorusią”. Zorganizowano akcję pisania listów do władz Białorusi z apelem o uwolnienie opozycjonistów. Wyświetlano filmy dokumentalne na temat sytuacji politycznej i społecznej na Białorusi, relacje białoruskich opozycjonistów i białoruskie filmy fabularne o lżejszej tematyce. Pierwszego dnia imprezy odbyła się także dyskusja na temat Białorusi, w której uczestniczyli działacze społeczni i przedstawiciele organizacji pozarządowych. Organizatorami imprezy były Stowarzyszenie Centrum Wolontariatu oraz Inicjatywa Wolna Białoruś, a koordynatorką była Emilia Michta.
W Krakowie wydarzenia kulturalne trwały trzy dni. W czwartek 24 marca o godzinie 17. w Małym Collegium Paderevianum odbyło się dyktando z języka białoruskiego. Jego tekst opracował dr Dzmitryj Klabanau, pracownik Instytutu Filologii Wschodniosłowiańskiej Uniwersytetu Jagiellońskiego, autor książki "Krok po kroku poznajemy Białoruś". W piątek 25 marca w klubie Cisza na ul. Brackiej 3–5 o godzinie 18. miał miejsce wernisaż wystawy malarstwa i grafiki białoruskiej artystki, blogerki i prezenterki radiowej Niki Sandros. Po wernisażu odbył się kameralny koncert piosenki białoruskiej w wykonaniu młodego białoruskiego muzyka Nikifora Malinouskiego. W sobotę 26 marca w kawiarni Noworolski w Sukiennicach o godzinie 19. zorganizowano wieczór poezji białoruskiej i polskiej. Swoje wiersze czytali poeci z Białorusi: Iryna Chadarenka i Pawieł Nadolski. Wiersze innych białoruskich i polskich poetów w oryginale i w przekładzie czytali studenci Państwowej Wyższej Szkoły Teatralnej oraz członkowie Towarzystwa Białoruskiego.
W Sopocie 25 marca o godzinie 19. w sali koncertowej Polskiej Filharmonii Kameralnej na terenie Opery Leśnej odbył się koncert białoruskich muzyków: barda Dzmitryja Wajciuszkiewicza i zespołu Recha. Impreza była płatna. Organizatorami byli białoruscy studenci z Uniwersytetu Gdańskiego, członkowie Studenckiego Koła Naukowego UG „Mozaika”, przy wsparciu Inicjatywy Wolna Białoruś, Białoruskiego Towarzystwa Kulturalnego „Chatka”, biura „Gdańsk i Metropolia Europejska Stolica Kultury 2016 – Kandydat” oraz stowarzyszenia „Kultura Miejska”. Wydarzenie objęte było patronatem honorowym prezydenta miasta Sopotu Jacka Karnowskiego.
W Szczecinie 13 marca o godzinie 18. w Domu Kultury „Słowianin” odbył się koncert zespołów: Ciastakęs, Annalisa, Kumka Olik i Titus’ Tommy Gunn. W przerwie między nimi wystąpił Franciszak Wiaczorka, białoruski działacz demokratyczny. Impreza była płatna, a całkowity dochód z imprezy został przekazany na cele statutowe Inicjatywy Wolna Białoruś. Organizatorami były: I Liceum Ogólnokształcące w Szczecinie, Dom Kultury „Słowianin” oraz Europejskie Stowarzyszenie Studentów Prawa ELSA Szczecin. Imprezę wsparły: Gmina Nowe Warpno, Starostwo Powiatowe w Policach, Zachodniopomorski Urząd Marszałkowski, Urząd Miasta Szczecin, Uniwersytet Szczeciński, Gazeta Wyborcza Szczecin, Polskie Radio Szczecin.
Incydent we Włocławku.
Impreza w ramach akcji "Solidarni z Białorusią" była planowana także we Włocławku. Jej inicjatorem i organizatorem była organizacja pozarządowa Projekt Włocławek. 22 marca w Zespole Szkół Katolickich miało się odbyć spotkanie młodzieży z białoruskim opozycjonistą, a 27 marca we Włocławskim Centrum Kultury przewidziany był koncert białoruskiego folkowo-rockowego zespołu Ban Żwirba z Homla oraz dwóch włocławskich grup muzycznych w roli supportu. Przed koncertem zaplanowano rozstrzygnięcie konkursu na karykaturę Alaksandra Łukaszenki. Organizatorzy spodziewali się ok. 300–400 widzów, którym zamierzali rozdać biało-czerwono-białe wstążki, symbolizujące solidarność z demokratycznymi dążeniami Białorusinów. Impreza miała być bezpłatna. Jej koszt, na który składał się transport i nocleg białoruskich muzyków oraz druk plakatów, zobowiązało się pokryć Włocławskie Centrum Kultury.
Przedsięwzięcia jednak nie doszły do skutku. Na dwa tygodnie przed imprezą wycofało się Włocławskie Centrum Kultury, podobnie postąpił Zespół Szkół Katolickich. Organizatorzy próbowali przenieść imprezę, jednak dwie szkoły, do których się zwrócili, również odmówiły. Według Mariusza Sieraczkiewicza z Projektu Włocławek, który był koordynatorem przedsięwzięcia, odmowę nieoficjalnie uzasadniano przyczynami politycznymi, wyjaśniając, że miasto nie życzy sobie imprez krytycznych wobec władz Białorusi. Włocławek jest miastem partnerskim białoruskiego Mohylewa i prowadzi z nim ścisłą współpracę. Zdaniem Sieraczkiewicza, władze miasta już wcześniej reagowały negatywnie na akcje potępiające łamanie praw człowieka na Białorusi. Według przedstawicieli Włocławskiego Centrum Kultury imprezę trzeba było odwołać z przyczyn finansowych, ponieważ pojawił się niespodziewany wydatek za naprawę.
Świat.
W 2011 roku imprezy w ramach akcji "Solidarni z Białorusią" odbyły się po raz pierwszy także poza granicami Polski. 26 kwietnia w Wilnie, w Domu Wspólnot Narodowych, została zorganizowana impreza świąteczna z okazji 93. rocznicy ogłoszenia niepodległości Białoruskiej Republiki Ludowej. W jej trakcie zostało odczytanych kilka referatów o tematyce historycznej, a także wystąpił zespół bardów z Wisagini. Organizatorem było Towarzystwo Kultury Białoruskiej w Wilnie przy wsparciu Inicjatywy Wolna Białoruś. Koordynatorem był Uładzisłau Hurynowicz.
2012.
W 2012 roku koncert „Solidarni z Białorusią” odbył się 22 kwietnia o godzinie 19. na placu Defilad w Warszawie. Organizatorami były Inicjatywa Wolna Białoruś i Miasto Stołeczne Warszawa. Wystąpiły na nim zespoły polskie: Habakuk, Vavamuffin, Maleo Reggae Rockers, Paula i Karol, Skowyt i członkowie projektu muzycznego R.U.T.A., a także zespoły białoruskie: Recha, Vinsent, Dzmitryj Wajciuszkiewicz i WZ Okiestra. R.U.T.A. zagrała utwory przygotowywane na nową płytę. Wokalista Rechy, Andrej Takindang, w czasie występu nazwał Warszawę "miastem wolności". Wyrazy poparcia dla demokratycznych dążeń Białorusinów wyrazili ze sceny Jerzy Buzek, Tadeusz Mazowiecki i Agnieszka Romaszewska-Guzy. Wkrótce po nich wystąpili dwaj białoruscy działacze opozycyjni: Franciszak Wiaczorka i Alaksandr Zarambiuk, którzy m.in. dziękowali Polakom za poparcie kandydatury Alaksandra Bialackiego do Pokojowej Nagrody Nobla. Przed publicznością pojawiła się też Julia Bandarenka, córka białoruskiego opozycyjnego polityka Dzmitryja Bandarenki. Wyraziła ona przekonanie, że jej ojciec został zwolniony z więzienia m.in. dzięki solidarności Polaków. W kulminacyjnym momencie osoby na scenie oraz widzowie założyli na twarze biało-czerwono-białe maski Guya Fawkesa. Fotografia z tego wydarzenia zwróciła uwagę białoruskich niezależnych mediów i była komentowana w białoruskim internecie. Po raz pierwszy prowadzącym imprezę był Marek Sierocki. Koncert nagrywany był przez telewizję Biełsat TV w celu późniejszej retransmisji.
Impreza zgromadziła według różnych źródeł od kilkuset, przez pół tysiąca, do kilku tysięcy widzów. Według organizatorów, rozdano wśród publiczności 1,8 tys. masek, jednak nie wystarczyło ich dla wszystkich. Wielu widzów trzymało biało-czerwono-białe flagi, obecna była też flaga Europejskiego Uniwersytetu Humanistycznego. W czasie trwania koncertu działacze społeczni związani z projektem „Build democracy, not regime” zbierali podpisy pod petycją do Parlamentu Europejskiego z apelem o spójną politykę Unii Europejskiej wobec Białorusi i przeciwko "prywatnym interesom", które wspierają władzę Łukaszenki.
W czasie organizacji warszawskiej imprezy miał miejsce incydent związany z jej hasłem. Według pomysłu organizatorów z Inicjatywy Wolna Białoruś miało ono brzmieć: "22 kwietnia Polska będzie drugą Białorusią". W takiej wersji zostało wydrukowane m.in. na plakatach reklamowych. Kilka dni przed koncertem władze miasta, które były jego współorganizatorem, uznały, że może ono "nawoływać do nienawiści". Zostało zatem zmienione na "22 kwietnia Polska będzie solidarna z Białorusią", a wszystkie plakaty ręcznie zmodyfikowano poprzez doklejenie na nich naklejki.
Koncerty w ramach akcji „Solidarni z Białorusią” odbyły się także w Szczecinie i Gdańsku.
2018 – Na co komu wolność?
Od 2017 roku impreza zmieniła format z wielkich koncertów pod gołym niebem na mniejsze, bardziej kameralne muzyczne spotkania w klubach. Wpłynęły na to takie czynniki, jak: spadek zainteresowania sprawami białoruskimi w polskim społeczeństwie, spadek nadziei na zmiany polityczne na Białorusi oraz radykalne ograniczenie tematyki białoruskiej w polskich mediach.
Koncert w 2018 roku został zorganizowany pod hasłem „Na co komu wolność?”. Według organizatorów było to pytanie skierowane zarówno do Białorusinów, jak i Polaków i odnosiło się do aktualnego problemu wolności obu społeczeństw. Miało ono zwrócić uwagę, że zbyt rzadko myślimy o własnej wolności i nie zauważamy, jak łatwo ją stracić. W kampanii informacyjnej poprzedzającej koncert organizatorzy nawiązywali nie tylko do problemów białoruskiej demokracji, ale także bieżących kontrowersyjnych wydarzeń mających miejsce w Polsce, np. sporu wokół reformy sądownictwa. Koncert odbył się 24 października o godzinie 18:00 w warszawskim klubie „Pogłos”. Wystąpiły zespoły z Białorusi, Polski i Ukrainy: Mustelide i Dlina Volny z Mińska, Kolir z Odessy oraz polskie grupy Rosa Vetrov i duet Damięcka/Łukasiewicz. Impreza zgromadziła około 70 osób. W ocenie mediów, porównując po poprzednich edycji, przyjęła ona "bardziej filozoficzno-kosmopolityczny kierunek".
Krytyka.
Organizatorzy i uczestnicy koncertów nie ustrzegli się krytyki. Marcin Połeć ostrej krytyce poddał konwencję II koncertu i jego komercjalizację. Białoruski dziennikarz Maksim Żbankou, odnosząc się do koncertu w 2008 roku, skrytykował np. dobór uczestników, kolejność ich występów (Sojka po energicznej muzyce), jak również pomysł wykorzystania skeczy z udziałem Lawona Wolskiego, który odgrywał rolę "Białorusina-prostaczka". Uwadze Żbankoua nie uszło również głuche milczenie zgromadzonych na placu, kiedy na scenie skandowano "Żywie Biełaruś" (Жыве Беларусь!, Białoruś Żyje!) oraz porozrzucane na placu biało-czerwono-białe wstążki wcześniej rozdawane w celu przypięcia do odzienia.
Białoruski dziennikarz Siarhiej Budkin z portalu muzycznego „Tuzin Hitou” po koncercie w 2008 roku ocenił, że "projekt „Solidarni z Białorusią” to idea doprowadzona do absurdu. Pierwszy koncert był prawdziwym przełomem i w pełni osiągnął swoje cele. Ale to, to odbywało się dalej inaczej niż profanacją nie nazwiesz". Jego zdaniem białoruscy muzycy zostali zepchnięci na drugi plan "i wyglądało wszystko tak, jakby młodszy brat, który ma niezbyt dużo rozumu, przyjechał w gości do starszego – mądrego i zamożnego człowieka". Oskarżył organizatorów o bezideowość i wykorzystywanie białoruskiej sprawy dla własnych korzyści, w tym finansowych. Białoruski kulturolog i analityk kina Maksim Żbankou nazwał koncert w 2008 roku "absolutnie pustym i koniunkturalnym".
W 2009 roku w trakcie koncertu ok. 5 starszych mężczyzn z Ruchu Suwerenność Narodu Polskiego zorganizowało pikietę, sprzeciwiając się przesłaniu imprezy. Mężczyźni trzymali polskie flagi i transparenty z napisem: "Lepszy Łukaszenka niż z Kaczyńskim i Tuskiem męka" oraz "Czy Białoruś ma też iść tą samą drogą co ograbiona Polska?". Hasła demonstrantów zostały skomentowane ze sceny przez prowadzącego Roberta Leszczyńskiego: "Ciekawe, czy Białorusini myślą podobnie…".

</doc>
<doc id="1297255" url="https://pl.wikipedia.org/wiki?curid=1297255" title="Rendez-vous ’87">
Rendez-vous ’87

Rendez-vous ’87 były to dwa mecze towarzyskie rozegrane pomiędzy reprezentacją ZSRR a All-Stars z ligi NHL. Mecze te były rozgrywane w kanadyjskim Québec 11 oraz 13 lutego 1987 roku. Reprezentacja ZSRR otrzymała za występ w Rendez-vous ’87 80.000 dolarów natomiast gwiazdy NHL otrzymały 350.000 dolarów na fundusz emerytalny.
Pierwszy mecz.
Rozegrany 11 lutego 1987 roku w hali Colisée Pepsi w Québec.
Drugi mecz.
Rozegrany 13 lutego 1987 roku w hali Colisée Pepsi w Québec.

</doc>
<doc id="1297256" url="https://pl.wikipedia.org/wiki?curid=1297256" title="Droga I/8 (Czechy)">
Droga I/8 (Czechy)

Droga I/8 () – droga krajowa I kategorii w Czechach. Składa się z dwóch odcinków – na terenie Pragi oraz w kraju usteckim. Trasa łączy centrum Pragi z autostradą D8 oraz Litomierzyce przez Cieplice z Niemcami. Dawniej biegła śladem obecnej drogi 608 na południe od Litomierzyc aż do Pragi, jednak po zbudowaniu autostrady D8 trasa została skrócona do obecnego przebiegu. Na odcinku Lovosice – węzeł z drogą krajową nr 63 stanowi fragment trasy E55.
W starym systemie numeracji tras europejskich, obowiązującym do połowy lat 80., pokrywała się z przebiegiem arterii E15 Hamburg – Praga – Bratysława.

</doc>
<doc id="1297262" url="https://pl.wikipedia.org/wiki?curid=1297262" title="Thomas Haliburton">
Thomas Haliburton

Thomas Haliburton (ur. 1796, zm. 1865) - kanadyjski pisarz i prawnik, autor pierwszego kanadyjskiego utworu o poważniejszych rozgłosie - "The Clockmaker".

</doc>
<doc id="1297267" url="https://pl.wikipedia.org/wiki?curid=1297267" title="Reprezentacja Anglii w piłce nożnej plażowej mężczyzn">
Reprezentacja Anglii w piłce nożnej plażowej mężczyzn

Reprezentacja Anglii w piłce nożnej plażowej - reprezentacja, która zajęła 3 miejsce w I Mistrzostwach Świata w Piłce Nożnej Plażowej.

</doc>
<doc id="1297275" url="https://pl.wikipedia.org/wiki?curid=1297275" title="Brać Łowiecka">
Brać Łowiecka

Brać Łowiecka – miesięcznik dla myśliwych i sympatyków łowiectwa wydawany w Polsce przez Oficynę Wydawniczą Oikos Sp. z o.o. Jest drugim, obok Łowca Polskiego, tak obszernym pod względem objętości i tematyki miesięcznikiem z dziedziny łowiectwa.
Pierwszy numer pisma ukazał się w czerwcu 1998 roku.
W miesięczniku "Brać Łowiecka", od początku jego pojawienia się na rynku do kwietnia 2008 r., publikowało swoje materiały niemal 500 autorów – przedstawicieli świata nauki, specjalistów z zakresu broni, kynologii, prawa łowieckiego, bacznych obserwatorów przyrody oraz uczestników codziennej łowieckiej rzeczywistości.

</doc>
<doc id="1297280" url="https://pl.wikipedia.org/wiki?curid=1297280" title="Polskie przekłady Psalmów">
Polskie przekłady Psalmów

Polskie przekłady Psalmów należały do najczęstszych tłumaczeń ksiąg Biblii w Polsce.
Lista przekładów.
Tabela przedstawia listę wszystkich wydanych przekładów Księgi Psalmów na język polski. Opisy poszczególnych pól:
Tabela nie zawiera modernizacji tekstów Biblii Wujka, której do początków XX wieku dokonywali liczni autorzy. M.in. J. Kruszyński (1909), E. Górski (1915), W. Michalski (1926), Stanisław Styś (1935). Jako samodzielne wydania ukazywały się również tłumaczenia psalmów z "Biblii brzeskiej" (1564), "Biblii Leopolity" (1579) i "Biblii gdańskiej" (1633). Ponadto wydawane były tłumaczenia lub parafrazy pojedynczych psalmów (na przykład Mikołaja Sępa Szarzyńskiego), wybory psalmów zaczerpnięte z różnych tłumaczeń oraz psalmy zawarte w modlitewnikach, kancjonałach i katechizmach.
Na przełomie XIX i XX w. Władysław Nehring oraz Aleksander Brückner, opierając się na wzmiance w żywocie św. Kingi, sformułowali hipotezę, że pod koniec XIII w. istniał w jej otoczeniu przekład psalmów na język polski, nazwany hipotetycznie "Psałterzem św. Kingi". Późniejsze psałterze, jak "Psałterz puławski" czy "Psałterz floriański", miałyby wywodzić się z tego pierwszego tłumaczenia. "Psałterz św. Kingi" byłby więc najstarszym tłumaczeniem psalmów na język polski. Jednak hipoteza o istnieniu takiego przekładu nie jest potwierdzona innymi dowodami.

</doc>
<doc id="1297283" url="https://pl.wikipedia.org/wiki?curid=1297283" title="Galeria Dworcowa Głogów">
Galeria Dworcowa Głogów

Galeria Dworcowa - kompleks handlowo-usługowy, zlokalizowany w centrum Głogowa. Całkowity koszt inwestycji wyniósł ok. 10 mln PLN. Powierzchnia galerii wynosi ponad 2 tys. m². Składa się na nią część handlowa na której zlokalizowane zostało ok. 10 butików, supermarket Stokrotka, oddział BS Przemków, apteka dr Max, dworzec autobusowy. Posiada odkryty parking.
Rozpoczęcie budowy i oddanie obiektu do użytku miało miejsce w 2005 roku.
Położenie.
Galeria Dworcowa położona jest w centrum miasta, oddalona kilkaset metrów od głównego dworca kolejowego. Galeria położona jest wśród zabudowy mieszkalno-usługowej.

</doc>
<doc id="1297284" url="https://pl.wikipedia.org/wiki?curid=1297284" title="Neoptolemos (władca)">
Neoptolemos (władca)

Neoptolemos (gr. ; zm. 321 p.n.e.) – macedoński generał w służbie Aleksandra Wielkiego. W latach 323-321 p.n.e. namiestnik Armenii w okresie panowania Orontydów.
Według relacji Arriana, Neoptolemos był spokrewniony z królami Epiru. W 332 r. p.n.e. odznaczył się męstwem w czasie oblężenia Gazy, wchodząc na jej mury jako pierwszy. W późniejszych kampaniach Aleksandra Wielkiego musiał się też odznaczyć odwagą, skoro otrzymał namiestnictwo Armenii w 323 r. p.n.e.Po śmierci zdobywcy, regent Perdikkas chcący zachować jedność imperium Macedończyka nakazał Eumenesowi uwięzienie Neoptolemosa. Obawy regenta nie były bezpodstawne, ponieważ zarządca Armenii szybko nawiązał kontakt z jego wrogami Antypatrem i Kraterosem. Eumenes wyruszył przeciwko Neoptolemosowi, którego pokonał, zmuszając jego armię do przysięgi na wierność Perdikkasowi.Namiestnik Armenii udał się z garstką kawalerii do Kraterosa, skutecznie nakłaniając go do wystąpienia przeciwko Eumenesowi.Bitwa do której doszło zakończyła się dla Neoptolemosa klęską i śmiercią na polu boju.

</doc>
<doc id="1297292" url="https://pl.wikipedia.org/wiki?curid=1297292" title="Chorągiew Stanisława Jana Jabłonowskiego">
Chorągiew Stanisława Jana Jabłonowskiego

Chorągwie jazdy ufundowane przez Stanisława Jana Jabłonowskiego i pod jego patronatem:
Chorągiew piechoty ufundowana przez Stanisława Jana Jabłonowskiego i pod jego patronatem:

</doc>
<doc id="1297295" url="https://pl.wikipedia.org/wiki?curid=1297295" title="Jimi Blue Ochsenknecht">
Jimi Blue Ochsenknecht

Jimi Blue Ochsenknecht (ur. 27 grudnia 1991 w Monachium) – niemiecki aktor i piosenkarz.
Jest synem niemieckiego aktora Uwe Ochsenknechta oraz niemieckiej aktorki Nataschy Ochsenknecht. Ma troje rodzeństwa, jego brat Wilson także jest aktorem.
Kariera.
Zadebiutował w 2000 r. w filmie "Erleuchtung garantiert" (1999) obok swojego ojca i brata. Kolejne jego filmy to: "Die Wilden Kerle – Alles ist gut, solange du wild bist!" (2003), "Die Wilden Kerle 2" (2005), "Die Wilden Kerle 3 – Die Attacke der Biestigen Biester" (2006), "Die Wilden Kerle 4 – Der Angriff der Silberlichten" (2007), "Die Wilden Kerle 5 – Hinter dem Horizont" (2008), Sommer (2008).
W 2007 r. zadebiutował muzycznie. Wydał album "Mission Blue" z którego pochodzą single:
Z drugiego studyjnego albumu "Sick Like That" pochodzą single:

</doc>
<doc id="1297296" url="https://pl.wikipedia.org/wiki?curid=1297296" title="Moa (rzeka)">
Moa (rzeka)

Moa – rzeka w Sierra Leone, w prowincji południowej. W środkowym biegu rzeki leży wyspa Tiwai, a przy jej ujściu do Oceanu Atlantyckiego – miasto Sulima. W górnym biegu rzeka stanowi granicę między Sierra Leone i Gwineą oraz Gwineą i Liberią.

</doc>
<doc id="1297297" url="https://pl.wikipedia.org/wiki?curid=1297297" title="Chorągiew pancerna koronna Stanisława Jana Jabłonowskiego">
Chorągiew pancerna koronna Stanisława Jana Jabłonowskiego

Chorągiew pancerna koronna Stanisława Jana Jabłonowskiego – chorągiew pancerna koronna II połowy XVII wieku, okresu wojen Rzeczypospolitej z Turcją i Rosją.
Fundatorem i patronem chorągwi był hetman wielki koronny Stanisław Jan Jabłonowski herbu Prus III, a faktycznym dowódcą - Roman Linkiewicz.
Żołnierze chorągwi znaleźli się w kompucie wojsk koronnych pod Wiedniem w 1683 (192 konie) i wzięli udział w wojnie polsko-tureckiej 1683-1699.

</doc>
<doc id="1297302" url="https://pl.wikipedia.org/wiki?curid=1297302" title="Chorągiew lekkiej jazdy koronnej Stanisława Jana Jabłonowskiego">
Chorągiew lekkiej jazdy koronnej Stanisława Jana Jabłonowskiego

Chorągiew lekkiej jazdy koronnej Stanisława Jana Jabłonowskiego – chorągiew lekkiej jazdy koronnej II połowy XVII wieku, okresu wojen Rzeczypospolitej z Turcją i Rosją.
Fundatorem i patronem chorągwi był hetman wielki koronny Stanisław Jan Jabłonowski herbu Prus III.
Żołnierze chorągwi znaleźli się w kompucie wojsk koronnych pod Wiedniem w 1683 (147 koni) i wzięli udział w wojnie polsko-tureckiej 1683 – 1699.

</doc>
<doc id="1297305" url="https://pl.wikipedia.org/wiki?curid=1297305" title="Bare Trees">
Bare Trees

Bare Trees – siódmy album studyjny zespołu Fleetwood Mac z 1972 roku.

</doc>
<doc id="1297309" url="https://pl.wikipedia.org/wiki?curid=1297309" title="Carl McCoy">
Carl McCoy

Carl Douglas McCoy (ur. 15 stycznia 1963 w Londynie) – angielski muzyk, kompozytor i wokalista. McCoy jest współzałożycielem oraz wieloletnim wokalistą grupy muzycznej Fields of the Nephilim. W 1996 roku pod nazwą The Nefilim nagrał swój autorski album zatytułowany "Zoon".

</doc>
<doc id="1297310" url="https://pl.wikipedia.org/wiki?curid=1297310" title="Sudan Francuski">
Sudan Francuski

Sudan Francuski (fr. "Soudan français") – francuska kolonia istniejąca w ramach Francuskiej Afryce Zachodniej w latach 1890–1899 oraz 1920–1959.
Utworzenie.
Kolonia została założona 9 września 1880 roku jako Górny Senegal. 18 sierpnia 1890 roku nazwę kolonii zmieniono na Sudan Francuski. Stolica kolonii mieściła się w Kayes. 10 października 1899 roku południowa część kolonii została podzielona pomiędzy Gwineę Francuską, Wybrzeże Kości Słoniowej oraz Dahomej. Pozostała część kolonii została w 1902 roku przekształcona w Senegambię i Niger, która później zmieniła nazwę na Górny Senegal i Niger.
W 1920 roku ponownie utworzono Sudan Francuski, ze stolicą w Bamako.
Niepodległość.
Sudan Francuski otrzymał wewnętrzną autonomię 25 listopada 1958 roku. 4 kwietnia 1959 roku utworzył z Senegalem Federację Mali, która uzyskała pełną niepodległość 20 czerwca 1960 roku. 20 sierpnia, po wystąpieniu Senegalu, federacja została rozwiązana, a dawny Sudan Francuski utworzył państwo Mali.

</doc>
<doc id="1297311" url="https://pl.wikipedia.org/wiki?curid=1297311" title="Nokia 5310">
Nokia 5310

Nokia 5310 XpressMusic – telefon komórkowy fińskiego koncernu Nokia.

</doc>
<doc id="1297317" url="https://pl.wikipedia.org/wiki?curid=1297317" title="Sulima (Sierra Leone)">
Sulima (Sierra Leone)

Sulima – miasto w południowo-wschodnim Sierra Leone, koło granicy z Liberią. Położone jest w ujściu rzeki Moa.

</doc>
<doc id="1297321" url="https://pl.wikipedia.org/wiki?curid=1297321" title="Ludwik Aleksander de Bourbon (1747–1768)">
Ludwik Aleksander de Bourbon (1747–1768)

Ludwik Aleksander Stanisław de Bourbon, fr. "Louis Alexandre Stanislas de Bourbon, prince de Lamballe" (ur. 6 września 1747 w Paryżu, zm. 6 maja 1768 w zamku Louveciennes) – książę Lamballe.
Urodził się w paryskim Hôtel de Toulouse jako najstarszy syn Ludwika, księcia Penthièvre i jego żony - księżnej Marii Teresy Felicity d’Este. Oboje jego rodzice byli potomkami króla Ludwika XIV z pozamałżeńskiego związku z Markizy de Montespan. Ludwik Aleksander był jedynym synem, który nie zmarł we wczesnym dzieciństwie i w przyszłości miał odziedziczyć ogromną fortunę swojego ojca.
Otrzymał tytuł "księcia de Lamballe", który pochodził od nazwy jednego z miasteczek należących do jego ojca, ale był to "titre de courtoisie" i nie wiązała się z nim żadna realna władza. Lamballe był powszechnie znany z prowadzenia rozwiązłego trybu życia, więc jego ojciec postanowił ożenić go ze skromną i delikatną księżniczką Marią Luizą di Savoia, „Mademoiselle de Carignan” (1749-1792). Ślub "per procura" odbył się w 17 stycznia 1767 w Turynie, a powtórzono go 31 stycznia 1767 w Nangis. Maria Luiza była przeciwieństwem Ludwika Aleksandra, a ten wbrew nadziejom wcale nie zmienił się jej pod wpływem. Nadal miał wiele kochanek, a zmarł w wieku 21 lat na chorobę weneryczną, którą zaraził się od jednej z nich. Z Marią Luizą nie doczekał się potomstwa.
Jego ojciec bardzo przeżył śmierć dziedzica, a wdowę po nim otoczył ojcowską opieką i miłością. Maria Luiza przyjaźniła się z królową Francji – Marią Antonina i przez tę przyjaźń podczas rewolucji francuskiej spotkała ją straszna śmierć. Ogromna rodzinna fortuna przypadła siostrze Lamballe'a – Ludwice Marii, żonie Ludwika Filipa Józefa, księcia Orleanu. Ludwik Aleksander został pochowany razem z dziadkami, rodzicami i rodzeństwem w Collégiale Saint-Étienne w Dreux. W czasie rewolucji francuskiej, groby zostały splądrowane, a ciała wrzucono do wspólnej mogiły. Na miejscu mogiły wybudowano później kaplicę królewską w Dreux - nekropolię dynastii orleańskiej.

</doc>
<doc id="1297327" url="https://pl.wikipedia.org/wiki?curid=1297327" title="Ludwik Aleksander de Penthievre">
Ludwik Aleksander de Penthievre



</doc>
<doc id="1297349" url="https://pl.wikipedia.org/wiki?curid=1297349" title="Mädchen Amick">
Mädchen Amick

Mädchen Amick (ur. 12 grudnia 1970) – amerykańska aktorka, która grała m.in. Shelly Johnson w serialu "Miasteczko Twin Peaks" oraz filmie ".

</doc>
<doc id="1297351" url="https://pl.wikipedia.org/wiki?curid=1297351" title="Marie Kraja">
Marie Kraja

Marie Kraja z d. Paluca (ur. 24 września 1911 w Zarze, zm. 21 listopada 1999 w Tiranie) – śpiewaczka albańska.
Życiorys.
Była jednym z siedmiorga dzieci kosowskiego kupca Antona Palucy – nauczyciela matematyki i albańskiego działacza narodowego. Rodzina Paluca w 1912 r. przeniosła się z Chorwacji, najpierw do Skopja, a następnie do Austrii. W 1928 ukończyła szkołę średnią w Wiedniu. Jej talent wokalny został odkryty już w czasie nauki w szkole, w tym okresie uczęszczała na prywatne lekcje śpiewu. W roku 1930 zaczęła studia na wydziale wokalnym Konserwatorium w Grazu, które ukończyła z wyróżnieniem w 1934 r. W tym czasie po raz pierwszy wystąpiła na publicznym koncercie dla młodych talentów wokalnych, śpiewając ludowe piosenki albańskie. Po zakończeniu studiów wraz z rodziną przeniosła się do Albanii, gdzie wystąpiła wraz z pianistą Toninem Guraziu na koncertach w kilku miastach albańskich. Stałe utrzymanie zapewniała jej praca w Instytucie dla Dziewcząt w Tiranie, początkowo jako nauczycielka gimnastyki, a po pewnym czasie także jako prowadząca zajęcia muzyczne.
Od roku 1938 coraz częściej występowała na koncertach publicznych, śpiewając pieśni albańskie. Znaczną część utworów, w których wokalistce akompaniowała Lola Gjoka udało się nagrać na płyty. Podjęła także w tym czasie współpracę z Radiem Tirana. Nie przerwała występów w czasie okupacji włoskiej, biorąc udział w festiwalu wokalnym w Wenecji w 1939, a także w koncercie pieśni albańskich w 1942 r. w Tiranie.
Jej karierę wokalną przerwała ciężka choroba, z którą walczyła do 1946 r. W tym roku ponownie podjęła pracę w Radiu Tirana, a także uczyła w liceum artystycznym Jordan Misja w Tiranie. Wielkim sukcesem śpiewaczki było tournée w 1955 r. W ciągu 5 miesięcy wystąpiła na 64 koncertach, głównie dla publiczności krajów azjatyckich (Wietnam, Korea Północna, Mongolia). Od 1953 r. występowała w Filharmonii Państwowej w Tiranie, a następnie w Teatrze Opery i Baletu. Wśród jej najsłynniejszych kreacji warto wymienić występ w "Sprzedanej narzeczonej" Bedřicha Smetany i operze "Jolanta" Piotra Czajkowskiego. Grała także główne role w operach autorów albańskich "Mrika" Prenka Jakovy i "Agimi" Kristo Kono.
Od 1961 kierowała wydziałem wokalnym w powstałym w Tiranie Konserwatorium Państwowym.
W tym samym roku została wyróżniona przez władze albańskie tytułem Artysty Ludu (alb. "Artist i Popullit"), a także Orderem Naima Frasheriego I kl. Jej imieniem nazwano międzynarodowy festiwal dla śpiewaków operowych, odbywający się w Tiranie, a także jedną z ulic w północnej części Tirany.

</doc>
<doc id="1297359" url="https://pl.wikipedia.org/wiki?curid=1297359" title="Nils Schoultz">
Nils Schoultz



</doc>
<doc id="1297364" url="https://pl.wikipedia.org/wiki?curid=1297364" title="Jan Tzimiskes">
Jan Tzimiskes



</doc>
<doc id="1297365" url="https://pl.wikipedia.org/wiki?curid=1297365" title="Anti-Phishing Working Group">
Anti-Phishing Working Group

The Anti-Phishing Working Group (APWG) – międzynarodowe konsorcjum, które gromadzi firmy podatne na ataki phishingowe, pharmingowe i spoofingowe. Głównym celem tej organizacji jest walka z nadużyciami finansowymi.

</doc>
<doc id="1297366" url="https://pl.wikipedia.org/wiki?curid=1297366" title="Odnowiciele Kościoła">
Odnowiciele Kościoła

Odnowiciele Kościoła – tytuł nadawany osobom wspominanym w luterańskim kalendarzu liturgicznym w dowód uznania za działania na rzecz odnowy i reformacji Kościoła.
Lista odnowicieli Kościoła podana jest w kalendarzu liturgicznym zawartym w "Lutheran Book of Worship" – agendzie liturgicznej używanej przez wiele Kościołów luterańskich, m.in. należący do głównego nurtu Kościół Ewangelicko-Luterański w Ameryce (jako "Evangelical Lutheran Worship") oraz konserwatywny Kościół Luterański Synodu Missouri (jako "Lutheran Worship").
Odnowiciele Kościoła, podobnie, jak inne osoby wspominane w luterańskim kalendarzu liturgicznym, są zasłużonymi jednostkami w historii chrześcijaństwa, o których należy pamiętać, a którym nie wolno oddawać czci, ani modlić się do nich. W Kościołach protestanckich istnieje wyłącznie kult Trójjedynego Boga. Kult świętych, w myśl zasady "Solus Christus" został zaniechany i uznany za bałwochwalstwo.

</doc>
<doc id="1297370" url="https://pl.wikipedia.org/wiki?curid=1297370" title="Grand Prix Bahrajnu 2008">
Grand Prix Bahrajnu 2008

Wyniki Grand Prix Bahrajnu, trzeciej rundy Mistrzostw Świata Formuły 1 w sezonie 2008.
Wyniki.
Kwalifikacje.
! Poz.
! Nr
! Kierowca
! Konstruktor
! Q1
! Q2
! Q3
! bgcolor="#EFEFEF"|1
! bgcolor="#EFEFEF"|2
! bgcolor="#EFEFEF"|3
! bgcolor="#EFEFEF"|4
! bgcolor="#EFEFEF"|5
! bgcolor="#EFEFEF"|6
! bgcolor="#EFEFEF"|7
! bgcolor="#EFEFEF"|8
! bgcolor="#EFEFEF"|9
! bgcolor="#EFEFEF"|10
! bgcolor="#EFEFEF"|11
! bgcolor="#EFEFEF"|12
! bgcolor="#EFEFEF"|13
! bgcolor="#EFEFEF"|14
! bgcolor="#EFEFEF"|15
! bgcolor="#EFEFEF"|16
! bgcolor="#EFEFEF"|17
! bgcolor="#EFEFEF"|18
! bgcolor="#EFEFEF"|19
! bgcolor="#EFEFEF"|20
! bgcolor="#EFEFEF"|21
! bgcolor="#EFEFEF"|22
! Poz.
! Nr
! Kierowca
! Konstruktor
! Q1
! Q2
! Q3
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1297372" url="https://pl.wikipedia.org/wiki?curid=1297372" title="Ołtarz Świętej Kolumby">
Ołtarz Świętej Kolumby

Ołtarz Świętej Kolumby () – obraz olejny Rogiera van der Weydena, malarza reprezentującego późnogotyckie malarstwo tablicowe w Niderlandach.
Dzieje.
Ołtarz został namalowany w latach 1451–1460 dla kościoła Świętej Kolumby w Kolonii. Patrocinium kościoła, w którym umieszczono dzieło jako retabulum jednego z ołtarzy, nawiązuje do męczenniczki – Świętej Kolumby z Sens.
W XIX wieku tryptyk znalazł się w zbiorach Sulpiza Boisserée'a z Kolonii, kolekcjonera dzieł malarstwa gotyckiego, znanego również jako jeden z inicjatorów dokończenia budowy tamtejszej katedry. Król Ludwik I Wittelsbach w 1827 zakupił to dzieło, które znajduje się do dnia dzisiejszego w Starej Pinakotece w Monachium.
Opis i analiza.
Ołtarz św. Kolumby stanowią trzy zintegrowane sceny. 
Narracja zaczyna się od sceny "Zwiastowania" przedstawionej na lewym skrzydle.
Scena "Zwiastowania" jest ukazana we wnętrzu mieszkalnym. Na pierwszym planie ukazany jest wazon z liliami. Motyw, który stanowi symbol sceny, został tu zaadaptowany również jako ozdoba wnętrza. Bogate łoże i delikatny maswerk rozety nadają bogactwo wnętrzu. Przez otwarte okno przelatuje gołąb będący symbolem Ducha Świętego. 
Środkowy obraz zawiera "Pokłon Trzech Króli". Sceny te zawierają przybycie Chrystusa jako człowieka na świat. Trzej Królowie poznają go tu jako władcę świata, zaś bogobojny Symeon i prorokini Anna poznają w nim obiecanego Mesjasza. Postać Marii w intensywne ciemnobłękitnych szatach wraz z Józefem i królami tworzą silny kolorystyczny akcent w postaci skontrastowania ciemnych błękitów, czerwieni oraz ostrej żółci draperii chusty klęczącego króla, który delikatnie bierze w ręce Dzieciątko. 
W prawym skrzydle "Prezentacja Chrystusa w świątyni". 
Wśród zachowanych dzieł przypisywanych Rogierowi van der Weydenowi jest to jedyny obraz z przedstawieniem Pokłonu Trzech Króli, 
Dobór tematu jest nieprzypadkowy. Przedstawienia "Pokłonu Trzech Króli" były popularne przede wszystkim w Kolonii. Ma to związek z kultem Trzech Króli: już od XII wieku miasto było celem licznych pielgrzymek, od czasu gdy arcybiskup koloński Rainald z Dassel sprowadził do miasta relikwie Trzech Króli, obecnie znajdujące się przy ołtarzu głównym kolońskiej katedrze. 
W XV wieku Kolonia była wielkim ośrodkiem artystycznym, działało wielu reprezentantów malarstwa tablicowego, co w historii sztuki jest nazywane szkołą kolońską, którą reprezentował m.in. Stefan Lochner. Dla Rogiera van der Weydena nie tylko treść, ale pewne cechy formalne cechujące dzieła kolońskich malarzy stanowiły inspirację. Namalowany przez Lochnera dla Rady Miasta Kolonii Ołtarz Trzech Króli jako ołtarz kaplicy ratuszowej z pewnością mógł wpłynąć na kształt dzieła namalowanego przez Rogiera, przede wszystkim jego zintegrowana kompozycja, wielopostaciowość, intensywna gama barw, podobna kolorystyka szat i poza Marii. Inspiracje widoczne są także w szczegółach, np. oba przedstawienia najmłodszego z przybyłych królów wyrażającego ściągnięciem kapelusza gest pokłonu, w pozie czy np. wyglądzie szabli. Twarze postaci cechuje swoisty wdzięk i uroda. Rogier rozwinął pewne wątki, eksponując w scenach realizm, w przeciwieństwie do bardzo wyidealizowanych postaci Lochnera. Przede wszystkim zrezygnował z Lochnerowskiej symetryczności i reprezentacyjności, by wpisać scenę w typowo niderlandzką przestrzeń i otoczenie. 
Kolejnym kolońskim motywem w tym dziele jest architektura kościoła widocznego po prawej stronie i przede wszystkim wnętrze, które jest scenerią dla "Prezentacji Chrystusa w świątyni". Wygląd świątyni zdradza silne analogie z romańskim kościołem św. Gerona w Kolonii. Dobór architektury romańskiej jako tła sceny mającej związek ze starotestamentowymi postaciami Symeona i Anny nie jest przypadkowy. Wówczas często łączono motywy romańskie ze Starym, a gotyckie z Nowym Testamentem, co potwierdza obecność gotyckich przypór i dekoracja zewnętrzna kościoła czy też widok miasta z wieloma gotyckimi motywami. Lekkości wnętrzu dodaje wpisanie go w przestrzeń, ponadto jest uzupełnione sztafażem, który stanowi kilka postaci z oddali przyglądających się pełnej barw scenie "Prezentacji".

</doc>
<doc id="1297375" url="https://pl.wikipedia.org/wiki?curid=1297375" title="Video gra">
Video gra

Video gra – pierwszy, debiutancki album zespołu Video wydany w 2008 roku. Płyta dotarła do 38. miejsca listy OLiS.

</doc>
<doc id="1297377" url="https://pl.wikipedia.org/wiki?curid=1297377" title="Wydział Matematyki, Fizyki i Informatyki Uniwersytetu Marii Curie-Skłodowskiej">
Wydział Matematyki, Fizyki i Informatyki Uniwersytetu Marii Curie-Skłodowskiej

Wydział Matematyki, Fizyki i Informatyki Uniwersytetu Marii Curie-Skłodowskiej działa pod tą nazwą od 1 października 2001 r, po przemianowaniu Wydziału Matematyki i Fizyki, który został utworzony 1 lutego 1989 roku w wyniku przekształcenia się Wydziału Matematyki, Fizyki i Chemii w dwa odrębne Wydziały. Jednak zarówno matematyka, jak i fizyka rozwijały się, od momentu powstania Uniwersytetu, w ramach Wydziału Przyrodniczego.
Dorobek naukowy.
W ciągu 54 lat istnienia Wydziału dyplomy ukończenia studiów otrzymało ponad 3500 osób z matematyki i ponad 1800 osób z fizyki, obronionych zostało ponad 350 prac doktorskich, przeprowadzono 50 przewodów habilitacyjnych (22 z matematyki i 28 z fizyki).
Badania naukowe prowadzone na Wydziale realizowane są w ramach 18 grantów indywidualnych (14 na fizyce i 4 na matematyce), badań statutowych oraz badań własnych.
W minionym 54-leciu Wydział Matematyki i Fizyki wzbogacał się o obiekty dydaktyczne i pracownie naukowe. Obecnie wydział mieści się w czterech budynkach. Jeden z najstarszych budynków na miasteczku akademickim tzw. Stara Fizyka został wybudowany w latach 1952–54, pozostałe trzy budynki są młodsze. Fizykę Średnią wybudowano w 1972, a wieżowiec w 1975. Budynek Instytutu Informatyki oddano do użytku w 2012.
Na Wydziale Matematyki, Fizyki i Informatyki zatrudnionych jest 25 profesorów tytularnych (16 w IF i 9 w IM), 8 profesorów UMCS (3 w IF i 5 w IM), 10 doktorów habilitowanych (8 w IF i 2 w IM), 58 adiunktów (35 w IF i 23 w IM), 8 wykładowców lub starszych wykładowców, 43 asystentów, 75 pracowników inżynieryjno-technicznych i 7 prac. administracyjnych.
Historia.
Na Wydziale Przyrodniczym zajęcia prowadzone były w siedmiu sekcjach:
9 lutego 1945 roku odbyło się pierwsze uroczyste ślubowanie studentów, a 27 lipca 1945 roku uroczyste zakończenie pierwszego roku akademickiego. Wydział Przyrodniczy wówczas posiadał już 17 katedr, w tym 8 o charakterze matematyczno-fizyczno-chemicznym. Były to:
Wydział Przyrodniczy przechodził w ciągu lat przeobrażenia. W dniu 3 grudnia 1946 roku został przemianowany na Wydział Matematyczno-Przyrodniczy, co podyktowane było bardziej dominującą i rozwijającą się dziedziną – matematyką. W tej strukturze organizacyjnej funkcjonował do 31 grudnia 1951 roku.
1 stycznia 1952 roku Wydział Matematyczno-Przyrodniczy podzielił się na dwa wydziały: Wydział Biologii i Nauk o Ziemi oraz Wydział Matematyczno-Fizyczno-Chemiczny.
W roku akademickim 1969/1970 wprowadzono ogólną reorganizację we wszystkich szkołach wyższych, w tym również w UMCS. W miejsce dotychczasowych katedr powstały zakłady. Utworzono także instytuty grupujące zakłady o tym samym lub podobnym profilu działalności. Utworzono więc na Wydziale Mat-Fiz-Chem 3 instytuty, a mianowicie: Instytut Matematyki, Instytut Fizyki i Instytut Chemii. Pierwszymi dyrektorami instytutów zostali: Instytutu Matematyki – prof. dr hab. Jan Krzyż, Instytutu Fizyki – prof. dr hab. Stanisław Szpikowski, Instytutu Chemii – prof. dr hab. Jarosław Ościk.
1 lutego 1989 roku Wydział Mat-Fiz-Chem podzielił się: Instytut Chemii utworzył samodzielnie Wydział Chemii, pozostałe zaś Instytuty: Matematyki i Fizyki utworzyły Wydział Matematyczno-Fizyczny.
Władze Wydziału.
W kadencji 2016-2020:

</doc>
<doc id="1297381" url="https://pl.wikipedia.org/wiki?curid=1297381" title="Carlos Borges">
Carlos Borges

Carlos Luis Borges, pseud. Lucho (ur. 14 stycznia 1932, zm. 5 lutego 2014 w Montevideo) – urugwajski piłkarz, grający na pozycji napastnika. Wzrost 166 cm, waga 68 kg. Uważany był za piłkarza wielkiej klasy, którego zaliczano do najwybitniejszych dryblerów. Pierwszy w historii zdobywca gola w Copa Libertadores.
W reprezentacji Urugwaju w latach 1954-1959 Borges rozegrał 35 meczów i zdobył 10 bramek. Wziął udział w mistrzostwach świata w 1954 roku, kiedy to Urugwaj zdobył czwarte miejsce. Zdobył w turnieju cztery bramki, zaliczając hat-trick w meczu ze Szkocją. Zagrał także w spotkaniach z Czechosłowacją, Anglią (zdobył 1 bramkę), Węgrami i Austrią.
Przez całą swoją karierę piłkarską grał głównie w klubie CA Peñarol, zaliczając także występy w argentyńskim klubie Racing Club de Avellaneda.

</doc>
<doc id="1297383" url="https://pl.wikipedia.org/wiki?curid=1297383" title="3 Dni Panne">
3 Dni Panne



</doc>
<doc id="1297384" url="https://pl.wikipedia.org/wiki?curid=1297384" title="Magiczny kamień (film 2004)">
Magiczny kamień (film 2004)

Magiczny kamień (ang. "Back to Gaya", niem. "Zurück nach Gaya", 2004) – hiszpańsko-niemiecko-brytyjski film animowany w reżyserii Holgera Tappe i Lenarda Fritza Krawinkela.
Wersja angielska.
i inni
Wersja polska.
Wersja polska: STUDIO SONORIA
Reżyseria: Ilona Kuśmierska
Dialogi: Joanna Kuryłko
Udział wzięli:
i inni
Wersja niemiecka.
i inni

</doc>
<doc id="1297388" url="https://pl.wikipedia.org/wiki?curid=1297388" title="Pif i Herkules">
Pif i Herkules

Pif i Herkules (fran. "Pif et Hercule", ang. "Spiff and Hercules", 1989) – francuski serial animowany stworzony na podstawie komiksu o tym samym tytule, autorstwa José Cabrero Arnala. W Polsce serial był emitowany na antenie TVP1 w Wieczorynce od 12 lipca 1991 do 1992 roku. W późniejszym czasie serial nadawany był na antenie TVP2. Piosenkę tytułową śpiewał Andrzej Rosiewicz.
Fabuła.
Serial opowiada o dwóch bohaterach – brązowo-żółtym psie Pifie oraz czarno-białym kocie Herkulesie, którzy nieustannie walczą ze sobą.
Opracowanie wersji polskiej.
Wersja polska: Telewizyjne Studia Dźwięku w Warszawie
Reżyseria: Andrzej Bogusz
Dialogi:
Dźwięk: Jerzy Rogowiec
Montaż: 
Kierownik produkcji: Ewa Borek
W wersji polskiej udział wzięli:
i inni
Tekst piosenki: Zbigniew Stawecki
Śpiewał: Andrzej Rosiewicz
Lektor: Andrzej Bogusz
Kasety VHS.
© 1991 COL. IMA. SON, TF1, VMS Publications. License Logos.
Dystrybucja w Polsce – Anima-Pol
Produkcja i rozpowszechnianie:
℗ 1991 Polskie Nagrania

</doc>
<doc id="1297392" url="https://pl.wikipedia.org/wiki?curid=1297392" title="Józef Szeliski">
Józef Szeliski

Józef Szeliski (ur. 1792, zm. 1841 w Paryżu) – oficer jazdy polskiej, adiutant Simona Bolivara. 
Życiorys.
Uczestnik wojen napoleońskich. Ranny w bitwie nad Berezyną w 1812, dostał się do niewoli rosyjskiej. W 1818 wstąpił do wojska powstańczego Simona Bolivara w Wenezueli. Został jego adiutantem w randze pułkownika. Od 1823 w sztabie generała Juana Facundo Quirogi. Odznaczony Orderem Izabeli Katolickiej.
Pochowany na Cmentarzu Montmartre.

</doc>
<doc id="1297393" url="https://pl.wikipedia.org/wiki?curid=1297393" title="Pamela Voorhees">
Pamela Voorhees

Pamela Sue Voorhees – fikcyjna postać filmów z serii "Piątek, trzynastego". Jest matką Jasona Voorheesa, głównego negatywnego bohatera cyklu.
W pierwszym w filmie z serii, w którym to ona była sprawczynią mordów na nastoletnich obozowiczach, jest określana w prosty i wymowny sposób – jako pani Voorhees. Jej imię zostaje ujawnione w części czwartej cyklu – w "".
W pierwszych dwóch filmach z serii w jej postać wcieliła się hollywoodzka aktorka Betsy Palmer. Postać Pameli pojawia się również w filmie "Freddy kontra Jason", w którym Jason staje do walki z Freddym Kruegerem, bohaterem horroru "Koszmar z ulicy Wiązów". Także we "Freddym kontra Jasonie" rolę Pameli Voorhees miała początkowo odegrać Palmer, jednak ostatecznie na jej miejscu zaangażowano Paulę Shaw. W remake'u Marcusa Nispela z 2009 roku rolę Pameli Voorhees zagrała Nana Visitor.
Jak ujawniono w "Ostatnim rozdziale", Pamela Voorhees urodziła się w 1930 roku. W wieku piętnastu lat zaszła w ciążę z Eliasem Voorheesem, a 13 czerwca 1946 roku, jako szesnastolatka, urodziła chłopca, którego nazwała Jason; co zostało powiedziane w segmencie "". Jason urodził się z wodogłowiem. Z powodu antysocjalnego charakteru syna, Pamela nigdy nie posłała go do szkoły. Pamela pracowała jako kucharka w obozie nad jeziorem Crystal Lake. Nie mając z kim zostawić potrzebującego pomocy Jasona, zapisała go do obozu. Jason próbował zaprzyjaźnić się z kolegami z kampusu, jednak z powodu swojej deformacji, był uważany za degenerata. Pewnego nieszczęsnego dnia w 1957 roku Jason, niepilnowany przez swoich nastoletnich opiekunów, rzekomo utonął w jeziorze Crystal Lake. Po „śmierci” syna Pamela zaczęła słyszeć głosy, które kazały jej mordować. Rok po śmierci syna doszło do pierwszej zbrodni z udziałem schizofreniczki – Pamela zabiła dwójkę konsolerów z obozu Crystal Lake, obwiniając ich za śmierć syna. W 1962 roku Pamela zatruła wodę w jeziorze Crystal Lake; z jej udziałem dochodziło także do licznych podpaleń na terenie kampusu. Okoliczne władze nie wiedziały, że sprawcą wykroczeń jest Pamela Voorhees. 13 czerwca 1979 roku kobieta zamordowała również Steve'a Christy'ego, nowego właściciela obozowiska, oraz sześciu jego nastoletnich pomocników. Tego feralnego wieczoru jedyna ocalała z masakry, Alice Hardy, zabiła Pamelę poprzez dekapitację.
Pięć lat po śmierci psychopatki, nad jeziorem Crystal Lake ponownie zaczęło dochodzić do zabójstw. Jak się okazało, ich sprawcą był Jason, syn Pameli, który w rzeczywistości nie umarł, ponadto był świadkiem morderstwa matki i postanowił pomścić jej odejście.

</doc>
<doc id="1297394" url="https://pl.wikipedia.org/wiki?curid=1297394" title="Penguin (album)">
Penguin (album)

Penguin – ósmy album studyjny zespołu Fleetwood Mac z 1973 roku.

</doc>
<doc id="1297398" url="https://pl.wikipedia.org/wiki?curid=1297398" title="Amerykotorbowe">
Amerykotorbowe

Amerykotorbowe (Ameridelphia) – nadrząd obejmujący większość torbaczy występujących w Ameryce Południowej i Północnej zaliczanych do rzędów:
Jedynym amerykańskim torbaczem, który nie jest zaliczany do Ameridelphia jest beztorbik bambusowy z rzędu Microbiotheria.

</doc>
<doc id="1297402" url="https://pl.wikipedia.org/wiki?curid=1297402" title="Lebohang Mokoena">
Lebohang Mokoena

Lebohang Mokoena (ur. 29 września 1986 w Soweto) – południowoafrykański piłkarz grający na pozycji ofensywnego pomocnika lub napastnika.
Kariera klubowa.
Lebohang wychował się w biednej dzielnicy Johannesburga i jak zawsze podkreśla nie doszedł by tak daleko bez ogromnej pomocy rodziców. W młodości grywał z kolegami na piaskowych boiskach, potem zaczął grywać w lokalnych klubach amatorskich. Następnie zainteresował się nim jeden z najbardziej utytułowanych klubów w kraju - Orlando Pirates. Początkowo Lebohang grywał w drużynie rezerw, jednak prezentował tam bardzo dobrą formę. Po krótkim czasie został przeniesiony do pierwszej drużyny. Tam obecnie jest jednym z najlepszych graczy, chociaż nie zawsze wychodzi w pierwszym składzie.
Kariera reprezentacyjna.
Mokoena w reprezentacji RPA rozegrał jak na razie pięć meczów. Pierwsze występy zaliczył w 2005 roku.

</doc>
<doc id="1297403" url="https://pl.wikipedia.org/wiki?curid=1297403" title="Ruus al-Dżibal">
Ruus al-Dżibal

Ruus al-Dżibal (ang. "Ruus al Jibal") – część terytorium Omanu nad cieśniną Ormuz, otoczona od strony lądu przez terytorium Zjednoczonych Emiratów Arabskich.

</doc>
<doc id="1297410" url="https://pl.wikipedia.org/wiki?curid=1297410" title="Odomankoma">
Odomankoma

Odomankoma - ,Pan Miłosiedzia", jeden z triady trzech (obok Njame i Njankopona) wielkich bogów u Akan z Ghany.
Władca Wszechświata będący uosobieniem twórczej inteligencji, a zarazem dawca śmierci. Ustanowił siedmiodniowy tydzień, w którym każdy dzień dał we władanie innemu bóstwu planetarnemu.

</doc>
<doc id="1297415" url="https://pl.wikipedia.org/wiki?curid=1297415" title="Wojna armeńsko-gruzińska">
Wojna armeńsko-gruzińska

Wojna armeńsko-gruzińska – konflikt zbrojny między Demokratyczną Republiką Armenii a Demokratyczną Republiką Gruzji od 7 do 31 grudnia 1918 roku.
Przyczyny.
Upadek Imperium Osmańskiego i Cesarstwa Rosyjskiego w wyniku I wojny światowej spowodował ruchy niepodległościowe w rejonie Kaukazu, na pograniczu rosyjsko-tureckim zamieszkiwanym od czasów starożytnych przez chrześcijańskie narody Ormian i Gruzinów. Obydwa narody dążyły do utworzenia niepodległych państw na terenach, do których wysuwały historyczne prawa.
Przebieg.
W lipcu 1918 r. uzbrojone oddziały gruzińskie opanowały prowincję Lorri, zamieszkiwaną w większości przez ludność ormiańską. Armenia zajęta walkami z armią turecką nie mogła odpowiedzieć na ten krok zbrojnie. Gruzja zaproponowała Armenii przyłączenie się do Republiki Górskiej Północnego Kaukazu, co rząd w Erywaniu odrzucił. Na początku grudnia Ormianie wysłali wojska do prowincji Lorri i Borchalo oraz do miasta gruzińskiego Achalkalaki (zamieszkałego w większości przez Ormian). 11 grudnia Ormianie odnieśli zwycięstwo nad oddziałami gruzińskimi pod Sanahin w Lorri, co dało możliwość zajęcia tej prowincji.
Rezultat.
Obie strony konfliktu zakończyły wojnę w styczniu 1919, dzięki pośrednictwu Wielkiej Brytanii. Porozumienie zostało zawarte w atmosferze wzajemnej nieufności. Wojna okazała się zbyt kosztowna dla obu krajów, które wcześniej poniosły duże straty (zwłaszcza Armenia) w wyniku tureckiej polityki narodowościowej. Armenia zgodziła się odstąpić Gruzji Ardahan i Achalkalaki, w zamian za prowincje Lorri i Borchalo.

</doc>
<doc id="1297416" url="https://pl.wikipedia.org/wiki?curid=1297416" title="Program Copernic">
Program Copernic

COPERNIC – powstały w 1990 roku w Paryżu interdyscyplinarny program studiów typu MBA, będący efektem współpracy administracji francuskiej, szkół wyższych oraz francuskich holdingów działających na arenie międzynarodowej. Ta pierwsza w Europie niezależna szkoła menedżerów kształcąca specjalistów z Europy Środkowej i Wschodniej została zainspirowana upadkiem reżimów komunistycznych w 1989 roku. Program Copernic został w roku 2000. wyróżniony w konkursie Pro Publico Bono.
Uczestnicy projektu.
Program kształcenia w zakresie zarządzania i świata współczesnego COPERNIC ("Programme de formation au management et au monde contemporain COPERNIC") przeznaczony jest dla absolwentów studiów magisterskich o profilu inżynierskim, ekonomicznym lub prawniczym, pochodzących z krajów Europy Środkowej i Wschodniej. Jest on organizowany na zasadzie partnerstwa publiczno-prywatnego, zorganizowanego w następujący sposób:
Program studiów.
Program ma na celu zapewnienie praktycznego kształcenia przyszłych menedżerów przedsiębiorstw francuskich działających w regionie pochodzenia studentów. Cykl kształcenia wynosi 12 miesięcy:
Program rozpoczyna się 1 października i trwa do 30 września lub 31 grudnia roku następnego (w zależności od długości stażu). Przez pierwszych 12 miesięcy studenci korzystają ze stypendium Rządu Republiki Francuskiej.
Zajęcia prowadzone są przez kadrę naukową Grandes Ecoles oraz przez zapraszanych specjalistów ze świata biznesu i polityki. Absolwenci zostają zazwyczaj zatrudnieni przez przedsiębiorstwo, w którym odbywali staż.
Kierownictwo pedagogiczne programu sprawuje J. Mossuz-Lavau, dyrektor badań naukowych w CNRS.
Warunki przyjęcia.
Program adresowany jest do wyróżniających się absolwentów poniżej 30 roku życia, biegle władających językiem francuskim, pochodzących z następujących krajów: Białoruś, Bułgaria, Gruzja, Węgry, Kazachstan, Kirgistan, Litwa, Łotwa, Polska, Słowacja, Czechy, Słowenia, Rumunia, Rosja, Ukraina.
Studenci programu rekrutują się głównie z Polski, Węgier, Czech i Rumunii.
Kandydaci muszą do czasu rozpoczęcia programu uzyskać dyplom ukończenia 5-letnich studiów wyższych o profilu inżynierskim, ekonomicznym lub prawniczym. Atutem jest wcześniejsze doświadczenie zawodowe.
Corocznie przyjmowanych jest ok. 40-50 osób, połowa o profilu inżynierskim, połowa o profilu ekonomicznym lub prawniczym.
Uczelnie uczestniczące w programie.
Zajęcia prowadzone są wspólnie przez cztery prestiżowe paryskie Grandes Ecoles:
Po ukończeniu programu, uczelnie wydają absolwentom wspólny dyplom.
Firmy uczestniczące w programie.
Wśród wielu firm uczestniczących i współpracujących z programem COPERNIC, wymienić można:

</doc>
<doc id="1297417" url="https://pl.wikipedia.org/wiki?curid=1297417" title="Rodzina guzów Ewinga">
Rodzina guzów Ewinga

Rodzina guzów Ewinga (ang. "Ewing family of tumors", EFTs) – grupa nowotworów, do której zalicza się, obok guza Ewinga kości (ETP), pozaczaszkowe guzy Ewinga (EOE, "extraosseous Ewing's tumors"), prymitywne nowotwory neuroektodermalne (PNETs) oraz guzy Askina (PNET klatki piersiowej).

</doc>
<doc id="1297418" url="https://pl.wikipedia.org/wiki?curid=1297418" title="Jadwiga Klimaszewska">
Jadwiga Klimaszewska

Jadwiga Klimaszewska (ur. 11 stycznia 1910 w Stanisławowie, zm. 22 października 2006) – polski etnograf, honorowy Członek Komitetu Nauk Etnologicznych PAN, profesor nadzwyczajny. 
Życiorys.
W 1930 roku została asystentką w Katedrze Etnografii Słowian UJ, kierowanej przez prof. Kazimierza Moszyńskiego. W latach 1936-39 pracowała na Uniwersytecie Wileńskim. Podczas okupacji hitlerowskiej działała w Obywatelskim Komitecie Pomocy, w RGO i PCK na terenie Krakowa i okolic. Z ramienia RGO organizowała i w okresie od lutego 1944 roku do stycznia 1945 roku kierowała sierocińcem w Pieskowej Skale. W lutym 1945 roku podjęła pracę asystenta UJ, uzyskując w roku 1947 stopień doktora filozofii w zakresie etnografii. Po śmierci prof. K. Moszyńskiego w 1959 roku przez półtora roku pełniła obowiązki kierownika Katedry. W roku 1963 przeniosła się do Torunia, gdzie objęła Katedrę Etnografii na Uniwersytecie Mikołaja Kopernika. W 1968 roku otrzymała tytuł profesora nadzwyczajnego nauk humanistycznych, a w 1972 powróciła na Uniwersytet Jagielloński, zostając w 1973 kierownikiem Katedry Etnografii, którą to funkcję pełniła nieprzerwanie aż do przejścia na emeryturę. Wybitna znawczyni kultury ludowej narodów słowiańskich i specjalistka w zakresie atlasów etnograficznych. Pochowana na cmentarzu Rakowickim w Krakowie kwatera XXXVI, rząd 9, grób 4

</doc>
<doc id="1297420" url="https://pl.wikipedia.org/wiki?curid=1297420" title="Władysław Borowski (powstaniec)">
Władysław Borowski (powstaniec)

Władysław Borowski (ur. 1841 w Wilnie – zm. 25 lipca 1866 w Paryżu) – kapitan w powstaniu styczniowym. 
Do Francji przybył w 1864. Na emigracji uczeń szkół dróg i mostów.
Pochowany na Cmentarzu Montmartre.

</doc>
<doc id="1297421" url="https://pl.wikipedia.org/wiki?curid=1297421" title="Australotorbowe">
Australotorbowe

Australotorbowe Australidelphia – nadrząd obejmujący torbacze występujące w australijskiej krainie zoogeograficznej, zaliczane do rzędów:
oraz jeden gatunek amerykańskiego torbacza: 
Filogeneza.
Możliwy kladogram Australidelphia
 o Australidelphia
 |?- †Yingabalanaridae
 |--o Microbiotheria (beztorbiki)
 | `-- Microbiotheriidae
 `--o Eometatheria
 |?- †Yalkaperidontidae
 |-- Notoryctidae (krety workowate)
 `--+?-o Tarsipedioidea
 | `-- Tarsipedidae (ostronogi)
 |--o Dasyuromorphia (niełazokształtne)
 | |-- †Thylacinidae (wilki workowate)
 | `--+-- Myrmecobiidae (mrówkożerowate)
 | `-- Dasyuridae (niełazowate)
 `--o Syndactylia
 |--o Peramelia
 | |--o †Yaraloidea
 | | `-- †Yaralidae
 | `--o Perameloidea
 | |-- Peramelidae
 | `-- Peroryctidae (jamrajowate)
 `-- Diprotodonta

</doc>
<doc id="1297425" url="https://pl.wikipedia.org/wiki?curid=1297425" title="Zamek Hohenschwangau">
Zamek Hohenschwangau

Zamek Hohenschwangau (niem. "Schloss Hohenschwangau") – zamek położony na terenie gminy Schwangau (w dzielnicy Hohenschwangau), niedaleko Füssen w południowej Bawarii. Został wzniesiony przez króla Maksymiliana II Bawarskiego.
Historia.
Zamek Hohenschwangau został zbudowany na ruinach XII-wiecznej twierdzy – Schwanstein. W roku 1829 książę Maksymilian (później król Maksymilian II Bawarski) zdecydował się na budowę rezydencji właśnie w tym miejscu, ze względu na bardzo atrakcyjne położenie oraz wspaniałe widoki. Ziemię nabył w 1832, a rok później rozpoczęto pierwsze prace. Budowa trwała do 1837, głównym architektem był Domenico Quaglio Młodszy, któremu zamek zawdzięcza neogotycki wygląd.
Zamek był letnią rezydencją króla Maksymiliana, jego żony Marii Fryderyki Pruskiej oraz dwóch jego synów – Ludwika (później Ludwik II) i Ottona (później Otto I), w której spędzali wiele czasu.
Po śmierci króla Maksymiliana II (1864) Ludwik zamieszkiwał w zamku wraz z matką, aż do ukończenia budowy jego nowej, położonej niedaleko rezydencji – Neuschwanstein w 1869 r. Maria Fryderyka Pruska mieszkała w zamku, aż do swojej śmierci w 1889. Później zamieszkał tu szwagier Marii – książę-regent Luitpold Bawarski. Dzięki Luitpoldowi dokonano elektryfikacji zamku w 1905 r. Po jego śmierci w 1912 otwarte zostało muzeum, które jest czynne do dnia dzisiejszego.
Podczas pierwszej i II wojny światowej budynek nie odniósł żadnych szkód. W latach 1933–1939 zamek pełnił funkcję letniej rezydencji księcia Rupperta Bawarskiego oraz jego rodziny.
Obecnie.
Zamek rocznie jest odwiedzany przez około 300 tysięcy turystów z całego świata. Zamek jest otwarty przez cały rok (z wyjątkiem świąt Bożego Narodzenia). Istnieje możliwość wynajęcia przewodnika, który oprowadza zwiedzających po zamku i odtwarza komentarze w języku polskim.

</doc>
<doc id="1297426" url="https://pl.wikipedia.org/wiki?curid=1297426" title="Edmund Jennings Randolph">
Edmund Jennings Randolph

Edmund Jennings Randolph (ur. 10 sierpnia 1753 w Williamsburgu, zm. 12 września 1813 w Millwood) – amerykański prawnik i polityk.
Podczas rewolucji amerykańskiej był adiutantem generała George’a Washingtona. Był delegatem na Kongres Kontynentalny w latach 1779, 1781 i 1782. W latach 1786–1788 piastował urząd gubernatora stanu Wirginia. Uczestniczył również w Konwencji Konstytucyjnej w Filadelfii w 1787 roku, podczas której uzgodniono treść Konstytucji Stanów Zjednoczonych.
W 1789 roku został pierwszym prokuratorem generalnym Stanów Zjednoczonych w gabinecie prezydenta George’a Washingtona. W latach 1794–1795 piastował stanowisko sekretarza stanu.
W 1795 roku wycofał się z polityki i powrócił do praktyki adwokackiej. Był między innymi głównym obrońcą w procesie o zdradę Aarona Burra w 1807 roku. Zmarł 12 września 1813 roku w wieku 60 lat.

</doc>
<doc id="1297427" url="https://pl.wikipedia.org/wiki?curid=1297427" title="Alwin Schockemohle">
Alwin Schockemohle



</doc>
<doc id="1297428" url="https://pl.wikipedia.org/wiki?curid=1297428" title="Narodowy Instytut Raka">
Narodowy Instytut Raka

Narodowy Instytut Raka, Narodowy Instytut Nowotworów, NCI (od ang. National Cancer Institute) – dział amerykańskiej agencji rządowej o nazwie Narodowe Instytuty Zdrowia. Koordynuje on "National Cancer Program" i finansuje badania nad nowotworami prowadzone w całych Stanach Zjednoczonych.
Jego główna siedziba znajduje się w Rockville w Marylandzie, a najważniejsze ośrodki w Bethesdzie i Fort Detrick, w tym samym stanie. Obecnie dyrektorem NCI jest Norman Sharpless.
Narodowy Instytut Raka powstał na mocy "National Cancer Act", podpisanego przez prezydenta Franklina Delano Roosevelta 5 sierpnia 1937. 

</doc>
<doc id="1297431" url="https://pl.wikipedia.org/wiki?curid=1297431" title="Franciszek Kurowski">
Franciszek Kurowski

Franciszek Kurowski herbu Nałęcz III (ur. 1764, zm. 17 sierpnia 1869 w Paryżu) – podpułkownik ułanów polskich za Napoleona.
Odznaczony Orderem Virtuti Militari, Legią Honorową i Medalem św. Heleny. Członek Towarzystwa Filantropijnego Wzajemnej Pomocy byłych żołnierzy Napoleona.

</doc>
<doc id="1297434" url="https://pl.wikipedia.org/wiki?curid=1297434" title="Linda Clifford">
Linda Clifford

Linda Clifford (ur. 14 czerwca 1948 w Nowym Jorku) – amerykańska piosenkarka disco, R&amp;B i soul oraz aktorka.
Kariera.
Urodziła się na nowojorskim Brooklynie. W 1966 roku zdobyła tytuł Miss Stanu Nowy Jork i występowała w zespole jazzowym. Pracowała jako aktorka i zagrała małe role w takich filmach jak "Dusiciel z Bostonu", "Blef Coogana" i "Słodka Charity". Na przełomie lat 60. i 70. zaczęła ponownie śpiewać i założyła własną grupę. W 1973 roku podpisała kontrakt z Paramount Records i wydała pierwszy singel "(It's Gonna Be) A Long Long Winter", który okazał się średnim sukcesem. W połowie lat 70. włączyła się do wytwórni Curtom Records Curtisa Mayfielda. W 1977 roku zadebiutowała albumem "Linda", jednak to jej druga płyta, zatytułowana "If My Friends Could See Me Now", przyniosła jej rozgłos. Tytułowa piosenka, będąca dyskotekową adaptacją utworu z broadwayowskiej sztuki "Sweet Charity", stała się hitem na amerykańskich listach przebojów. Dotarła m.in. do 1. miejsca na liście tanecznej "Billboardu". Popularnością cieszyło się także nagranie "Runaway Love".
W 1979 roku ukazały się dwie płyty Clifford: "Let Me Be Your Woman" (z coverem "Bridge over Troubled Water" Simon &amp; Garfunkel w wersji disco) i "Here's My Love". Jej przebój "Red Light" pojawił się na ścieżce dźwiękowej w 1980 roku. W 1980 roku wydała dwa ostatnie albumy dla Curtom Records: "The Right Combination", nagrany wspólnie z Curtisem Mayfieldem, oraz "I'm Yours", zawierający przebój "Red Light" z filmu "Sława". Jej ostatnim albumem studyjnym pozostaje "My Heart's on Fire" z roku 1985.
Linda Clifford jest czynną działaczką ruchu na rzecz osób LGBT. Jest uznawana za królową gejowskiego disco razem z takimi gwiazdami jak Donna Summer, Grace Jones czy Amanda Lear.

</doc>
<doc id="1297448" url="https://pl.wikipedia.org/wiki?curid=1297448" title="Chorągiew piechoty polsko-węgierskiej Stanisława Jana Jabłonowskiego">
Chorągiew piechoty polsko-węgierskiej Stanisława Jana Jabłonowskiego

Chorągiew piechoty polsko-węgierskiej Stanisława Jana Jabłonowskiego - chorągiew piechoty II połowy XVII wieku, okresu wojen Rzeczypospolitej z Turcją i Rosją.
Fundatorem i patronem chorągwi był hetman wielki koronny Stanisław Jan Jabłonowski herbu Prus III.
Żołnierze chorągwi znaleźli się w kompucie wojsk koronnych pod Wiedniem w 1683 (200 porcji) i wzięli udział w wojnie polsko-tureckiej 1683-1699.

</doc>
<doc id="1297449" url="https://pl.wikipedia.org/wiki?curid=1297449" title="Molly">
Molly

Molly − polsko-brytyjski serial dla młodzieży z 1994 nakręcony przez Nicka Laughlanda.
Serial emitowały kanały Telewizji Polskiej: TVP1 i TVP2. Serial emitowany jest w godzinach porannych w TVP Polonia.
Zdjęcia do serialu powstały w Gdańsku
Obsada.
i inni
Wersja polska.
Wersja polska: TELEWIZJA POLSKA S.A.
Reżyseria: Maria Piotrowska
Dialogi: Joanna Klimkiewicz
Tłumaczenie: Andrzej Bednarski
Dźwięk i montaż elektroniczny: Marcin Pilich
Kierownictwo produkcji: Joanna Zalewska i Małgorzata Zielińska
Udział wzięli:
i inni

</doc>
<doc id="1297451" url="https://pl.wikipedia.org/wiki?curid=1297451" title="Wiązka">
Wiązka

Pierwotne znaczenie:
Znaczenia wtórne:

</doc>
<doc id="1297453" url="https://pl.wikipedia.org/wiki?curid=1297453" title="Rząd Islandii">
Rząd Islandii

Rząd Islandii sprawuje władzę wykonawczą w Islandii. W skład rządu wchodzi premier oraz 10 ministrów.
Obecny rząd został utworzony 30 listopada 2017 roku przez Ruch Zielonych-Lewicę, Partię Postępu i Partię Niepodległości. Premierem została lider Ruchu Zielonych-Lewicy, Katrín Jakobsdóttir. W skład gabinetu wchodzi 6 mężczyzn i 5 kobiet.

</doc>
<doc id="1297456" url="https://pl.wikipedia.org/wiki?curid=1297456" title="Wojna armeńsko-turecka">
Wojna armeńsko-turecka

Wojna armeńsko-turecka (front wschodni wojny o niepodległość Turcji, tur. "Türk Kurtuluş Savaşı Doğu Cephesi") – konflikt zbrojny między Demokratyczną Republiką Armenii a Turcją trwający od 24 września do 2 grudnia 1920, zakończony klęską Armenii, która przesądziła o utracie przez nią dwunastu historycznych prowincji na rzecz Turcji i podporządkowania reszty kraju Rosji Sowieckiej w formie marionetkowej Armeńskiej SRR.
Przyczyny.
Ruchy niepodległościowe wśród Ormian były żywe już od połowy XIX w. Dopiero upadek Imperium Osmańskiego stworzył możliwość utworzenia Armenii w jej granicach historycznych&lt;ref name="NG3/2004"&gt;&lt;/ref&gt;. Pomimo dokonania przez Turków w 1915 roku rzezi Ormian ludność ormiańska zamieszkiwała jednak wiele rejonów dawnej Armenii, broniąc się przed prześladowaniami i stawiając zbrojny opór. Pod koniec I wojny światowej Ormiański Narodowy Ruch Wyzwolenia ogłosił powstanie Demokratycznej Republiki Armenii. Przywódcą nowo powstałego państwa został generał w armii carskiej Tovmas Nazarbekian – dowódca kaukaskiego frontu na terenach opanowanej przez Rosjan zachodniej Armenii. O dalszych losach frontu rosyjsko-tureckiego na Kaukazie zadecydowała rewolucja październikowa – przejęcie władzy w Rosji przez bolszewików.
Doprowadziło ono do zawieszenia broni (porozumienie z wielkim wezyrem Mehmetem Talaatem 1 stycznia 1918 roku). Traktat brzeski zawarty 3 marca 1918 roku między Rosją a państwami centralnymi, w tym z Imperium Osmańskim, postanawiał o wycofaniu się z wojny bolszewickiej Rosji. W klauzuli dotyczącej rejonu Kaukazu decydował o zwróceniu Turkom ziem zdobytych w czasie wojny rosyjsko-tureckiej: Ardahanu, Karsu i Batumi. Oznaczało to likwidację Armenii, dlatego zarówno rząd w Erywaniu, jak i ormiańska diaspora usilnie zabiegała o poparcie państw zachodnich do koncepcji wielkiej Armenii, złożonej z rejonów Erzurumu, Bitlisu i prowincji Wan.
Pierwsze walki.
Po traktacie brzeskim Turcy rozpoczęli jego realizację wysyłając w kierunki Erzrumu i Erzincanu trzecią armię pod dowództwem Mehmeta Vehiba. Pomimo zaciętej obrony ochotnicze oddziały ormiańskie zostały zmuszone do wycofania się na wschód. W takiej sytuacji utrzymanie Sarıkamış i prowincji Wan stało się niemożliwe i Ormianie zdecydowali się na ewakuację z tych terenów. Dopiero zdecydowana obrona Ormian w wygranych bitwach pod Karakilisą, Sardarapatem i Abaranem powstrzymała napór Turków, którzy wycofali się na zachód do Trabzonu.
Walki w 1920 roku.
W kwietniu 1920 roku w Ankarze powstał rząd turecki – Wielkie Zgromadzenie Narodowe Turcji pod kierownictwem Mustafy Kemala, który istniał równolegle z rządem sułtana w stolicy Imperium osmańskiego. 10 sierpnia rząd sułtana podpisał traktat z Sèvres, w ramach którego część ziemi na zachodzie Turcji odchodziła do Królestwa Greckiego, a część terytorium we wschodniej Anatolii – do Armenii. Rząd Kemala odrzucił traktat z Sèvres i rozpoczął wojnę przeciwko Grecji w sojuszu z rządem bolszewickim. Jednocześnie wojska tureckie wraz z oddziałami Armii Czerwonej zostały wprowadzone w rejony, które były przedmiotem sporu między Armenią a Azerbejdżanem (Nachiczewan, Zangezur i Karabach).
9 czerwca wojska tureckie pod dowództwem Kiazim Karabekira-paszy, w celu udzielenia pomocy muzułmanom Azerbejdżanu ruszyły na Nachiczewan. Rosja Sowiecka próbowała zatrzymać wojnę, ale Turcja i Armenia odrzuciły propozycje sowieckie. Stany Zjednoczone i Ententa dostarczyły broń i dały pożyczkę pieniężną Armenii.
14 września 1920 roku do Erywania przybyła delegacja sowiecka, na czele z Borysem Legrandem, która zażądała aby, rząd armeński: 
1. odrzucił postanowienia traktatu z Sèvres. 
2. pozwolił wojskom sowieckim przejść przez Armenię w celu łączenia się z wojskami Mustafy Kemala. 
3. spory graniczne z sąsiadami rozwiązywał za pośrednictwem Rosji Sowieckiej.
Ormianie odmówili przyjęcia pierwszego punktu, na pozostałe elementy wyrazili zgodę i przygotowali umowę, zgodnie z którą Rosja Sowiecka uznała niepodległość Armenii i uznawała wejście w skład Armenii m. Zangezur. Rosja Sowiecka była mediatorem między Armenią i Turcją w sprawach granicy ormiańsko-tureckiej. Warunki Sowieci przyjęli, jednak umowa nie została podpisana.
8 września w Ankarze odbyło się posiedzenie Najwyższej Rady Wojennej z udziałem dowódcy 15. Korpusu Armijnego gen. Kazima Karabekira, który zaproponował rozpoczęcie ofensywy na Armenię. Aby uzgodnić działania z Gruzją, do Tbilisi wysłano członka rządu Jusufa Kemal Beja, który z Tbilisi wysłał telegram: „Droga otwarta."
Finansowa i wojskowo-techniczna pomoc bolszewickiej Rosji, od jesieni 1920 roku oraz w ciągu 2 lat odegrała istotną rolę w walkach Kemala przeciwko Demokratycznej Republiki Armenii (DRA), a także później w stosunku do Greków w zachodniej Anatolii. W 1920 roku, w odpowiedzi na pismo Kemala do Lenina z 26 kwietnia 1920 roku, które zawierało prośbę o pomoc, rząd RFSRR przesłał Kemalowi 6 tys. karabinów, ponad 5 mln amunicji, 17,6 tys. pocisków artyleryjskich i 200,6 kg złota w sztabkach. 
Po tym przedstawiciel Wielkiej Brytanii Stokes powiedział, że Armenia powinna wybrać mniejsze zło: „pokój z Rosją Sowiecką”.
22 listopada 1920 roku, ludowy komisarz spraw zagranicznych RFSRR Gieorgij Cziczerin mianował Budu Mdiwani jako mediatora w negocjacjach ormiańsko-tureckich. Turcy odmówił przyjęcia mediacji Mdivani. 23 listopada do Aleksandropolu przybyła ormiańska delegacja. 2 grudnia Karabekir, który przewodniczył delegacji tureckiej w Aleksandropolu, przedstawił ultimatum Armenii, w ramach którego Armenia nie mogła utrzymywać armii powyżej 1,5 tys. żołnierzy, Kars i Surmala miały być terytorium spornym, na którym miało odbyć się referendum. Karabach i Nachiczewan znajdowały się pod mandatem Turcji do czasu ostatecznej decyzji w sprawie ich statusu. W nocy z 2 na 3 grudnia przedstawiciele DRA podpisali umowę. Do tego czasu była już podpisana umowa z przedstawicielem Rosji Sowieckiej.
29 listopada 1920 roku grupa ormiańskich bolszewików z 11. Armii sowieckiej i oddziału wojsk Azerbejdżańskiej SRR weszła do miasta Idżewan i ogłosiła utworzenie Komitetu Rewolucyjnego, tym samym rozpoczynając powstanie przeciwko rządowi DRA i ustanowienie władzy sowieckiej w Armenii.
30 listopada tego roku, sowiecki ambasador zażądał wstąpienia Armenii do sowieckiej strefy, a 2 grudnia między nim a przedstawicielami rządu Armenii (Droz i Terteryan) zostało podpisane porozumienie, zgodnie z którym Armenia została ogłoszona niezależną republiką socjalistyczną. Utworzono Tymczasowy Komitet Wojskowo-Rewolucyjny. Moskwa uznała, że do Armenii należą: prowincja Erywań, część regionu Kars, część powiatu Zangezur, część powiatu kazachskiego. Zagwarantowała, że oficerowie i członkowie partii DRA nie będą poddawani represjom. 4 listopada Armia Czerwona weszła do Erywania. 6 listopada do Erywania przybył Komitet Rewolucyjny. Odmówił on uznania podpisanej z przedstawicielami DRA umowy. Po tym rozpoczęły się walki wewnętrzne.
Następstwa wojny.
Komitet Wojskowo-Rewolucyjny nie uznał także postanowień pokoju w Aleksandropolu. Granicę turecko-sowiecką przeprowadzano zgodnie z traktatem z Karsu. W rzeczywistości los granicy turecko-armeńskiej został rozwiązany w lutym-marcu 1921 roku na konferencji w Moskwie. Podpisany 16 marca 1921 roku w Moskwie traktat pozostawiał Kars i Ardahan w Turcji. Były jasno określone granice Armenii. Były powiat Nachiczewan przeszedł do Azerbejdżańskiej SRR, były powiat Zangezur pozostał w Armenii. Wynegocjowane wycofania wojsk tureckich z Aleksandropola zakończyły się w połowie maja. Formalnie nowe warunki pokojowe zostały określone w traktacie w Kars podpisanym 13 października 1921 roku przez rządy republik zakaukaskich i Turcję.
Przy zawieraniu traktatu z 16 marca 1921 roku był podpisany w Moskwie traktat o „przyjaźni i braterstwie”. Również zostało osiągnięte porozumienie w sprawie udzielania dotacji rządowi Kemala w Ankarze w postaci bezzwrotnej pomocy finansowej, zgodnie z którymi rosyjski rząd w 1921 roku przekazał do dyspozycji Kemala 10 mln rubli w złocie, ponad 33 tys. karabinów, około 58 milionów sztuk amunicji i 327 karabinów maszynowych, 54 sztuk dział artyleryjskich, ponad 129 tysięcy pocisków, 1,5 tys. szabel, 20 tys. masek gazowych, dwa niszczyciele i wiele innego sprzętu wojskowego.
W wyniku kolejnych już mniejszych konfliktów pomiędzy Armenią i Turcją dochodziło do ataków ormiańskich terrorystów na dyplomatów tureckich, a czasem również zwykłych obywateli. Ataki te spowodowały wycofanie dyplomatów tureckich z Armenii oraz uniemożliwianie przez Turcję dostępu do Araratu dla Ormian.

</doc>
<doc id="1297457" url="https://pl.wikipedia.org/wiki?curid=1297457" title="Tianjin Radio &amp; Television Tower">
Tianjin Radio &amp; Television Tower

Tianjin Radio &amp; Television Tower - najwyższa wieża w Tianjin, w Chinach o wysokości 415,2 m. Wieża została zbudowana w 1991.

</doc>
<doc id="1297464" url="https://pl.wikipedia.org/wiki?curid=1297464" title="Chorągiew Mikołaja Hieronima Sieniawskiego">
Chorągiew Mikołaja Hieronima Sieniawskiego

Chorągwie jazdy ufundowane przez Mikołaja Hieronima Sieniawskiego i pod jego patronatem:
Chorągiew piechoty ufundowana przez Mikołaja Hieronima Sieniawskiego i pod jego patronatem:

</doc>
<doc id="1297465" url="https://pl.wikipedia.org/wiki?curid=1297465" title="Centralna Wieża Radiowo-Telewizyjna">
Centralna Wieża Radiowo-Telewizyjna

Centralna Wieża Radiowo-Telewizyjna lub Centralna Wieża Nadawcza () – najwyższa wieża w Pekinie, o wysokości 405 metrów, otwarta w 1992 roku.
Położona jest w zachodniej części Pekinu. Po jej wschodniej stronie znajduje się park Yuyuantan.
Na wysokości 238 metrów mieści się platforma, na której z tarasu widokowego lub obracającej się powoli restauracji można podziwiać panoramę miasta.

</doc>
<doc id="1297466" url="https://pl.wikipedia.org/wiki?curid=1297466" title="Słonowice (przystanek kolejowy)">
Słonowice (przystanek kolejowy)

Słonowice – przystanek kolejowy, a dawniej stacja kolejowa w Słonowicach w województwie pomorskim, w Polsce, na linii kolejowej nr 405, łączącej stację Piła Główna z Ustką.
W roku 2017 przystanek obsługiwał 0–9 pasażerów na dobę.

</doc>
<doc id="1297469" url="https://pl.wikipedia.org/wiki?curid=1297469" title="Alojzy Janowicz">
Alojzy Janowicz

Opcjonalne parametry
Alojzy Janowicz herbu Radwan (ur. 1792 (1793) w Zaosiu lub Nowogródku, zm. 1849 we Francji) – polski wojskowy; podpułkownik, dowódca 13. Pułku Ułanów.
Życiorys.
Uczestnik kampanii napoleońskiej od 1812. Razem z korpusem Charlesa Lallemanda znalazł się w Danii.
Do kraju powrócił w 1814 i wstąpił do 3. Pułku Ułanów Królestwa Kongresowego. W czasie powstania listopadowego służył w korpusie gen. Henryka Dembińskiego. Z 13 Pułkiem dotarł do Warszawy. Prowadził boje osłonowe w dorzeczu Wisły i Bugu. Wraz z gen. Maciejem Rybińskim przeszedł do Prus.
Po upadku powstania wyemigrował do Francji. Od 1837 członek Zjednoczenia Emigracji Polskiej.
Otrzymał dyplom" Dobrze Zasłużonego Ojczyźnie". Odznaczony Krzyżem Złotym (16 marca 1831) i Krzyżem Kawalerskim Orderu Virtuti Militari (17 września 1831).
Pochowany na Cmentarzu Montmartre.

</doc>
<doc id="1297472" url="https://pl.wikipedia.org/wiki?curid=1297472" title="Chorągiew piechoty polsko-węgierskiej Mikołaja Hieronima Sieniawskiego">
Chorągiew piechoty polsko-węgierskiej Mikołaja Hieronima Sieniawskiego

Chorągiew piechoty polsko-węgierskiej Mikołaja Hieronima Sieniawskiego – chorągiew piechoty II połowy XVII wieku, okresu wojen Rzeczypospolitej z Turcją i Rosją.
Fundatorem i patronem chorągwi był hetman polny koronny Mikołaj Hieronim Sieniawski herbu Leliwa (zmarł 15 grudnia 1683).
Żołnierze chorągwi znaleźli się w kompucie wojsk koronnych pod Wiedniem w 1683 (120 porcji) i wzięli udział w wojnie polsko-tureckiej.

</doc>
<doc id="1297473" url="https://pl.wikipedia.org/wiki?curid=1297473" title="Kijowska wieża telewizyjna">
Kijowska wieża telewizyjna

Kijowska wieża telewizyjna () – wieża telewizyjna o wysokości 385 m w Kijowie. Została wybudowana w latach 1968–1973 dla nadawania przekazu państwowego radia i telewizji. Najwyższa budowla w Kijowie i na całej Ukrainie oraz najwyższa konstrukcja budowlana na świecie w momencie otwarcia.
1 marca 2022, w czasie rosyjskiej inwazji na Ukrainę wieża została uszkodzona w wyniku ostrzału rakietowego, który zabił pięcioro pracowników telewizji i ranił kolejną piątkę. Wskutek trafienia przez kilka godzin nie nadawała żadna ukraińska stacja telewizyjna.

</doc>
<doc id="1297474" url="https://pl.wikipedia.org/wiki?curid=1297474" title="Rycerskie">
Rycerskie

Rycerskie – osiedle nr 18 miasta Przemyśla (jednostka pomocnicza gminy).
Stanowi osiedle mieszkaniowe w dzielnicy Zasanie i jest zbudowane z wielkiej płyty. Powstało na wzniesieniu, z którego rozciąga się widok na panoramę Przemyśla.

</doc>
<doc id="1297476" url="https://pl.wikipedia.org/wiki?curid=1297476" title="Chorągiew lekkiej jazdy koronnej Mikołaja Hieronima Sieniawskiego">
Chorągiew lekkiej jazdy koronnej Mikołaja Hieronima Sieniawskiego

Chorągiew lekkiej jazdy koronnej Mikołaja Hieronima Sieniawskiego – chorągiew piechoty II połowy XVII wieku, okresu wojen Rzeczypospolitej z Turcją i Rosją.
Fundatorem i patronem chorągwi był hetman polny koronny Mikołaj Hieronim Sieniawski herbu Leliwa.
Żołnierze chorągwi znaleźli się w kompucie wojsk koronnych pod Wiedniem w 1683 roku (140 koni) i wzięli udział w wojnie polsko-tureckiej 1683–1699.

</doc>
<doc id="1297479" url="https://pl.wikipedia.org/wiki?curid=1297479" title="Szkoła Podchorążych Piechoty">
Szkoła Podchorążych Piechoty

Szkoła Podchorążych Piechoty (SPPiech.) – szkoła kształcąca kandydatów na oficerów piechoty Polskiej Siły Zbrojnej („Polnische Wehrmacht”) w latach 1917–1918 i Wojska Polskiego w latach 1918–1939.
Szkoła Podchorążych Polskiej Siły Zbrojnej.
Geneza.
W lipcu 1917 r. większość pochodzących z Królestwa żołnierzy Polskiego Korpusu Posiłkowego odmówiło złożenia przysięgi na wierność Niemiec, wskutek czego zostali internowani. Żołnierze którzy złożyli przysięgę, weszli w skład Polskiej Siły Zbrojnej. W celu stworzenia korpusu oficerskiego dla tej formacji pod koniec sierpnia 1917 r. w Ostrowie Łomżyńskim (nazwa w okresie zaborów, potem Ostrów Mazowiecka) na podstawie rozkazu gen. Felixa von Barth, szefa Inspekcji Wyszkolenia przy Wodzu Naczelnym Polskiej Siły Zbrojnej, utworzona została szkoła podchorążych.
Historia.
Na podstawie zarządzenia Naczelnego Dowódcy Polskiej Siły Zbrojnej generała Hansa Hartwiga von Beselera z dnia 28 sierpnia 1917 roku został zorganizowany kurs aspirantów oficerskich w składzie dwóch plutonów po 30 słuchaczy. Celem kursu było dostarczenie „nauczycieli w mustrze i strzelaniu, gimnastyce i szermierce, jako dowódców sekcji i plutonów”. Meldunek o wynikach egzaminu wstępnego miał być złożony do dnia 25 września 1917 roku. Komenda Polskiego Korpusu Posiłkowego przydzieliła kadrę dla tego kursu, wyznaczając jednocześnie komendanta Szkoły kapitana Sztabu Generalnego Mariana Kukiela. Kadra początkowo składa się z dwóch oficerów (podoficerów nie było).
Szkołę aspirantów dyslokowano w Ostrowi Mazowieckiej, oddając jej do dyspozycji budynek (pierwszy w kierunku od Ostrowi) przy szosie ostrołęckiej w sektorze północno-zachodnim. Pierwszy rozkaz szkolny wyszedł w dniu 2 września 1917 roku. Kpt. Marian Kukiel proponuje gen. Barthowi zmianę nazwy na „Szkoła podchorążych”. Kadra oficerska Szkoły Podchorążych składała się z następujących oficerów: Komendant Szkoły – kpt. Kukiel, adiutant i oficer instruktor – ppor. Marian Porwit, oficer nauczyciel – por. Eugeniusz Elzenberg. Jako doradców przydzielono trzech oficerów niemieckich (jeden kapitan i dwóch podporuczników). Szkoła dzieliła się na dwa plutony; każdy pluton na dwie drużyny, zwane sierżanctwami. Plutony były oddziałami wyszkolenia, którymi dowodzili oficerowie; najstarszy z uczniów jako podoficer służbowy plutonu był pomocnikiem oficera. Uczniów na pierwszym kursie było 60.
W dniu 29 września 1917 roku szkoła została przeniesiona do Zegrza i zakwaterowana w koszarach południowych. Od dnia 1 listopada rozpoczęły się nowe kursy. 3 listopada 1917 roku szkoła wróciła do Ostrowi Mazowieckiej do budynku leżącym po przeciwnej stronie szosy naprzeciwko budynku, w którym Szkoła mieściła się poprzednio. W dniu 6 grudnia 1917 roku pierwszych 12 uczniów zostaje mianowanych podchorążymi.
Pierwszy program szkolny z dnia 9 marca 1918 roku: miesięcznie były ustalone następujące zajęcia: służba polowa – 30 godzin, taktyka – 28 godzin, terenoznawstwo – 30 godzin, umocnienia polowe – 16 godzin, balistyka – 16 godzin, organizacja wojska – 16 godzin, służba podoficera i oficera – 20 godzin, prawo karne i wojskowe – 6, korespondencja wojskowa – 20 godz, obsługa karabinów maszynowych – 24 godz. nauka o broni – 6. Wykłady zajmują 17 godzin tygodniowo, ćwiczenia praktyczne – 21 godzin.
Szkolenie.
W szkole kształcili żołnierze pochodzący z 2 i 3 pułku piechoty Legionów. Początkowo utworzono kompanię szkolną, później rozbudowaną w batalion. Nauka trwała od 5 do 9 miesięcy, w zależności od rodzaju broni. Program szkolenia opracowali Niemcy. Około połowa czasu szkoleniowego poświęcona była musztrze i szermierce. Na wyszkolenie bojowe nie zwracano większej uwagi. Niemcy nie byli zainteresowani tym aby Polacy zdobywali wiedzę taktyczną i znajomość nowoczesnego uzbrojenia. Podchorążowie składali przysięgę na wierność Królestwu Polskiemu, a także na braterstwo broni z armią niemiecką i austro-węgierską. Podchorążym wpajano ideologię prusko-niemiecką, wychowywano w duchu przyjaźni do Niemiec i wierności władzom okupacyjnym. Na początku 1918 szkołę ukończyło 233 absolwentów.
Kadra.
Kadra rekrutowała się z Polskiego Korpusu Posiłkowego (PKP). W jej skład wchodzili: kpt. Marian Kukiel – komendant Szkoły, oraz porucznicy Marian Porwit i E. Elzenberg. Przydzielono też trzech oficerów niemieckich jako doradców.
Szkoła Podchorążych Piechoty (1918-1939).
Na początku 1918 r. zwierzchnictwo nad Szkołą przejęła Królewsko-Polska Komisja Wojskowa, a z jej ramienia ppłk Leon Berbecki.
W początkach kwietnia 1918 roku szkoła przeniesiona została ponownie pod Ostrów do budynku koszar artyleryjskich (wraz ze Szkołą Podoficerską). 28 lipca 1918 odbył się uroczysty akt zamknięcia roku szkolnego. W początkach sierpnia 1918 roku został wydany przez Szkołę I dokładny program szkoły, który obejmował przedmioty praktyczne i teoretyczne. Do przedmiotów praktycznych zaliczono wyszkolenie osobiste, wyszkolenie dowódcy oraz wyszkolenie ucznia, jako podoficera funkcyjnego i jako instruktora, natomiast przedmiotami teoretycznymi były: dzieje wojskowości, geografia wojskową, taktyka, służba polowa, terenoznawstwo, umocnienia polowe, naukę o broni, wojskowe prawo karne, organizacja wojska, zasady służby oficera, karabiny maszynowe, higiena, nauka o koniu, język niemiecki lub rosyjski.
W dniach odzyskiwania niepodległości, słuchacze szkoły wspólnie z oddziałami Polskiej Organizacji Wojskowej, rozbroili Niemców w Ostrowi Mazowieckiej.
9 listopada ppor. Jerzy Kulczycki, ppor. Kramarczyk i sierż. pchor. Lucjan Świtaj wyjechali służbowo do Warszawy. 12 listopada podjęli pertraktacje z niemiecką Radą Żołnierską 1 Szpitala Fortecznego, w skład której wchodziło 2 marynarzy, podoficer liniowy i sanitariusz, o przejęciu obiektu bez walki, w zamian za ewakuację rannych żołnierzy niemieckich. Od 20 listopada szkoła pod nazwą "Szkoła Podchorążych" przejmuje budynki. Szkoła była również nazywana "Wojenną Szkołą Podchorążych Piechoty". W dniu 17 listopada 1918 r. pod Białymstokiem ginie w walce ppor. Czermak Bronisław wychowanek Szkoły i jest pierwszym bohaterem Szkoły, który zapoczątkował listę poległych wychowanków szkoły – pochowany został w Ostrowi Mazowieckiej. Na stanowisku komendanta nowo utworzonej szkoły pozostał, przybyły z Ostrowi, płk Marian Kukiel.
W dniu 23 grudnia 1918 r. nadano odznakę pamiątkową Szkoły. Rysunek odznaki projektował artysta podchorąży Karol Kuźmiński. Odznaka wyobrażała tarczę w postaci stylizowanego orła polskiego w koronie zygmuntowskiej, orzeł trzymał w szponach naramienniki według kroju z 1917 r. z koroną i literami S.P., nałożonymi. Rozmiar odznaki 4 cm szerokości, 5 cm wysokości, barwy oksydowanego srebra. Odznaki na odwrocie numerowane były liczbami według spisu wychowanków Szkoły, przy czym pierwsze 14 miały numery rzymskie, pozostałe – arabskie.
Do szkoły przyjmowano ochotników ze środowiska cywilnego, szeregowych i podoficerów z byłych armii zaborczych oraz uczniów z austriackich szkół wojennych.
Utworzono trzy bataliony podchorążych. Jeden batalion szkolili instruktorzy francuscy, według własnego programu, a dwa pozostałe polscy instruktorzy, korzystając ze wzorów armii niemieckiej. W listopadzie 1919 roku do szkoły przyjęto słuchaczy Szkoły Podchorążych Armii Polskiej we Francji.
Spośród słuchaczy rekrutowała się pierwsza kompania wartownicza Belwederu, gdy 29 listopada 1918 r. wprowadził się doń Naczelnik Państwa Józef Piłsudski. Stałą służbę wychowankowie pełnili codziennie do 22 grudnia 1919 r. Później tylko w dniu swojego święta, tj. 29 listopada. W latach wojny 1917–1920 szkoła prowadziła przyspieszone szkolenie, w związku z bardzo dużymi potrzebami frontów na kadrę dowódczą. Łącznie szkołę opuściło w tym okresie około 3517 oficerów. Z chwilą zakończenia wojny polsko-bolszewickiej rozpoczęto szkolenie w cyklu trzyletnim. 1 sierpnia 1921 roku utworzono w szkole kurs roczny (unitarny) dla kandydatów, którzy zamierzali pozostać w zawodowej służbie wojskowej w stopniu oficerskim. Absolwenci kursu otrzymywali stopień podchorążego oraz prawo wstępu do szkół oficerskich innych rodzajów wojsk. We wrześniu 1922 utworzono przy "Szkole Podchorążych" pierwszy rocznik "Oficerskiej Szkoły Piechoty" z dwuletnim cyklem szkolenia.
W piątek 4 maja 1923 szkołę wizytował marszałek Francji Ferdynand Foch.
Podczas przewrotu majowego batalion szkoły opowiedział się po stronie legalnego rządu. 28 września tego roku szkołę ponownie przeniesiono do Ostrowi Mazowieckiej. 12 października tego roku istniejące równolegle dwie szkoły – Oficerską Szkołę Piechoty i Szkołę Podchorążych, połączono pod wspólną nazwą „Oficerska Szkoła Piechoty”.
9 sierpnia 1928 Minister Spraw Wojskowych przemianował Oficerską Szkołę Piechoty na Szkołę Podchorążych Piechoty, Kurs Szkoły Podchorążych w Oficerskiej Szkole Piechoty na Kurs Unitarny w Szkole Podchorążych Piechoty, Batalion Oficerskiej Szkoły Piechoty na Batalion Szkoły Podchorążych Piechoty. Swoją dotychczasową nazwę zachował Batalion Szkoły Podchorążych.
15 października 1929 Kurs Unitarny w SPPiech rozpoczął rok szkolny w koszarach w Różanie.
16 października 1929 Minister Spraw Wojskowych zatwierdził nową organizację Szkoły Podchorążych Piechoty:
Stan etatowy szkoły liczył 118 oficerów, 419 szeregowych, 37 urzędników, 24 niższych funkcjonariuszy oraz 176 koni wierzchowych i 52 konie pociągowe.
20 października komendant Szkoły wprowadził numerację rzymską pododdziałów szkolnych:
W kwietniu 1937 roku zlikwidowano batalion unitarny, a do szkoły przyjmowano wyłącznie absolwentów dywizyjnych kursów podchorążych rezerwy.
Szkoła obchodziła swoje święto 29 listopada na pamiątkę przygotowanego przez tajny związek niepodległościowy, potocznie nazywany sprzysiężeniem Wysockiego i pod wodzą ppor. Piotra Wysockiego, ataku na Belweder – 29 listopada 1830 roku. W dniu swego święta podchorążowie zaciągali, w historycznych mundurach, wartę w Belwederze.
W 1939 Szkoła wystawiła 114 i 116 Pułki Piechoty (Rezerwowe), które walczyły w kampanii wrześniowej.
Absolwenci szkoły.
Polska Siła Zbrojna (1917-1918).
Nauka trwała od 1 września 1917 do 24 stycznia 1918. Dowódcą klasy był kpt. SG Marian Kukiel. Szkołę ukończyło 45 absolwenów. W listopadzie 1917 czternastu uczniów klasy „A” zostało wyznaczonych na funkcje instruktorów w nowo otwartych klasach. Byli to starszy podoficerowie Legionów Polskich z praktyką bojową. 6 grudnia 1917 wspomniani uczniowie–instruktorzy zostali mianowani na stopnie podchorążych z dniem 1 grudnia 1917, przed ukończeniem szkoły. Po ukończeniu szkoły otrzymali lokaty od 1 do 14.
Nauka trwała od 1 lutego do 18 lipca 1918. Dowódcą klasy był por. Jan Załuska. Szkołę ukończyło 55 absolwentów
Nauka trwała od 1 października 1917 do 18 lipca 1918. Dowódcą klasy był por. Aleksander Zygmunt Myszkowski. Naukę ukończyło 39 absolwentów
Nauka trwała od 28 października do 9 listopada 1918. Dowódcą klasy był por. Marian Porwit. Naukę ukończyło 90 absolwentów. Gwiazdką oznaczono absolwentów (podchorążych), których 20 maja 1919 Naczelny Wódz mianował podporucznikami z dniem 1 maja 1919. Dwiema gwiazdkami absolwentów mianowanych podporucznikami 14 marca 1919. Trzema gwiazdkami absolwentów mianowanych podporucznikami 1 marca 1919.
Nauka trwała od 13 maja do 23 listopada 1918. Dowódcą klasy był por. Stanisław Kara. Naukę ukończyło 85 absolwentów. 20 maja 1919 kilku absolwentów zostało mianowanych z dniem 1 maja 1919 na stopień podporucznika
Nauka trwała od 20 października 1918 do 24 maja 1919. Dowódcą klasy był por. Stefan Rowecki. Naukę ukończyło 73 absolwentów. 12 czerwca 1919 absolwenci zostali mianowani z dniem 1 grudnia 1919 podporucznikami.
Klasa „J” (klasa 6.) 9 listopada – 13 grudnia 1918
1918-1921.
Nauka trwała od 27 października 1918 do 14 czerwca 1919. Dowódcą klasy był ppor. Sadowski. Szkołę ukończyło 67. absolwentów. 15 lipca Naczelny Wódz mianował z dniem 15 czerwca tego roku absolwentów szkoły na stopień podporucznika.
Nauka trwała od 9 stycznia do 2 lipca 1919. Dowódcą klasy był por. Mieczysław Tasiecki. Szkołę ukończyło 70. absolwentów. Naczelny Wódz 3 września 1919 mianował absolwentów podporucznikami w piechocie z dniem 1 września 1919. Gwiazdką przy nazwisku oznaczono absolwentów, którzy zostali przydzieleni do Inspektoratu Wojsk Lotniczych.
Nauka trwała od 3 stycznia do 21 marca 1919. Dowódcą klasy był por. Seweryn Łańcucki. Naukę ukończyło 74 absolwentów. 1 kwietnia 1919 Naczelny Wódz mianował absolwentów podporucznikami w piechocie.
Nauka trwała od 10 marca do 1 października 1919. Dowódcą klasy był ppor. Seweryn Monasterski. Szkołę ukończyło 123. absolwentów. 6 listopada 1919 Naczelny Wódz Józef Piłsudski mianował 116. absolwentów podporucznikami w piechocie z dniem 1 listopada 1919.
Nauka trwała od 24 marca do 9 czerwca 1919. Dowódcą klasy był por. Seweryn Łańcucki. Szkołę ukończyło 91. absolwentów. 21 czerwca 1919 Naczelny Wódz Józef Piłsudski mianował absolwentów klasy „N” podporucznikami z dniem 1 czerwca 1919.
Nauka trwała od 13 czerwca do 27 września 1919. Dowódcą klasy był por. Tadeusz Zieleniewski. Ukończyło klasę 118 absolwentów. 17 października 1919 absolwenci zostali mianowani podporucznikami z dniem 1 listopada 1919.
Nauka trwała od 3 lipca do 1 listopada 1919. Dowódcą klasy był por. Roman Szymański. Ukończyło klasę 158 absolwentów. 9 grudnia 1919 absolwenci zostali mianowani z dniem 1 grudnia 1919 podporucznikami.
Nauka trwała od 10 lipca 1919 do 28 lutego 1920. Dowódcą klasy był ppor. Jan Zgrzebnicki. Ukończyło klasę 122 absolwentów. 30 lipca 1920 Naczelny Wódz mianował 51 absolwentów podporucznikami piechoty z dniem 1 lipca 1920. 20 września 1920 Naczelny Wódz mianował 10 absolwentów klasy 16. i jednocześnie absolwentów Szkoły Podchorążych Saperów podporucznikami saperów z dniem 1 lipca 1920.
Nauka trwała od 6 sierpnia 1919 do 31 stycznia 1920. Dowódcą klasy był por. Seweryn Łańcucki. Ukończyło klasę 96 absolwentów.
Nauka trwała od 22 sierpnia 1919 do 31 stycznia 1920. Dowódcą klasy był por. Jan Szymanowicz. Ukończyło klasę 155 absolwentów. 7 kwietnia 1920 87 absolwentów zostało mianowanych podporucznikami piechoty z dniem 1 kwietnia 1920.
Nauka trwała od 10 września do 6 grudnia 1919. Dowódcą klasy był por. Zawadzki. Szkołę ukończyło 38 bsolwentów. Po ukończeniu kursu ogólnego uczniowie klas 19., 23. i 27. przechodzili miesięczny kurs kawaleryjski w tzw. „szwadronie podchorążych jazdy”, który istniał początkowo pod dowództwem rtm. Władysława Bzowskiego przy Oficerskiej Szkole Jazdy w Starej Wsi, a później pod dowództwem mjr. Gwido Potena przy Centralnej Szkole Podoficerów Jazdy w Przemyślu. Krótki pobyt w szwadronie podchorążych jazdy wykorzystany był na doskonalenie w jeździe i mustrze konnej oraz we władaniu bronią białą.
Nauka trwała od 1 października 1919 do 1 czerwca 1920. Dowódcą klasy był ppor. Jan Szymanowicz. Szkołę ukończyło 104 absolwentów. Naczelny Wódz 14 października 1920 mianował 94 absolwentów podporucznikami w piechocie z dniem 1 października 1920.
Nauka trwała od 8 października do 20 grudnia 1919. Dowódcą klasy był por. Seweryn Łańcucki. Szkołę ukończyło 48 absolwentów.
Nauka trwała od 10 października 1919 do 31 marca 1920. Dowódcą klasy był por. Wilczyński. Szkołę ukończyło 139 absolwentów.
14 października 1920 zostali mianowani z dniem 1 sierpnia 1920 podporucznikami w piechocie:
Nauka trwała od 18 listopada 1919 do 1 marca 1920. Dowódcą klasy był por. Jan Rzepecki. Szkołę ukończyło 133 absolwentów. Po ukończeniu kursu ogólnego uczniowie klas 19., 23. i 27. przechodzili miesięczny kurs kawaleryjski w tzw. „szwadronie podchorążych jazdy”, który istniał początkowo pod dowództwem rtm. Władysława Bzowskiego przy Oficerskiej Szkole Jazdy w Starej Wsi, a później pod dowództwem mjr. Gwido Potena przy Centralnej Szkole Podoficerów Jazdy w Przemyślu. Krótki pobyt w szwadronie podchorążych jazdy wykorzystany był na doskonalenie w jeździe i mustrze konnej oraz we władaniu bronią białą. 25 listopada 1920 Naczelny Wódz mianował 100 absolwentów podporucznikami w kawalerii z dniem 1 września 1920:
16 lutego 1921 jedenastu absolwentów zostało mianowanych podporucznikami kawalerii z dniem 1 sierpnia 1920:
Nauka trwała od 3 grudnia 1919 do 31 stycznia 1920. Dowódcą klasy był por. Zygmunt Piwnicki. Szkołę ukończyło 35 absolwentów.
Nauka trwała od 15 lutego do 1 lipca 1920. Dowódcą klasy był por. Jan Rzepecki. Szkołę ukończyło 115 absolwentów. Naczelny Wódz 9 listopada 1920 mianował 104 absolwentów podporucznikami w piechocie z dniem 1 listopada 1920
Nauka trwała od 25 lutego do 16 lipca 1920. Dowódcą klasy był por. Zygmunt Piwnicki. Szkołę ukończyło 120 absolwentów.
Nauka trwała od 23 lutego do 20 czerwca 1920. Dowódcą klasy był ppor. Miłek. Szkołę ukończyło 156 absolwentów. Po ukończeniu kursu ogólnego uczniowie klas 19., 23. i 27. przechodzili miesięczny kurs kawaleryjski w tzw. „szwadronie podchorążych jazdy”, który istniał początkowo pod dowództwem rtm. Władysława Bzowskiego przy Oficerskiej Szkole Jazdy w Starej Wsi, a później pod dowództwem mjr. Gwido Potena przy Centralnej Szkole Podoficerów Jazdy w Przemyślu. Krótki pobyt w szwadronie podchorążych jazdy wykorzystany był na doskonalenie w jeździe i mustrze konnej oraz we władaniu bronią białą. 16 lutego 1921 absolwenci zostali mianowani podporucznikami kawalerii z dniem 1 stycznia 1921.
Nauka trwała od 1 lutego do 5 czerwca 1920. Dowódcą klasy był ppor. Klepaczko. Szkołę ukończyło 89 absolwentów
Nauka trwała od 7 kwietnia 1920 do 10 stycznia 1921. Dowódcą klasy był ppor. Stanisław Siemieński. Szkołę ukończyło 94 absolwentów, w tym 19 Białorusinów
Białorusini
Nauka trwała od 25 maja do 18 sierpnia 1920. Dowódcą klasy był mjr Seweryn Łańcucki. Szkołę ukończyło 125 absolwentów. 19 stycznia 1921 123 absolwentów 30. klasy zostało mianowanych podporucznikami z dniem 15 grudnia 1920.
Nauka trwała od 20 lipca do 20 grudnia 1920. Dowódcą klasy był ppor. Miłek. Szkołę ukończyło 116 absolwentów.
Nauka trwała od 2 sierpnia do 20 listopada 1920. Dowódcami klasy byli rtm. Geisler i por. Zgrzebnicki. Szkołę ukończyło 103 absolwentów
Nauka trwała od 1 sierpnia 1920 do 1 stycznia 1921. Dowódcą klasy był ppor. Szymanowicz. Szkołę ukończyło 104 absolwentów
Nauka trwała od 2 sierpnia do 31 października 1920. Dowódcą klasy był ppor. Wardejn. Szkołę ukończyło 108 absolwentów.
Nauka trwała od 20 sierpnia do 19 października 1920. Dowódcą klasy był por. Pęczkowski. Szkołę ukończyło 115 absolwentów.
Nauka trwała od 27 września do 24 grudnia 1920. Dowódcami klasy byli por. Rzepecki i ppor. Aleksander Moyzes. Szkołę ukończyło 66 absolwentów.
Nauka trwała od 16 stycznia do 20 czerwca 1921. Dowódcą klasy był por. Antoni Wieniawski. Szkołę ukończyło 100 absolwentów. 28 lipca 1921 minister spraw wojskowych mianował 50 absolwentów podchorążymi w piechocie z dniem 21 czerwca 1921.
Nauka trwała od 14 lutego do 21 czerwca 1921. Dowódcą klasy był por. Stanisław Siemieński. Szkołę ukończyło 79 absolwentów. 28 lipca 1921 minister spraw wojskowych mianował 47 absolwentów podchorążymi z dniem 21 czerwca 1921, w tym 25 w piechocie i 22 w kawalerii.
1922-1939.
W roku szkolnym 1921/1922 była to 41. klasa im. gen. Bema pod dowództwem por. Jan Rzepeckiego i 44. klasa pod dowództwem kpt. Mieczysław Pęczkowskiego. W roku szkolnym 1923/1924 dowódcą kompanii był por. Tadeusz Henisz. Szkołę ukończyło 135 absolwentów.
Absolwentów tej promocji Prezydent RP mianował podporucznikami ze starszeństwem z 1 lipca 1923 roku, a minister spraw wojskowych wcielił do pułków piechoty:
W roku szkolnym 1922/1923 była to 47. klasa im. gen. Sowińskiego pod dowództwem por. Jerzy Cymera i 48. klasa im. Traugutta pod dowództwem kpt. Jana Kornausa. Naukę w obu klasach zakończyło 196 podchorążych, w tym 22 Gruzinów. W roku szkolnym 1923/1924 i 1924/1925 dowódcą kompanii był kpt. Piotr Orłowski. Szkołę ukończyło 43 absolwentów. 1 lipca 1925 Prezydent RP mianował Bohdana Antoniego Daneckiego podporucznikiem ze starszeństwem z 1 lipca 1924 i lokatą oraz 33 absolwentów podporucznikami ze starszeństwem z 1 lipca 1925 w korpusie oficerów piechoty, a minister spraw wojskowych wcielił do oddziałów macierzystych.
W roku szkolnym 1923/1924 była to 54. klasa. Absolwenci tej promocji zostali mianowani podporucznikami ze starszeństwem z 15 sierpnia 1926.
W roku szkolnym 1924/1925 była to 55. klasa Szkoły Podchorążych licząca 295. uczniów. Kolejnymi dowódcami klasy byli porucznicy: Mikołaj Kamiński, Stanisław Żwirski i Kazimierz Czermak. 1 sierpnia 1926 pierwszy rok nauki zakończyło 120 uczniów. Dowódcą był kpt. Kazimierz Rudnicki. 15 sierpnia 1927 drugi rok nauki zakończyło 118 uczniów. Dowódcą był kpt. Piotr Parfianowicz. 11 sierpnia 1927 prezydent RP mianował 174. absolwentów Oficerskiej Szkoły Piechoty i Oficerskiej Szkoły dla Podoficerów podporucznikami ze starszeństwem z 15 sierpnia 1927 w korpusie oficerów piechoty. Podane lokaty są lokatami ukończenia Oficerskiej Szkoły Piechoty i różnią się od podanych w zarządzeniu Prezydenta RP.
W roku szkolnym 1925/1926 była to 56. klasa Szkoły Podchorążych, a w następnych latach 5. kompania Oficerskiej Szkoły Piechoty. Dowódcą kompanii był kpt. piech. Franciszek Pająk. Absolwenci tej promocji zostali mianowani podporucznikami ze starszeństwem z 15 sierpnia 1928
W roku szkolnym 1927/1928 była to 58. klasa im. Legionów Piłsudskiego. Absolwenci tej promocji zostali mianowani podporucznikami ze starszeństwem z 15 sierpnia 1930
W roku szkolnym 1928/1929 była to 59. klasa. Absolwenci tej promocji zostali mianowani podporucznikami ze starszeństwem z 15 sierpnia 1931
Naukę rozpoczęli 15 listopada 1929, jako uczniowie klasy 60.
Absolwenci IX promocji zostali mianowani podporucznikami ze starszeństwem z 15 sierpnia 1932
5 sierpnia 1933 prezydent RP mianował absolwentów podporucznikami ze starszeństwem z 15 sierpnia 1933 w korpusie oficerów piechoty, a minister spraw wojskowych wcielił do oddziałów macierzystych.
4 sierpnia 1934 prezydent RP mianował absolwentów szkoły podporucznikami ze starszeństwem z 15 sierpnia 1934 w korpusie oficerów piechoty.
13 września 1939 Naczelny Wódz marszałek Polski Edward Śmigły-Rydz mianował podchorążych ostatniego rocznika (normalna promocja 1939) podporucznikami ze starszeństwem z dnia 1 sierpnia 1939 w korpusie piechoty.
13 września 1939 Naczelny Wódz marszałek Polski Edward Śmigły-Rydz mianował podchorążych przedostatniego rocznika (normalna promocja 1940) podporucznikami ze starszeństwem z dnia 1 września 1939 w korpusie piechoty.
Sztandar.
7 czerwca 1921 roku Naczelnik Państwa i Naczelny Wódz, Pierwszy Marszałek Polski Józef Piłsudski "„w uznaniu zasług położonych przez warszawską Szkołę Podchorążych Piechoty około rozbudowy naszej armji narodowej oraz w uznaniu krwawych ofiar, poniesionych przez dzielnych wychowanków tej Szkoły, a celem pozostawienia następnym pokoleniom wychowanków widomego znaku, jak mają nadal trwać wiernie i karnie pod sztandarem służby zbrojnej Ojczyźnie, nadał jej chorągiew wzoru przepisanego ustawą dla chorągwi piechoty...”".
Sztandar był darem Towarzystwa Przyjaciół Szkoły Podchorążych. Prezesem Towarzystwa został książę Zdzisław Lubomirski, a wiceprezesem ówczesny komendant szkoły pułkownik Kazimierz Młodzianowski. Towarzystwo liczyło ponad 200 osób. Członkami towarzystwa był między innymi: Antoni Wieniawski, Stanisław Surzycki, generał Jan Jacyna, inżynier Brzeziński, redaktor Dębicki, mecenas Szumiński, ksiądz Jan Mauersberger, inżynier Dziewulski, Andrzej i Zofia Zalewscy oraz major Karol Hauke.
17 czerwca 1921 roku na dziedzińcu w Raszynie marszałek Polski Józef Piłsudski wręczył szkole chorągiew. W ceremonii wręczenia sztandaru wzięli udział podchorążowie klasy 37 i 38.
Obecnie sztandar znajduje się w Muzeum im. gen. Sikorskiego w Londynie.

</doc>
<doc id="1297480" url="https://pl.wikipedia.org/wiki?curid=1297480" title="Dłuższe Zakończenie Marka">
Dłuższe Zakończenie Marka



</doc>
<doc id="1297482" url="https://pl.wikipedia.org/wiki?curid=1297482" title="Edmund Randolph">
Edmund Randolph



</doc>
<doc id="1297484" url="https://pl.wikipedia.org/wiki?curid=1297484" title="Albert Adamkiewicz">
Albert Adamkiewicz

Albert Wojciech Adamkiewicz (ur. 11 sierpnia 1850 w Żerkowie, zm. 31 października 1921 w Wiedniu) – polski lekarz patolog, neurolog i neuroanatom, profesor Uniwersytetu Jagiellońskiego żydowskiego pochodzenia.
Życiorys.
Urodził się w rodzinie żydowskiej, był synem lekarza Adolfa Adamkiewicza. Dokonał konwersji na katolicyzm w roku 1888. Do szkół średnich uczęszczał w Bydgoszczy i Kętrzynie (Rastenburgu). Rozpoczął studia medyczne na Uniwersytecie w Królewcu w 1868 roku, ale przeniósł się po półtora roku na Uniwersytet we Wrocławiu; studia przerwał w związku z wojną prusko-francuską, by wznowić je na Uniwersytecie w Würzburgu. Tamże w 1872, jako student zaledwie trzeciego roku, przedstawił pracę na temat mechanicznych urządzeń pozwalających zatamować krwawienie, za którą otrzymał pierwszą nagrodę w konkursie i tytuł doktora medycyny. Jako wyróżniający się student pełnił obowiązki asystenta profesorów Rudolfa Heidenheina we Wrocławiu (przed przerwą w studiach) i Friedricha Recklinghausena w Wydziale Anatomii Patologicznej uczelni w Würzburgu (od 1871). Po dyplomie uzyskanym w Würzburgu Adamkiewicz powrócił na Uniwersytet Wrocławski i tam w 1873 złożył pozostałe egzaminy na kierunku lekarskim oraz egzamin państwowy.
W marcu 1873 został asystentem Wilhelma von Witticha w Instytucie Fizjologii Uniwersytetu w Królewcu. Po dwóch latach został zatrudniony jako szef laboratorium Wydziału Chorób Wewnętrznych u Bernharda Naunyna. W 1876 jako docent patofizjologii na Uniwersytecie w Królewcu zaczął wykładać patofizjologię i diagnostykę medyczną. Parę miesięcy później wyjechał do Berlina, by przyjąć zaoferowane mu stanowisko w Wydziale Chorób Nerwowych Carla Westphala przy szpitalu Charité. Od 1879 do 1892 kierował wydziałem Patologii Ogólnej i Doświadczalnej na Uniwersytecie Jagiellońskim. Językiem polskim władał słabo, ale zyskał renomę jako dobry nauczyciel i eksperymentator.
Był żonaty z Kazimierą Reychman, córką Henryka (zm. 1926 w Wiedniu). Jego synem był Jerzy Adamkiewicz.
Dorobek naukowy.
Adamkiewicz w swojej pracy koncentrował się na patologii ośrodkowego układu nerwowego, szczególnie intensywnie badał unaczynienie ośrodkowego układu nerwowego. Opisał m.in. największą tętnicę korzeniową odcinka lędźwiowego rdzenia kręgowego, określaną dziś eponimem tętnicy Adamkiewicza. W 1889 roku opisał postępujące porażenie nerwów czaszkowych, opisane w 1927 jako nowa jednostka nozologiczna przez Raymonda Garcina i znane jako zespół Garcina.
Na początku lat 90. XIX wieku Adamkiewicz ogłosił, że odkrył pasożyta wywołującego nowotwory, którego nazwał "Coccidium sarcolytus", jak również przeciwnowotworową surowicę („kankroinę”). Ponieważ odkrycie okazało się być pomyłką, Adamkiewicz został poddany ostrej krytyce środowiska akademickiego UJ. Niedługo później opuścił Kraków i praktykował w Szpitalu Żydowskim Rothschilda w Wiedniu.
Należał do towarzystw lekarskich w Królewcu, Krakowie, Paryżu, Lipsku, Wiesbaden i Berlinie. Błędne odkrycie, którego słuszność bezskutecznie próbował udowodnić w jednej z wiedeńskich klinik chirurgicznych, odsunęło od świata naukowego i sprawiło, że zmarł w zapomnieniu.

</doc>
<doc id="1297485" url="https://pl.wikipedia.org/wiki?curid=1297485" title="Radio Vavamuffin">
Radio Vavamuffin

Radio Vavamuffin – singel zespołu Vavamuffin wydany z okazji pięciolecia działalności zespołu. Został wypuszczony w limitowanym nakładzie: 300 egzemplarzy zostało rozdane na urodzinowym koncercie zespołu, który odbył się 4 kwietnia 2008 w Stodole. Później sprzedawany jako edycja limitowana.
Oprócz oryginalnej wersji piosenki, na płycie znajduje się wersja zremiksowana przez Ba-Lan Sound System.

</doc>
<doc id="1297486" url="https://pl.wikipedia.org/wiki?curid=1297486" title="Chorągiew pancerna koronna Mikołaja Hieronima Sieniawskiego">
Chorągiew pancerna koronna Mikołaja Hieronima Sieniawskiego

Chorągiew pancerna koronna Mikołaja Hieronima Sieniawskiego – chorągiew piechoty II połowy XVII wieku, okresu wojen Rzeczypospolitej z Turcją i Rosją.
Fundatorem i patronem chorągwi był hetman polny koronny Mikołaj Hieronim Sieniawski herbu Leliwa (zmarł 15 grudnia 1683).
Żołnierze chorągwi znaleźli się w kompucie wojsk koronnych pod Wiedniem w 1683 (200 koni) i wzięli udział w wojnie polsko-tureckiej 1683-1699.

</doc>
<doc id="1297487" url="https://pl.wikipedia.org/wiki?curid=1297487" title="Batrachomachia">
Batrachomachia



</doc>
<doc id="1297489" url="https://pl.wikipedia.org/wiki?curid=1297489" title="Chorągiew husarska koronna Mikołaja Hieronima Sieniawskiego">
Chorągiew husarska koronna Mikołaja Hieronima Sieniawskiego

Chorągiew husarska koronna Mikołaja Hieronima Sieniawskiego – chorągiew husarska II połowy XVII wieku, okresu wojen Rzeczypospolitej z Turcją i Rosją.
Fundatorem i patronem chorągwi był hetman polny koronny Mikołaj Hieronim Sieniawski herbu Leliwa (zmarł 15 grudnia 1683), a faktycznym dowódcą – Mikołaj Żaboklicki.
Żołnierze tej chorągwi znaleźli się w kompucie wojsk koronnych pod Wiedniem w 1683 (w liczbie 200 koni) i wzięli udział w wojnie polsko-tureckiej.

</doc>
<doc id="1297491" url="https://pl.wikipedia.org/wiki?curid=1297491" title="Gayatri Spivak">
Gayatri Spivak



</doc>
<doc id="1297499" url="https://pl.wikipedia.org/wiki?curid=1297499" title="Ratusz w Quedlinburgu">
Ratusz w Quedlinburgu

Ratusz Starego Miasta w Quedlinburgu jest przykładem architektury municypalnej w środkowej Saksonii. Budynek ten łączy style: gotycki, późnorenesansowy, i neobarokowy. Jest jedną z ważniejszych zabytkowych budowli świeckich Quedlinburga.
Pierwszy ratusz powstał w tym miejscu w 1310. W XV wieku został przebudowany, W latach 1616-1619 wejście główne zostało przyozdobione monumentalnym portalem poprzedzone schodami przez co gmach otrzymał reprezentacyjne charakter. W 1901 budynek został powiększony o wschodnie neobarokowe skrzydło w celu wybudowania nowej sali ceremonialnej.
Znajduje się przy północnej pierzei rynku Starego Miasta. Najstarszą część tworzy dwukondygnacyjny budynek nakryty wysokim dachem dwuspadowym wzbogaconym lukarnami. Zbudowana z całości z kamienia zwarta bryła gmachu posiada w południowo-wschodnim narożniku niewysoką dwukondygnacyjną na planie sześcioboku wieżę. Ozdobiona jest ślepym maswerkiem, charakterystycznym dla gotyckich elewacji. Portal stanowi brama flankowana monumentalnymi kolumnami dźwigającymi szczyt z dekoracją rzeźbiarską. Tworzy ją kartusz z herbem miasta, figura Tyche – bogini dobrobytu, oraz dekoracja ornamentalna charakteryzująca zmierzch renesansu i początek baroku.
Przed ratuszem obok wieży narożnej stoi monumentalna figura Rolanda – główny bohater "Pieśni o Rolandzie" – historycznego hrabiego marchii bretońskiej o którym wzmiankował w "Vita Karoli Magni" Einhard. To późnogotyckie dzieło jest datowane na rok 1427.
Linki zewnętrzne.
Obszerna galeria zdjęć

</doc>
<doc id="1297503" url="https://pl.wikipedia.org/wiki?curid=1297503" title="Tannhäuser (poeta)">
Tannhäuser (poeta)

Tannhäuser (zm. ok. 1265) – średniowieczny niemiecki poeta zaliczany do minnesingerów. Od XV w. identyfikowany w balladach ludowych z bohaterem legendy o miłości Wenery i rycerza. Współcześnie znany przede wszystkim z opery Richarda Wagnera – "Tannhäuser".
W dziele Codex Manesse z ok. 1300 roku zachował się jego wizerunek w płaszczu zakonu krzyżackiego.

</doc>
<doc id="1297504" url="https://pl.wikipedia.org/wiki?curid=1297504" title="Carlos Luis Borges">
Carlos Luis Borges



</doc>
<doc id="1297505" url="https://pl.wikipedia.org/wiki?curid=1297505" title="Lista postaci serii Piątek, trzynastego">
Lista postaci serii Piątek, trzynastego

Lista fikcyjnych postaci z horrorów z serii "Piątek, trzynastego" (1980–2009):
"Przejdź do:" A B C Ć D E F G H I J K L Ł M N O P R S Ś T U W Z Ż 
A.
Alice Hardy.
Alice L. Hardy (ur. 1959) to ocalała dziewczyna (tzw. „final girl”) z "Piątku, trzynastego" (1980), grana przez Adrienne King. Pochodzi z Kalifornii, jest utalentowaną malarką oraz jednym z siedmiu studentów zaangażowanych przez Steve’a Christy'ego do odnowy i pracy w obozie nad jeziorem Crystal Lake. Wieczorem w piątek, 13 czerwca 1979 roku jej nastoletni koledzy zostają zamordowani, jeden po drugim. Alice zostaje znaleziona przerażona przez Pamelę Voorhees, rzekomą przyjaciółkę Christy'ego, a w rzeczywistości sprawczynię mordów. Pani Voorhees tłumaczy Alice, że Jason, jej jedyny syn, przed laty utonął w jeziorze przez nieuwagę konsolerów. Alice cudem unika śmierci z rąk psychopatki; morduje także Pamelę przy pomocy maczety, ścinając jej głowę.
W "Piątku, trzynastego II" (1981) widzimy Alice jako przewrażliwioną psychicznie dziewczynę, która nie potrafi uporać się ze wspomnieniami znad Crystal Lake. W części drugiej Alice zostaje pozostawiona sama w domu, bez opieki troskliwych rodziców, a do jej apartamentu włamuje się Jason. Alice ginie, zadźgana w skroń.
Jej ciało zostaje znalezione przez Ginny Field i Paula Holta w umiejscowionej w głębi lasu szopie zamieszkanej przez Jasona Voorheesa.
Andy.
Andy to bohater "Piątku, trzynastego III" (1982), kreowany przez Jeffreya Rogersa. Urodzony w 1962 roku jako Andrew Beltrami. Został zamordowany przez Jasona Voorheesa w niedzielę, 15 czerwca 1984 roku. Podobny los spotkał szóstkę jego przyjaciół, z którymi spędzał weekend w rezydencji Higgin's Haven, należącej do rodziców Chris Higgins, swojej koleżanki z college’u. Była wśród nich jego ówczesna dziewczyna Debbie, wraz z którą oczekiwał narodzin pierwszego dziecka. Policja znalazła zwłoki Andy’ego przecięte na pół w okolicach miednicy.
C.
Chili.
Chili to kreowana przez Rachel Howard bohaterka filmu "Piątek, trzynastego III". Urodziła się w 1962 roku. Jej prawdziwe imię to Jillian Howard, choć przyjaciele nazywali ją Chili. Zanim rozpoczęła naukę w college’u, wychowywała się w Filadelfii. Szkołę średnią ukończyła w 1980 roku. Przez przyjaciół Chili była określana jako rozrywkowa imprezowiczka z wielkim poczuciem humoru. Podczas weekendu w Higgin's Haven, rezydencji rodziców swojej koleżanki z college’u Chris Higgins, Chili partnerował jej ówczesny chłopak Chuck Garth, który podobnie jak ona został zamordowany w niedzielę, 15 czerwca 1984 roku.
Chris Higgins.
Chris Higgins jest ocalałą dziewczyną (final girl) z "Piątku, trzynastego III", kreowaną przez Danę Kimmell. Urodzona w 1965 roku nastoletnia dziewczyna, która mieszka w okolicach Crystal Lake. Powraca do rodzinnego domu, rezydencji Higgin's Haven, w dwa lata po ataku nieznanego sprawcy. Po tym traumatycznym zdarzeniu Chris zdecydowała, że powinna przenieść się do prywatnej szkoły. Po pomyślnym ukończeniu szkoły średniej w Crystal Lake, Higgins wybrała się do college’u. W czerwcu 1984 roku wraz z piątką kolegów z nowej szkoły przyjechała na weekend w rodzime strony, by odpocząć od miejskiego szumu w zacisznych terenach jeziora Crystal Lake. W trakcie filmu zostaje wyjaśnione, że napastnikiem, chcącym zamordować Chris przed kilkunastoma miesiącami, był Jason Voorhees. Jason, który nadal żyje w lasach opodal Crystal Lake, zaatakował ją ponownie, mordując najpierw jej przyjaciół. Chris obezwładniła Jasona ciosem siekiery, przez co funkcjonariusze policyjni, przybyli na miejsce wypadku, uważali go za zmarłego. Chris Higgins została odsunięta przez policję w ataku skrajnej histerii.
Chuck.
Kreowany przez Davida Katimsa bohater filmu "Piątek, trzynastego III". Urodził się jako Charles Garth w 1962 roku w przyjaznej rodzinie z suburbii. W latach siedemdziesiątych, jako dziecko, Chuck silnie popierał idee antywojenne; swój protest kontynuował także w latach studenckich. Jako nastolatek uzależnił się od narkotyków, podobnie jak jego dziewczyna Chili, która tak jak on zginęła 15 czerwca 1984 roku w rezydencji Higgin's Haven nad jeziorem Crystal Lake.
Clay Miller.
Clay Miller jest głównym bohaterem reboota "Piątku, trzynastego" (2009), granym przez Jareda Padaleckiego. Jest postawnym brunetem z włosami sięgającymi ramion. Matka Claya i jego siostry Whitney walczyła z rakiem, z tego powodu chłopak zadecydował w siedemnastym roku życia, iż opuszcza rodzinę, pozostawiając matkę pod opieką siostry. Gdy na pogrzebie rodzicielki nie zjawia się Whitney, Clay decyduje się ją odnaleźć. Przybywa do Crystal Lake, gdzie wybrała się ona wraz z grupą znajomych, jednak miejscowi mieszkańcy informują go, że dziewczyna nie żyje. Przy pomocy biwakującej nad miejscowym jeziorem studentki Jenny, Clay przeczesuje tereny Crystal Lake, napotykając w końcu na swojej drodze Jasona Voorheesa. Voorhees morduje przyjaciół Jenny, a Clay dowiaduje się, że jego siostra została przez niego porwana. Bohaterowi udaje się ocalić uwięzioną przez Jasona Whitney, lecz jego pomocnica, Jenna, zostaje zamordowana. Ostatecznie Miller rzekomo zabija Jasona, lecz ostatnia scena filmu wyjaśnia, że jego atak był nieskuteczny, a Jason nadal żyje. 
D.
Debbie.
Debbie to bohaterka filmu "Piątek, trzynastego III", grana przez Tracie Savage. Urodzona w 1963 roku jako Deborah Klein. Została zamordowana 15 czerwca 1984 roku w rezydencji Higgin's Haven − rodzinnym domu swojej przyjaciółki z college’u, Chris Higgins. Nad jeziorem Crystal Lake Debbie, podobnie jak szóstka jej przyjaciół, spędzała idylliczny weekend. Towarzyszył jej chłopak Andy, z którym oczekiwała przyjścia na świat pierwszego dziecka. Została zamordowana poprzez zadźganie maczetą w tył klatki piersiowej.
G.
Ginny Field.
Ginny Field to ocalała dziewczyna (final girl) z "Piątku, trzynastego II", grana przez Amy Steel. Jest bliską przyjaciółką Paula Holta, w okolice Crystal Lake przyjechała dnia 13 czerwca 1984 roku, by wraz z innymi młodymi ludźmi wziąć udział w przeprowadzanym przez niego treningu dla przyszłych konsolerów. Jest inteligentna i wrażliwa; zapoznając się z legendą dotyczącą Jasona Voorheesa, odczuwa do niego współczucie i żal. Jednak, gdy Jason morduje wszystkich jej współtowarzyszy, Ginny zmuszona jest do walki o swoje życie. W ucieczce przed psychopatą, odkrywa jego siedzibę w sercu lasu, gdzie znajduje zdekapitowaną głowę Pameli Voorhees i zwłoki wcześniejszych ofiar Jasona. Dziewczyna zakłada na siebie stary sweter jego matki, chcąc zidentyfikować się z nią i wzbudzić jego zaufanie. Jason ulega jej planowi, jednak pojawienie się Paula w domu Jasona psuje całą sytuację. Dochodzi do walki wręcz pomiędzy Paulem a Jasonem, podczas której Jason zostaje unieszkodliwiony przez Ginny. Tak czy inaczej w ostatnich scenach filmu, Jason powraca, wyciągając przez okno sparaliżowaną ze strachu Ginny. Dziewczyna cudem unika śmierci i zostaje przewieziona do szpitala.
J.
Jessica Kimble.
Jessica Kimble jest bohaterką filmu "" (1993), graną przez Kari Keegan. Jest siostrzenicą Jasona Voorheesa oraz córką Diany Kimble. Ma córkę Stephanie. Z powodu swoich korzeni, jest jedyną osobą, która potrafi unicestwić Jasona. Jessica jest odpowiedzialna za posłanie Jasona do piekła.
K.
Kia Waterson.
Kia Waterson to bohaterka filmu "Freddy kontra Jason" (2003), w której postać wciela się wokalistka i aktorka Kelly Rowland. Kia jest nastolatką ze Springwood, jedną z najlepszych przyjaciółek Lori Campbell. Celem Kii jest operacja plastyczna nosa, który – jak uważa dziewczyna – jej wymaga. Pojawienie się Jasona Voorheesa na ulicy Wiązów powoduje, że Kia zbliża się do dawniej przez siebie dręczonego szkolnego ofermy, Charliego Lindermana. Kia ginie, zamordowana przez Jasona Voorheesa.
L.
Lori Campbell.
Lori Campbell jest bohaterką, tzw. final girl, filmu "Freddy kontra Jason". W jej rolę wciela się Monica Keena. Lori to nastoletnia dziewczyna mieszkająca wraz z owdowiałym ojcem w Springwood, w domu nr 1428. Jest jednym z niewielu mieszkańców Springwood, który wie, że za morderstwami dokonywanymi na ulicy Wiązów nie stoi Freddy Krueger, a Jason Voorhees. Wraz ze swoim chłopakiem Willem i kilkorgiem przyjaciół ze szkoły próbuje powstrzymać Kruegera, który, zsyłając Voorheesa na ulicę Wiązów, dąży do rychłego powrotu z piekieł. Z pomocą specjalnego leku, hipnocylu, Lori decyduje się przejść do Świata Snów i porwać Freddy’ego do realnego świata, by następnie go unicestwić. Podczas konfrontacji z Freddym w Świecie Snów, dowiaduje się, że to on był mordercą jej matki. Lori "„ściąga”" Freddy’ego do Crystal Lake i zabija go. Istnieje alternatywna wersja losów Lori, zrealizowana jako jedno ze wstępnych zakończeń "Freddy’ego kontra Jasona", w której dziewczyna ginie, uprawiając seks z Willem, w dwa miesiące od wydarzeń przedstawionych w filmie.
M.
Maddy.
Maddy to postać z filmu "" (1988), kreowana przez Dianę Barrows. Maddy jest jednym z uczestników przyjęcia urodzinowego zorganizowanego dla Michaela nad Crystal Lake. To typowa zakompleksiona, niczym się nie wyróżniająca nastolatka. Dobre kontakty Maddy z inną z dziewcząt, Robin, uległy diametralnej zmianie, gdy Robin uwiodła Eddiego, chłopaka, którego upodobała sobie Maddy. Maddy zmieniła swój skromny wizerunek na bardziej wyzywający, jednak tuż po tak odważnym kroku została zamordowana przez Jasona Voorheesa w szopie, nieopodal miejsca przyjęcia.
Melissa.
Melissa to grana przez Susan Jennifer Sullivan negatywna bohaterka filmu "Piątek, trzynastego VII: Nowa krew". Melissa jest uczestniczką przyjęcia zorganizowanego nad Crystal Lake z okazji urodzin Michaela. Wyrachowana dziewczyna, która do konsekwentnie postawionego celu zmierza po trupach. Nie ma skrupułów, a by osiągnąć to, czego pragnie, zdolna jest manipulować innymi ludźmi. Melissie spodobał się Nick, który czas wolał jednak spędzać z Tiną Shepard. Dziewczyna postanowiła więc wykorzystać Davida, by wzbudzić w Nicku zazdrość. Podczas imprezy nad Crystal Lake, Melissa została zamordowana przez Jasona Voorheesa, podobnie jak większość jej przyjaciół.
R.
Rennie Wickham.
Rennie Wickham jest ocalałą dziewczyną (final girl) w filmie "" (1989). W jej rolę wcieliły się aktorki Jensen Daggett (w wieku nastoletnim) i Amber Pawlick (jako dziecko). Dziewczyna mieszkała w okolicach Crystal Lake. Gdy Rennie była młoda, została wrzucona przez ojczyma do jeziora, by nauczyć się pływać, i prawie zginęła, gdy młody Jason Voorhees chciał wciągnąć ją na dno jeziora. Wydarzenia przedstawione w filmie ukazują Rennie tuż po ukończeniu szkoły średniej, wraz z innymi licealnymi absolwentami wybierającą się ekskluzywnym liniowcem „Lazarus” do Nowego Jorku. Na pokład przepływającego obok Crystal Lake statku wdziera się Jason, który po kolei morduje niewinnych uczniów. Rennie, podobnie jak grupa ocalałych osób, zmuszona została do ucieczki przez Voorheesem na Manhattan. Tu też dziewczyna musiała walczyć o przetrwanie.
Rick Woodward.
Rick to bohater filmu "Piątek, trzynastego III", kreowany przez Paula Kratkę. Rick urodził się w 1963 roku w Szpitalu Pamiątkowym w Crystal Lake jako członek rodziny Woodward, która utrzymywała się z farmerstwa. Przez szereg lat dziewczyną Ricka była Chris Higgins. Rick nigdy nie poszedł do college’u, kończąc szkołę średnią w Crystal Lake w czerwcu 1981 roku. Zginął 15 czerwca 1984 roku, zamordowany przez Jasona Voorheesa. Według raportu policyjnego, głowa mężczyzny została zmiażdżona gołymi rękoma.
Rob Dier.
Rob Dier jest bohaterem filmu "" (1984). W jego rolę wcielił się Erich Anderson. Rob jest starszym bratem Sandry Dier, nastolatki, która przyjechała nad jezioro Crystal Lake wraz ze swoim chłopakiem Jeffreyem i została zamordowana przez Jasona Voorheesa, a której postać pojawiła się w "Piątku, trzynastego II". Rob przyjechał w strony Crystal Lake rzekomo, by polować na niedźwiedzie, jednak w rzeczywistości liczy na schwytanie Jasona, o którego ucieczce z kostnicy dowiedział się z telewizji, i na wymierzenie mu odpowiedniej kary. O zemście, której chce dokonać dowiaduje się Trish Jarvis. Rob zostaje jednak zabity przez Jasona Voorheesa w piwnicy jednej z kabin kampusowych 16 czerwca 1984 roku.
S.
Szalony Ralph.
Bohater "Piątku, trzynastego" oraz "Piątku, trzynastego II", kreowany przez Walta Gorneya. Jest mężczyzną mieszkającym w okolicach Crystal Lake, podstarzałym alkoholikiem, powszechnie uważanym za chorego psychicznie. Szalony Ralph ostrzega ludzi, by nie kierowali się w kierunku obozu nad Crystal Lake, który określa jako Obóz Krwi. Uważa się za zesłanego przez Boga, by ostrzegać przed zagrożeniem czyhającym nad Crystal Lake; zawsze powtarza: „"Jesteście głupi. Wszyscy jesteście głupi!"”. Bohater zostaje zabity przez Jasona Voorheesa w "Piątku, trzynastego II". Wytwórnia horrorów Crazy Ralph Films ochrzciła się na cześć jego postaci. W miniserii Marvela pt. "Marvel Knights: 4" bohaterowie "Fantastycznej czwórki" poznają ekscentrycznego mężczyznę fizjonomią zbliżonego do szalonego Ralpha.
T.
Tina Shepard.
Tina Shepard – główna bohaterka filmu "Piątek, trzynastego VII: Nowa krew", kreowana przez Lar Park-Lincoln oraz jako dziecko przez Jennifer Banko, luźno nawiązująca do postaci Carrie White, stworzonej przez Stephena Kinga. Dziewczyna posiada zdolności telekinetyczne. Kilkuletnia Tina przypadkowo zamordowała swojego ojca, niszcząc podest, na którym stał i topiąc go w jeziorze Crystal Lake. Jako nastolatka Tina w silnej traumie powróciła w rodzinne strony wraz z matką i psychiatrą. Pewnego wieczoru, usiłując przywrócić swoimi zdolnościami ojca do życia, Tina uwolniła uwięzionego na dnie jeziora Jasona Voorheesa. Jason zamordował jej matkę, doktora oraz grupę nastolatków, sąsiadujących Tinie przez weekend. Możliwości Tiny przyczyniły się jednak do krótkiej rezurekcji ojca, który wciągnął i uwięził Jasona z powrotem na dnie jeziora Crystal Lake. Po zwycięskiej walce z Voorheesem, Shepard wraz z Nickiem, drugim z ocalałych, została przewieziona do szpitala.
Tommy Jarvis.
Tommy Jarvis to jedyny pozytywny bohater serii, którego postać przewija się aż w trzech filmach. Rolę Tommy’ego odegrali: Corey Feldman ("Piątek, trzynastego IV: Ostatni rozdział" i '), John Shepherd ("Piątek, trzynastego V: Nowy początek", 1985) oraz Thom Mathews (', 1986). Ponadto Jarvis stał się też bohaterem filmu fanowskiego, "Never Hike Alone" (2017).
Po raz pierwszy, w 1984 roku, Tommy’ego poznajemy w filmie "Piątek, trzynastego IV: Ostatni rozdział", jako dwunastoletniego chłopca, fana horrorów i ambitnego twórcę masek potworów. Gdy Jason Voorhees ucieka z kostnicy szpitala okręgowego w Wesseksie i pojawia się nad jeziorem Crystal Lake, gdzie Tommy mieszka wraz z matką i nastoletnią siostrą Trish, chłopiec zmuszony jest do walki o własne życie. Jason morduje matkę Jarvisów i atakuje Trish. Tommy decyduje się ogolić głowę na zero, by przypominać Jasona w młodości, i podstępem uratować siostrę z opresji. Rozproszony wyglądem chłopca psychopata, zostaje przez niego zaatakowany swoją własną maczetą i wkrótce zabity.
W "Piątku, trzynastego V: Nowym początku" Tommy Jarvis powraca jako piętnastolatek z ciężkimi problemami emocjonalnymi, który ostatnie trzy lata swojego życia spędził w szpitalu psychiatrycznym. Jarvis zostaje przewieziony do zakładu dla trudnej młodzieży w Pinehurst, gdzie ma na nowo przystosowywać się do normalnego życia. Gdy Roy Burns, ojciec chłopaka zamordowanego w ośrodku, zaczyna popełniać morderstwa, podszywając się pod Jasona Voorheesa, w Tommym ponownie budzą się koszmary z dawnych lat. Chłopak zaczyna miewać halucynacje związane z psychopatycznym Voorheesem, jednak wkrótce morderca zostaje przez niego zamordowany i na jaw wychodzi, że za zabójstwami nie stał Jason. Tak czy inaczej, ostatnia scena, będąca elementem halucynacji Tommy’ego, przedstawia zabójstwo, którego Tommy dokonuje na asystentce dyrektora zakładu w Pinehurst, Pam.
W nieco ignorującej wydarzenia z "Nowego początku" części szóstej - "Jason żyje", silniejszy psychicznie Tommy decyduje się ostatecznie skonfontować z własnymi demonami przeszłości i w towarzystwie przyjaciela wybiera się na cmentarz w Crystal Lake, by raz na zawsze unicestwić Jasona Voorheesa. Tommy wykopuje zwłoki Voorheesa i przebija je metalowym prętem, jednak jego plan przynosi niezamierzony efekt, gdy podczas jego realizacji zrywa się burza, a uderzenie pioruna wskrzesza psychopatę. Jason morduje przyjaciela Tommy’ego, tymczasem sam Jarvis wybiera się na posterunek policji, by ostrzec szeryfa o niebezpieczeństwie zagrażającym ze strony Voorheesa. Szeryf zamyka Tommy’ego w więzieniu, uważając, że morderstwa, których zdążył już dokonać Jason, popełnił Jarvis. Córka szeryfa, Megan Garris, pomaga jednak wydostać się Tommy'emu z celi, by wraz z nim ostatecznie pozbyć się Jasona. Heroicznym wysiłkiem Tommy zakuwa Jasona w kajdany i osadza jego poturbowane ciało na dnie jeziora Crystal Lake, lecz gdy to początkowo nie skutkuje, Megan pokonuje Jasona, najeżdżając pędnikiem łodzi na jego głowę.
Nieznane są losy Tommy’ego Jarvisa po pokonaniu Jasona Voorheesa w części szóstej serii. Jarvis pojawia się w filmie fanowskim "Never Hike Alone" (2017), a jego rolę gra Thom Mathews; jest to jednak film niekanoniczny, nie wpisujący się oficjalnie w historię serii.
Trish Jarvis.
Trish Jarvis to grana przez Kimberly Beck bohaterka "Piątku, trzynastego IV: Ostatniego rozdziału". Wraz z matką i dwunastoletnim bratem Tommym żyła w okolicach Crystal Lake, kiedy psychopatyczny, domniemanie martwy Jason Voorhees zbiegł z kostnicy. Voorhees zamordował grupę nastolatków, obozujących w okolicach posiadłości Jarvisów, oraz matkę Trish i Roba Diera, chłopaka którego Trish poznała w lesie. Dziewczyna wraz z bratem musiała walczyć o życie. Ostatecznie Jason został zabity przez Tommy’ego, a Trish z bratem trafiła do okolicznego szpitala w ciężkim stanie psychicznym.
V.
Violet.
Violet to bohaterka filmu "Piątek, trzynastego V: Nowy początek", w której rolę wcieliła się Tiffany Helm. Violet jest jedną z pacjentek kliniki dla trudnej młodzieży w Pinehurst, gdzie, podobnie jak inni jej bywalcy, próbuje na nowo przystosować się do świata. Violet jest zbuntowaną młodą dziewczyną, której zamiłowaniem jest muzyka i taniec. Ginie w swoim własnym pokoju, zamordowana przez Roya Burnsa.
W.
Will Rollins.
Will Rollins to bohater "Freddy’ego kontra Jasona", grany przez Jasona Rittera. Will jest nastolatkiem z ulicy Wiązów, chłopakiem Lori Campbell. Pewnego wieczoru Will jest świadkiem morderstwa, którego ojciec Lori dokonuje na jej matce. Ojciec Lori, dr. Campbell, umieszcza Willa w Szpitalu Psychiatrycznym w Westin Hills, by zataić zbrodnię. Will zdecydował uciec z zakładu, dowiedziawszy się o zabójstwie, do którego dochodzi w rezydencji Campbellów. Po ucieczce chłopak ukrywa się w Springwood i kontaktuje się ze swoją dziewczyną, by następnie wspólnie stawić czoła Jasonowi Voorheesowi i Freddy'emu Kruegerowi, terroryzującym ulicę Wiązów.

</doc>
<doc id="1297506" url="https://pl.wikipedia.org/wiki?curid=1297506" title="Kazimierz Śramkiewicz">
Kazimierz Śramkiewicz

Kazimierz Śramkiewicz (ur. 20 stycznia 1914 w Poniecu, zm. 7 listopada 1998 w Gdańsku) – polski malarz, profesor PWSSP w Gdańsku, twórca szkoły sopockiej. Ojciec profesora gdańskiej ASP Andrzeja Śramkiewicza.
Życiorys.
Studiował na Wydziale Architektury Politechniki we Lwowie w latach 1932-1939. Dyplom artysty malarza uzyskał na Wydziale Sztuk Pięknych Uniwersytetu im. Mikołaja Kopernika w Toruniu w 1947 roku.
W latach 1938-1939 był asystentem w Katedrze Rysunku i Malarstwa Politechniki Lwowskiej, a w latach 1945-1951 asystentem, a następnie adiunktem w Katedrze Rysunku i Malarstwa Wydziału Architektury Politechniki Gdańskiej. Od 1950 roku był wykładowcą, od 1956 roku docentem, a od 1967 do 1986 roku profesorem Katedry Malarstwa i Rysunku Państwowej Wyższej Szkoły Sztuk Plastycznych w Gdańsku. Na uczelni pracował do 1984 roku.
Od 1939 roku prezentował swe prace na 65 wystawach indywidualnych i brał udział w ponad 250 wystawach zbiorowych w Polsce i wielu krajach Europy, Ameryki, Afryki i Azji.
Otrzymał liczne nagrody i wyróżnienia za wybitne osiągnięcia w twórczości malarskiej.
Prace Kazimierza Śramkiewicza znajdują się w zbiorach wielu muzeów i instytucji kulturalnych oraz kolekcjach prywatnych w kraju i za granicą. 
21 maja 2021 odbyła się uroczystość odsłonięcia tablicy, na kamienicy przy ulicy Podhalańskiej 16 w Oliwie, upamiętniającej Kazimierza Śramkiewicza, Annę Fiszer i Władysława Lama. W uroczystości wzięła udział Prezydent Gdańska Aleksandra Dulkiewicz.

</doc>
<doc id="1297510" url="https://pl.wikipedia.org/wiki?curid=1297510" title="Józef Grajnert">
Józef Grajnert

Józef Grajnert (ur. 1831, zm. w sierpniu 1910 w Kozubkach pod Łęczycą) – polski działacz oświatowy, folklorysta, etnograf, pisarz, tłumacz i wydawca.
Życiorys.
Jako uczestnik powstania styczniowego aresztowany i zesłany na Sybir, gdzie spędził trzy lata. Po powrocie w roku 1866 założył pierwsze w Królestwie czasopismo ludowe „Zorza”, które redagował przez 20 lat. Założyciel czasopisma „Opiekun zwierząt”.
Badania nad folklorem rozpoczął w latach pięćdziesiątych XIX wieku. W 1859 wydał rozprawę "„Studia nad podaniami ludu naszego”". Był jednym z autorów haseł do 28 tomowej Encyklopedii Powszechnej Orgelbranda z lat 1859–1868. Jego nazwisko wymienione jest w I tomie z 1859 roku na liście twórców zawartości tej encyklopedii.
Ponadto napisał "„Podarunek dla ludu naszego”" oraz "„Podania, powiastki, pieśni i bajki”" (1862-1863), "„Legendy, powiastki i pieśni”" (1893), "„Legendy”" (1904) oraz scenki rodzajowe dla teatrów amatorskich ("„Pan Łapcewicz”", "„Natura wilka ciągnie do lasu”").
Przetłumaczył i wydał w 1873 (po raz pierwszy w języku polskim) powieść Juliusza Verne’a "W osiemdziesiąt dni dookoła świata".
Członek Akademii Umiejętności.
Zmarł w Kozubkach pod Łęczycą podczas polowania w majątku córki. Został pochowany na warszawskich Powązkach (kwatera 175-6-9/10)
Dzieła.
Był autorem cennych materiałowo szkiców popularyzatorskich:

</doc>
<doc id="1297511" url="https://pl.wikipedia.org/wiki?curid=1297511" title="Zastępcy premiera Wielkiej Brytanii">
Zastępcy premiera Wielkiej Brytanii



</doc>
<doc id="1297514" url="https://pl.wikipedia.org/wiki?curid=1297514" title="Trzciniec (powiat myśliborski)">
Trzciniec (powiat myśliborski)

Trzciniec – osada w Polsce położona w województwie zachodniopomorskim, w powiecie myśliborskim, w gminie Nowogródek Pomorski.
W latach 1975–1998 miejscowość administracyjnie należała do województwa gorzowskiego.
Zobacz też: Trzciniec

</doc>
<doc id="1297516" url="https://pl.wikipedia.org/wiki?curid=1297516" title="Promień">
Promień



</doc>
<doc id="1297520" url="https://pl.wikipedia.org/wiki?curid=1297520" title="Aux Trois Frères">
Aux Trois Frères



</doc>
<doc id="1297521" url="https://pl.wikipedia.org/wiki?curid=1297521" title="Protestantyzm w Brazylii">
Protestantyzm w Brazylii

Protestantyzm w Brazylii posiada wielowiekową tradycję sięgającą czasów reformacji. 10 marca 1557 r. odprawione zostało w tym kraju pierwsze protestanckie nabożeństwo. W wieku XIX Brazylia stała się celem amerykańskich misji protestanckich, ponadto przybyła tu liczna niemiecka emigracja. W Brazylii protestanci określani są terminem „evangelicos”, najszybciej wzrastającym ugrupowaniem są zielonoświątkowcy. Według spisu z roku 2010 22% społeczeństwa stanowią protestanci.
Historia.
Pierwszymi protestantami jacy przybyli do Brazylii byli hugenoci, osiedlili się oni w zatoce Rio de Janeiro. Liderem wśród nich był Nicolas Durand de Villegaignon (1510-1571). W 1557 Jan Kalwin wysłał tam francuską misję i już 10 marca odbyło się pierwsze protestanckie nabożeństwo. W pierwszej połowie XVII wieku osadnicy z Holandii przybyli do Bahia i przez krótki czas administrowali tym regionem. W roku 1822 Brazylia uzyskała niepodległość i otworzyła swe granice na imigrantów. Wśród imigrantów było wielu protestantów: luteran, kongregacjonalistów, prezbiterian, metodystów, baptystów, anglikanów i adwentystów. Zakładali oni swoje kościoły.
W XIX wieku większość mieszkańców Brazylii nominalnie należała do kościoła katolickiego, jednak brazylijski kościół katolicki stale cierpiał na brak powołań kapłańskich. Po roku 1820 zaczęli przybywać misjonarze amerykańscy z rozmaitych ugrupowań protestanckich. W XIX wieku najbardziej aktywnym ugrupowaniem byli metodyści. Oprócz tego działali prezbiterianie i baptyści. W roku 1894 pojawili się adwentyści dnia siódmego, w 1896 założono YMCA. Protestanccy misjonarze zakładali szkoły i seminaria, uczelnie, w tej liczbie także Universidade Presbiteriana Mackenzie w São Paulo, oraz uczelnie rolnicze. Szkoły założone przez prezbiterian odegrały później kluczową rolę w rządowym systemie szkolnictwa. W 1887 protestanci założyli szpital w Rio de Janeiro. Misjonarze docierali ze swym przesłaniem głównie do klasy robotniczej, podczas gdy elity brazylijskie były albo katolickie albo ulegały stopniowej sekularyzacji. W 1914 kościoły protestanckie założone przez amerykańskich misjonarzy miały 47 000 wiernych, a obsługiwane były przez 282 misjonarzy. W Brazylii amerykańscy misjonarze odnosili większe sukcesy niż w Meksyku, Argentynie bądź jakimkolwiek innym kraju Ameryki Łacińskiej.
W 1890 roku w odpowiedzi na postępy protestantyzmu kościół katolicki przeprowadził reorganizację i zwiększył liczbę diecezji oraz kapłanów. Wielu protestantów przybyło z Niemiec, ale oni rzadko uprawiali prozelityzm i powiększali swój stan posiadania poprzez przyrost naturalny. Działalność protestanckich misjonarzy była utrzymywana przez misje amerykańskie i europejskie. W roku 1930 było już 700 000 protestantów. W 1930 roku Metodystyczny Kościół Brazylii uniezależnił się od misji zagranicznych i powołał własnego biskupa. Protestanci rekrutowali się głównie spośród klasy robotniczej, byli jednak mobilną i ambitną grupą społeczną, która stawiała sobie za cel robienie kariery i wspinanie się w górę po drabinie społecznej.
W roku 1930 udział procentowy poszczególnych ugrupowań protestanckich przedstawiał się następująco:
Od lat 70. obserwowany jest stały intensywny wzrost wyznawców protestantyzmu w Brazylii, szczególnie tradycji ewangelikalnej. Łączna liczba protestantów w tym kraju wynosi 42,3 miliona wiernych, co stanowi 22,2% społeczeństwa. Zgodnie ze statystycznymi szacunkami, jeżeli ewangelikalny protestantyzm będzie rozwijał się w takim samym tempie, co przez ostatnie dwadzieścia lat, w roku 2022 katolicy stanowić będą w Brazylii mniejszość religijną, podczas gdy jeszcze w 1980 roku stanowili 90% społeczeństwa. W latach 90. XX wieku każdego roku ok. 600 tysięcy Brazylijczyków opuszczało Kościół katolicki, aby przyłączyć się do zborów ewangelikalnych, na ogół są to zbory zielonoświątkowe.
W Brazylii funkcjonuje rozwinięta sieć placówek edukacyjnych prowadzonych przez protestantów. Rozwój adwentystów związany jest z ich systemem edukacyjnym. Najwięcej szkół posiada Kościół Adwentystów Dnia Siódmego (475 szkół podstawowych, 67 szkół średnich, dwa koledże oraz uniwersytet).
Ewangelikalni protestanci stali się również znaczącą i wpływową siłą polityczną w Brazylii. W roku 2007 około 10% członków parlamentu było ewangelikami. Do roku 2007 trzech gubernatorów Rio było protestantami, Luiz Inácio Lula da Silva w agresywnym stylu zabiegał o ewangelikalne głosy podczas wyborów prezydenckich w roku 2006.
Rio de Janeiro jest stanem z najmniejszym udziałem procentowym katolików (w roku 2002 było ich 57,2%). Największy procent katolików znajduje się w północno-wschodniej części Brazylii. Jest to najuboższa część Brazylii.
Współczesny rozwój ewangelikalizmu i ruchu zielonoświątkowego.
W roku 1960 protestanci stanowili zaledwie 4%, podczas gdy katolicy 93% społeczeństwa. W roku 2000 protestanci osiągnęli 15%, katolicy zaś 74%. W 2010 roku protestanci stanowili 22,2%, a katolicy 64,6%.
W 1910 założona została pierwsza zielonoświątkowa denominacja w Brazylii – Kongregacja Chrześcijan. W 1911 roku powstały tam Zbory Boże, które stały się główną zielonoświątkową denominacją i największym protestanckim kościołem w Brazylii. W roku 2000 Zbory Boże liczyły 8,4 milionów dorosłych członków, w roku 2010 – 12,3 milionów.
Aż do końca lat 70. XX wieku, większość brazylijskich protestantów należała do tradycyjnych protestanckich kościołów: luteran, prezbiterian oraz baptystów. Od końca lat 70. obserwuje się nagły wzrost liczby zielonoświątkowców oraz charyzmatyków, zwłaszcza tych, którzy głoszą ewangelię sukcesu. Największe skupisko zielonoświątkowców znajduje się w Rio de Janeiro, drugim pod względem liczby ludności mieście Brazylii. W roku 1992 91% osób regularnie uczęszczających do kościoła, uczęszczały do zborów zielonoświątkowych. Zielonoświątkowcy docierają do ubogich dzielnic miejskich. Według oceny socjolożki Cecilii Mariz (1994) wzrost pentekostalizmu wynika ze sposobu w jaki zielonoświątkowcy motywują Brazylijczyków do radzenia sobie ze swoim ubóstwem. Antropolog John Burdick (1993) tłumaczy to „kultem nawiedzenia”. R. Andrew Chesnut rozwój pentekostalizmu wyjaśnia tym, że zielonoświątkowcy w przeciwieństwie do innych kościołów oferują uzdrowienie. Znaczna część zielonoświątkowców z amazońskiego miasta Belém twierdzi, że zaznało fizycznego uzdrowienia. W przypadku kobiet wielką rolę odgrywa również uzdrowienie kryzysu rodzinnego.
Przeprowadzony w 2010 spis ujawnił, że od roku 2000 największy wzrost odnotowały zielonoświątkowe i charyzmatyczne denominacje (Assembleia de Deus, Igreja Universal do Reino de Deus, Nova Vida i inne) reprezentując odtąd 60% protestantów i 10,4% brazylijskiej populacji. Natomiast starsze kościoły protestanckie (luteranie, prezbiterianie, metodyści, baptyści, także adwentyści) odnotowały spadek udziału procentowego reprezentując odtąd 18,5% protestantów i 4,1% populacji. Historyczne kościoły protestanckie przeżywają stagnację. Według spisu z roku 2010 63,7% zielonoświątkowców (Assembleia de Deus, Igreja do Evangelho Quadrangular i Igreja Universal do Reino de Deus) ma płacę poniżej minimalnej (w przypadku katolików jest to 59,2%). Spis ujawnił, że najniższy odsetek osób o płacy poniżej minimalnej występuje u spirytystów. Wśród mieszkańców wsi katolicy stanowią 77,9% natomiast zielonoświątkowcy – 10,1%, w miastach katolicy stanowią 62,2% mieszkańców a zielonoświątkowcy – 13,9%. Średnia krajowa to 64,6% dla katolików i 12,2% dla zielonoświątkowców.
W 2013 roku 2 miliony ewangelicznych chrześcijan z całej Brazylii przeszło ulicami São Paulo w Marszu dla Jezusa.
Reakcje kościoła katolickiego.
Kościół katolicki długo nie dostrzegał zagrożenia ze strony protestantyzmu. W 1965 roku Daniel Rops pisał: „Ekspansja protestancka załamała się całkowicie w Ameryce Łacińskiej”.
Podczas wizyty Jana Pawła II w Brazylii w roku 1980 zgromadziło się pół miliona ludzi, natomiast w roku 1991 już tylko 100 tysięcy i tylko 10 milionów katolików regularnie uczęszczało na mszę. W tym samym roku Edir Macedo, popularny brazylijski ewangelista, zgromadził 400 tysięcy ludzi.
Przedstawiciele kościoła katolickiego w publicznych wystąpieniach przekonują o wyższości kościoła katolickiego i zachęcają swoich wiernych do pozostania w swoim kościele. Zarzuca się, że wiele sekt zakładanych jest po to tylko, aby budować prywatne fortuny założycieli. Były prymas Brazylii, Eugênio de Araújo Sales, zarzucił nowo powstającym kościołom ewangelikalnym, że nie mają charakteru kościelnego, że zajmują się prawami człowieka, a ich praca duszpasterska jest pracą socjalną.
Na przełomie wieków przedstawiciele kościoła katolickiego w oficjalnych wypowiedziach nie przywiązywali większej wagi do statystyk, twierdzili że rozwój ewangelikalnych ugrupowań stabilizuje się. Jednak w pierwszej dekadzie XXI wieku wzrost protestantów nadal był kontynuowany, co ujawniły badania statystyczne przeprowadzone przez IBGE w roku 2010. Przyczyn upatruje się w niedoborze katolickich powołań kapłańskich oraz moralnym relatywizmie napływającym z Europy. Zwraca się też uwagę na to, że kościół katolicki w Brazylii zawsze miał słabe oparcie w wiernych. W XIX wieku jeden kapłan przypadał na 100 tysięcy wiernych, na początku at 80. jeden kapłan przypadał na 7 692 wiernych, podczas gdy średnia światowa w tym czasie wynosiła jeden na 1344, a średnia europejska – jeden na 1067.
By powstrzymać rozwój protestantyzmu zaczęto kopiować protestanckie metody i wprowadzać je do kościoła katolickiego. Wzmocniono swoją obecność w środkach przekazu, utworzono dodatkowe radiostacje lokalne oraz telewizję, w nadziei, że zahamują odpływ wiernych. Nadzieję upatruje się w rozwoju ruchu charyzmatycznego wewnątrz kościoła katolickiego. W roku 1980 charyzmatycy z kościoła katolickiego liczyli mniej niż 4 miliony osób, w roku 2013 było już ich 13 milionów. Przewiduje się, że w przyszłości charyzmatycy zdominują kościół katolicki. Dla kształcących się w seminariach kleryków charyzmatycy są bliżsi niż teologia wyzwolenia, popularna w drugiej połowie XX wieku. Większość katolickich rozgłośni jest w rękach charyzmatyków. Liderem charyzmatycznych katolików jest Marcelo Rossi, były instruktor aerobiku. W 1997 spotkał się z nim Jan Paweł II i rozmawiał z nim o potrzebie znalezienia sposobu na powstrzymanie protestantyzmu. Jego działalność jest krytykowana w kościele katolickim, kardynał Odilo Scherer, przełożony Rossiego, powiedział, że kapłan nie powinien zachowywać się jak showman. W 2007 podczas wizyty Benedykta XVI Rossi nie został dopuszczony do papieża.
Kościoły protestanckie w Brazylii.
Lista największych wyznań protestanckich w Brazylii za rok 2010 (większość danych dotyczy dorosłych członków):

</doc>
<doc id="1297523" url="https://pl.wikipedia.org/wiki?curid=1297523" title="Prawdomów Wyrzykowski">
Prawdomów Wyrzykowski

Mieczysław Prawdomów Wyrzykowski (ur. 1820 w Białej Podlaskiej, zm. 27 listopada 1878 w Warszawie) – prawnik polski, adwokat, zesłaniec.
Życiorys.
Urodzony w rodzinie mieszczańskiej, był synem Marcina i Franciszki z Maleszewskich. Kształcił się w szkole powszechnej w Białej, od 1834 był uczniem jednego z warszawskich gimnazjów. Po zakończeniu edukacji szkolnej utrzymywał się z udzielania prywatnych lekcji. Był związany z organizacją spiskową Świętokrzyżców pod wodzą Gustawa Ehrenberga (stanowiącą filię Stowarzyszenia Ludu Polskiego). U schyłku 1838 zatrzymanie członka organizacji Jana Krzywickiego doprowadziło do dekonspiracji; wśród zatrzymanych znalazł się również Wyrzykowski, współlokator Krzywickiego, osadzony w X Pawilonie Cytadeli Warszawskiej. Swoimi zeznaniami przyczynił się do dalszych aresztowań. W czasie procesu w maju 1839 sąd polowy uznał, że Wyrzykowski nie był członkiem organizacji, ale za wykonywanie poleceń jego kierownictwa i rozpowszechnianie ulotek otrzymał wyrok skazujący na osiedlenie się na Syberii. Wyrok zatwierdził namiestnik Iwan Paskiewicz i 5 czerwca 1839 Wyrzykowski został wywieziony z Warszawy. Kolejne kilkanaście lat spędził w Tomsku.
Okres przymusowego osiedlenia się na Syberii Wyrzykowski wykorzystał prawdopodobnie na studia prawnicze, gdyż po powrocie do Warszawy w drugiej połowie lat 50. XIX wieku otworzył kancelarię adwokacką. Był patronem trybunału cywilnego, później uzyskał stopień mecenasa, dzięki czemu mógł występować w sprawach przed Departamentem Rządzącego Senatu. Jeszcze raz jego osoba stała się obiektem zainteresowania carskiej policji po wybuchu powstania styczniowego; w 1863 przez trzy miesiące był więziony w Cytadeli Warszawskiej, a po zwolnieniu pozostawał przez pewien czas pod obserwacją.
Wyrzykowski specjalizował się w sprawach ziemiańskich, w tym zagadnieniach serwitutowych. Charakterystyczna dla jego wystąpień sądowych była obecność przysłów ludowych. Cieszył się opinią niezrównanego facecjonisty, co czyniło zeń cenioną postać warszawskiej inteligencji; często gościła go na swoich wtorkowych wieczorach pisarka Maria Ilnicka.
Był dwukrotnie żonaty. Pierwsza żona poślubiona na zesłaniu Helena Wierzbicka, zmarła w Tomsku w styczniu 1852. Powtórnie ożenił się z Marią Salomeą Witanowską córką Michała i Anny z Sokołowskich. Ślub odbył się 25 kwietnia 1861 w Warszawie. Maria Wyrzykowska zmarła 3 sierpnia 1896.

</doc>
<doc id="1297524" url="https://pl.wikipedia.org/wiki?curid=1297524" title="Kacanka (rzeka)">
Kacanka (rzeka)

Kacanka – rzeka, prawostronny dopływ Koprzywianki o długości 34,89 km i szerokości 3–8 m. 
Nad Kacanką leżą: Wierzbka, Malkowice, Wola Malkowska, Mostki, Wiśniowa, Wola Wiśniowska, Czajków Północny i Południowy, Wiązownica Duża, Mała oraz Kolonia, Bukowa Królewice oraz Bazów. W Bazowie rzeka uchodzi do Koprzywianki.

</doc>
<doc id="1297525" url="https://pl.wikipedia.org/wiki?curid=1297525" title="Reprezentacja Kajmanów w piłce nożnej mężczyzn">
Reprezentacja Kajmanów w piłce nożnej mężczyzn

Reprezentacja Kajmanów w piłce nożnej należy do federacji CONCACAF zrzeszającej reprezentacje Ameryki Północnej, Środkowej i Karaibów. Od powstania reprezentacji, drużyna nie awansowała do Złotego Pucharu CONCACAF, ani też do mistrzostw świata. Trenerem kadry jest Jamajczyk Carl Brown, a prezydentem federacji Jeffrey Webb. Piłkarze grają w czerwono-białych koszulkach, niebiesko-białych spodenkach i czerwono-białych getrach.
Kajmany zajmowały 18 maja 2011 23. miejsce w CONCACAF.

</doc>
<doc id="1297527" url="https://pl.wikipedia.org/wiki?curid=1297527" title="Polocyt">
Polocyt



</doc>
<doc id="1297530" url="https://pl.wikipedia.org/wiki?curid=1297530" title="Albert Wojciech Adamkiewicz">
Albert Wojciech Adamkiewicz



</doc>
<doc id="1297532" url="https://pl.wikipedia.org/wiki?curid=1297532" title="Porangahau">
Porangahau

 
Porangahau - miejscowość we wschodniej Nowej Zelandii. Położone jest na Wyspie Północnej w południowej części regionu Hawke’s Bay. Miasto leży niedaleko góry Taumatawhakatangihangakoauauotamateapokaiwhenuakitanatahu.

</doc>
<doc id="1297533" url="https://pl.wikipedia.org/wiki?curid=1297533" title="Telechany">
Telechany

Telechany (, ) – osiedle typu miejskiego na Białorusi w obwodzie brzeskim w rejonie iwacewickim, ok. 4,2 tys. mieszkańców (2010).
Dawne miasteczko w granicach Rzeczypospolitej Obojga Narodów.
Siedziba parafii rzymskokatolickiej pw. Podwyższenia Krzyża Świętego i prawosławnej pw. Świętej Trójcy.
Położenie.
Dawne miasteczko położone na Polesiu nad Kanałem Ogińskiego niedaleko Pińska w zabagnionych rozlewiskach rzeki Jasiołdy na Ostrowiu Telechańskim.
Nazwa.
Według lokalnych przekazów nazwa miejscowości ma pochodzić od pochowanego tu ciała chana tatarskiego, który najechał Ruś. Obecna białoruska nazwa miejscowości to "Cielechany", stąd prawdopodobnie ta legenda.
Historia.
Rzeczpospolita Obojga Narodów.
Pierwsze wzmianki z XVI wieku, w XVII wieku nazywane jest już miasteczkiem. W 1648 roku Telechany należały do Krzysztofa Dolskiego herbu Kościesza. Dobra te należały do Dolskich, później Wiśniowieckich. W 1744 za sprawą małżeństwa Anny Wiśniowieckiej z Tadeuszem Ogińskim w rękach Ogińskich – ich synem był Michał Kazimierz Ogiński wojewoda wileński i hetman wielki litewski, twórca Kanału Ogińskiego wybudowanego w latach 1765–1784. Kanał ten przechodzi przez miasteczko i dzięki niemu powstał tu port, siedziba zarządu kanału i stocznia rzeczna, dając impuls do rozwoju miejscowości.
Oprócz urządzeń związanych z kanałem działała tu fabryka fajansów, której produkcja obejmowała głównie zastawę stołową, ozdobne figurki i kafle piecowe oraz manufaktura sukna. W końcu XVIII wieku dobra telechańskie sprzedano Wojciechowi Pusłowskiemu.
Zabór rosyjski.
Po Rozbiorach Telechany zostały zajęcie przez Rosję. Na początku XIX wieku nierentowna manufaktura oraz fabryka fajansów (od przejęcia przez Żydów produkty traciły na jakości) zostały zamknięte. W tym okresie oprócz portu, stoczni i kanału działały tu młyny, huta szkła, gorzelnia i miasteczko rozwijało się dalej, w ciągu ostatnich 20 lat XIX wieku niemal podwajając swoją liczbę ludności do ok. 1000 osób. W 1817 roku Wojciech Pusłowski zbudował kościół katolicki. W 1880 roku wskutek pożaru w Telechanach spłonęły prawie wszystkie budynki, w tym drewniany kościół katolicki i cerkiew. Po pożarze zbudowano nowy murowany kościół. W 1895 roku u wylotu ulicy Kościelnej, na miejscu gdzie stała huta Ogińskiego, Franciszek Pusłowski wybudował nową hutę szkła. Kanał funkcjonował do I wojny światowej, zapewniając wygodną drogę dla handlu i transportu surowców na Polesiu. Podczas rewolucji w 1905 roku carska policja wywołała w Telchanach pogrom żydowski.
W czasie I wojny światowej Telechany po 1915 roku zostały zajęte przez wojska niemieckie. W tym też czasie podczas walk z wojskami carskimi został zniszczony barokowy pałac Ogińskich. Niemcy w związku z budową linii zaopatrzeniowych i betonowych fortyfikacji zbudowali po 1915 roku linię kolejki wąskotorowej z Iwacewicz do Telechan. W celu wywozu drewna Niemcy zbudowali na zachód od wsi Wygonoszcz nowoczesny tartak i elektrownię, z osobną linią wąskotorową i nową wsią Kraśnica.
W granicach II RP (1921-1939).
Po pokoju ryskim w 1921 roku Telechany wchodziły w skład Rzeczypospolitej Polskiej. Sytuacja jednak nadal była napięta, czego dowodem był napad 40 osobowego sowieckiego oddziału terrorystycznego na posterunek Policji Państwowej w Telechanach. Po otoczeniu miasteczka w nocy z 25 na 26 sierpnia 1923 r. i opanowaniu posterunku policji oddział sowiecki uwięził wójta i zażądał od mieszkańców okupu w wysokości 5 tys. dolarów oraz 2 tys. rubli w złocie, jednak nie uzyskawszy ani rubla, zamordowali wójta strzałem w tył głowy. Zastrzeleni zostali także starszy posterunkowy Mieczysław Mirkowski i posterunkowy Antoni Szmiglarski oraz dwaj inni mieszkańcy Telechan. Po ograbieniu miasteczka i załadowaniu na furmanki zrabowanych łupów, sowieci zbiegli w kierunku ZSRR.
W latach 1923–1927 kanał został wyremontowany nakładem rządu niepodległej Polski i nadal mieściła się tu siedziba zarządu kanału, a także stocznia rzeczna remontowo-budowlana. Przy śluzie zbudowano budynek Przedsiębiorstwa Odbudowy Kanału Ogińskiego. Kanał uroczyście uruchomiono w Telechanach w dniu 9 lipca 1927 roku przy udziale ministra robót publicznych Jędrzeja Moraczewskiego i ministra reform rolnych Witolda Staniewicza. Po remoncie kanałem kursowały statki na trasie Pińsk-Telechany odbywające regularne rejsy pasażerskie i wycieczkowe. Dodatkowo miasteczko posiadało połączenie koleją wąskotorową z Iwacewiczami, a tam była możliwość przesiadki na linię kolejową Brześć-Baranowicze. Kanał był także drogą spławiania drewna. W okresie międzywojennym w Telechanach istniały 2 żydowskie synagogi. W 1934 roku zbudowano nową cerkiew, w której duchownym był ojciec Joan Strukowski. Burmistrzem był Ludwik Kowalewski, który zagospodarował brzegi jeziora na kanale Ogińskiego jako miejsca rekreacji dla mieszkańców. Zbudowano Dom Ludowy. Proboszczem był ksiądz Apoloniusz Tarnogórski. W 1938 roku właścicielem dworu w Telechanach był Wojciech Pusłowski. W 1939 roku ukończono budowę nowego szpitala, jednak przed wybuchem wojny nie zdołano go otworzyć. Za II Rzeczypospolitej miejscowość była siedzibą wiejskiej gminy Telechany.
II wojna światowa (1939-1945).
Okupacja sowiecka.
We wrześniu 1939 miejscowość została zajęta przez Armię Czerwoną i wcielona do ZSRR. Ludność poddano represjom, a wielu Polaków aresztowano, w tym burmistrza, nadleśniczego i policjantów. Zlikwidowano prywatne warsztaty, sklepy i aptekę, a energia elektryczna była dostarczana tylko przez cztery godziny dziennie. Komuniści skonfiskowali wszystkie odbiorniki radiowe. Radzieccy komuniści zamordowali nauczyciela Gwiazdowskiego, a jego ciężarną żonę wywieźli na Syberię.
Okupacja hitlerowska.
W czerwcu 1941 roku Telechany została zajęte bez walki przez oddziały niemieckiego Wehrmachtu, po wcześniejszej ucieczce administracji sowieckiej i NKWD. Administracja niemiecka na początku okupacji dokonała kilku mordów na mieszkańcach i utworzyła lokalną umundurowaną policję porządkową. W pierwszych dniach sierpnia 1941 r. na terenie uroczyska Grecziszcze naziści zamordowali około 1400 żydowskich mieszkańców Telechan. Według innych źródeł Żydów, w tym małe dzieci, Niemcy rozstrzelali z karabinu maszynowego koło cmentarza żydowskiego. Jednostką niemieckiej kawalerii SS, która przeprowadziła mord na Żydach dowodził pułkownik Gustav Lombard. W 1942 roku został rozstrzelany przez Niemców przedwojenny kierownik szkoły Jan Pierowski. W 1942 roku w miasteczku stacjonował oddział żołnierzy łotewskich zwalczający sowiecką partyzantkę, a następnie żołnierzy litewskich. W tym samym roku partyzanci sowieccy spalili młyn i tartak. W 1943 roku w Telechanach stacjonował oddział armii węgierskiej. Po ewakuacji Niemców w 1943 roku, miasteczko zostało obrabowane przez bandy, a następnie zostało zajęte przez sowiecką partyzantkę, jednak w lutym 1944 roku zostało ponownie na krótko zajęte przez Wehrmacht.
W czerwcu 1944 roku Telechany ponownie zajęła Armia Czerwona.
W granicach ZSRR (1945-1991).
Po 1945 roku miejscowość włączono do ZSRR. W 1949 roku komuniści uwięzili na kilka lat prawosławnego księdza Joana Strukowskiego. Kościół katolicki przy ulicy Kościelnej (później Lenina) został przebudowany na kinoteatr i dobudowano do niego nowy budynek. Kanału po wojnie nie odbudowano i ustała żegluga.
W Republice Białoruś.
Obecnie miejscowość zamieszkują głównie Białorusini, gdy tymczasem do wojny zamieszkiwała je głównie ludność żydowska i polska, natomiast Białorusini zasiedlali zaś okoliczne wsie. Centralny plac miasteczka nosi nazwę Plac Lenina – znajduje się tu pomnik Lenina, apteka i sklep wielobranżowy Uniwermag. Zabudowa miasteczka jest głównie drewniana i pochodzi z okresu sprzed II wojny światowej. W miejscowości działa kilka drobnych zakładów obróbki drewna i baza melioracji dla okolicznych terenów, nad Jeziorem Wólkowskim działa ośrodek wypoczynkowy.

</doc>
<doc id="1297534" url="https://pl.wikipedia.org/wiki?curid=1297534" title="Didier Mollard">
Didier Mollard

Didier Mollard (ur. 4 grudnia 1969 w Chambéry) – francuski skoczek narciarski, który występował w latach 1985–1997.
Najlepsze wyniki w Pucharze Świata osiągnął w sezonie 1992/1993, w którym w klasyfikacji generalnej skoków narciarskich zajął 7. miejsce oraz 2. miejsce w klasyfikacji lotów narciarskich. W tym sezonie był czterokrotnie na podium w konkursach Pucharu Świata, a sześciokrotnie w całej karierze.

</doc>
<doc id="1297539" url="https://pl.wikipedia.org/wiki?curid=1297539" title="Waipara (miasto)">
Waipara (miasto)

Waipara – miasto w Nowej Zelandii w regionie Canterbury. Położone jest na Wyspie Południowej przy ujściu rzeki Waipara do morza. Leży 60 km na północ od Christchurch.
Region Waipara posiada reputację najlepszego producenta win ze szczepów pinot noir, riesling i chardonnay w Nowej Zelandii. W Waipara odnotowano najwyższe temperatury w lecie i najmniejszą sumę opadów ze wszystkich produkujących wina regionów Nowej Zelandii.

</doc>
<doc id="1297540" url="https://pl.wikipedia.org/wiki?curid=1297540" title="Ryszard Stryjec">
Ryszard Stryjec

Ryszard Stryjec (ur. 30 kwietnia 1932 w Lipniszkach koło Lidy, zm. 5 czerwca 1997 w Gdańsku) – polski grafik, malarz, rzeźbiarz, ceramik.
Życiorys.
Rodzina Stryjców za zasługi dla Polski otrzymała majątek na Kresach, tzw. "panis bene merentium" (chleb dobrze zasłużonych). Ojciec, Jan Stryjec (legionista), został aresztowany i zamordowany przez NKWD, a rodzina została deportowana do Kazachstanu. Po II wojnie światowej rodzina wróciła do Polski (1946) i osiedliła się w Trójmieście, gdzie artysta w latach 1950-1952 uczył się w Państwowym Liceum Sztuk Plastycznych w Gdyni-Orłowie (obecnie wchodzi w skład Zespołu Szkół Plastycznych w Gdyni-Orłowie).
W latach 1952-1958 kontynuował naukę w Państwowej Wyższej Szkole Sztuk Plastycznych w Sopocie, później przeniesionej do Gdańska (od 1996 roku nazwa szkoły: Akademia Sztuk Pięknych w Gdańsku). Studiował malarstwo w pracowniach profesora Stanisława Teisseyre'a i Krystyny Łady-Studnickiej oraz grafikę u profesora Zygmunta Karolaka. W latach 1955-1962 był związany z grupą ceramiczną „Kadyny”, kierowaną przez Hannę Żuławską. Od 1965 roku mieszkał w domu przy gdańskim Targu Rybnym, gdzie obecnie wmurowana jest pamiątkowa tablica poświęcona artyście; autorstwa wieloletniego przyjaciela, gdańskiego rzeźbiarza Bronisława Tuska.
Redaktor graficzny miesięcznika „Litery” (1962–1974), redaktor, następnie kierownik pracowni graficznej tygodnika „Czas” (1975–1978), współpracował też z niszowym pismem "Socjaldemokrata Gdański". Wielokrotnie nagradzany w konkursach i na wystawach krajowych i zagranicznych, m.in. wystawach grafiki marynistycznej, Triennale Rysunku we Wrocławiu, Międzynarodowym Biennale Exlibrisu w Malborku, wystawach sztuki polskiej w Lipsku, Siegen i Luneburgu.
Ryszard Stryjec uprawiał malarstwo, rzeźbę i ceramikę, a przede wszystkim grafikę. Stworzył kilka tysięcy prac. Cechą charakterystyczną jego twórczości było wplatanie postaci fantastycznych, bajkowych i biblijnych w motywy gdańskie. Prace artysty były prezentowane na licznych wystawach zbiorowych i indywidualnych w kraju i za granicą, m.in. we Francji, Niemczech, Holandii i Finlandii oraz znajdują się w wielu prywatnych kolekcjach Trójmiasta.
Został pochowany na gdańskim Cmentarzu Srebrzysko (rejon V, taras I, rząd 1).

</doc>
<doc id="1297542" url="https://pl.wikipedia.org/wiki?curid=1297542" title="6 Kresowy Batalion Rozpoznawczy">
6 Kresowy Batalion Rozpoznawczy

6 Kresowy Batalion Rozpoznawczy im. gen. Józefa Hallera (6 br) - pododdział rozpoznawczy Wojska Polskiego.
W 1995 stacjonujący w garnizonie Gubin 2 batalion rozpoznawczy został przemianowany na 6 batalion rozpoznawczy.
31 grudnia 1998 batalion został rozformowany.
Tradycje batalionu.
20 maja 1995 batalion przyjął tradycje następujących pułków kawaleryjskich:
Symbole batalionu.
Sztandar&lt;br&gt;
26 października 1995 Prezydent RP Lech Wałęsa nadał batalionowi sztandar ufundowany przez Społeczny Komitet Fundacji Sztandaru.
11 listopada 1995 na rynku w Lubsku dowódca 5 Kresowej Dywizji Zmechanizowanej, generał brygady Zbigniew Jabłoński, w imieniu Prezydenta Rzeczypospolitej Polskiej, dokonał aktu wręczenia nowego sztandaru dowódcy jednostki podpułkownikowi dyplomowanemu Andrzejowi Kuśnierkowi. Rodzicami chrzestnymi sztandaru zostali: Danuta Urbańczyk i były żołnierz 6 Pułku Strzelców Konnych, podchorąży rezerwy magister Władysław Kuźniar.
Opis sztandaru&lt;br&gt;
Na stronie głównej płata sztandaru wyhaftowana jest cyfra „6” oznaczająca numer batalionu. Na odwrotnej stronie sztandaru widnieje herb Lubska – fundatora sztandaru, a w dalszej kolejności odznaka pamiątkowa 6 Kresowego Batalionu Rozpoznawczego im. gen. Józefa Hallera, herb rodowy hetmana wielkiego koronnego Stanisława Żółkiewskiego – patrona 6 PSK oraz herb Gubina nawiązujący do miejsca stacjonowania jednostki. Autorem projektu sztandaru jest mjr Jan Rostkowski. 

</doc>
<doc id="1297543" url="https://pl.wikipedia.org/wiki?curid=1297543" title="Mista">
Mista

Mista, właśc. Miguel Ángel Ferrer Martínez (ur. 12 listopada 1978 w Caravaca de la Cruz) – hiszpański piłkarz występujący na pozycji napastnika, obecnie trener Atlético Ottawa. W 2005 reprezentant Hiszpanii.
Kariera klubowa.
Miguel Ángel Ferrer Martínez zawodową karierę rozpoczynał w 1996 roku w Realu Madryt. Początkowo występował w trzecim zespole "Królewskich", a w 1997 roku znalazł się w kadrze Realu Madryt Castilla, czyli drużyny rezerw hiszpańskiego klubu. Grywał tam regularnie, a w sezonie 1997/1998 w 27 spotkaniach zdobył dziewiętnaście bramek.
W styczniu 1999 roku Mista został wypożyczony do CD Tenerife, a następnie działacze „Chicharreros” wykupili hiszpańskiego napastnika na stałe. W nowej drużynie Miguel wywalczył sobie miejsce w pierwszej jedenastce i był jedną z najważniejszych postaci w zespole. Łącznie dla CD Tenerife wychowanek Realu Madryt rozegrał 84 ligowe pojedynki, w których 22 razy wpisał się na listę strzelców. W sezonie 2000/2001 wywalczył awans z Segunda División do Primera División.
Latem 2001 roku Mista podpisał kontrakt z Valencią. W 2002 i 2004 roku sięgnął z nią po mistrzostwo kraju, a w 2004 roku triumfował także w rozgrywkach Pucharu UEFA oraz Superpucharu Europy. W letnim okienku transferowym w 2006 roku Hiszpan przeniósł się do Atlético Madryt.
W lipcu 2008 roku został zawodnikiem Deportivo La Coruña. W barwach nowego klubu zadebiutował 31 sierpnia w wygranym 2:1 meczu z Realem Madryt strzelając pierwszego gola dla swojej drużyny.
6 lipca 2010 podpisał roczny kontrakt z Toronto FC.
Kariera reprezentacyjna.
W reprezentacji Hiszpanii Mista zadebiutował 22 marca 2005 w wygranym 3:0 spotkaniu przeciwko zespołowi Chin. Łącznie rozegrał 2 mecze dla drużyny narodowej i nie zdobył żadnego gola.

</doc>
<doc id="1297545" url="https://pl.wikipedia.org/wiki?curid=1297545" title="Miguel Ángel Ferrer Martínez">
Miguel Ángel Ferrer Martínez



</doc>
<doc id="1297546" url="https://pl.wikipedia.org/wiki?curid=1297546" title="Kultura kostionkowsko-awdiejewska">
Kultura kostionkowsko-awdiejewska

Kultura kostionkowsko-awdiejewska - jedna z wschodnioeuropejskich kultur archeologicznych okresu górnego paleolitu.
Geneza i rozwój.
Kultura ta związana jest z kręgiem kultur wschodniograweckich Europy wschodniej i środkowej. Jej genezę wiąże się z pokrewną jej kulturą pavlovską. Jej czas trwania przypada mniej więcej na schyłek późnego paleolitu oraz schyłkowy paleolit. 

</doc>
<doc id="1297547" url="https://pl.wikipedia.org/wiki?curid=1297547" title="Robert Abercrombie">
Robert Abercrombie

Robert Abercrombie SJ (Abercromby, Scotus; or. ok. 1536 w Murthly, zm. 5 października 1613 w Braniewie) – szkocki jezuita działający także w Polsce.
Odbył studia w Szkocji i w Collegium Romanum (Rzym). Do Towarzystwa Jezusowego wstąpił 19 sierpnia 1563 w Rzymie. W 1564 przybył do Polski - osiadł w Braniewie, gdzie 5 października 1565 przyjął święcenia kapłańskie. W tamtejszym kolegium jezuickim był profesorem gramatyki (1564-1567), wicerektorem (1567-1569) i mistrzem nowicjatu (1569-1574). Wsławił się jako znakomity duszpasterz, nauka języka polskiego i przezwyciężenie trudności materialnych przychodziły mu jednak z trudem. Pozostawał w stałym kontakcie z kardynałem Stanisławem Hozjuszem.
Następnie przebywał w Poznaniu (1574-1575) i w Wilnie (1580). W 1580 podróżował do Szkocji (od kwietnia do września). Celem podróży było m.in. sprowadzenie młodzieży szkockiej do szkół w Braniewie i w Wilnie, przy czym prócz katolików przybywali także kalwiniści. Udało mu się wtedy trzykrotnie spotkać się z królem Jakubem VI. Po powrocie został doradcą biskupa kujawskiego Hieronima Rozdrażewskiego i ponownie mistrzem nowicjatu. W roku 1586 przeniósł nowicjat do Krakowa. 
W 1587 powrócił do Szkocji, gdzie pracował ponad 20 lat nad umacnianiem katolicyzmu. Objął urząd sokolnika na dworze Jakuba VI, w sekrecie sprawując przy tym mszę i sakramenty oraz nawracając na katolicyzm poszczególne osoby. Przyczynił się do przejścia na katolicyzm królowej Anny Duńskiej, żony króla Jakuba, przedtem luteranki. Wysyłał młodzież do seminariów w Braniewie i Wilnie.
Występował także pod pseudonimami Robert Sandiesoun i Sanders Robertson. W ostatnich latach XVI w. popadł w niełaskę i został oskarżony o zdradę. Po spisku prochowym (1605) został skazany na karę śmierci. Powrócił wtedy do Polski, gdzie pozostawał do końca życia.

</doc>
<doc id="1297548" url="https://pl.wikipedia.org/wiki?curid=1297548" title="Pictures at an Exhibition (album)">
Pictures at an Exhibition (album)

Pictures at an Exhibition − album progresywnego brytyjskiego zespołu Emerson, Lake and Palmer wydany w roku 1971. 
Wersja pierwotna albumu zawiera utwory nagrane na żywo podczas koncertu, natomiast wersja zremasterowana, z roku 2001, została wzbogacona o ich wersje studyjne. Muzyka na płycie składa się z aranżacji utworów Modesta Musorgskiego pochodzących z miniatur z cyklu "Obrazki z wystawy". Utwory zostały zarejestrowane podczas koncertu w ratuszu w Newcastle; pierwszy z nich zagrany został na organach "Harrison &amp; Harrison", które zostały w tym miejscu zainstalowane w roku 1928. 
W 1973 roku w kinach pojawił się teledysk przedstawiający występ artystów na żywo – można go również zobaczyć na płycie DVD z roku 2000, na której koncert uwieczniony został w systemie dolby surround.
Okładka.
Oryginalna okładka była rozkładana i przedstawiała puste ramy obrazów podpisane nazwami utworów. Na wewnętrznej stronie okładki te same ramy były już wypełnione obrazami, aczkolwiek jedna z nich, podpisana "Promenade", pozostała pusta. Niektóre wersje okładek przedstawiają jedynie "odkryte" obrazy.
Lista utworów.
Dodatkowe utwory.
"Pictures at an Exhibition" [wersje studyjne] – 15:28

</doc>
<doc id="1297550" url="https://pl.wikipedia.org/wiki?curid=1297550" title="Escaflowne">
Escaflowne



</doc>
<doc id="1297552" url="https://pl.wikipedia.org/wiki?curid=1297552" title="Mystery to Me">
Mystery to Me

Mystery to Me – dziewiąty album studyjny zespołu Fleetwood Mac z 1973 roku.

</doc>
<doc id="1297554" url="https://pl.wikipedia.org/wiki?curid=1297554" title="Laniarius liberatus">
Laniarius liberatus



</doc>
<doc id="1297556" url="https://pl.wikipedia.org/wiki?curid=1297556" title="Kazimierz Orzechowski (neurolog)">
Kazimierz Orzechowski (neurolog)

Kazimierz Edmund Orzechowski herbu Oksza (ur. 5 lutego 1878 w Przemyślu, zm. 5 lutego 1942 w Warszawie) – polski lekarz neurolog, profesor neurologii Uniwersytetu Lwowskiego i Uniwersytetu Warszawskiego.
Życiorys.
Urodził się w Przemyślu 2 lutego 1878 roku, jako syn Zygmunta Orzechowskiego, oficera c.k. armii i Heleny z domu Ptaszek. Uczęszczał do gimnazjum w rodzinnym mieście, które ukończył w 1896 roku. Następnie studiował medycynę we Lwowie w latach 1896–1901. Podczas studiów pracował w pracowni higieny u Stanisława Bądzyńskiego. Od 1902 do 1909 w Wiedniu, gdzie praktykował jako lekarz domowy, w klinice Kraffta-Ebinga, a także w Instytucie Neurologicznym Uniwersytetu Wiedeńskiego (od 1902 do lutego 1909), w klinice von Noordena i klinice psychiatrycznej Wagnera-Jauregga. Po powrocie z zagranicy objął funkcję prymariusza oddziału chorób nerwowych i umysłowych w Szpitalu Powszechnym. Habilitował się we Lwowie w lutym 1910 roku. Był profesorem zwyczajnym (od 1920) na Uniwersytecie Lwowskim i Uniwersytecie Warszawskim. Członek Wydziału lekarskiego Polskiej Akademii Umiejętności (od 11 czerwca 1930 roku) i Towarzystwa Naukowego Warszawskiego, prezes i założyciel Polskiego Towarzystwa Popierania Badań Mózgu w Warszawie. Między 1910 a 1920 organizował pracownie badań anatomiczno-histologicznych ośrodkowego układu nerwowego we Lwowie i w Warszawie. Po śmierci Edwarda Flataua objął w 1934 roku kierownictwo Zakładu Neurobiologii Instytutu Biologii Doświadczalnej im. Marcelego Nenckiego w Warszawie. Stanowisko to zajmował aż do śmierci w 1942 roku. Był członkiem wielu towarzystw naukowych polskich i zagranicznych: Towarzystwa Lekarskiego Lwowskiego, Towarzystwa Neurologicznego i Psychiatrycznego w Paryżu, Towarzystwa Neurologicznego i Psychiatrycznego w Wiedniu, Towarzystwa Neurologicznego Estońskiego w Tartu, Towarzystwa Neurologów Niemieckich. Z jego szkoły wyszli Łucja Frey-Gottesman, Jerzy Jarzymski, Zygmunt Kuligowski, Stanisław Mackiewicz, Henryk Lastman, Aleksander Ślączka, Jerzy Choróbski, Adam Opalski, Władysław Jakimowicz, Włodzimierz Godłowski, Rudolf Arend, Jakub Mieczysław Cunge i Aniela Gelbard (Zofia Majewska).
Zmarł nagle na zawał serca w mieszkaniu przy Alei Róż w Warszawie, 3 lutego 1942 roku. Pochowany jest w Warszawie na cmentarzu Powązkowskim (kwatera 229, rząd 3, miejsce 12).
Żonaty dwukrotnie, z pierwszego małżeństwa z Zofią Boziewicz miał czworo dzieci: Adama, Annę, Jerzego i Barbarę. Z drugiego małżeństwa z Anielą Honckiewicz urodził się syn Kazimierz, późniejszy lekarz anestezjolog.
Dorobek naukowy.
W 1909 roku opisał jako pierwszy objaw poraźny w miotonii (krótkotrwały niedowład mięśnia po skurczu miotonicznym). Orzechowski i Witold Nowicki na osiem lat przed van der Hoevem zauważyli podobieństwo stwardnienia guzowatego do nerwiakowłókniakowatości, chorób obecnie łączonych w grupę fakomatoz. W 1925 roku razem z wieloletnią asystentką Łucją Frey-Gottesman opublikował pracę na temat zmian neuroanatomicznych w przebiegu stwardnienia zanikowego bocznego. W 1913 roku wprowadził do medycyny termin opsoklonii.
Kazimierz Orzechowski po śmierci Józefa Piłsudskiego stanął na czele komitetu badania mózgu Marszałka. Komisja powierzyła mózgowie Maksymilianowi Rosemu, który miał przeprowadzić badania cytoarchitektoniczne mózgu, podczas gdy badania anatomopatologiczne zlecono profesorowi Orzechowskiemu.

</doc>
<doc id="1297557" url="https://pl.wikipedia.org/wiki?curid=1297557" title="Kazimierz Edmund Orzechowski">
Kazimierz Edmund Orzechowski



</doc>
<doc id="1297560" url="https://pl.wikipedia.org/wiki?curid=1297560" title="Antonín Bajaja">
Antonín Bajaja

Antonín Bajaja (ur. 30 maja 1942 w Zlinie, zm. 16 grudnia 2022) – czeski pisarz.
Życiorys.
Urodził się w rodzinie lekarza. Po ukończeniu studiów na uczelni Vysoká škola zemědělská w Brnie i służbie wojskowej (1964–1965) pracował w latach 1965–1973 jako zootechnik w Rolniczej Spółdzielni Produkcyjnej w Želechovicach nad Dřevnicí, a później był kierownikiem rejonowego laboratorium rolniczego w Zlínie. W 1991 roku został redaktorem brneńskiego oddziału radia czechosłowackiego, w 1992 pracował w dzienniku „Prostor”, a później w czasopiśmie „Týden”. Był też jednocześnie redaktorem Radia Wolna Europa. Od roku 1996 prowadził seminarium twórczego pisania na Uniwersytecie Palackiego w Ołomuńcu, do 2004 wykładał także na Uniwersytecie Tomáša Bati w Zlinie. Był współzałożycielem czasopisma kulturalno-społecznego Kraju zlińskiego pn. "Zvuk", a także chóru "Wlastenci" przy Czeskim Centrum PEN Clubu.
W 2004 wyróżniony nagrodą Magnesia Litera w kategorii proza za powieść "Zvlčení". W 2010 otrzymał Nagrodę Państwową za powieść "Na krásné modré Dřevnici".
Twórczość.
Źródło.

</doc>
<doc id="1297566" url="https://pl.wikipedia.org/wiki?curid=1297566" title="HANS">
HANS



</doc>
<doc id="1297567" url="https://pl.wikipedia.org/wiki?curid=1297567" title="Władysław Błądziński">
Władysław Błądziński

Władysław Błądziński CSMA (ur. 6 lipca 1908 r. w Myślatyczach, zm. ok. 8 września 1944 r. w Gross-Rosen) – polski duchowny katolicki, michalita, błogosławiony Kościoła katolickiego, męczennik z Gross-Rosen.
Życiorys.
Urodzony w Myślatyczach (pow. Mościska obecnie Ukraina) w wieku szesnastu lat wstąpił do Zgromadzenia św. Michała Archanioła i złożył tam śluby zakonne (12 grudnia 1926 r.). Następnie podjął studia w Wyższym Seminarium Duchownym w Przemyślu, a po ich ukończeniu został wyświęcony na kapłana (26 czerwca 1938 r.). Pracę rozpoczął w zakładzie wychowawczym michalitów w Pawlikowicach k. Wieliczki jako wychowawca ubogiej młodzieży.
W czasie II wojny światowej zorganizował tajne gimnazjum i liceum dla kleryków. Ta działalność doprowadziła do aresztowania 25 kwietnia 1944 r. Nie podpisał zeznań obciążających swojego przełożonego, biorąc całą „winę” na siebie. Po pobycie w krakowskim więzieniu Montelupich został przewieziony do niemieckiego obozu koncentracyjnego w Gross-Rosen, gdzie został zmuszony do wycieńczającej pracy w kamieniołomie i tam zginął zepchnięty przez Niemca w przepaść.
W obozie koncentracyjnym zgodnie z relacjami świadków niósł zawsze współwięźniom słowa pociechy, dzielił się swoją racją żywnościową i wbrew surowemu zakazowi sprawował posługę duszpasterską, spokojny i pełen ufności w Bogu i Matce Najświętszej.
Beatyfikował go papież Jan Paweł II w Warszawie 13 czerwca 1999 r. w grupie 108 polskich męczenników.

</doc>
<doc id="1297568" url="https://pl.wikipedia.org/wiki?curid=1297568" title="Quelea quelea">
Quelea quelea



</doc>
<doc id="1297569" url="https://pl.wikipedia.org/wiki?curid=1297569" title="Beatfreakz">
Beatfreakz

Beatfreakz – holenderski zespół taneczny założony w 2006 roku.
Do zespołu należą Dennis Christopher, Dimitrie Siliakus i Mark Simmons. Ich pierwszy duży hit to cover Rockwella "Somebody's Watching Me". Dostał się na trzecie miejsce w UK Singles Chart w maju 2006 i na 12 w Dutch Top 40. Teledysk "Superfreak", z października 2006 był parodią "Thrillera" Michaela Jacksona.
15 października 2006 muzycy ujawnili w Radio One's Chart Show, że ich kolejnym projektem może być remiks tematu przewodniego z filmu Pogromcy duchów (Ghostbusters), którego autorem był Ray Parker Jr. Pierwszy pokaz odbył się na popołudniówce kończącej przyjęcie w Ibizie 30 września 2006.

</doc>
<doc id="1297570" url="https://pl.wikipedia.org/wiki?curid=1297570" title="Spilogale putorius">
Spilogale putorius



</doc>
<doc id="1297574" url="https://pl.wikipedia.org/wiki?curid=1297574" title="Gyps rueppellii">
Gyps rueppellii



</doc>
<doc id="1297577" url="https://pl.wikipedia.org/wiki?curid=1297577" title="Puchar Polski w koszykówce mężczyzn 2007/2008">
Puchar Polski w koszykówce mężczyzn 2007/2008

Puchar Polski w koszykówce mężczyzn 2007/2008 rozgrywany w dniach 5-6 kwietnia w Sopocie. Po rozegraniu sezonu zasadniczego DBE wyłoniony został komplet uczestników finałowego turnieju o Puchar Polski. Awans do turnieju wywalczyło cztery najlepszych zespołów DBE – BOT Turów Zgorzelec, Prokom Trefl Sopot, Anwil Włocławek, ASCO Śląsk Wrocław
Półfinały.
5 kwietnia 2008 (Sopot)
Finał.
6 kwietnia 2008 (Sopot)

</doc>
<doc id="1297578" url="https://pl.wikipedia.org/wiki?curid=1297578" title="Autostrada 416">
Autostrada 416

Autostrada 416 (ang. "Highway 416", oficjalnie Veterans Memorial Highway) - autostrada w Kanadzie, we wschodniej części prowincji Ontario. Przebiega na południe od Ottawy do Prescott, gdzie łączy się z autostradą 401. Długość wynosi 76 km. Budowę autostrady zakończono w 1999. 

</doc>
<doc id="1297580" url="https://pl.wikipedia.org/wiki?curid=1297580" title="Cinecitti">
Cinecitti



</doc>
<doc id="1297582" url="https://pl.wikipedia.org/wiki?curid=1297582" title="Okręg wyborczy Huyton">
Okręg wyborczy Huyton

Okręg wyborczy Huyton powstał w 1950 r. i wysyłał do brytyjskiej Izby Gmin. Okręg obejmował miasto Huyton w hrabstwie Lancashire. Został zlikwidowany w 1983 r.

</doc>
<doc id="1297583" url="https://pl.wikipedia.org/wiki?curid=1297583" title="Jan Zygmunt Robel">
Jan Zygmunt Robel



</doc>
<doc id="1297584" url="https://pl.wikipedia.org/wiki?curid=1297584" title="Widzino (przystanek kolejowy)">
Widzino (przystanek kolejowy)

Widzino – przystanek kolejowy w Widzinie w województwie pomorskim, w Polsce, na linii kolejowej nr 405, łączącej stację Piła Główna z Ustką.
W roku 2017 przystanek obsługiwał 0–9 pasażerów na dobę.

</doc>
<doc id="1297586" url="https://pl.wikipedia.org/wiki?curid=1297586" title="Mroczne Materie">
Mroczne Materie



</doc>
<doc id="1297592" url="https://pl.wikipedia.org/wiki?curid=1297592" title="Oxon Hill">
Oxon Hill

Oxon Hill – jednostka osadnicza położona na południu stolicy Stanów Zjednoczonych, Waszyngtonu.
Obszar miejski bez oficjalnie zdefiniowanych granic własnych, część spisowej jednostki osadniczej (ang.: "US Census-designated area") w USA, w stanie Maryland, którą tworzy razem z sąsiednim przedmieściem Glassmanor.
2 lutego 1963 roku urodziła się w Oxon Hill Eva Cassidy, amerykańska piosenkarka.

</doc>
<doc id="1297593" url="https://pl.wikipedia.org/wiki?curid=1297593" title="Dajmony (Mroczne Materie)">
Dajmony (Mroczne Materie)



</doc>
<doc id="1297595" url="https://pl.wikipedia.org/wiki?curid=1297595" title="Oskar Lenz">
Oskar Lenz

Oskar Lenz (ur. 13 kwietnia 1848 w Lipsku, zm. 1 marca 1925 w Sooß) – austriacki geograf, mineralog i podróżnik.
Życiorys.
W 1870 roku uzyskał doktorat z mineralogii i geologii na Uniwersytecie w Lipsku. W 1872 otrzymał obywatelstwo austriackie. W latach 1874–1877 zorganizował na zlecenie berlińskiego Towarzystwa Niemiecko-Afrykańskiego podróż badawczą do Afryki Zachodniej.
W latach 1879–1880 przebył Saharę Zachodnią, podróżując z południowo-zachodniego krańca Maroka przez Tinduf, Erg Igidi, saliny Taudeni i Arawan aż w końcu dotarł do Timbuktu. W latach 1887–1889 kierował austriacką ekspedycją do Konga, skąd przedostał się do Quelimane na wschodnim wybrzeżu Afryki. Relacje ze swych podróży zawarł w książce „Wanderungen in Afrika. Studiem und Ergebnisse” z 1898.

</doc>
<doc id="1297597" url="https://pl.wikipedia.org/wiki?curid=1297597" title="Sarah Polley">
Sarah Polley

Sarah Polley (ur. 8 stycznia 1979 w Toronto) – kanadyjska aktorka, reżyserka i scenarzystka filmowa.
Zasiadała w jury konkursu głównego na 60. MFF w Cannes (2007).
Jej mężem w latach 2003–2010 był David Wharnsby.

</doc>
<doc id="1297599" url="https://pl.wikipedia.org/wiki?curid=1297599" title="Andrzej Marian Bartczak">
Andrzej Marian Bartczak

Andrzej Marian Bartczak (ur. 8 marca 1945 w Kutnie) – polski pedagog, artysta, profesor zwyczajny na Wydziale Grafiki i Malarstwa ASP im. Wł. Strzemińskiego w Łodzi, profesor na Wydziale Artystycznym w Akademii Humanistyczno-Ekonomicznej w Łodzi.
Życiorys.
W latach 1963-1969 studiował na Wydziale Tkaniny w Państwowej Wyższej Szkole Sztuk Plastycznych w Łodzi. Jest profesorem zwyczajnym na Wydziale Grafiki i Malarstwa Akademii Sztuk Pięknych im. Władysława Strzemińskiego w Łodzi, prowadzi Pracownię Technik Drzeworytniczych, a od 1984 roku kieruje Katedrą Grafiki Warsztatowej. Jest członkiem Międzynarodowego Stowarzyszenia Drzeworytników XYLON z siedzibą w Szwajcarii. Uzyskał liczne nagrody, medale i wyróżnienia w wystawach i konkursach, za twórczość i osiągnięcia w pracy dydaktycznej w wyższym szkolnictwie artystycznym. W 2015 został odznaczony Złotym Medalem „Zasłużony Kulturze Gloria Artis”.
Mieszka i pracuje w Łodzi.

</doc>
<doc id="1297601" url="https://pl.wikipedia.org/wiki?curid=1297601" title="Karły właściwe">
Karły właściwe

Karły właściwe – należą do nich tylko niektóre karzełki. Rasy takie jak karzełek birmański lub bantamka nie należą do karłów właściwych, są to karły niewłaściwe. Niektóre z nich mają upierzone łapcie (karzełek łapciaty), inne nie (sebrytka).
Do karłów właściwych należą:

</doc>
<doc id="1297602" url="https://pl.wikipedia.org/wiki?curid=1297602" title="Christopher Hampton">
Christopher Hampton

Christopher Hampton (ur. 26 stycznia 1946 w Horta) – brytyjski dramaturg, scenarzysta i reżyser filmowy. Członek The Royal Society of Literature.
Zasiadał w jury konkursu głównego na 43. MFF w Cannes (1990).

</doc>
<doc id="1297603" url="https://pl.wikipedia.org/wiki?curid=1297603" title="Hala Polonia">
Hala Polonia

Hala "Polonia" – hala widowiskowo-sportowa w Częstochowie, znajdująca się na terenie dzielnicy Tysiąclecie, przy ulicy Dekabrystów 43. Oddana do użytku w 1986 roku. Administratorem hali jest Miejski Ośrodek Sportu i Rekreacji w Częstochowie.
Przeznaczenie hali.
Podstawowym przeznaczeniem hali jest organizacja imprez sportowych w takich dyscyplinach jak: piłka siatkowa, piłka koszykowa, piłka ręczna, futsal, badminton, tenis stołowy, tenis ziemny.
Użytkownicy.
Hala jest miejscem rozgrywek ligowych drużyny koszykarskiej Tytan Częstochowa. W przeszłości swoje mecze rozgrywali tu także siatkarze AZS-u Częstochowa, ale w 2012 roku drużyna przeniosła się do nowej hali sportowej przy ulicy Żużlowej. 
Rozgrywane jest w niej również wiele turniejów przede wszystkim w siatkówce, koszykówce i halowej piłce nożnej z udziałem częstochowskich drużyn amatorskich.
W obiekcie odbywają się również koncerty, imprezy artystyczne, seminaria, targi, spotkania religijne, bale sylwestrowe i studniówkowe.
Budowa hali.
Dane podstawowe:
Obiekt składa się z 5 poziomów:
Arena posiada wymiary: 27,0 m x 72,0 m. Może być dzielona za pomocą siatek na trzy niezależne sektory:
Dzięki takiemu rozwiązaniu w hali ćwiczyć mogą jednocześnie trzy grupy treningowe.

</doc>
<doc id="1297607" url="https://pl.wikipedia.org/wiki?curid=1297607" title="Kobylnica Słupska">
Kobylnica Słupska

Kobylnica Słupska – przystanek kolejowy w Kobylnicy w województwie pomorskim, w Polsce, na linii kolejowej nr 405, łączącej stację Piła Główna z Ustką. 
W roku 2017 przystanek obsługiwał 0–9 pasażerów na dobę.

</doc>
<doc id="1297608" url="https://pl.wikipedia.org/wiki?curid=1297608" title="Tomasz Zieliński (mecenas sztuki)">
Tomasz Zieliński (mecenas sztuki)

Tomasz Zieliński (ur. 28 marca 1802 w Krakowie, zm. 18 czerwca 1858 w Kielcach) – naczelnik powiatu kieleckiego, kolekcjoner, miłośnik zabytków i sztuki. Pałac jego imienia znajduje się w centrum Kielc.
Życiorys.
Urodził się w Krakowie w niebogatej rodzinie szlacheckiej. Wcześnie osierociał, a opiekę nad nim roztoczyła Elżbieta Skotnicka, właścicielka bogatego zbioru obrazów, co w młodym Zielińskim rozbudziło zamiłowanie do sztuki.
W Krakowie ukończył też 5 klas gimnazjum, a w 1819 roku znalazł się w Warszawie. W stolicy Królestwa Polskiego Zieliński skończył Gimnazjum Wojewódzkie, a 3 lipca 1821 roku rozpoczął karierę urzędniczą od skromnego stanowiska aplikanta Biura Urzędu Municypalnego m. Warszawy.
W 1829 roku rozpoczął pracę w policji, obejmując posadę pisarza Cyrkułu VII. W okresie od 11 marca do 16 września 1831 roku nie otrzymywał pensji, co może znaczyć, że podczas powstania listopadowego nie przysłużył się władzy carskiej.
Po powstaniu kontynuował pracę w policji, osiągając wysokie szczeble urzędnicze oraz ordery (objął stanowisko komisarza kolejno XI, VII i IV Cyrkułu, otrzymał liczne pochwały, nagrody pieniężne oraz order św. Stanisława IV klasy i św. Anny III klasy). Był blisko związany z kontrowersyjnym oberpolicmajstrem Andriejem J. Storożenko, z jednej strony prezesem Komisji Śledczej dla badania popowstaniowych spisków, szefem tajnej policji w Królestwie i znanym łapownikiem, a z drugiej – człowiekiem wielkiej kultury, poetą, pisarzem i kolekcjonerem sztuki oraz pamiątek historycznych.
30 grudnia 1846 roku został mianowany naczelnikiem powiatu kieleckiego. Jego urzędowanie doczekało się bardzo dwuznacznych ocen, zarzutów o malwersacje, karygodnych zaniedbań i łapówek w zamian za protekcję, ale miał też duże zasługi dla miasta, szczególnie w zakresie estetyki przestrzeni urbanistycznej oraz opieki nad zabytkami. Dokonał regulacji rzeki Silnicy, zlecił wykonanie marmurowych chodników na głównych ulicach i uporządkowanie parku miejskiego, który kazał ozdobić malowniczym stawem, a także figurą św. Jana Nepomucena oraz kamiennymi wazonami (sprowadzonymi z Jędrzejowa). Był także inicjatorem inwentaryzacji zabytkowych budynków w powiecie oraz konserwacji i opieki nad pałacem biskupim.
Na początku lat 50. otrzymał awans na radcę dworu, ale zaraz potem rozpoczęły się kłopoty w związku z oskarżeniami o nadużycia i niedopatrzenia na urzędzie; wprawdzie w kilku procesach sądowych uwolniono go od kar, ale obciążono niemałymi opłatami sądowymi. Nałożyły się na to poważne kłopoty ze zdrowiem.
Zmarł w roku 1858, a na podstawie skomplikowanego postępowania spadkowego pozostawiony majątek (głównie dwór kielecki) odziedziczyła wdowa, galerię obrazów natomiast i zbiory przejął daleki kuzyn Aleksander Bronikowski z Warszawy.
Pochowany na Starych Powązkach w Warszawie (kwatera 157-1-9/10).

</doc>
<doc id="1297612" url="https://pl.wikipedia.org/wiki?curid=1297612" title="Linia kolejowa nr 182">
Linia kolejowa nr 182

Linia kolejowa nr 182 Tarnowskie Góry – Zawiercie – jednotorowa, w większości niezelektryfikowana linia kolejowa znaczenia miejscowego łącząca Tarnowskie Góry z Zawierciem.
Obecnie (2021 r.) linia nie jest eksploatowana w ruchu pasażerskim, natomiast ruch towarowy jest dopuszczony w km od -0,571 do 4,820 oraz od 29,200 do 45,502. Na pozostałym odcinku linia jest wyłączona z eksploatacji.
Rozjazd został zlikwidowany pod koniec lat 90 XX wieku.
W 2021 r. trakcja elektryczna może być używana na fragmentach linii w okolicy Tarnowskich Gór (km od -0,571 do 4,820) oraz Zawiercia (km od 44,319 do 45,502).
Rewitalizacja.
W 2015 przygotowano dokumentację przedprojektową w ramach projektu pn.: „Rewitalizacja i odbudowa częściowo nieczynnej linii kolejowej nr 182 Tarnowskie Góry - Zawiercie”. Po wykonaniu prac linia kolejowa nr 182 ma być częścią szybkiej kolei łączącej Katowice z lotniskiem w Pyrzowicach i Zawierciem.
W październiku 2020 r. PKP Polskie Linie Kolejowe podpisały umowę o wartości 660 mln zł netto (w tym 500 mln zł z funduszy unijnych) z konsorcjum Track Tec Construction Sp. z o.o. (lider) INFRAKOL Sp. z o.o. Sp. k. (partner) i Przedsiębiorstwem Budownictwa Inżynieryjnego i Kolejowego Sp. z o.o. (partner) w ramach projektu pn. „Rewitalizacja i odbudowa częściowo nieczynnej linii kolejowej nr 182 Tarnowskie Góry – Zawiercie”. Rozpoczęcie prac budowlanych planowano na I kwartał 2021 roku, po opracowaniu przez wykonawcę projektów wykonawczych, a zakończenie wg planu w I kwartale 2023 roku. W ramach zadania odbudowany zostanie 30-kilometrowy odcinek linii między Tarnowskimi Górami a Siewierzem. Rewitalizacja i elektryfikacja dotyczyć będzie ok. 48 km linii. Do portu lotniczego pociągi będą jeździć z prędkością do 140 km/h. Po modernizacji czas przejazdu z Zawiercia do lotniska w Pyrzowicach wyniesie 23 min., z Tarnowskich Gór niecałe 20 min., a z Katowic i z Częstochowy niecałą godzinę. Planowane są nowe przystanki Miasteczko Śląskie Centrum, Mierzęcice, Zawiercie Kądzielów oraz dwuperonowa stacja Pyrzowice Lotnisko, a także przejścia podziemne w Pyrzowicach Lotnisku i Siewierzu. W Zawierciu, Pyrzowicach i Tarnowskich Górach zostaną zamontowane windy, a na stacji Zawiercie powstanie nowy peron nr 3. Modernizacji ulegną perony na stacjach Tarnowskie Góry, Siewierz i Poręba; ponadto zabezpieczono teren pod dwa przystanki kolejowe na terenie gminy Miasteczko Śląskie i Poręba. Inwestycja obejmie 52 obiekty inżynieryjne, w tym budowę dwupoziomowych skrzyżowań m.in. z autostradą A1 i drogą wojewódzką DW 913 Będzin – Pyrzowice (droga dojazdowa do lotniska) oraz modernizację 38 przejazdów kolejowo-drogowych. Po odbudowie linii będą nią mogły jechać ciężkie pociągi towarowe długości 750 m, a ich prędkość wzrośnie do 80 km/h, linia będzie także pełnić rolę północnej obwodnicy towarowej konurbacji katowickiej. Linia obsługiwać będzie bocznicę towarową CARGO MPL Katowice oraz dwie bocznice w Siewierzu. Prace budowlane rozpoczęły się na początku 2021 roku. Zamawiający 20 kwietnia 2021 r. poinformował o rozpoczęciu prac na odcinku między Siewierzem a Pyrzowicami.

</doc>
<doc id="1297614" url="https://pl.wikipedia.org/wiki?curid=1297614" title="Julian Schnabel">
Julian Schnabel

Julian Schnabel (ur. 26 października 1951 w Nowym Jorku) – amerykański reżyser, scenarzysta, artysta malarz i rzeźbiarz.

</doc>
<doc id="1297621" url="https://pl.wikipedia.org/wiki?curid=1297621" title="Roanoke (rzeka)">
Roanoke (rzeka)

Roanoke – rzeka we wschodnich Stanach Zjednoczonych, na terenie stanów Wirginia oraz Karolina Północna. Długość 612 km. Średni przepływ u ujścia 220,9 m3/s.
Źródła rzeki znajdują się w Paśmie Błękitnym, a uchodzi ona do zatoki Albemarle Sound (Ocean Atlantycki).
Roanoke jest rzeką żeglowną na długości 300 km. Na tej rzece utworzono kilka zbiorników retencyjnych.
Główny dopływ rzeki to Dan.

</doc>
<doc id="1297630" url="https://pl.wikipedia.org/wiki?curid=1297630" title="Franky Van der Elst">
Franky Van der Elst

Franky Van Der Elst (ur. 30 kwietnia 1961 w Opwijk) – belgijski piłkarz występujący na pozycji pomocnika, później trener. Jest uważany za jednego z najwybitniejszych belgijskich zawodników oraz jedną z największych legend klubu Club Brugge. W 2004 roku Brazylijczyk Pelé umieścił go na liście stu najlepszych piłkarzy świata.
Kariera klubowa.
Franky Van Der Elst zawodową karierę rozpoczynał w 1978 roku w RWD Molenbeek. Przez pierwsze trzy lata gry w tym zespole pełnił rolę rezerwowego i na boisku pojawił się tylko siedem razy. Regularnie zaczął grywać w sezonie 1981/1982, kiedy to wystąpił w 33 ligowych pojedynkach. Od tego momentu belgijski pomocnik nie oddał miejsca w podstawowej jedenastce i rozegrał łącznie 104 spotkania. Latem 1984 roku Van Der Elst trafił do jednego z najbardziej utytułowanych klubów w kraju – Club Brugge, gdzie od razu przebił się do pierwszego składu. Na Stadionie Jana Breydela spędził piętnaście lat, w czasie których odnosił wielkie krajowe sukcesy. Pięć razy zdobył mistrzostwo, cztery razy puchar oraz osiem razy superpuchar Belgii. W 1990 i 1996 roku został wybierany najlepszym zawodnikiem na krajowych boiskach. Łącznie dla ekipy "Blauw en Zwart" Franky rozegrał aż 465 meczów ligowych.
Kariera reprezentacyjna.
Van Der Elst w reprezentacji Belgii zadebiutował w 1982 roku. W 1986 roku został powołany na mistrzostwa świata. Na meksykańskich boiskach wystąpił w trzech pierwszych spotkaniach, a "Czerwone Diabły" na mundialu tym zajęły czwarte miejsce. W 1990 roku Franky także otrzymał powołanie na mistrzostwa świata. Zagrał w każdym z pojedynków w pełnym wymiarze czasowym, a Belgowie zostali wyeliminowali w 1/8 finału przez Anglików. W 1994 roku Van Der Elst po raz trzeci w karierze pojechał na mundial. Podobnie jak na poprzednich mistrzostwach wychowanek Molenbeek był podstawowym zawodnikiem swojej drużyny. Belgowie także dotarli do 1/8 finału, gdzie tym razem lepsi od nich okazali się Niemcy. Ostatnią wielką imprezą w karierze Van Der Elsta były mistrzostwa świata w 1998 roku. Na nich Belg pojawił się na boisku we wszystkich trzech pojedynkach ekipy Georges'a Leekensa, jednak tylko w spotkaniu przeciwko Holandii rozegrał pełne 90 minut. Łącznie dla drużyny narodowej Van Der Elst wystąpił w 86 meczach.
Kariera trenerska.
W 1999 roku Van Der Elst został trenerem zespołu Germinal Beerschot Antwerpia. Pracował w nim przez trzy sezony, jednak nie odniósł żadnych sukcesów. Następnie przyjął ofertę z KSC Lokeren, lecz w drużynie tej spędził tylko jeden sezon. W 2008 roku Franky był szkoleniowcem FC Brussels.

</doc>
<doc id="1297631" url="https://pl.wikipedia.org/wiki?curid=1297631" title="Vincent Paronnaud">
Vincent Paronnaud

Vincent Paronnaud (ur. 20 lutego 1970 w La Rochelle) – francuski reżyser i scenarzysta, rysownik komiksów tworzący pod pseudonimem Winshluss. Jego powieść graficzna "Pinokio" została uhonorowana Nagrodą za najlepszy komiks na Międzynarodowym Festiwalu Komiksu w Angoulême w 2009 r.

</doc>
<doc id="1297632" url="https://pl.wikipedia.org/wiki?curid=1297632" title="Wydział Artystyczny Uniwersytetu Marii Curie-Skłodowskiej">
Wydział Artystyczny Uniwersytetu Marii Curie-Skłodowskiej

Wydział Artystyczny Uniwersytetu Marii Curie-Skłodowskiej – wydział Uniwersytetu Marii Curie-Skłodowskiej w Lublinie, utworzony w 1997 w wyniku przekształcenia z Instytutu Wychowania Artystycznego.
Historia.
Pierwszym dziekanem Wydziału został prof. art. graf. Maksymilian Snoch. Wydział został powołany w 1997 roku, aczkolwiek kształcenie artystyczne na Uniwersytecie Marii Curie-Skłodowskiej rozpoczęło się znacznie wcześniej. W roku 1971 w ramach Wyższego Studium Nauczycielskiego UMCS utworzono kierunek wychowanie muzyczne, zaś w 1972 roku kolejny – wychowanie plastyczne. Początkowo były to studia trzyletnie. Jesienią 1973 roku, w ramach nowo utworzonego Wydziału Pedagogiki i Psychologii UMCS, uruchomiono pięcioletnie studia artystyczne o profilu nauczycielskim: wychowania plastycznego i wychowania muzycznego. W 1974 roku powstał na Wydziale Pedagogiki i Psychologii Zakład Wychowania Plastycznego oraz Zakład Wychowania Muzycznego. W 1976 roku obie jednostki weszły w skład nowo powołanego Instytutu Wychowania Muzycznego, funkcjonującego w ramach Wydziału Pedagogiki i Psychologii UMCS. Pierwszym dyrektorem Instytutu został doc. Kazimierz Dobrzyński, muzykolog z Warszawy. W tym samym czasie Instytut otrzymał pierwszą własną siedzibę, w nieistniejącym już pawilonie przy ul. Zana 11a. Od 1989 roku Instytut Wychowania Artystycznego zaczął funkcjonować na prawach wydziału. W 1991 roku Instytut otrzymał trzy budynki położone przy al. Kraśnickiej 2, o łącznej powierzchni 4000 m². Aktualnie stanowią one siedzibę Wydziału. 
Uchwałą Senatu Akademickiego z 23 kwietnia 1997 roku, która weszła w życie 1 września 1997 roku, przekształcono Instytut Wychowania Artystycznego w Wydział Artystyczny UMCS.
1 października 2001 r. wprowadzono na Wydziale nowe nazwy kierunków studiów. Kierunek wychowanie plastyczne zmienił nazwę na edukacja artystyczna w zakresie sztuk plastycznych, natomiast kierunek wychowanie muzyczne zmienił nazwę na edukacja artystyczna w zakresie sztuki muzycznej. W 1999 roku przeprowadzono pierwszy nabór kandydatów na 5-letnie stacjonarne studia magisterskie na kierunek grafika, zaś w 2001 roku rozpoczęto rekrutację na kierunek malarstwo. W tym samym roku akademickim uruchomiono także 3-letnie licencjackie studia wieczorowe na kierunku jazz i muzyka estradowa. Od 2003 roku Wydział posiada uprawnienia do nadawania stopnia doktora sztuki.
Struktura wydziału.
Wydział Artystyczny podzielony jest na dwa odrębne instytuty: Instytut Muzyki oraz Instytut Sztuk Pięknych. Ponadto na wydziale swoją siedzibę mają różnego rodzaju organizacje, m.in. Rada Wydziałowa Samorządu Studentów Wydziału Artystycznego, studenckie koła naukowo-artystyczne, czy Biblioteka Wydziału Artystycznego, powiązana strukturalnie z Biblioteką Główną UMCS.
Program studiów.
Na Wydziale Artystycznym UMCS prowadzone są studia na kierunkach:
Ponadto Wydział Artystyczny prowadzi studia podyplomowe na kierunkach: Edukacja plastyczna, Grafika komputerowa i DTP, Grafika wydawnicza, Malarstwo, Udostępnianie kultury i sztuki osobom niepełnosprawnym, Animacja komputerowa i etiuda filmowa, Emisja głosu, Fotografia, Multimedia, Muzykoterapia, Realizator dźwięku w studio i na koncercie, Reklama i komunikacja wizualna, Scenografia i wystawiennictwo, Wzornictwo.
Władze Wydziału.
Wydziałem kieruje Dziekan Wydziału, we współpracy z Prodziekanami. Ponadto Dziekan pełni także funkcję reprezentatywną. Funkcję analogiczną do Senatu Uczelni na Wydziale pełni Rada Wydziału, obejmująca wszystkich pracowników nauki, oraz reprezentację pozostałych grup pracowniczych i studentów. Władze Wydziału na kadencję 2019–2024 prezentują się następująco:

</doc>
<doc id="1297635" url="https://pl.wikipedia.org/wiki?curid=1297635" title="Opos czarnogrzbiety">
Opos czarnogrzbiety



</doc>
<doc id="1297637" url="https://pl.wikipedia.org/wiki?curid=1297637" title="Sophie Okonedo">
Sophie Okonedo

Sophie Okonedo (ur. 11 sierpnia 1968 w Londynie) – brytyjska aktorka, nominowana do Oscara za rolę w filmie "Hotel Ruanda" i laureatka nagrody Tony za rolę w dramacie "Rodzynka w słońcu". Ozdnaczona Komandorią Orderu Imperium Brytyjskiego (CBE).

</doc>
<doc id="1297638" url="https://pl.wikipedia.org/wiki?curid=1297638" title="Witold Frydrych">
Witold Frydrych

Witold Frydrych (ur. w 1916 w Sosnowcu, zm. w 1970 w Gdańsku) – polski malarz, profesor PWSSP w Gdańsku.
Ukończył studia na krakowskiej Akademii Sztuk Pięknych, dyplom uzyskał w 1948 roku w pracowni prof. Hanny Rudzkiej-Cybisowej. Na Wybrzeżu mieszkał od 1949 roku. W 1951 roku podjął pracę w Państwowej Wyższej Szkole Sztuk Plastycznych w Gdańsku jako asystent Krystyny Łady-Studnickiej. Od roku 1963 prowadził na tej uczelni Studium Pedagogiczne.
Do 1957 roku uprawiał sztukę przedstawieniową: martwą naturę, pejzaż, sceny rodzajowe. Związany z gdańską PWSSP tworzył w konwencji szkoły sopockiej. Przełom w twórczości nastąpił po 1957 roku, artysta skierował się ku czystej abstrakcji.
Miał wystawy indywidualne w Sopocie (1956, 1964), Warszawie (1965), i Krakowie (1966). Po śmierci malarza w 1970 roku zorganizowano wystawę monograficzną w Muzeum Pomorskim (obecnie Muzeum Narodowe w Gdańsku).

</doc>
<doc id="1297641" url="https://pl.wikipedia.org/wiki?curid=1297641" title="Motor molekularny">
Motor molekularny

Motory molekularne to przedstawiciele szerokiej grupy maszyn molekularnych. Najogólniej dzielą się na syntetyczne, otrzymywane na drodze syntezy organicznej i badane w laboratoriach oraz naturalne, czyli biologiczne motory molekularne, będące elementami kierunkowego i celowego ruchu w komórkach żywych organizmów. 
Ogólnie mówiąc motor może być zdefiniowany jako urządzenie zużywające energię i konwertujące ją na ruch lub pracę mechaniczną. Przykładowo białka motoryczne wykorzystują energię chemiczną, w postaci energii Gibbsa uwalnianą podczas hydrolizy ATP, do wykonania pracy mechanicznej.
Motory molekularne znacząco przewyższają makroskopowe silniki budowane przez człowieka pod względem sprawności energetycznej, mimo że jako cząsteczki chemiczne, w przeciwieństwie do makroskopowych motorów, funkcjonują w otoczeniu innych cząsteczek (ulegając ruchom Browna). W środowisku tym fluktuacje związane z szumem termicznym są znaczne.
Przykłady.
Biologiczne motory molekularne:

</doc>
<doc id="1297642" url="https://pl.wikipedia.org/wiki?curid=1297642" title="Sarah Bolger">
Sarah Bolger

Sarah Lee Bolger (ur. 28 lutego 1991 w Dublinie) – irlandzka aktorka.

</doc>
<doc id="1297644" url="https://pl.wikipedia.org/wiki?curid=1297644" title="Trzecia Ukraińska Republika">
Trzecia Ukraińska Republika

Trzecia Ukraińska Republika (ukr. Третя Українська Республіка, TUR) – ukraińska partia polityczna, działająca od 1999. Do 2010 funkcjonowała pod nazwą Naprzód, Ukraino! (ukr. Вперед, Україно!, VU!), a następnie do 2014 jako Ludowa Samoobrona (ukr. Народна Самооборона, NS) .
Historia.
Partię Naprzód, Ukraino zarejestrowano w 1999, nawiązując nazwą do włoskiego Forza Italia. Jej powstanie zainicjował Wiktor Musijaka, lider bloku o takiej samej nazwie, który brał bez powodzenia udział w wyborach parlamentarnych w poprzednim roku, a był organizowany przez grupę kilkunastu deputowanych II kadencji i małe partie chadeckie (w tym Związek Chrześcijańsko-Ludowy).
W 1999 ugrupowanie wsparło kandydaturę Ołeksandra Moroza i podjęło bliską współpracę z SPU. W 2001 partia przystąpiła jednak do Bloku Nasza Ukraina, uzyskując rok później dwa mandaty poselskie, objęte przez Wiktora Musijakę i Wołodymyra Siwkowycza, którzy wkrótce po wyborach przeszli na stronę rządową.
Po pomarańczowej rewolucji lider partii w 2005 na bazie jednej z oligarchicznych frakcji stworzył kilkunastoosobowy klub parlamentarny "Naprzód, Ukraino!" (z udziałem m.in. Wiktora Pinczuka). Po kilku miesiącach inicjatywa upadła, a pozostali posłowie porozumieli się z Wołodymyrem Łytwynem, usuwając przywódcę VU! ze swojego grona.
W konsekwencji ugrupowanie wystartowało samodzielnie w wyborach parlamentarnych w 2006, otrzymując około 7 tys. głosów i z wynikiem 0,02% zajmując ostatnie miejsce wśród 45 list wyborczych.
Wiosną 2007 ugrupowanie VU! zadeklarowało wsparcie działań nowej inicjatywy Jurija Łucenki (ruchu politycznego Ludowa Samoobrona), a następnie przystąpiło do koalicji Nasza Ukraina-Ludowa Samoobrona, stając się w jego ramach partyjną reprezentacją zaplecza byłego ministra. Z listy tego bloku w przedterminowych wyborach mandaty deputowanych VI kadencji uzyskało kilkunastu kandydatów rekomendowanych przez Naprzód, Ukraino!, z czego jedynie nieliczne osoby formalnie należały do tego stronnictwa.
Wiktor Musijaka, pozostający wówczas nadal przewodniczącym ugrupowania, w wyborach nie kandydował. VU! uzyskał pięć mandatów. Kierownictwo partii przejął wkrótce Ołeh Nowikow. W 2010 partia przyjęła nazwę Ludowa Samoobrona, a przewodniczącym został Jurij Łucenko. W 2012 jej przedstawiciele kandydowali do parlamentu z listy Batkiwszczyny, a samoistna działalność Ludowej Samoobrony zanikła.
W 2014 partia czasowo się zaktywizowała, dokonała kolejnej zmiany nazwy, na jej czele stanął wówczas Roman Bezsmertny.

</doc>
<doc id="1297648" url="https://pl.wikipedia.org/wiki?curid=1297648" title="Lista bohaterów Piątku, trzynastego">
Lista bohaterów Piątku, trzynastego



</doc>
<doc id="1297649" url="https://pl.wikipedia.org/wiki?curid=1297649" title="Ralf Gebstedt">
Ralf Gebstedt

Ralf Gebstedt (ur. 8 października 1971 w Friedrichroda) – niemiecki skoczek narciarski, który występował w latach 1989-1990 w reprezentacji NRD, a w latach 1990-1997 w reprezentacji RFN.
Najlepsze wyniki w Pucharze Świata osiągnął w sezonie 1990/1991, w którym zajął 14. miejsce w klasyfikacji generalnej skoków narciarskich oraz 3. miejsce w generalnej lotów narciarskich. Na mamuciej skoczni w Planicy skoczył 190 metrów i wygrał zawodyroku. W tym sezonie raz był pierwszy i raz był drugi, zaś w całej karierze trzykrotnie był na podium w konkursach Pucharu Świata.
W sezonie 1993/1994 zwyciężył w klasyfikacji generalnej Pucharu Kontynentalnego.

</doc>
<doc id="1297652" url="https://pl.wikipedia.org/wiki?curid=1297652" title="Franciszek Stanisław Hutten-Czapski">
Franciszek Stanisław Hutten-Czapski

Franciszek Stanisław Kostka Hutten-Czapski herbu Leliwa (ur. 1725, zm. 9 kwietnia 1802 w Warszawie) – senator, ostatni wojewoda chełmiński (25 czerwca 1766 – 9 kwietnia 1802), konfederat barski. Kawaler Orderu Orła Białego (1762).
Syn Ignacego i Teofili z Konopackich Czapskiej i dziedzic ich majątku rodzinnego w Rynkówce.
Na sejmie koronacyjnym 1764 roku wyznaczony z Senatu do Asesorii Koronnej. Podkomorzy (1752), a następnie kasztelan chełmiński (1762) i starosta kowalewski (1766). Od 1766 wojewoda chełmiński. W 1772 roku pojął za żonę Weronikę Radziwiłłównę, która wniosła mu w wianie majątek w Stańkowie pod Mińskiem Litewskim. Był członkiem konfederacji Sejmu Czteroletniego. Sędzia sejmowy z Senatu z Prowincji Wielkopolskiej w 1791 roku. 
Dobra w Rynkówce przejął kilka lat po przeniesieniu z kaplicy zamkowej do kościoła w Lalkowach cudownego obrazu Matki Boskiej Częstochowskiej w 1729. Rynkówkę odwiedzał jeszcze ok. 1780, chociaż już wówczas dobra przejęte zostały wraz z I rozbiorem przez pruskich urzędników. Trzykrotnie żonaty, ojciec czworga dzieci. Jednym z jego synów był Stanisław Hutten-Czapski.
Pochowany został w Warszawie na dawnym cmentarzu Świętokrzyskim na Koszykach (św. Barbary).

</doc>
<doc id="1297659" url="https://pl.wikipedia.org/wiki?curid=1297659" title="Słupsk Przymieście">
Słupsk Przymieście

 
Słupsk Przymieście - zlikwidowany przystanek kolejowy w Słupsku w województwie pomorskim, w Polsce.

</doc>
<doc id="1297664" url="https://pl.wikipedia.org/wiki?curid=1297664" title="Timothy Pickering">
Timothy Pickering

Timothy Pickering (ur. 17 lipca 1745 w Salem, Massachusetts, zm. 29 stycznia 1829 tamże) – amerykański prawnik i polityk.
W gabinecie prezydenta George’a Washingtona pełnił kolejno funkcje poczmistrza generalnego, sekretarza wojny i sekretarza stanu. Tę ostatnią pozycję sprawował również w gabinecie prezydenta Johna Adamsa do 12 maja 1800 roku.
W latach 1803–1811 reprezentował stan Massachusetts w Senacie Stanów Zjednoczonych, a w latach 1813–1817 był przedstawicielem tego stanu w Izbie Reprezentantów.

</doc>
<doc id="1297665" url="https://pl.wikipedia.org/wiki?curid=1297665" title="Lista najwyższych budynków w Szczecinie">
Lista najwyższych budynków w Szczecinie

Wieżowce w Szczecinie – w marcu 2021 r. najwyższym wieżowcem w Szczecinie była Hanza Tower.
Historia.
Mimo iż przed wojną został w Szczecinie wybudowany 64-metrowy (18-piętrowy) elewator zbożowy "Ewa" to za pierwszy szczeciński wysokościowiec można uznać zbudowany w roku 1980 wieżowiec należący dawniej do Telewizji Polskiej. Kolejną konstrukcją jest postawiony dwanaście lat później Pazim. W roku 2009 została zakończona budowa 18-piętrowego apartamentowca Widok. W październiku 2020 roku zakończona została budowa Hanza Tower.

</doc>
<doc id="1297672" url="https://pl.wikipedia.org/wiki?curid=1297672" title="105N2k/2000">
105N2k/2000



</doc>
<doc id="1297673" url="https://pl.wikipedia.org/wiki?curid=1297673" title="Wydział Biologii i Biotechnologii Uniwersytetu Marii Curie-Skłodowskiej">
Wydział Biologii i Biotechnologii Uniwersytetu Marii Curie-Skłodowskiej

Wydział Biologii i Nauk o Ziemi Uniwersytetu Marii Curie-Skłodowskiej powstał 1 stycznia 1952 roku, kiedy Wydział Matematyczno-Przyrodniczy podzielił się na dwa Wydziały: Wydział Matematyki, Fizyki i Chemii i Wydział Biologii i Nauk o Ziemi. Przestał istnieć 1 października 2011 roku, kiedy to został podzielony na 2 nowe wydziały: Wydział Biologii i Biotechnologii oraz Wydział Nauk o Ziemi i Gospodarki Przestrzennej.
Dorobek naukowy.
Na Wydziale zatrudnionych było ok. 350 osób. W grupie nauczycieli akademickich liczącej 230 osób było 27 profesorów tytularnych, 26 doktorów habilitowanych, 130 doktorów. W grupie pracowników naukowo- i inżynieryjno-technicznych liczącej 106 osób, 10 posiadało stopień doktora.
Historia.
Jednym z czterech wydziałów powołanych w nowo utworzonym 23 października 1944 roku Uniwersytecie Marii Curie-Skłodowskiej był Wydział Przyrodniczy. Podczas pierwszego posiedzenia Rady Wydziału Przyrodniczego wybrano dziekana - profesora dr. Konstantego Strawińskiego. Pod koniec 1946 roku Wydział składał się już z 24 katedr tworzących sekcje: biologiczną, nauk o Ziemi, matematyczno-fizyczną, chemiczną, filozoficzno - psychologiczną, nauk pedagogicznych oraz antropologiczną. 
3 grudnia 1946 roku Rada Wydziału Przyrodniczego wystąpiła do Senatu UMCS z wnioskiem o przemianowanie Wydziału na Matematyczno-Przyrodniczy. 
Organizatorem i pierwszym dziekanem Wydziału Biologii i Nauk o Ziemi został profesor dr Franciszek Uhorczak. Wydział kształcił studentów na kierunkach: biologia i geografia. W 1962 roku oddano do użytku gmach przy ul. Akademickiej, w którym znalazły pomieszczenie wszystkie rozproszone dotąd katedry Wydziału BiNoZ. 
W 1970 roku, w ramach reorganizacji UMCS, dotychczasowe katedry zostały przemianowane na zakłady skupione w trzech nowo utworzonych instytutach. W roku 1995 oddano do użytku nowe skrzydło budynku, w którym mieści się obecny Instytut Mikrobiologii i Biotechnologii. W 2003 roku Instytut Nauk o Ziemi przeniósł się do nowo wybudowanego budynku przy alei Kraśnickiej 2 c,d.
Program studiów.
Turystyka i Rekreacja.
4-letnie stacjonarne i niestacjonarne studia doktoranckie dla absolwentów biologii, biotechnologii i geografii.
Władze, kadencja: 2005/2008.
Wydziałem kierował i reprezentuje go na zewnątrz Dziekan we współpracy z Prodziekanami. Na wydziale analogiczną do Senatu funkcję pełniła Rada Wydziału obejmująca wszystkich pracowników nauki i reprezentację pozostałych grup pracowniczych i studentów.
Struktura wydziału.
Instytut Nauk o Ziemi.
W ramach Wydziału istniały ponadto: Pracownia Mikroskopii Elektronowej, Pracownia Komputerowa, Biblioteka Nauk Biologicznych, Biblioteka Instytutu Nauk o Ziemi oraz Centralna Składnica Map. Przy Zakładzie Anatomii Porównawczej i Antropologii działało Muzeum Zoologiczne, a Zakład Botaniki i Mykologii posiadał unikalne zbiory zielnikowe. Wydział sprawował nadzór naukowy nad Ogrodem Botanicznym UMCS i opiekował się stacją naukowo-badawczą Calypsobyen w rejonie Belsund na Zachodnim Spitsbergenie.

</doc>
<doc id="1297674" url="https://pl.wikipedia.org/wiki?curid=1297674" title="Juan Antonio Pizzi">
Juan Antonio Pizzi

Juan Antonio Pizzi Torroja (ur. 7 czerwca 1968 w Santa Fe) – hiszpański trener piłkarski pochodzenia argentyńskiego, piłkarz grający na pozycji napastnika.
Kariera klubowa.
Pizzi urodził się w mieście Santa Fe. Jednak karierę piłkarską rozpoczął w Rosario, w zespole Club Atlético Rosario Central. W argentyńskiej Primera División zadebiutował 11 września 1988 roku w przegranym 2:4 domowym spotkaniu z Argentinos Juniors Buenos Aires. W pierwszym sezonie rozegrał tylko dwa spotkania dla Central, ale już w sezonie 1988/1989 był jego podstawowym zawodnikiem. 14 grudnia 1988 w spotkaniu z Armenio Buenos Aires (3:3) zdobył swojego pierwszego gola w profesjonalnej karierze. W całym sezonie zdobył ich 12, a w kolejnym (1989/1990) zaliczył 17 trafień i był najlepszym strzelcem zespołu. Latem 1990 Argentyńczyk wyjechał do Meksyku i został piłkarzem Deportivo Toluca i zdobył z nim w 1991 roku Puchar Meksyku.
Latem 1991 roku Pizzi trafił do Europy. Jego pierwszym klubem na tym kontynencie stał się zespół CD Tenerife grający w hiszpańskiej Primera División. W lidze hiszpańskiej swój pierwszy mecz zaliczył 8 września, a Tenerife zremisowało 1:1 z Deportivo La Coruña. Natomiast pierwszą bramkę na Półwyspie Iberyjskim strzelił 10 listopada w meczu z Realem Oviedo (1:0). W Tenerife grał w pierwszym składzie i dwukrotnie z rzędu był najlepszym strzelcem drużyny zdobywając po 15 goli w sezonie. W 1993 roku zajął z tym klubem 5. miejsce w La Liga, jedno z najwyższych w historii klubu.
Latem 1993 roku Pizzi przeszedł do Valencii, a 5 września zaliczył w niej swój pierwszy mecz (wygrany 3:0 z Oviedo). W Valencii był jednak rezerwowym dla Serba Predraga Mijatovicia i Fernando. Zdobył 4 gole, ale w 1994 roku wrócił do Tenerife. W sezonie 1994/1995 strzelił dla tego klubu 15 bramek. 21 stycznia 1995 zdobył 4 gole w ligowym meczu z Sevillą (4:2), a w całym sezonie z 31 trafieniami został królem strzelców Primera División, a także otrzymał Złotego Buta dla najlepszego strzelca lig europejskich. Z wyspiarskim zespołem po raz drugi w karierze zajął 5. miejsce w La Liga.
Wysoka forma strzelecka Pizziego zawocowała transferem do silniejszej Barcelony, do której ściągnął go w lipcu 1996 ówczesny trener zespołu, Anglik Bobby Robson. W zespole "Blaugrany" Juan Antonio po raz pierwszy wystąpił 1 września w potyczce z Oviedo, wygranej przez barcelończyków 4:2. W Barcelonie stworzył atak z Brazylijczykiem Ronaldo. Zdobył 9 goli i wywalczył wicemistrzostwo Hiszpanii, a także przyczynił się do zdobycia przez Barcelonę Pucharu Zdobywców Pucharów (wystąpił przez minutę w wygranym 1:0 finale z Paris Saint-Germain). W sezonie 1997/1998 Pizzi został mistrzem Hiszpanii, ale w Barcelonie był dublerem dla Rivaldo i Sonny'ego Andersona, toteż zdobył tylko 3 gole.
Po sezonie Juan Antonio wrócił do Argentyny. Został piłkarzem jednego z czołowych klubów Ameryki Południowej, River Plate. Tam walczył o miejsce w składzie z Javierem Saviolą i Juanem Pablo Ángelem. Latem 1999 znów został zawodnikiem Rosario Central i w całym sezonie 1999/2000 18-krotnie trafiał do siatki rywali oraz został wicemistrzem fazy Apertura. W 2000 roku wypożyczono go do portugalskiego FC Porto, gdzie spędził tylko pół roku wywalczając wicemistrzostwo Portugalii i Puchar Portugalii. Kolejny rok spędził grając w Rosario, a na początku 2002 został zawodnikiem Villarrealu (debiut: 5 stycznia w przegranym 0:2 meczu z Sevillą). W zespole "Żółtej Łodzi Podwodnej" był rezerwowym, a latem zdecydował się zakończyć piłkarską karierę.
Kariera reprezentacyjna.
W 1994 roku Pizzi otrzymał hiszpańskie obywatelstwo i nie otrzymując powołania do reprezentacji Argentyny 30 listopada zadebiutował w reprezentacji Hiszpanii w wygranym 2:0 meczu z Finlandią. W 1996 roku został powołany przez Javiera Clemente do kadry na Euro 96. W spotkaniu grupowym z Bułgarią (1:1) otrzymał czerwoną kartkę, a zagrał jeszcze w jednym spotkaniu, wygranym 2:1 z Rumunią. Natomiast w 1998 roku wystąpił w jednym spotkaniu Mistrzostw Świata we Francji, które Hiszpanie zremisowali 0:0 z Paragwajem. Był to także ostatni mecz w kadrze narodowej dla Pizziego, który w reprezentacji wystąpił 22 razy i strzelił 8 goli.
Kariera trenerska.
Po zakończeniu kariery Pizzi został trenerem. W 2005 roku wraz z Peruwiańczykiem José del Solarem objął zespół CA Colón. Jednak w fazie Clausura zespół przegrał pierwsze trzy spotkania i duet trenerski został zwolniony. W 2006 roku Juan Antonio trenował peruwiański klub Universidad San Martín Lima i pracował tam do 2007 roku. Następnie prowadził Santiago Morning, a w 2010 roku został trenerem Universidad Católica.
W 2013 roku zdobył tytuł mistrzowski z San Lorenzo. W grudniu 2013 roku został nowym trenerem Valencii. W grudniu 2014 zastąpił Gustavo Matosasa na stanowisku szkoleniowca mistrza Meksyku – Club León. 29 stycznia 2016 zrezygnował z tego stanowiska i został selekcjonerem reprezentacji Chile. 10 października 2017 roku po tym, jak Chile nie zdołało wywalczyć awansu na MŚ 2018, zrezygnował ze stanowiska selekcjonera tej reprezentacji. 28 listopada 2017 roku został selekcjonerem reprezentacji Arabii Saudyjskiej.

</doc>
<doc id="1297678" url="https://pl.wikipedia.org/wiki?curid=1297678" title="Don Kiszot z La Manczy">
Don Kiszot z La Manczy



</doc>
<doc id="1297679" url="https://pl.wikipedia.org/wiki?curid=1297679" title="Don Kichot z La Manczy">
Don Kichot z La Manczy



</doc>
<doc id="1297680" url="https://pl.wikipedia.org/wiki?curid=1297680" title="Don Kiszot">
Don Kiszot



</doc>
<doc id="1297681" url="https://pl.wikipedia.org/wiki?curid=1297681" title="UAZ Patriot">
UAZ Patriot

UAZ Patriot – samochód terenowy klasy średniej produkowany pod rosyjską marką UAZ od 2005 roku.
Historia i opis modelu.
Patriot to modernizacja produkowanego w latach 2000-2005 samochodu UAZ Simbir (3162), który jest rozwinięciem samochodu UAZ 3160. W nowym modelu dokonano zmian stylistycznych nadwozia (nowy przód), wnętrza (standardowo deska rozdzielcza jak w modelu Simbir Comfort) oraz wzbogacono wyposażenie pojazdu.
Produkcja nowego modelu ruszyła w sierpniu 2005 roku. Auto to wyposażone jest w benzynowy silnik produkcji rosyjskiej o pojemności skokowej 2693 cm³ i mocy 128 KM zblokowany z 5-biegową manualną skrzynią biegów. 20 sierpnia 2008 roku do oferty dołączyła wersja z włoskim silnikiem Diesla Iveco F1A o pojemności 2300 cm³ i mocy 116 KM.
Od końca sierpnia 2008 roku w produkcji znajduje się również 5 osobowy UAZ Pickup (23632), który od modelu osobowego jest dłuższy o 35 cm (długość pojazdu: 5200 mm).
W 2008 roku powstała również seria skrzyniowej 2-osobowej wersji Patriota pod oznaczeniem UAZ Cargo (23602).
UAZ Patriot na rynku rosyjskim dostępny jest w 3 wersjach wyposażeniowych: Classic, Comfort i Limited (diesel tylko w tej wersji).
Model ten od 2007 roku montowany jest w Niemczech przez firmę Baijah Automotive pod nazwą Baijah Tulos 2.7 XPI. Na innych rynkach zagranicznych (Hiszpania, Czechy, Szwajcaria) model ten oferowany jest z polskim silnikiem Diesla Andoria ADCR o mocy 115 KM zblokowanym z 5-biegową manualną skrzynią biegów Eaton TS5-21 i czeskim reduktorem Praga A-80.
Silniki.
Benzynowe:
Diesla:

</doc>
<doc id="1297682" url="https://pl.wikipedia.org/wiki?curid=1297682" title="Konstanty Borzęcki">
Konstanty Borzęcki

Konstanty Borzęcki (także Mustafa Dżelaleddin-Pasza, Mustafa Celaleddin Pasza, ur. 10 kwietnia 1826 we wsi Modrzewiec, powiat piotrkowski, zm. 11 października 1876) – powstaniec wielkopolski 1848 roku, oficer armii osmańskiej, strateg, pisarz, kartograf i malarz.
Życiorys.
Urodził się w rodzinie Wincentego i Marii z Kurczewskich. Ukończył piotrkowskie gimnazjum i wstąpił na warszawską Szkołę Sztuk Pięknych. Po dwóch latach wstąpił do seminarium duchownego we Włocławku, skąd odszedł po roku by wziąć udział w powstaniu wielkopolskim 1848 roku. Po jego upadku ujawnił się i był więziony przez władze pruskie w twierdzy kostrzyńskiej i w Magdeburgu. Ostatecznie udało mu się wyjechać najpierw do Francji, gdzie znalazł się w kręgu Hotelu Lambert. Z jego misją wyjechał do Turcji, gdzie w 1849 przyjął islam oraz nowe nazwisko Mustafa Dżelaleddin, co pozwalało mu uzyskać stopień oficerski w armii osmańskiej.
Został kapitanem wojsk inżynieryjnych, oficerem przy sztabie generalnym i naczelnikiem działu kartograficznego. Uzyskał tytuł paszy, a karierę wojskową zakończył w stopniu generała majora.
W służie osmańskiej brał udział w rozlicznych wojnach z Imperium Rosyjskim, m.in. wojnie krymskiej oraz w tłumieniu powstań Greków i Czarnogórców. 
To w walkach z powstańcami czarnogórskimi został ranny w brzuch pod Novym Selem 9 października 1876 i zmarł 2 dni później w szpitalu w Spužu, gdzie jego ciało zostało złożone na dziedzińcu meczetu.
Znaczenie.
Jest zaliczany do grona „ojców nowoczesnego tureckiego patriotyzmu”. Jego napisana po francusku książka "Turcy dawni i współcześni" () została wydana w Istanbule, a wkrótce jej drugie wydanie zostało wydane w Paryżu. Książka powstała w czasie, gdy Mustafa popadł w niełaskę na dworze sułtańskim razem ze swym teściem Omerem Paszą. Wywarła znaczny wpływ na turecki ruch narodowy. W muzeum-mauzoleum Atatürka przechowywany jest jego prywatny egzemplarz paryskiego wydania z rozlicznymi, odręcznymi komentarzami tureckiego prezydenta.
W książce podkręślał piękno języka tureckiego, proponował jego przejście na alfabet łaciński oraz sekularyzację kultury tureckiej. 
Choć poprawnie wywodził ludy tureckie z głębi Azji, postawił także szereg nienaukowych teorii odnośnie ich pochodzenia i historii, określając je m.in. mianem "Turkoaryjczyków". Zaliczał do ich grona np. Etrusków oraz doszukiwał się podobieństw do łaciny. Książka Borzęckiego stała się przyczynkiem do rozwoju ideologii panturkizmu. 
W swoich raportach występował przeciwko wpływom rosyjskim w Porcie. Gdy popadł w niełaskę w 1871 roku, ówczesny ambasador rosyjski w Istambule, Nikołaj Ignatjew z zadowoleniem raportował o tym carowi.
Życie prywatne.
W Turcji ożenił się z Saffet Hanım, jedyną córką Omera Paszy, serbskiego generała w służbie sułtańskiej. Para miała syna, Hasana Envera.
O randze Borzęckiego wśród Turków świadczy to, że za jego potomka podawał się Nâzım Hikmet Ran, turecki poeta i nowelista. W rzeczywistości prawnuczką generała była partnerka życiowa poety, Münevver.
Jego krewną poprzez matkę była malarka Bronisława Rychter-Janowska.

</doc>
<doc id="1297686" url="https://pl.wikipedia.org/wiki?curid=1297686" title="Herb gminy Goszczyn">
Herb gminy Goszczyn

Herb gminy Goszczyn umieszczony jest na tzw. tarczy francuskiej, powstałej w XVIII w.
Przedstawia on czerwona wieżę z dwoma wykuszami na błękitnym (lazurowym) tle. Wieża jest boniowana, posiada bramę przejezdną i wraz z wykuszami nakryta jest hełmami o kształcie korony. Jest to aluzja do faktu, że przez wieki Goszczyn był własnością królewską. Herb Goszczyna jest typowym dla miast polskich przedstawieniem aspiracji ośrodka miejskiego. Wykorzystanie jako symbolu elementy obronnego (Bramy miejskiej) występuje również w herbach sąsiednich miejscowości, np. Grójca, Warki, Mogielnicy czy też Nowego Miasta nad Pilicą.

</doc>
<doc id="1297687" url="https://pl.wikipedia.org/wiki?curid=1297687" title="SAK">
SAK

SAK (System sejsmoakustyczny) – moduł systemu dyspozytorskiego MSD-80, opracowany na przełomie lat 70. i 80. XX wieku w Zakładzie Systemów Sterowania Ośrodka Badawczo-Rozwojowego Systemów Mechanizacji, Elektrotechniki i Automatyki Górniczej SMEAG w Katowicach. Bazą sprzętową systemu był minikomputer PRS-4 wyposażony w wydzielony kanał przemysłowy, umożliwiający akwizycję sygnałów analogowych, których źródłem były zainstalowane w podziemiach kopalni geofony. Prototyp systemu zastosowano po raz pierwszy w kopalni SZOMBIERKI, w lutym 1980 roku. Pozytywne rezultaty doświadczalnej eksploatacji spowodowały instalację systemu SAK we wszystkich, 32 polskich kopaniach zagrożonych tąpaniami. W połowie lat 80. XX stulecia sprzedano do Chin 5 systemów SAK oraz licencję na jego wytwarzanie (podobnie jak systemu SYLOK). Był to wtedy jedyny w Polsce przypadek sprzedaży licencji systemu komputerowego. Od przełomu lat 80. i 90. XX wieku stopniowo zastępowany przez następne generacje urządzeń nazwane ARES. Ostatnie egzemplarze systemu SAK wykorzystywano jeszcze w XXI wieku.
Przeznaczenie.
SAK przeznaczony był do oceny zagrożenia tąpaniami na podstawie stanu górotworu, ocenianego bierną metodą sejsmoakustyki, która bazowała na analizie zarejestrowanych sygnałów akustycznych (trzasków) towarzyszących pękaniu odprężającego się górotworu. Początkowo wynikiem analizy była tylko aktywność i energia umowna górotworu, następnie lokalizowano również ogniska występowania sygnałów akustycznych. Ocenę zagrożenia tąpaniami otrzymywano przez odniesienie bieżącej aktywności i energii umownej do wartości średnich za zakres ubiegły, obejmujący określoną liczbę zmian produkcyjnych. Dane dostarczane przez system SAK (rozkład czasowo-przestrzenny, energia umowna oraz aktywność trzasków sejsmoakustycznych) wraz danymi pochodzącymi z systemu SYLOK (rozkład czasowo-przestrzenny oraz energia rzeczywista wstrząsów sejsmologicznych), oraz wynikami wierceń małośrednicowych umożliwiały ocenę rzeczywistego stanu zagrożenia tąpaniami. Pozwalało to na efektywne prowadzenie profilaktyki tąpaniowej (odprężanie, nawadnianie, ograniczanie zatrudnienia w strefach zagrożonych, wzmacnianie obudowy) prowadzącej do poprawy bezpieczeństwa pracy załóg dołowych. Wyniki pracy systemu w postaci raportów i wykresów udostępniano obsłudze na ekranie monochromatycznego, alfanumerycznego monitora oraz w postaci wydruków. 
Historia powstania.
W 1974 roku Zakład Automatyzacji Powierzchniowej wchodzący w skład Zakładów Konstrukcyjno-Mechanizacyjnych Przemysłu Węglowego zainteresował się problemem oceny zagrożeń tąpaniami. W kopalniach wykorzystywano wtedy urządzenia SSA-1, opracowane w Głównym Instytucie Górnictwa i produkowane przez ZEG Tychy. Urządzenie SSA-1 składało się z czujników, którymi były geofony, czyli pewien rodzaj mikrofonu, zainstalowane w górotworze. Geofony były zasilane lokalnie z baterii i połączone transmisją naturalną, napięciową ze wzmacniaczami zlokalizowanymi na powierzchni, gdzie przekazywane z dołu kopalni sygnały zapisywano na taśmie papierowej wielokanałowego rejestratora X-t. Mała prędkość przesuwu powodowała, że zapisy na taśmie miały postać prążków. Zarejestrowane sygnały wykorzystywano do określenia aktywności i energii umownej górotworu. Przez aktywność górotworu rozumiano ilość sygnałów w jednostce czasu, a przez energię umowną bezwymiarową wartość powstałą z sumowania podniesionych do kwadratu amplitud sygnałów. Zmiany tych parametrów służyły, wraz z danymi dostarczanymi przez inne systemy, do oceny zagrożeń tąpaniami. To proste urządzenie obarczone licznymi wadami:
Szczególnie uciążliwe były trzy ostatnie wady, które wyeliminowano projektując urządzenie klasyfikacji sygnałów sejsmoakustycznych SMC-2s, które wyznaczało aktywność oraz energię umowną w czasie rzeczywistym. Umożliwiało to śledzenie sytuacji na bieżąco i natychmiast po zakończeniu okresu obserwacji, najczęściej zmiany produkcyjnej, znany był wynik analizy. SMC-2s zainstalowano w kopalni SZOMBIERKI, w pierwszej połowie 1975 roku. Efekty były tak interesujące, że już w następnym roku, urządzenie uzupełniono minikomputerem SMC-3, z oprogramowaniem do analizy i prognozowania zagrożeń tąpaniami. Początkowo minikomputer SMC-3 przetwarzał dane przygotowane przez SMC-2s wsadowo, rychło jednak zmieniono to na pracę on-line. Był to przykład efektywnego zastosowania techniki komputerowej do zautomatyzowania najbardziej czasochłonnych czynności w procesie przygotowania prognozy zagrożenia tąpaniami.
Pozostałe wady wyeliminowano przez zaprojektowanie urządzenia transmisji sygnałów sejsmoakustycznych TSA-32, odpornego na zakłócenia dzięki zastosowaniu:
oraz łatwiejszego w eksploatacji, dzięki zastosowaniu iskrobezpiecznego zasilania z powierzchni. Nowa transmisja skłoniła też konstruktorów do zaprojektowania interfejsu minikomputera, co pozwoliło wyeliminować urządzenie SMC-2s. Doświadczalną instalację minikomputera PRS-4 z transmisją TSA-32 zainstalowano w kopalni POKÓJ, w 1978 roku. Pozytywne rezultaty eksploatacji pozwoliły przygotować prototyp systemu SAK. 

</doc>
<doc id="1297691" url="https://pl.wikipedia.org/wiki?curid=1297691" title="7 Dywizja Desantowa">
7 Dywizja Desantowa



</doc>
<doc id="1297693" url="https://pl.wikipedia.org/wiki?curid=1297693" title="Jolene">
Jolene

Jolene – utwór napisany i nagrany przez Dolly Parton z albumu "Jolene" z roku 1974, wyprodukowany przez Boba Fergusona.
Historia.
„Jolene” opowiada historię gospodyni domowej, która musi zmierzyć się z piękną uwodzicielką, którą podejrzewa o romans z jej mężem. Utwór stał się drugim singlem Dolly Parton, który dotarł do pierwszego miejsca na listach przebojów muzyki country. W Wielkiej Brytanii jako singel dotarł do siódmego miejsca list przebojów.
Podobno inspiracją dla „Jolene” była ruda kasjerka pracująca w banku – Parton podejrzewała swojego męża o to, że o niej fantazjuje, ponieważ zaczął często chodzić do banku. Sama artystka zapewniała jednak wielokrotnie, że inspiracją dla utworu była mała, ruda dziewczynka, która po jednym z koncertów poprosiła artystkę o autograf i powiedziała, że ma na imię „Jolene”.
Covery.
 W październiku 2004 wersja singlowa dotarła do szesnastego miejsca na brytyjskiej liście przebojów.
Swoje wersje „Jolene” wykonywali lub nagrywali również: Olivia Newton-John, Alison Krauss, Me First and the Gimme Gimmes, The Sisters of Mercy, Miss B. Haven, Darcy Clay, Natalie Merchant, Reba McEntire, Mindy Smith, Sherrie Austin, Susanna and the Magical Orchestra, Sophie Ellis-Bextor, Rhonda Vincent, Geraldine Fibbers, Lacrimosa, Queen Adreena, Strawberry Switchblade, One Dove, Alexander Veljanov, Leyla Foroohar, Elisabeth Andreassen, Miley Cyrus, Sara Loera oraz polska wokalistka Joanna Knitter (Jo&amp;Lazy Fellow).
Kygo poddał piosenkę remixowi.

</doc>
<doc id="1297696" url="https://pl.wikipedia.org/wiki?curid=1297696" title="Gregorianki">
Gregorianki

Gregorianki (, ) – dawne święto szkolne obchodzone w dniu 12 marca, w dzień wspomnienia w Kościele katolickim papieża św. Grzegorza Wielkiego, patrona szkół podstawowych. 
Według Ryszarda Gansińca, który poświęcił Gregoriankom obszerne studium, zwyczaj powstał w XV wieku w Alzacji jako dzień, w którym jednocześnie żegnano abiturientów i witano pierwszoklasistów. Obchody rozpoczynało uroczyste nabożeństwo szkolne, po którym odbywał się pochód maskowy połączony z kwestą na rzecz przyszłorocznego święta, a na koniec uczta z występami. Stałym punktem programu był występ tzw. "biskupa żakowskiego", który wygłaszał komiczne, rymowane najczęściej "kazanie".
W Polsce gregorianki przyjęły się w XVI wieku i były obchodzone do II połowy XIX wieku. Z roku 1889 pochodzi opis uroczystości "Gregoły", zorganizowanej w Żołyni koło Rzeszowa przez miejscowego nauczyciela.
Wstępem do przeplatanej występami żakowskimi uczty była "oracja" "biskupa": "Szanowne państwo! Powiadumu wum racyjo, mam na brzuchu wielko turbacyjo, powiedziałbym jeszcze, ale mi się jeść chce!". W czasie występów często recytowano wiersze Jana Kochanowskiego.
Święto zanikło z końcem XIX wieku, ale przetrwało jeszcze jakiś czas w postaci fragmentów kolęd i pastorałek czy zapomnianych dzisiaj przysłów (np. "ubrać się jak na jakie gregorianki"), a nawet podarunków na św. Mikołaja.

</doc>
<doc id="1297697" url="https://pl.wikipedia.org/wiki?curid=1297697" title="Mistrzostwa Świata w narciarstwie alpejskim 1985">
Mistrzostwa Świata w narciarstwie alpejskim 1985



</doc>
<doc id="1297699" url="https://pl.wikipedia.org/wiki?curid=1297699" title="Gangut">
Gangut

Gangut () – rosyjski, a następnie radziecki, pancernik typu "Gangut" z okresu I i II wojny światowej. Początkowo nazwany „Gangut” dla uczczenia miejsca bitwy morskiej stoczonej podczas III wojny północnej, w 1925 okrętowi zmieniono imię na „Oktiabrskaja Riewolucyja” dla upamiętnienia rewolucji październikowej. Była to czwarta jednostka w historii Rosyjskiej Marynarki Wojennej, która nosiła imię "Gangut".
Historia.
Stępkę pod pierwszy pancernik typu "Gangut" położono w Stoczni Admiralicji w Piotrogrodzie 16 czerwca 1909. Wodowanie okrętu nastąpiło 20 października 1911, zaś wejście do służby 11 stycznia 1915. W tym samym czasie, kiedy okręt został przyjęty do służby, został on przydzielony do 1 Brygady Okrętów Liniowych Floty Bałtyckiej, która stacjonował w Helsinkach.
W grudniu 1939 podczas wojny zimowej okręt ostrzeliwał fińskie fortyfikacje, jednak bez znacznych sukcesów. We wrześniu 1941 okręt przybył do Leningradu, gdzie przez kolejne 3 lata ostrzeliwał wojska niemieckie oblegające miasto. W tym czasie w stronę niemieckich pozycji wystrzelił 1140 pocisków kalibru 305 mm, stając się zarazem celem niemieckich samolotów (we wrześniu 1941 został trafiony 6 bombami zrzuconymi z samolotów Junkers Ju 87 (Stukasów), a w kwietniu 1942 ponownie 4 bombami). 22 lipca 1944 okręt został odznaczony Orderem Czerwonego Sztandaru.
24 lipca 1954 roku okręt został jednostką szkolną, zaś 17 lutego 1956 został wycofany ze służby. Złomowanie nastąpiło w 1959.

</doc>
<doc id="1297700" url="https://pl.wikipedia.org/wiki?curid=1297700" title="Njame">
Njame

Njame (Onjame) - ,Świetlisty" jeden z trzech obok Odomankomy i Njankopona wielkich bogów u ludu Akan.
Pod postacią pająka utkał świat i dlatego nazwano go także Ananse Kokuroko czyli Wielkim Pająkiem. Zyskał także imię Kwame (sobota), gdyż swą pracę zakończył w sobotę. Znany jest również pod teonimem Tweduampon "Ten na którym można się bezpiecznie oprzeć".
Często uważany jest za bóstwo androgyniczne i jako taki w swym żeńskim aspekcie utożsamiany jest z Księżycem a w męskim ze Słońcem.

</doc>
<doc id="1297701" url="https://pl.wikipedia.org/wiki?curid=1297701" title="Wydział Ekonomiczny Uniwersytetu Marii Curie-Skłodowskiej">
Wydział Ekonomiczny Uniwersytetu Marii Curie-Skłodowskiej

Wydział Ekonomiczny Uniwersytetu Marii Curie-Skłodowskiej – jeden z 11 wydziałów Uniwersytetu Marii Curie-Skłodowskiej.
Na wydziale pracuje 134 nauczycieli akademickich, w tym: 21 profesorów (8 z tytułem naukowym), 70 doktorów, 43 magistrów. Wydział prowadzi kształcenie na 4 kierunkach studiów stacjonarnych i niestacjonarnych I stopnia, na 3 kierunkach II stopnia oraz na studiach doktoranckich (III stopnia) w zakresie ekonomii. Wydział posiada uprawnienia do nadawania stopnia naukowego doktora oraz doktora habilitowanego nauk ekonomicznych.
Historia.
Został powołany 15 lutego 1965 jako piąty wydział w strukturze organizacyjnej UMCS. 
Protoplastą Wydziału był otwarty w listopadzie 1960 punkt konsultacyjny zaocznych studiów ekonomicznych Wyższej Szkoły Ekonomicznej w Krakowie. W 1963 rektor Grzegorz Leopold Seidler przedstawił koncepcję utworzenia Wydziału Ekonomicznego na bazie instniejącego punktu konsultacyjnego. Powołano komisję w celu opracowania projektu organizacyjnego Wydziału. Pierwszym organizatorem Wydziału Ekonomicznego był Henryk Reniger, kierownik Katedry Prawa Finansowego z Wydziału Prawa, a po jego rezygnacji prof. Feliks Siemieński. Ostatecznie organizatorem i pierwszym dziekanem został Zdzisław Lewandowski z Wydziału Matematyki. W 1965 kształcenie na kierunkach: ekonomika rolnictwa i ekonomika przemysłu rozpoczęło 157 studentów. W 1969 Wydział uzyskał uprawnienia do nadawania stopnia doktora nauk ekonomicznych (pierwszy doktor - Czesław Grusiewicz), a w 1970 uzyskano uprawnienia habilitacyjne (pierwszy doktor habilitowany – Zbigniew Szeloch (1975)). W 1977 utworzono kierunek „społeczno-ekonomiczny” oraz „organizacja i zarządzanie”, a w 1991 „Ekonomia” i „Zarządzanie i marketing”. W 1996 uruchomiono studia doktoranckie nauk ekonomicznych. W 2015 uzyskano drugie uprawnienia do nadawania stopnia doktora – nauk o zarządzaniu. W 2007 uruchomiono kierunek „Rachunkowość i finanse”, w 2013 „Logistyka”, a w 2016 „Analityka gospodarcza”. 
Od początku istnienia Wydziału, problemem były warunki lokalowe. Wydział otrzymał obiekty rozproszone w 6 punktach miasta. Do obecnej siedziby Wydział przeprowadził się w 1978.

</doc>
<doc id="1297705" url="https://pl.wikipedia.org/wiki?curid=1297705" title="Bawarka">
Bawarka

Bawarka – napój, którego głównymi składnikami są herbata i mleko; określana też jako herbata z mlekiem lub herbata mleczna; przygotowywana przez dodanie do gorącego mleka esencji herbacianej lub odwrotnie przez dolanie gorącego mleka do esencji herbacianej, w proporcjach zależnych od indywidualnych upodobań, a następnie posłodzona cukrem lub miodem. Czasem pije się ją bez dodatku cukru. Jest podawana najczęściej do śniadania i powinno się ją pić, gdy jest jeszcze ciepła, z pianką. Może być przyrządzana z herbaty czarnej lub herbat smakowych. Do sporządzenia wykwintnej postaci bawarki mogą być dodatkowo dodawane żółtka jaj wraz z cukrem pudrem. Bawarka może zostać doprawiona do smaku brandy, rumem, szczyptą cynamonu lub innymi składnikami.
Pochodzenie nazwy.
Termin „bawarka” dla określenia herbaty z mlekiem, która jest pita także w innych krajach, np. Wielkiej Brytanii, jest obecny tylko w języku polskim i sugeruje, jakoby napój pochodził z Bawarii. Maguelonne Toussaint-Samat w książce pt. "History of food" nadmienia, że herbatę osłodzoną syropem ziołowym i podawaną w karafce nazywano w paryskiej kawiarni Le Procope "Bavaroise" na cześć księcia bawarskiego, który towarzyszył bawarskiej księżniczce Elżbiecie Charlotcie na jej ślub z Filipem I Orleańskim. Współczesne i dawne słowniki kulinarne francuskie i angielskie definiują "Bavaroise" jako napar z herbaty połączony z mlekiem i posłodzony syropem z paproci, ewentualnie doprawiony do smaku niewielką ilością wody z kwiatów pomarańczy. W języku francuskim "Bavarois" (forma męska) i "Bavaroise" (forma żeńska) oznacza mieszkańca Bawarii, czyli odpowiednio Bawarczyka i Bawarkę, lub jako przymiotnik "bavarois" znaczy pochodzący z Bawarii, czyli bawarski. W literaturze kulinarnej można spotkać podział na bawarkę z mlekiem ("Bavaroise au Lait") i bawarkę na wodzie ("Bavaroise à l’eau").
Historia.
Bawarka (prawdopodobnie od fr. "Bavaroise") jest napojem wywodzącym się z kuchni francuskiej, składającym się z herbaty i syropu z paproci "Adiantum capillus-veneris", podawanym na ciepło. Bawarka może być przygotowywana z czarnej herbaty lub z różnych herbat smakowych. Niektóre źródła podają, że bawarka to również napój sporządzony z wrzątku i mleka lub śmietanki.
W wydanej w 1830 roku książce Łukasz Gołębiowski napisał: „herbatę, którą w Paryżu wprowadzono w 1656, pijano na ogół z mlekiem, niektórzy palili ją jak tytoń”. W Polsce wprowadzona została wcześniej od kawy. Słabo parzona zielona herbata była podawana jedynie ze śmietanką i piły ją przeważnie kobiety. Z czasem wprowadzono czarną herbatę i jej mocny napar sączono z arakiem i cytryną lub z łyżeczką śmietanki po angielsku (lecz bardziej rozcieńczoną) bądź też z dodatkiem soku czy czerwonego wina.
Kiedy w 1689 roku Sycylijczyk Francesco Procopio otworzył w Paryżu pierwszą francuską kawiarnię Café Procope, bywający w niej wówczas książęta bawarscy zamawiali w niej herbatę z sokiem kapillorowym (syrop z paproci "Adiantum capillus-veneris"), wprowadzając ją w modę i od nich, a właściwie od nazwy kraju, z którego pochodzili, przyjęła się nazwa napoju. Inne źródła podają, że zwyczaj ten wprowadzili francuscy kucharze będący na służbie u książąt bawarskich. Pochodzenie nazwy napoju od Bawarii, jednego z krajów niemieckich, potwierdzają również informacje zawarte w wielu słownikach i specjalistycznych leksykonach. Tradycyjna "Bavaroise" podawana w Café Procope, to w rzeczywistości napój leczniczy sporządzany na bazie herbaty i syropu z paproci niekropienia właściwego "Adiantum capillus-veneris". Picie bawarki polecane było w przeziębieniach i chorobach górnych dróg oddechowych.
Do polskiej kuchni bawarka trafiła w czasie Sejmu Czteroletniego, jako zapożyczenie z kuchni francuskiej. W Polsce jednak zmodyfikowano ten przepis i niedostępne składniki zastępowano rodzimymi ziołami, takimi jak: kwiat bzu i lipy, rumianek, szałwia, mięta, dziewanna, bratki, melisa, róża, poziomki suszone itp.
Natomiast Maria Disslowa, w książce kucharskiej z 1935, opisała bawarkę jako ukropek – napój sporządzony z połowy szklanki śmietanki i połowy szklanki wrzącej wody oraz kawałka cukru i zalecała picie ukropka (bawarki) na śniadanie, zwłaszcza osobom chorym i dzieciom, jako napój smaczny i pożywny.
Współczesność.
W Polsce.
Współcześnie w Polsce bawarka to określenie na herbatę z mlekiem, parzoną na sposób angielski. W opracowaniu z końca XX w. przepis na bawarkę wskazuje, że do gorącego mleka dolewa się napar herbaciany (na 1 szklankę mleka pół szklanki zaparzonej herbaty). Autorzy sugerują, aby cukier podawać osobno.
We Francji.
Dzisiejsza bawarka serwowana we Francji to drink sporządzony na bazie kawy, kremu i rumu. Dokładnie opisał "Bavaroise" w 1905 Joseph Favre (1849–1903) jako napój przypominający advocaat, którego głównymi składnikami są gorąca herbata i mleko, do którego dodawane są (jednocześnie ubijając trzepaczką) żółtka jaj i cukier, a na końcu trochę wiśniówki. Autorzy "The Oxford companion to food" zaznaczyli, że uznanym i znanym od dawna znaczeniem "Bavaroise" jest napój, chociaż określenie "Bavaroise" lub "Bavarois" może także wskazywać na deser, krem lub sos.
W Wielkiej Brytanii.
Brytyjczycy zaparzają herbatę (liściastą lub w torebkach) w dzbanku, który został uprzednio wypłukany gorącą wodą. Odpowiednią ilość herbaty zalewają gotującą się wodą z czajnika, po czym odstawiają na 3 do 5 minut. Po zaparzeniu herbata jest wlewana do filiżanek. W przypadku herbaty z mlekiem niewielka ilość zimnego mleka jest nalewana najpierw do filiżanki, po czym dolewana jest herbata. Istnieją dwie „szkoły” dodawania mleka do herbaty: mleko najpierw ("milk first") lub mleko po ("milk after"). Zwolennicy dodawania najpierw mleka na dno filiżanki twierdzą, że w ten sposób mała ilość zimnego mleka jest równomiernie ogrzewana przez dodawaną stopniowo dużą ilość gorącej herbaty, co zapobiega „ścięciu” mleka..
W Tybecie.
W Tybecie słodką herbatę z mlekiem przyrządza się przez zmieszanie zagotowanego odwaru z liści czarnej herbaty razem z cukrem i mlekiem jaka.
W Stanach Zjednoczonych.
Filiżanki, torebki z herbatą do zaparzania i czajnik z gorącą wodą są stawiane na stole. Torebka z herbatą zostaje zanurzona na kilka minut w gorącej wodzie, którą uprzednio nalano do filiżanki. Zdaniem Anglików zaparzanie herbaty w ten sposób sprawia, że herbata jest cienka, blada i wodnista w smaku.
Bawarka a laktacja.
Herbata z mlekiem była napojem polecanym dla mamek i matek karmiących. W dalszym ciągu w Polsce panuje przekonanie, że picie dużych ilości mleka wzmaga laktację.
Współcześnie picie słabej herbaty oraz mleka jest zalecane kobietom karmiącym, ale nie przypisuje się im właściwości mlekopędnych. W celu pobudzenia laktacji zaleca się kobietom karmiącym picie herbatek ziołowych, które zawierają zioła mlekopędne (łac. "lactagoga"), do których należą np. owoc kminku, owoc anyżku, owoc kopru włoskiego, ziele rutwicy, nasiona kozieradki, ziele ogórecznika i ziele bazylii.
W literaturze.
Dla angielskiego pisarza George’a Orwella filiżanka dobrej herbaty była tak ważna, że w 1946 roku napisał o niej esej (tytuł oryginału "A Nice Cup of Tea"). Autor zalecił w nim najpierw wlewanie herbaty, dopiero później mleka, ponieważ łatwiej w ten sposób kontrolować ilość wlewanego mleka do filiżanki i uniknąć nadmiaru. Orwell podzielił się z czytelnikiem 11 zasadami zaparzania dobrej herbaty. Pisarz był miłośnikiem herbaty mocnej, z mlekiem i bez cukru, którego dodanie (jego zdaniem) niszczyło prawdziwy – gorzki smak herbaty.
Poeta Janusz Szuber napisał wiersz pt. "Podwójna herbata z mlekiem", wydany w tomiku poezji pt. "Powiedzieć. Cokolwiek" z 2011.

</doc>
<doc id="1297711" url="https://pl.wikipedia.org/wiki?curid=1297711" title="Pedro Páez">
Pedro Páez

Pedro Páez (ur. 1564 r. w Madrycie; zm. 20 maja 1622 r. w Etiopii) – hiszpański jezuita, wysłannik papieża Sykstusa V do Etiopii. Wyruszył w 1589 roku jednak po drodze dostał się do niewoli w Jemenie spędził tam 7 lat. Do Etiopii dotarł po licznych perypetiach w 1603 roku. 
Znał języki amharski i gyyz, co ułatwiło mu kontakty z mieszkańcami cesarstwa. W 1618 roku zbadał jezioro Tana i wpływającą do niego rzekę, którą poprawnie zidentyfikował z Nilem Błękitnym. Wraz z innymi misjonarzami nakłonił cesarza Susnyjosa do przejścia na katolicyzm. Był autorem dwóch prac o Etiopii, które stały się podręcznikami dla następnych badaczy tego kraju.

</doc>
<doc id="1297712" url="https://pl.wikipedia.org/wiki?curid=1297712" title="Pedro Paez">
Pedro Paez



</doc>
<doc id="1297719" url="https://pl.wikipedia.org/wiki?curid=1297719" title="Hong Myung-Bo">
Hong Myung-Bo



</doc>
<doc id="1297720" url="https://pl.wikipedia.org/wiki?curid=1297720" title="Hong Myung-bo">
Hong Myung-bo

Hong Myung-bo (ur. 12 lutego 1969 roku w Seulu) – piłkarz koreański grający na pozycji środkowego obrońcy. W 2004 roku został umieszczony na prestiżowej liście FIFA 100, na której znalazło się 125 najlepszych żyjących piłkarzy świata.
Kariera klubowa.
Karierę rozpoczynał w Uniwersyteckiej drużynie z Seulu po czym przeniósł się do zespołu Pohang Steelers, następnie był piłkarzem japońskich Bellmare Hiratsuka i Kashiwa Reysol. Po krótkim pobycie w Pohang zdecydował się zakończyć karierę w amerykańskim zespole Los Angeles Galaxy w 2004 roku. Pomimo zainteresowania i licznych ofert ze strony klubów europejskich Hongowi nigdy nie było dane zagrać na Starym Kontynencie.
Kariera reprezentacyjna.
Wraz z reprezentacją Korei Południowej uczestniczył w czterech mundialach w latach: 1990, 1994, 1998, 2002. Na mistrzostwach świata 1994 w Stanach Zjednoczonych zdobył dwie bramki w spotkaniach przeciwko Hiszpanii i Niemcom. Gole te nie pomogły jednak Korei wyjść grupy. W mistrzostwach świata 1998 roku Hong zagrał we wszystkich grupowych spotkaniach swej reprezentacji, jednak po dwóch porażkach z Holandią i Meksykiem oraz remisie z Belgią także z tym mundialem Korea Południowa musiała się pożegnać po pierwszej fazie turnieju. Najbardziej udanymi dla Honga były mistrzostwa świata w roku 2002 organizowane przez jego ojczyznę wspólnie z Japonią. Korea Południowa zajęła wtedy czwarte miejsce, osiągając jako pierwsza w historii drużyna z Azji szczebel półfinałów mistrzostw świata. W uznaniu zasług i bardzo dobrej gry Honga na mistrzostwach roku 2002 FIFA przyznała mu nagrodę Brązowej Piłki dla trzeciego najlepszego piłkarza tamtych mistrzostw i nominowała do drużyny gwiazd turnieju. Po mistrzostwach 2002 Hong postanowił zakończyć reprezentacyjną karierę z rekordową dla narodowego zespołu Korei Południowej liczbą 135 meczów i 9 bramek.
Po zakończeniu kariery.
26 września 2005 roku Hong Myung-bo zakończył karierę zawodowego piłkarza. Po zakończeniu kariery pomagał Dickovi Advocaatowi w prowadzeniu reprezentacji Korei Południowej w trakcie mistrzostw świata 2006, podobną rolę pełnił u boku kolejnego szkoleniowca reprezentacji Pima Verbeeka w trakcie Pucharu Azji 2007.

</doc>
<doc id="1297721" url="https://pl.wikipedia.org/wiki?curid=1297721" title="Let’s Ride (singel Game’a)">
Let’s Ride (singel Game’a)

Let's Ride (Strip Club) – drugi singel promujący album Doctor’s Advocate amerykańskiego rapera The Game. Do utworu zrealizowano teledysk którego premiera miała miejsce 25 września 2006 roku. Produkcją utworu zajął się Scott Storch.

</doc>
<doc id="1297726" url="https://pl.wikipedia.org/wiki?curid=1297726" title="Bitwa pod Karsem (1920)">
Bitwa pod Karsem (1920)

Bitwa pod Karsem – bitwa, która rozegrała się między wojskami Demokratycznej Republiki Armenii a Turcji 30 października 1920 r., w czasie wojny armeńsko-tureckiej.
We wrześniu armia turecka zapoczątkowała ofensywę w kierunku Sarikamis pod dowództwem gen. Karabekira. Została ona powstrzymana przez Ormian pod Karsem. 30 października opór wojsk ormiańskich został złamany w wyniku czego zajęte zostały Aleksandropol (dziś Giumri) i strategiczna wieś Agin.

</doc>
<doc id="1297730" url="https://pl.wikipedia.org/wiki?curid=1297730" title="Pepi">
Pepi

Pepi – imię dwóch faraonów z VI dynastii.

</doc>
<doc id="1297732" url="https://pl.wikipedia.org/wiki?curid=1297732" title="Azaryczy">
Azaryczy

Azaryczy (błr. Азарычы; ros. Озаричи, "Ozariczi"; pol. hist. Ozarycze, "Ozarzyce") – osiedle typu miejskiego na Białorusi w obwodzie homelskim w rejonie kalinkowickim; 1,3 tys. mieszkańców (2010).
Historia.
Miasto królewskie położone było w końcu XVIII wieku w starostwie niegrodowym ozaryckim w powiecie mozyrskim województwa mińskiego.
W czasie wojny polsko-bolszewickiej 5 marca 1920 roku o godzinie 13:00 Azaryczy zostały zajęte bez walki przez Wojsko Polskie. Dokonała tego kolumna północna 2. BJ pod dowództwem płk Kosteckiego, w ramach operacji zmierzającej do zdobycia Mozyrza.

</doc>
<doc id="1297733" url="https://pl.wikipedia.org/wiki?curid=1297733" title="Ozarycze">
Ozarycze



</doc>
<doc id="1297740" url="https://pl.wikipedia.org/wiki?curid=1297740" title="Friedrich von Greuhm">
Friedrich von Greuhm

Friedrich von Greuhm (zm. 1823 w Waszyngtonie) – pruski dyplomata.
Greuhm był pierwszym dyplomatycznym reprezentantem niemieckim w USA. W latach 1817–1823 był ministrem-rezydentem i konsulem generalnym Królestwa Prus. Niemców, a zwłaszcza Prusaków, ze Stanami Zjednoczonymi łączyły dawne stosunki kolonialne. W latach 1749–1754 37 tys. Niemców (zwłaszcza z Niemiec Północnych, w tym Prus) przybyło do Ameryki Północnej, by się tam osiedlić. W stosunkach z młodym krajem prym wiodły Prusy. Latem 1785 roku Fryderyk Wielki podpisał traktat handlowy z USA. Nie miał on wielkiego znaczenia ekonomicznego, lecz wyrwał USA z izolacji.
Von Greuhm był jedynym pruskim reprezentantem w USA, który zmarł na terenie tego kraju i został w nim pochowany. Widział na własne oczy wzrost tego kraju i zwiększenie liczby stanów z 13 do 26. Prezydentem był wówczas James Monroe, który w grudniu 1823 roku wyjaśnił w kongresie na czym miałaby polegać doktryna, znana odtąd jako "doktryna Monroe’a". Pruski dyplomata darzony był bardzo wielkim szacunkiem w amerykańskiej stolicy, ponieważ znane było jego zaangażowanie na rzecz uwolnienia przez Brytyjczyków amerykańskich jeńców wojennych z 1814–1815, które przejawił podczas wizyty w Londynie.

</doc>
<doc id="1297742" url="https://pl.wikipedia.org/wiki?curid=1297742" title="Open de Tenis Comunidad Valenciana 2008">
Open de Tenis Comunidad Valenciana 2008

Open de Tenis Comunidad Valenciana 2008 – tenisowy turniej ATP z cyklu Open de Tenis Comunidad Valenciana rozgrywany w dniach 12–20 kwietnia 2008 roku w Walencji na kortach ziemnych o puli nagród 370 000 euro.

</doc>
<doc id="1297744" url="https://pl.wikipedia.org/wiki?curid=1297744" title="Grzegorz papież">
Grzegorz papież

Grzegorz papież – opowieść średniowieczna ze zbioru Gesta Romanorum, odpowiednik mitu o Edypie opartego na motywie incestu.
Pewien baron, współżyjący kazirodczo z własną siostrą, postanawia zmyć swój grzech i wyrusza na wyprawę krzyżową do Palestyny, gdzie ginie. Tymczasem siostra rodzi syna. Musi pozbyć się dziecka – dowodu grzechu, bo o jej rękę zabiega władca sąsiedniego królestwa. Wkłada więc niemowlę wraz z listem do łódki i puszcza z biegiem rzeki.
Chłopca wyławiają z wody zakonnicy, chrzczą go imieniem Grzegorz i wychowują. Grzegorz dorasta i wyrusza do Ziemi Świętej. Po drodze udziela pomocy królowej napadniętej przez nieprzyjaciół i poślubia ją. Gdy okazuje się, że królowa jest jego matką, Grzegorz ucieka i osiada jako pustelnik na wyspie.
Po latach, podczas papieskiego konklawe, głos z niebios poleca wybrać na papieża pokutnika. Odnaleziony cudownym sposobem i sprowadzony do Rzymu Grzegorz zostaje papieżem, rozgrzesza z podwójnego występku matkę i osadza ją jako ksieni w klasztorze.
Historyjka ta była popularna w całej Europie, także w Polsce (gdzie znano do XVIII wieku kilka jej wariantów) i na Rusi (obecna tak w prozie, jak i w poezji).

</doc>
<doc id="1297746" url="https://pl.wikipedia.org/wiki?curid=1297746" title="OS-9">
OS-9

OS-9, OS9 – system operacyjny stworzony w roku 1980 przez firmę Microware na komputery oparte na procesorze Motorola 6809. System był następnie w roku 1983 zaimplementowany na komputerach z procesorami z rodziny Motorola 68000. W roku 1989 jądro systemu zostało przepisane z assemblera na język C (dla uzyskania lepszej przenośności) i system został zaimplementowany na procesorach Intel 80386 i PowerPC, początkowo pod nazwą OS-9000.
OS-9 jest systemem wielodostępnym (własność unikalna wśród komputerów opartych na mikroprocesorach 8-bitowych), optymalizowanym do zastosowań w systemach czasu rzeczywistego. Jądro systemu jest bardzo zwarte, w oryginalnej wersji na procesor 6809 miało 4 kB, zaś podsystem obsługi operacji wejścia/wyjścia jest wysoce modularny, ładowane są wyłącznie moduły niezbędne do obsługi obecnych w systemie urządzeń. Cały system może być umieszczony w pamięci ROM, dzięki czemu komputer z tym systemem nie wymaga zewnętrznej pamięci masowej do uruchomienia i załadowania systemu. Dzięki konsekwentnemu stosowaniu modularności i kodu wielobieżnego system był w stanie funkcjonować nawet z bardzo niewielkich rozmiarów pamięcią operacyjną. Struktura systemu plików przypomina nieco znaną z systemu UNIX, ale każde fizyczne urządzenie jest korzeniem własnego drzewa katalogów.
Obecnie system OS-9 jest wciąż używany, przede wszystkim jako system wbudowany w rozmaitych urządzeniach. Jest też użytkowany przez hobbystów, wersje OS-9 zostały zaimplementowane m.in. na komputerach TRS-80 i Atari ST.
Gdy w roku 1999 firma Apple wypuściła koleją wersję swego systemu operacyjnego, nazwaną MAC OS 9, Microware wniosła pozew o naruszenie jej znaku towarowego. Sąd uznał jednak, że prawdopodobieństwo pomylenia obydwu produktów jest niewielkie i oddalił pozew.
OS-9 wykorzystywany jest w systemie sterowania ruchem w warszawskim metrze.

</doc>
<doc id="1297747" url="https://pl.wikipedia.org/wiki?curid=1297747" title="Iolofath">
Iolofath

Iolofath – bóg u wyspiarzy z Karolinów w Mikronezji. Był synem Lugeilanga i bratem Khiou, przyniósł ludziom wodę, rośliny jadalne i ryby.

</doc>
<doc id="1297748" url="https://pl.wikipedia.org/wiki?curid=1297748" title="OS9">
OS9



</doc>
<doc id="1297754" url="https://pl.wikipedia.org/wiki?curid=1297754" title="Literary Association of the Friends of Poland">
Literary Association of the Friends of Poland

Literary Association of the Friends of Poland ("Stowarzyszenie Literackie Przyjaciół Polski") – brytyjska organizacja społeczna powołana 25 lutego 1832 przez szkockiego poetę Thomasa Campbella oraz niemieckiego prawnika Adolpha Bacha. Campbell pełnił funkcję pierwszego prezesa Towarzystwa (do maja 1833 roku), zaś Bach objął stanowisko sekretarza. Po odejściu Campbella, prezesurę przejął Thomas Wentworth Beaumont.
Głównym celem jego działalności była mobilizacja brytyjskiej opinii publicznej wokół sprawy polskiej po stłumieniu przez Imperium Rosyjskie powstania listopadowego. Organizacja prowadziła działalność informacyjną i dobroczynną. Jej członkami byli m.in.: Francis Burdett, Dudley Ryder, Robert Cutlar Fergusson, Lord Dudley Coutts Stuart (prezes), Thomas Wentworth Beaumont (prezes), Daniel O’Connell, Thomas Attwood i Patrick Stuart. Jednym z sekretarzy był zawsze Polak (stanowisko to było w pierwszych latach zajmowane przez Krystyna Lacha Szyrmę).

</doc>
<doc id="1297756" url="https://pl.wikipedia.org/wiki?curid=1297756" title="Walerian Breański">
Walerian Breański

Walerian Tyburcjusz Breański (ur. 12 kwietnia 1805 w Gaju Małym, zm. 20 sierpnia 1866 w Tarnowie Podgórnym) – polski ksiądz, powstaniec listopadowy, działacz patriotyczny i emigracyjny. Kawaler Orderu Wojennego Virtuti Militari. 
Życiorys.
Był synem Teodora Breańskiego herbu Łabędź i Brygidy z Falęckich. Po ukończeniu seminarium duchownego początkowo był wikariuszem we Wrześni. Brał udział w powstaniu listopadowym. Po jego wybuchu opuścił wikariat, po czym przedostał się do Królestwa Polskiego wziął udział w kilku bitwach: pod Wawrem, Olszynką Grochowską, Tykocinem, Ostrołęką, odznaczył się zwłaszcza w tej ostatniej. Awansował do stopnia kapitana. W dniu 7 czerwca 1831 roku został odznaczony Krzyżem Złotym Orderu Virtuti Militari.
Na emigracji działał najpierw jako członek Młodej Polski – wziął udział w wyprawach frankfurckiej (1833) i sabaudzkiej (1834). Od 1834 działał w Towarzystwie Demokratycznym Polskim. Jako jego wysłannik kilka razy udawał się do Wielkopolski. Tam założył organizację spiskową.
Od 1848 ponownie w stanie duchownym. Został wikarym w Krobi, a potem proboszczem w Tarnowie Podgórnym. Zmarł 20 sierpnia 1866 w trakcie epidemii cholery, pomagając potrzebującym.

</doc>
<doc id="1297758" url="https://pl.wikipedia.org/wiki?curid=1297758" title="Stowarzyszenie Literackie Przyjaciół Polski">
Stowarzyszenie Literackie Przyjaciół Polski



</doc>
<doc id="1297761" url="https://pl.wikipedia.org/wiki?curid=1297761" title="OS-9000">
OS-9000



</doc>
<doc id="1297762" url="https://pl.wikipedia.org/wiki?curid=1297762" title="Henryk Fojcik">
Henryk Fojcik

Henryk Fojcik (ur. 1956 w Rybniku) – polski artysta rzeźbiarz i naukowiec.
Ukończył liceum w Żorach a 1979 – studia na Wydziale Pedagogiczno-Artystycznym Uniwersytetu Śląskiego, gdzie w 1993 uzyskał stopień doktora nauk humanistycznych w zakresie historii. Jest pracownikiem dydaktycznym i kierownikiem Zakładu Sztuk Pięknych Instytutu Sztuki Państwowej Wyższej Szkoły Zawodowej w Raciborzu. Jest też sekretarzem Ogólnopolskiej Międzyuczelnianej Rady Edukacji Artystycznej w zakresie Sztuk Plastycznych. Jego działalność naukowa i publikacje dotyczą głównie historii i podstaw teoretycznych dydaktyki artystycznej.
Domeną jego działalności artystycznej jest przede wszystkim rzeźba sakralna a inspiracją – symbolika przekazu biblijnego i próby wyrażenia fenomenu sacrum. Prace Fojcika znajdują się głównie w obiektach sakralnych Rybnika i województwa opolskiego. Jest między innymi autorem monumentalnego ołtarza "Rozesłanie Apostołów" w kościele werbistów w Rybniku. Brał udział w kilku wystawach zbiorowych i indywidualnych.
W swoich poglądach na sztukę Fojcik opowiada się za powrotem do uniwersyteckich korzeni uczelni artystycznych i przywróceniem jej naukowego podłoża.

</doc>
<doc id="1297763" url="https://pl.wikipedia.org/wiki?curid=1297763" title="Parafia św. Antoniego Opata w Radziejewie">
Parafia św. Antoniego Opata w Radziejewie

Parafia pod wezwaniem św. Antoniego Opata w Radziejewie - rzymskokatolicka parafia należy do dekanatu Pieniężno, archidiecezja warmińska. Parafia powstała w 1896 r. 
Proboszczem jest ks. mgr Paweł Władyka. Posługę liturgiczną sprawują chłopcy i dziewczęta.

</doc>
<doc id="1297765" url="https://pl.wikipedia.org/wiki?curid=1297765" title="Instytut Nauk Politycznych Uniwersytetu Warszawskiego">
Instytut Nauk Politycznych Uniwersytetu Warszawskiego



</doc>
<doc id="1297766" url="https://pl.wikipedia.org/wiki?curid=1297766" title="INP UW">
INP UW



</doc>
<doc id="1297768" url="https://pl.wikipedia.org/wiki?curid=1297768" title="Zakład Arabistyki i Islamistyki Uniwersytetu Warszawskiego">
Zakład Arabistyki i Islamistyki Uniwersytetu Warszawskiego



</doc>
<doc id="1297770" url="https://pl.wikipedia.org/wiki?curid=1297770" title="Zakład Islamu Europejskiego Uniwersytetu Warszawskiego">
Zakład Islamu Europejskiego Uniwersytetu Warszawskiego



</doc>
<doc id="1297774" url="https://pl.wikipedia.org/wiki?curid=1297774" title="Instytut Geofizyki Uniwersytetu Warszawskiego">
Instytut Geofizyki Uniwersytetu Warszawskiego



</doc>
<doc id="1297776" url="https://pl.wikipedia.org/wiki?curid=1297776" title="Świebodzin (stacja kolejowa)">
Świebodzin (stacja kolejowa)

Świebodzin (niem. "Schwiebus") – stacja kolejowa w Świebodzinie, w gminie Świebodzin, w województwie lubuskim. Według klasyfikacji PKP ma kategorię dworca lokalnego. Jest stacją na linii kolejowej nr 3 – trasie pociągów EuroCity: Warszawa Wschodnia – Berlin.
W roku 2017 stacja obsługiwała 500–699 pasażerów na dobę.

</doc>
<doc id="1297777" url="https://pl.wikipedia.org/wiki?curid=1297777" title="IINiSB UW">
IINiSB UW



</doc>
<doc id="1297779" url="https://pl.wikipedia.org/wiki?curid=1297779" title="Instytut Profilaktyki Społecznej i Resocjalizacji Uniwersytetu Warszawskiego">
Instytut Profilaktyki Społecznej i Resocjalizacji Uniwersytetu Warszawskiego



</doc>
<doc id="1297780" url="https://pl.wikipedia.org/wiki?curid=1297780" title="Instytut Informacji Naukowej i Studiów Bibliologicznych Uniwersytetu Warszawskiego">
Instytut Informacji Naukowej i Studiów Bibliologicznych Uniwersytetu Warszawskiego



</doc>
<doc id="1297783" url="https://pl.wikipedia.org/wiki?curid=1297783" title="Didelphis albiventris">
Didelphis albiventris



</doc>
<doc id="1297785" url="https://pl.wikipedia.org/wiki?curid=1297785" title="Čierny kameň">
Čierny kameň

Čierny kameň (1479 m) – jeden z wyższych i jednocześnie najbardziej charakterystycznych szczytów w grupie górskiej Wielkiej Fatry w Karpatach Zachodnich na Słowacji. Leży na obszarze Parku Narodowego Wielka Fatra. Nazwa Čierny kameň w tłumaczeniu na język polski oznacza Czarny Kamień.
Topografia.
Čierny kameň leży już we wschodniej, "liptowskiej" odnodze głównego grzbietu Wielkiej Fatry. Jest pierwszym szczytem tej odnogi, licząc od zwornikowej Ploski, od której oddzielony jest szeroką, trawiastą przełęczą znaną jako Sedlo Ploskej (1390 m). Od szczytu Minčol zwanego też Kračkov (1398 m) i dalszego ciągu grzbietu, biegnącego ku północnemu wschodowi, oddziela go również szerokie, trawiaste siodło Sedlo pod Čiernym kameňom (1266 m).
Čierny kameň wznosi się nad dwoma głównymi dolinami; Revúcką doliną ("Revúcka dolina") po południowo-wschodniej stronie i Ľubochnianską doliną ("Ľubochnianska dolina") po stronie północno-zachodniej. Poniżej jego południowych zboczy zaczyna się południowo-wschodni grzbiet z wierzchołkiem Straž, oddzielający dwa boczne odgałęzienia Revúckiej doliny.; Pilná i Veľká Turecká.
Geologia i morfologia.
Spiętrzenie szczytowe Czarnego Kamienia ma klasyczną formę ostańca, budowanego z dolomitów i wapieni tzw. płaszczowiny choczańskiej na podłożu ze znacznie miększych margli. Rozciągnięte w kierunku z południowego zachodu na północny wschód, ma dwa wierzchołki równej wysokości. W kierunku południowo-wschodnim opada pionowymi ścianami i stopniami skalnymi, natomiast w stronę północno-zachodnią stromym, gęsto zalesionym stokiem. W skalnych masywach Czarnego Kamienia, mocno spękanych, znajduje się szereg mniejszych jaskiń.
Przyroda ożywiona.
Masyw Czarnego Kamienia jest jednym z najcenniejszych przyrodniczo fragmentów Parku Narodowego Wielkiej Fatry, obejmującym dobrze zachowane zespoły roślinności piętra subalpejskiego i alpejskiego. Północno-zachodnie stoki spiętrzenia szczytowego Czarnego Kamienia, od grani szczytowej aż po poziomicę ok. 1220 m obejmuje rezerwat przyrody Čierny kameň.
Turystyka.
Sam szczyt i grań szczytowa są niedostępne dla turystów. Znakowany szlak zielony ze schroniska pod Boryszowem na Rakytov trawersuje północno-zachodnimi stokami spiętrzenia szczytowego.

</doc>
<doc id="1297786" url="https://pl.wikipedia.org/wiki?curid=1297786" title="Wolność albo śmierć">
Wolność albo śmierć

Wolność albo śmierć (tyt.oryg. Liri a vdekje) – albański film fabularny z roku 1979 w reżyserii Kristaqa Mitro i Ibrahima Muçaja, na podstawie powieści Sterjo Spasse - "Ja vdekje, ja liri".
Opis fabuły.
Akcja filmu rozgrywa się w latach 1910-1911, w okresie powstań narodowych. Przywódcy albańskiego komitetu narodowego: Çerçiz Topulli, Mihal Grameno i Hajredin Tremishti przybywają do wsi, w której zamordowano lokalnego urzędnika tureckiego z Gjirokastry. W ramach represji oddziały tureckie wkraczają do południowej Albanii spotykając się z oporem ze strony albańskich partyzantów. Ofiarą wojsk tureckich pada nauczyciel Hysen, który uczy potajemnie dzieci języka albańskiego.
W roli statystów wystąpili żołnierze z jednostki stacjonującej w Gjirokastrze.

</doc>
<doc id="1297787" url="https://pl.wikipedia.org/wiki?curid=1297787" title="Milczenie baranów">
Milczenie baranów

Milczenie baranów (wł. "Il Silenzio dei Prosciutti", ang. "The Silence of the Hams") – włosko-amerykańska komedia z 1994 roku napisana i wyreżyserowana przez Ezio Greggia, będąca parodią filmów grozy takich jak "Milczenie owiec" (1991) oraz "Psychoza" (1960).
Fabuła.
Początkujący detektyw Jo Dee Foster (Billy Zane) rozwiązuje swoją pierwszą sprawę, w którą zamieszany jest seryjny morderca. Aby znaleźć zabójcę detektyw musi poprosić o pomoc skazanego mordercę dr. Animala Kanibala Pizzę (Dom DeLuise), osadzonego za jedzenie pizzy z ludzkim mięsem. Podczas śledztwa dziewczyna policjanta, Jane Wine (Charlene Tilton) kradnie swojemu szefowi dużą sumę pieniędzy i ukrywa się w Motelu Cmentarzysko. Aby odnaleźć i ją, i poszukiwanego mordercę, Jo prosi o pomoc detektywa Balsama (Martin Balsam) i dr. Pizzę.

</doc>
<doc id="1297788" url="https://pl.wikipedia.org/wiki?curid=1297788" title="Mieczysław Baryłko">
Mieczysław Baryłko

Mieczysław Baryłko (ur. 29 lipca 1923 w Siedlcach, zm. 19 grudnia 2002 w Sopocie) – polski malarz, wieloletni wykładowca Państwowej Wyższej Szkoły Sztuk Plastycznych w Gdańsku (obecnie: Akademia Sztuk Pięknych w Gdańsku), prezes (1956–1958 i 1968–1969) Gdańskiego Okręgu Związku Polskich Artystów Plastyków i członek Zarządu Głównego ZPAP. Więzień obozów koncentracyjnych w Auschwitz, Groß-Rosen i Flossenburgu.
Życiorys.
Mieczysław Baryłko ukończył Gimnazjum im. Mikołaja Reja w Warszawie, później uczęszczał do Liceum Budowy Maszyn w Szkole Wawelberga i Rotwanda w Warszawie. Studiował w PWSSP w Gdańsku w latach 1946–1953, w pracowni Artura Nachta-Samborskiego. Od roku 1950 do 1972 pracował w gdańskiej PWSSP na Wydziale Malarstwa, początkowo w Pracowni Malarstwa Architektonicznego, następnie w Pracowni Rysunku Wieczornego. Uczestniczył w pracach malarskich w ramach rekonstrukcji fasad kamienic przy ul. Długiej i Długim Targu w Gdańsku
Pochowany na cmentarzu komunalnym w Sopocie (kwatera N10-5-5).
Twórczość.
Twórczość Mieczysława Baryłko wykazuje wpływ tradycji kolorystycznej i realistycznej w malarstwie polskim. Artysta należał do „Grupy realistów” i podejmował klasyczne tematy w sztuce: martwej natury, portretu, pejzażu, religijne, symboliczne i historyczne. Baryłko należał do PPS w latach 1945–1948 i do PZPR od 1948 roku. Ważnym dziełem w jego twórczości był obraz "Prawda zwycięży" z 1972 roku, będący nawiązaniem do politycznej sytuacji w PRL i rodzajem manifestu Baryłko. Za swoją twórczość był wielokrotnie odznaczany, m.in. Krzyżem Kawalerskim Orderu Odrodzenia Polski, Złotym Krzyżem Zasługi, odznaką Zasłużony Działacz Kultury, Za Zasługi dla Gdańska.

</doc>
<doc id="1297792" url="https://pl.wikipedia.org/wiki?curid=1297792" title="Aniela Gut-Stapińska">
Aniela Gut-Stapińska

Aniela Gut-Stapińska z domu Orawiec (ur. 1898 w Poroninie, zm. 1954 w Zakopanem) – działaczka kulturalna, poetka, nowelistka i folklorystka podhalańska.
Pochodziła z rodu Orawców, jednego z najstarszych i najbardziej zasłużonych w Poroninie. Była córką Jakuba ps. „Dewaj” i pochodzącej z Zakopanego Bronisławy, z domu Łukaszczyk. Miała sześcioro rodzeństwa: Helenę, Marię, Ludwikę, bliźniaki Bronisława i Bronisławę oraz Franciszka (pułkownik, dowódca 2. Pułku Strzelców Podhalańskich, zamordowany Katyniu w 1940). Jej kuzynem był Franciszek Łukaszczyk). Podobnie jak reszta rodzeństwa, otrzymała od ojca dom, pensjonat nazwany "Marluan" od imion jego córek (Aniela zamieszkała w nim z siostrą Anielą). W czasie II wojny światowej pensjonat stanowił punkt przerzutowy Związku Walki Zbrojnej; od stycznia 1940 ukrywał się w nim żołnierz, Franciszek Gajowniczek, który wkrótce został aresztowany przez gestapo, a wraz z nim ciotka Bronisławy Helena i ojciec Bronisław (w wyniku starań rodziny później uwolnieni, zaś Gajowniczek trafił do obozu koncentracyjnego Auschwitz-Birkenau, gdzie w sierpniu 1941 oddał za niego życie święty Maksymilian Maria Kolbe).
Jej pierwszym mężem był malarz Władysław Stapiński (1897–1943). W 1945 wyszła za mąż za prawnika Jana Guta, z którym wspólnie działali w konspiracji podczas okupacji. Po wojnie adoptowała osieroconego syna swojego brata Franciszka, Jerzego, późniejszego reżysera filmów dokumentalnych.
Była szczególnie aktywna w okresie międzywojennym. Drukowała w prasie krajowej poezje i wiele artykułów o folklorze góralskim. Po wojnie autorka słuchowisk radiowych i sztuk teatralnych, takich jak: "Powrót Staszka Króla z obozu", "Młody las," "Życie twarde", a także nowel: "Inksy świat" (1949) i "Krokusy" (1956). Jej wiersze opublikowano w antologii "Poezja młodego Podhała", zaś nowele i gawędy w zbiorach "Inksy świat" i "Krokusy".
Zmarła podczas przerwy w spektaklu w kuluarach zakopiańskiego teatru "Morskie Oko". Została pochowana na Pęksowym Brzyzku w Zakopanem (kw. P-I-30).

</doc>
<doc id="1297795" url="https://pl.wikipedia.org/wiki?curid=1297795" title="AC Napoli">
AC Napoli



</doc>
<doc id="1297796" url="https://pl.wikipedia.org/wiki?curid=1297796" title="Nowaja gazieta">
Nowaja gazieta

„Nowaja gazieta” () – gazeta o profilu liberalnym, ukazująca się w Moskwie, wybranych regionach Rosji i poza jej granicami. Z powodu częstych problemów finansowych, gazeta wielokrotnie zmieniała częstotliwość i dni wydawania. Obecnie działalność gazety jest zawieszona.
Siedziba redakcji mieści się w Moskwie. Jej redaktorem naczelnym jest Dmitrij Muratow, a na jej łamach publikowali m.in. Michaił Gorbaczow i Andriej Piontkowski.
W swoich treściach gazeta odchodzi od typowego dziennikarstwa informacyjnego, skupiając się w swoich artykułach na pogłębionych komentarzach, analizach i reportażach. Jej znakiem rozpoznawczym jest niebieska kolorystyka i strona tytułowa drukowana w układzie poziomym.
Gazeta nie unika trudnych tematów, prowadziła np. dziennikarskie śledztwo w sprawie śmierci Anny Politkowskiej, która pracowała w „Nowej gaziecie” w latach 1999–2006. Trzy lata wcześniej, 3 lipca 2003 r., zmarł w wyniku otrucia reporter gazety „Nowaja Gazieta”, Jurij Szczekoczichin. „Wyrok” wydano na niego za opublikowanie fragmentu książki Aleksandra Litwinienki "Wysadzić Rosję". 19 stycznia 2009 r. zamordowano (wraz z rosyjskim obrońcą praw człowieka Stanisławem Markiełowem) współpracowniczkę gazety, dziennikarkę Anastasiję Baburową.
W 2021 r. Muratow otrzymał Pokojową Nagrodę Nobla za działalność dziennikarską w ramach "Nowej gaziety". Muratow stwierdził, że nagroda należy się nie tyle jemu co dziennikarzom "Nowej gaziety" jako grupie.
28 marca 2022 roku w związku z inwazją Rosji na Ukrainę „Nowaja gazieta” ogłosiła zawieszenie działalności po otrzymaniu ostrzeżenia od Roskomnadzoru. Działalność gazety została zawieszona do czasu zakończenia „specjalnej operacji wojskowej na Ukrainie". W kwietniu 2022 roku zainaugurowano działalność gazety „Nowaja gazieta. Jewropa”, założonej przez dziennikarzy „Nowej gaziety”, którzy opuścili Rosję. We wrześniu 2022 roku moskiewski sąd unieważnił gazecie licencję na drukowanie prasy.

</doc>
<doc id="1297797" url="https://pl.wikipedia.org/wiki?curid=1297797" title="Associazione Calcio Napoli">
Associazione Calcio Napoli



</doc>
<doc id="1297802" url="https://pl.wikipedia.org/wiki?curid=1297802" title="Oposik Andersona">
Oposik Andersona



</doc>
<doc id="1297806" url="https://pl.wikipedia.org/wiki?curid=1297806" title="Moiety">
Moiety

Moiety - połowa plemienia; termin w etnologii oznaczający jedną z dwóch uzupełniających się grup w organizacji plemiennej życia społecznego, religijnego i politycznego.
Geneza.
Koncepcję podziału plemion na dwie połowy zaproponowali w 1889 roku R. Fison i A.W. Howitt, którą następnie poparł Edward Burnet Tylor. Do literatury została wprowadzona przez H. Lowiego w 1920 który ją także sprecyzował jako jedną z połów plemienia.
Koncepcja moietów wyprowadzała dualistyczny model ustroju społecznego z dwóch rodów które tworzyły rudymentarne plemię i wymieniały się wzajemnie kobietami (bezpośrednia wymiana małżeńska). Podział ten mógł się zacierać w miarę wzrostu demograficznego lecz często mógł pozostawać w wyżej wymienionej formie. H. Rivers wywodził tę organizację z fuzji dwóch plemion która doprowadziła do wzajemnej koegzystencji.
Dualistyczny system spełnia ważne funkcje w życiu społecznym i religijnym grupy pod warunkiem spełniania zasady wzajemności, choć nie wykluczona jest także ceremonialna wrogość (stosunki zaczepne) jak na przykładach w rytuałach inicjacji czy pogrzebowych, a także w gospodarce. Moiety niejednokrotnie mają związek z ideologią i wierzeniami jako odwzorowanie budowy kosmosu. Występują one bardzo często w społeczeństwach o 
matrylinearnym systemie pokrewieństwa co można tłumaczyć ich związkiem z pierwotnymi formami ustroju społecznego. Dualistyczny system moiet jest także widoczny w społeczeństwach o podwójnym systemie pokrewienstwa.
Występowanie.
Przykładem społeczeństwa o organizacji dwoistej są kalifornijscy 
Indianie z plemienia Miwoków. System moiet występuje także u południowo-amerykańskich Indian z grupy Ge: Szerente, Kaingang czy 
Apinayé.

</doc>
<doc id="1297807" url="https://pl.wikipedia.org/wiki?curid=1297807" title="Joseph Thomson">
Joseph Thomson

Joseph Thomson (ur. 14 lutego 1858 w Penpont, zm. 2 sierpnia 1895 w Londynie) – szkocki podróżnik. Ukończył studia historyczne na Uniwersytecie Edynburskim. W 1878 r. został uczestnikiem wyprawy zorganizowanej przez Królewskie Towarzystwo Geograficzne, której zadaniem była eksploracja drogi z Dar es-Salaam do jeziora Niasa.
W 1878 r. Towarzystwo powierzyło mu misję zbadania drogi ze wschodniego wybrzeża do Jeziora Wiktorii poprzez kraj zamieszkany przez Masajów. Był to ostatni region Afryki Wschodniej nie spenetrowany dotąd przez Europejczyków. Ekspedycja wyruszyła w marcu 1883 r. i po wykonaniu zadania wróciła do Mombasy na przełomie marca i czerwca 1884 r. W Anglii i Szkocji był fetowany jako jeden z największych odkrywców.
Brał udział w wyprawach nad rzekę Niger w 1885 r., w marokańskie góry Atlas w 1888 r., a w 1890 r. został wynajęty przez Cecila Rhodes'a do negocjacji traktatów i umów z wodzami plemion w Afryce Środkowej. W sumie uczestniczył w sześciu wyprawach afrykańskich, przemierzył 15 tys. mil.

</doc>
<doc id="1297808" url="https://pl.wikipedia.org/wiki?curid=1297808" title="Mungo Jerry">
Mungo Jerry

Mungo Jerry - brytyjska grupa folk rockowa, która największe sukcesy odnosiła w latach 70. Liderem zespołu, utworzonego w 1970 r., jest Ray Dorset. Najbardziej znanym przebojem jest piosenka "In the Summertime". 
Nazwę muzycy zaczerpnęli z wiersza "Mungojerrie and Rumpleteazer" T.S. Eliota.

</doc>
<doc id="1297809" url="https://pl.wikipedia.org/wiki?curid=1297809" title="Ludwig Niederstetter">
Ludwig Niederstetter

Ludwig von Niederstetter (1788-1846) pruski dyplomata i urzędnik.
Był szefem rejencji w Szczecinie.
W latach 1825-1830 był pruskim "Chargé d’affaires" w USA. 1 maja 1828 roku podpisał z Amerykanami traktat handlowy (Fryderyk Wilhelm III Hohenzollern ratyfikował go w 1829 roku) - trzecia ważną umowę między USA i Prusami po traktacie o przyjaźni z 1785 roku i traktacie o handlu z 1799 roku.

</doc>
<doc id="1297810" url="https://pl.wikipedia.org/wiki?curid=1297810" title="Queen of the Damned">
Queen of the Damned



</doc>
<doc id="1297812" url="https://pl.wikipedia.org/wiki?curid=1297812" title="Jeanne Weber">
Jeanne Weber

Jeanne Weber (ur. 7 października 1874, zm. 1910 w Maréville w gminie Laxou) – francuska seryjna morderczyni dzieci. Zamordowała co najmniej 10 dzieci, w tym prawdopodobnie troje własnych. Zatrzymana w 1908 została uznana za niepoczytalną i umieszczona w szpitalu psychiatrycznym, gdzie w 1910 powiesiła się.
Urodziła się w małej wiosce na północy Francji, w wieku 14 lat wyjechała do Paryża, gdzie wyszła za mąż w 1893. Jej mąż był alkoholikiem i sama Weber także była uzależniona od alkoholu. Mieszkali w biednej dzielnicy Paryża z ich siedmioletnim synem – dwoje ich innych dzieci już wtedy nie żyło. Kiedy 2 marca 1905 Weber opiekowała się dwiema córkami swojej bratowej, 18-miesięczna Georgette nagle "zachorowała" i zmarła. Pomimo że na jej szyi znajdowały się dziwne sińce, śmierć Georgette została uznana za naturalną i 11 marca pod opiekę Weber ponownie oddano córkę jej bratowej. Dziewczynka, dwuletnia Suzanne, zmarła, według doktora który obejrzał ciało dziecka, z powodu niewyjaśnionych "konwulsji".
25 marca siedmioletnia Germaine miała nagły atak "duszenia", który jednak przeżyła, a na jej szyi pozostały czerwone sińce. Germaine zginęła dzień później w czasie następnej wizyty Weber, a cztery dni później zmarł Marcel, syn Weber. Pomimo oczywistych śladów duszenia na szyjach dzieci ich śmierć została wytłumaczona błonicą.
5 kwietnia Weber została złapana na gorącym uczynku przez jej dwie bratowe, kiedy powróciły one do domu z zakupów, zastając Weber duszącą jej 10-letniego siostrzeńca Maurice'a. Weber została aresztowana. Na zlecenie prowadzącego śledztwo prokuratora, sekcję zwłok zmarłych dzieci oraz badanie Maurice'a wykonał profesor medycyny sądowej Léon Henri Thoinot. Z powodu rozkładu zwłok nie stwierdził on zmian charakterystycznych dla duszenia, jak również takich zmian nie stwierdził badając Maurice'a (badanie prowadzono dłuższy czas od duszenia). Pomimo tego stanęła przed sądem 19 stycznia 1906 z zarzutem ośmiu morderstw – łącznie z trójką jej własnych dzieci i dwoma innymi dziećmi, które zginęły wcześniej będąc pod jej opieką. Ława przysięgłych nie uznała dowodów winy Weber (jej obrońca wykorzystał opinię Thoinota) i wyszła ona na wolność 6 lutego.
14 miesięcy później, 7 kwietnia 1907 Weber dokonała kolejnego zabójstwa, tym razem w wiosce Villedieu, jej ofiarą był dziewięcioletni Auguste Bavouzet. Ponownie aresztowana stanęła przed sądem, ale i tym razem wyszła na wolność kiedy autopsja chłopca miała wykazać, że zmarł on na „tyfus” — pierwszą sekcję wykonali miejscowi lekarze, którzy potwierdzili uduszenie, a drugą, która wykazała „tyfus” przeprowadził ponownie Thoinot na żądanie obrońcy Weber, który zasugerował mu, że jeśli przy tej sekcji potwierdzi uduszenie dziecka, to zostanie ośmieszony jako autor poprzedniej opinii; podczas procesu obrońca wykorzystał wyniki Thoinota i zdezawuował wynik pierwszej sekcji twierdząc, że prowincjonalni lekarze nie mogą się równać z profesorem Thoinotem z Paryża.
Weber przeprowadziła się do Faucombault, a następnie do Orgeville, gdzie pod przybranym nazwiskiem „Marie Lemoine” pracowała jako salowa w szpitalu dziecięcym. Właściciele szpitala znali przeszłość Weber, ale uważali, że jest ona niewinną ofiarą prawa. Po niecałym tygodniu w nowej pracy, została przyłapana na tym, jak usiłowała udusić jedno z dzieci – natychmiast zwolniono ją z pracy, a całą sprawę zatuszowano z powodu strachu przed ośmieszeniem.
Weber powróciła do Paryża, gdzie aresztowano ją za włóczęgostwo i na krótko umieszczono w szpitalu psychiatrycznym, gdzie uznano ją za całkowicie poczytalną i zwolniono. Przez pewien czas parała się prostytucją, ale 8 maja 1908 ponownie wyszła za mąż i wraz z mężem przeprowadziła się do Commercy, gdzie zamieszkali w hotelu. Niedługo potem właściciel hotelu złapał Weber na gorącym uczynku, kiedy starała się udusić jego 10-letniego syna Marcela Poirota (dziecko zmarło, a późniejszej sekcji już nie wykonywał Thoinot). Ponownie aresztowana, raz jeszcze stanęła przed sądem. Tym razem uznano ją winną przynajmniej 10 morderstw i umieszczono w szpitalu psychiatrycznym w Maréville, gdzie przeżywszy dwa lata powiesiła się w 1910.

</doc>
<doc id="1297815" url="https://pl.wikipedia.org/wiki?curid=1297815" title="Heroes Are Hard to Find">
Heroes Are Hard to Find

Heroes Are Hard to Find – dziesiąty album studyjny zespołu Fleetwood Mac z 1974 roku.

</doc>
<doc id="1297816" url="https://pl.wikipedia.org/wiki?curid=1297816" title="Skalanka">
Skalanka

Skalanka (867 m) – szczyt w Beskidzie Żywieckim. Znajduje się na granicy polsko-słowackiej pomiędzy Przełęczą Zwardońską (675 m), a Beskidem Granicznym, od którego oddzielony jest Przełęczą Graniczne (755 m). Wschodnie stoki Skalanki są polskie i opadają do źródłowej części potoku Sławnica z należącymi do Zwardonia osiedlami Gomułka i Lastoczka, stoki zachodnie są słowackie i opadają do doliny potoku Skaliczanka (Skaliťanka) w miejscowości Skalite.
Na południowo-wschodnim zboczu działa chatka studencka – oficjalnie studencki schron turystyczny „Skalanka”. Położona jest w drewnianym, piętrowym domu, posiada około 50 miejsc noclegowych. W przeszłości była chatką studencką, następnie należała do osób prywatnych, a od 2007 ponownie zaczęła pełnić pierwotną funkcję. Właścicielem była Politechnika Śląska z Gliwic. Początkowo zarządzało nią Europejskie Forum Studentów AEGEE-Gliwice. Od 1 lutego 2010 roku Skalanką zarządza „Klub Miłośników Turystyki Grzmot – Odrodzenie”, który od marca 2012 roku jest jedynym właścicielem obiektu.
Na północnych stokach Skalanki działa niewielki ośrodek narciarski. W latach 30. XX wieku planowano w tym miejscu budowę skoczni.
Skalanka należy do Grupy Wielkiej Raczy. Przebiega nią granica polsko-słowacka i Wielki Europejski Dział Wodny oraz szlak turystyczny. Omija on jednak jej wierzchołek, prowadząc wschodnimi (polskimi) stokami.

</doc>
<doc id="1297818" url="https://pl.wikipedia.org/wiki?curid=1297818" title="Benjamin Affleck">
Benjamin Affleck

Benjamin Franklin „Ben” Affleck (ur. 1 marca 1869, zm. 13 lutego 1944) – amerykański biznesmen, który zajmował się przemysłem cementowym w Chicago. Wśród współpracowników i ówczesnych mieszkańców znany był jako człowiek, który z początku miał ciężkie życie, lecz stał się prezesem firmy cementowej "Universal Portland".
Urodził się w Belleville w stanie Illinois, gdzie uczęszczał do szkół publicznych. Nie zyskał znaczącego wykształcenia wyższego. Jako młody człowiek przez cztery lata pracował w swoim mieście dla firmy "Harrison Machine Works", po czym opuścił je dla pracy w American Express. W 1890, mając 21 lat, dołączył do "Alton Terre Haute Railroad", gdzie pracował do 1896, kiedy to uzyskał posadę w firmie "Illinois Steel Company". Dołączył tam jako mechanik, jednak szybko stał się menadżerem w departamencie cementu dzięki swoim umiejętnościom zarządzania pieniędzmi. W 1906 "Illinois Steel Company" zamieniło departament w samodzielną firmę. Affleck nadał był tam menadżerem aż do 1915 roku, kiedy stał się jej prezesem.
13 lutego 1944 Ben Affleck zmarł podczas odśnieżania chodnika przed swoim domem.

</doc>
<doc id="1297819" url="https://pl.wikipedia.org/wiki?curid=1297819" title="Brotherhood Of Man">
Brotherhood Of Man



</doc>
<doc id="1297820" url="https://pl.wikipedia.org/wiki?curid=1297820" title="Duch epoki">
Duch epoki

Duch epoki (tytuł oryg. Zeitgeist) – amerykański film w reżyserii Petera Josepha, udostępniony w Internecie poprzez serwis Google Video w czerwcu 2007.
Poprawiona wersja została zaprezentowana na 10 listopada 2007 roku na festiwalu Artivist. Zdobyła tam najwyższą nagrodę Best Feature Artivist’s Spirit.
Ostateczna poprawiona wersja filmu została opublikowana 29 lipca 2010 na portalu Vimeo. Do nowej odsłony filmu powstała także dokumentacja "Zeitgeist: The Movie – Companion Source Guide".
"Duch epoki" był najczęściej oglądanym filmem na Video Google w 2008 roku.
Produkcja składa się z trzech części:
Krytyka filmu.
W odpowiedzi na pierwszą część filmu powstał film "Zeitgeist Refuted".

</doc>
<doc id="1297821" url="https://pl.wikipedia.org/wiki?curid=1297821" title="Distrowatch">
Distrowatch



</doc>
<doc id="1297824" url="https://pl.wikipedia.org/wiki?curid=1297824" title="Paul Peel">
Paul Peel

Paull Peel (ur. 7 listopada 1860 w Londynie (Ontario), zm. 3 października 1892 w Paryżu) – kanadyjski malarz.
Jego pierwszym nauczycielem był ojciec. Studiował w Akademii Sztuk Pięknych w Filadelfii u Thomasa Eakinsa, później wyjechał do Paryża. Studiował w École des Beaux-Arts i Académie Julian. Jego nauczycielami byli malarze akademiccy Benjamin Constan i Henri-Lucien Doucet.
Wiele podróżował po Kanadzie i Europie, był członkiem Ontario Society of Artists i Kanadyjskiej Akademii Królewskiej. Wystawiał w paryskim Salonie, był rozpoznawany jako twórca sentymentalnych aktów i obrazów dzieci. Jego prace odznaczają się subtelnym użyciem światła i koloru. Pod koniec życia jego prace zaczęły ewoluować w stronę impresjonizmu.
Peel był żonaty z Isaure Verdier i miał z nią dwoje dzieci. Mieszkał na stałe w Paryżu. Zmarł przedwcześnie w 32. roku życia w wyniku infekcji płuc.

</doc>
<doc id="1297826" url="https://pl.wikipedia.org/wiki?curid=1297826" title="Deutsch Nepal">
Deutsch Nepal

Deutsch Nepal – industrialny projekt muzyczny ze Szwecji. Założycielem jest Lina Der Baby Doll General, którego prawdziwe imię i nazwisko to Peter Andersson. Działa on także w innych projektach takich jak Frozen Faces, Janitor czy Bocksholm.
Nazwa projektu pochodzi od tytułu utworu o tym samym tytule, który został wydany w 1972 r. przez grupę Amon Düül w albumie "Wolf City".
Dyskografia.
Albumy projektu Deutsch Nepal wydawane były przez różne wytwórnie płytowe. Obecnie jest nią Cold Meat Industry. Wytwórniami, z którymi była podejmowana w przeszłości współpraca to Old Europa Cafe oraz Staalplaat.

</doc>
<doc id="1297828" url="https://pl.wikipedia.org/wiki?curid=1297828" title="Królowa potępionych (ścieżka dźwiękowa)">
Królowa potępionych (ścieżka dźwiękowa)

Queen of the Damned OST – ścieżka dźwiękowa z filmu "Królowa potępionych" z 2002. Jest to pierwsze dokonanie Jonathana Davisa poza Kornem. Początkowo zamierzał również zaśpiewać na albumie, jednak w związku z zobowiązaniami kontraktowymi z Sony, nie mógł tego zrobić i dlatego wynajął innych wokalistów. W filmie piosenki są grane przez heavymetalowy zespół Lestata. Oprócz piosenek Davisa, na płycie znalazły się także piosenki innych zespołów.
Lista utworów.
( ** ) Napisane przez Jonathana Davisa i Richarda Gibbsa.

</doc>
<doc id="1297831" url="https://pl.wikipedia.org/wiki?curid=1297831" title="Edward Roguszczak">
Edward Roguszczak

Edward Roguszczak (ur. 13 października 1927 w Siedleminie, zm. 13 czerwca 1997 we Wdzydzach) – rzeźbiarz, ceramik.
Życiorys.
Studiował w latach 1947–1951 w Państwowej Wyższej Szkole Sztuk Plastycznych w Poznaniu. Dyplom w Państwowej Wyższej Szkoły Sztuk Plastycznych w Gdańsku, w pracowni Stanisława Teisseyre’a w 1952 roku.
Brał udział przy pracach przy odbudowie ul. Długiej w Gdańsku. Członek Grupy Kadyńskiej.
Od roku 1970 członek AIC. Współtworzył z prof. Hanną Żuławską eksperymentalne warsztaty ceramiczne w Kadynach. Z inicjatywy Roguszczaka rodzi się (1970 rok) w BWA w Sopocie prestiżowa impreza o wysokiej randze artystycznej "Międzynarodowe Trienalle Ceramiki". Artysta jest pomysłodawcą i spiritus movens tworzenia w Gdańsku Oruni, w zabytkowym kwartale zabudowań, Międzynarodowego Centrum Ceramicznego, służącego studiom i twórczej pracy. Został pochowany na gdańskim cmentarzu Srebrzysko (rejon IX, taras II wojskowy, skarpa, grób 9).
Zdobywca 12 nagród i złotych medali na krajowych i zagranicznych wystawach i konkursach m.in.:

</doc>
<doc id="1297832" url="https://pl.wikipedia.org/wiki?curid=1297832" title="Wierusz (herb szlachecki)">
Wierusz (herb szlachecki)



</doc>
<doc id="1297833" url="https://pl.wikipedia.org/wiki?curid=1297833" title="Friedrich Ludwig von Rönne">
Friedrich Ludwig von Rönne

Friedrich Ludwig von Rönne (ur. 1798, zm. w 1865 w Berlinie) – pruski dyplomata i wojskowy.
Jego ojcem był Johann George von Rönne, a matką Dorothea Cordemann. Friedrich urodził się w 1798 w Seestermühe niedaleko Glückstadt.
Walczył jako kadet w tzw. "German-English Legion" w bitwie pod Waterloo. Następnie studiował prawo. W roku 1823 poślubił córkę komisarza medycznego w Poczdamie, z którą miał czworo dzieci.
W latach 1834–1844 i znów od października roku 1848 do grudnia 1849 był pruskim posłem w USA. Jednocześnie od stycznia 1849 do grudnia 1849 był posłem parlamentu frankfurckiego istniejącego w czasie tzw. „Wiosny Ludów”.
Jego najstarszy syn Julius von Rönne (1824-1884) był komisarzem dworskim i poślubił Marthę Haase (1835-1927).

</doc>
<doc id="1297835" url="https://pl.wikipedia.org/wiki?curid=1297835" title="Dystopian Partycollection">
Dystopian Partycollection

Dystopian Partycollection - album studyjny Deutsch Nepal, wydany w lutym 2008 roku przez wytwórnię Cold Meat Industry. 

</doc>
<doc id="1297839" url="https://pl.wikipedia.org/wiki?curid=1297839" title="Erotikon (album)">
Erotikon (album)

Erotikon – album studyjny Deutsch Nepal, wydany w listopadzie 2006 roku przez wytwórnię Cold Meat Industry. 

</doc>
<doc id="1297847" url="https://pl.wikipedia.org/wiki?curid=1297847" title="Biehomla">
Biehomla

Biehomla (dawniej także "Bieholin", biał. "Бягомль", "Biahoml") – osiedle typu miejskiego na Białorusi, w obwodzie witebskim, w rejonie dokszyckim; 2,7 tys. mieszkańców (2010).
Dawna wieś w granicach Rzeczypospolitej Obojga Narodów. Utracona na rzecz Imperium Rosyjskiego po II rozbiorze Polski w 1793 i poza granicami II Rzeczypospolitej.
W XVI w. wymieniana jako wieś, od 1861 miasteczko, w 1886 jako wieś, w 1924 siedziba rejonu, w 1938 otrzymała status osiedla typu miejskiego.

</doc>
<doc id="1297848" url="https://pl.wikipedia.org/wiki?curid=1297848" title="Świątynia Izis">
Świątynia Izis

Świątynia Izis na wschodzie Warszawy – polska loża wolnomularska otwarta 1 kwietnia 1780 przez lożę Katarzyny pod Gwiazdą Północną. Pracowała w języku polskim. Reaktywowana 9 stycznia 1809, włączono do niej członków Świątyni Mądrości. W 1811 miała 183 członków czynnych i 66 honorowych. 11 maja 1816 założyła lożę Kazimierza Wielkiego. Pracowała do kasaty w 1821.

</doc>
<doc id="1297850" url="https://pl.wikipedia.org/wiki?curid=1297850" title="Sąd Ostateczny (obraz Rogiera van der Weydena)">
Sąd Ostateczny (obraz Rogiera van der Weydena)

Sąd Ostateczny – dzieło sztuki ołtarzowej namalowane przez Rogiera van der Weydena, przykład późnogotyckiego malarstwa tablicowego w Niderlandach. Znajduje się w Hôtel-Dieu, historycznym hospicjum w Beaune (Francja).
Dzieje.
Kanclerz Księstwa Burgundii Nicolas Rolin (ok. 1376-1462), jeden z możniejszych reprezentantów dworu Filipa Dobrego, zamówił u artysty dzieło, które miało być retabulum ołtarza kaplicy przy sali dla chorych w obrębie hospicjum w Beaune. Rolin jest także inicjatorem i fundatorem całego hospicjum, więc dzieło to "de facto" było ukoronowaniem całej tej wielkiej inwestycji. Niegdyś ołtarz był na co dzień zamknięty. Otwierano go wyłącznie w niedziele i w dni świąteczne. Podobną funkcję pełniły inne tego typu retabula. Ołtarz przez niemal całe dzieje znajdował się w tym samym miejscu, tak jest dziś. Co więcej hospicjum (Hôtel-Dieu) po dziś dzień pełni swoją pierwotną funkcję.
Opis i analiza.
Dzieło jest poliptykiem, o całkowitych wymiarach 215 × 560 cm. Składa się z obrazu środkowego podzielonego na trzy części, z najwyższą osią środkową, oraz dwóch par skrzydeł ruchomych, większych umieszczonych na dole i mniejszych zamykającej górną część obrazu środkowego. Poszczególne kwatery są namalowane na desce dębowej techniką olejną. Struktura ołtarza jest w pełni zależna od trójpoziomowej kompozycji, będąca konsekwencją hieratycznego układu przedstawienia.
Ołtarz zamknięty.
Ołtarz zamknięty posiada kompozycję o dwóch poziomach. Dwie górne mniejsze kwatery tworzy malowane techniką "en grisaille" Zwiastowanie – po lewej archanioł Gabriel i Maryja po prawej zwracająca się w stronę archanioła. Za nią stoi ozdobny wazon z liliami.
Poniżej dwie kwatery z przedstawieniami świętych Sebastiana, który jest przywiązany do pnia drzewa, jego ciało przeszyte strzałą, oraz Antoniego podpartego laską i trzymającego w prawej ręce dzwonek. Świętych adoruje para fundatorów przedstawionych w pozie modlitewnej, których malarz ukazał w skrajnych kwaterach – kanclerza Rolin oraz jego małżonkę Guigonne de Salins. Ukazani w splendorze reprezentacyjnych strojów naśladują modlitwę Marii, na pulpitach leżą otwarte księgi modlitewne, towarzyszą im anioły trzymające herby. Układ herbów – ukłon heraldyczny charakteryzuje gest modlitewny reprezentantów wszystkich stanów, którzy sygnowali się herbami.
Sąd Ostateczny Rogiera Van der Weydena (otwarty)
Ołtarz otwarty.
O ile kolorystyka kwater ołtarza zamkniętego jest bardzo ściszona, liczący dziewięć kwater otwarty poliptyk uderza gamą intensywnych barw, z przewagą kolorów płomiennego światła. Centralną oś zajmuje na górze ubrany w czerwone szaty Jezus Chrystus siedzący na złocistym globie i łuku tęczy. Ukazujący swoje rany wykonuje prawicą znak błogosławieństwa, lewicą gest potępienia grzechów. Pasyjny wątek kontynuują dwie pary aniołów ukazanych na górnych skrzydłach. Anioły trzymają Arma Christi – narzędzia męki Pańskiej. Poniżej Chrystusa ukazany jest Archanioł Michał w asyście czterech aniołów grających na trąbach. Archanioł ubrany w albę i bogato zdobione wierzchnie nakrycie spięte zaponą z motywem maswerku w formie trzech przeplatających się kręgów symbolizujących Trójcę Świętą. Archanioł ukazany jest "en face", przodem do widza, podobnie jak Chrystus. Uwagę zwraca bogaty ubiór i wyraz pełnej delikatności twarzy; co jest odmienne dla typowych wizerunków tego archanioła. W ręce trzyma wagę, na jej szalkach są ukazane postacie symbolizujące dusze zbawionych i potępionych. Obie postacie ukazane są w geście modlitewnym, zbawiony zwraca się do archanioła, wzrok potępionego ucieka w stronę nagiej kobiety wychodzącej z grobu, która wyciąga rękę ku grzesznikowi. Boczne kwatery tworzą dwa rzędy świętych. Najbliżej Chrystusa klęczą Maria i Jan Ewangelista, za nimi apostołowie i na końcu czterej doktorzy Kościoła (po lewej święci Grzegorz, Hieronim, Augustyn i Ambroży) oraz święte dziewice (Katarzyna, Barbara i Maria Magdalena).
Na samym dole ukazana została sfera ziemska. Tworzy ją krajobraz pełen pagórków, rozciągających się ku horyzontowi. W środkowych kwaterach ukazano grupę postaci wychodzących z grobów, zaś na bocznych grupy zbawionych i potępionych. Zwraca uwaga przewaga grupy potępionych, których gesty i wyrazy twarzy cechuje silny ładunek dramatyzmu. Największy tłum potępionych skłębiony jest w i przy otchłani do której wpadną. W oddali piekielnej ciemności widnieją płomienie. Natomiast twarze nielicznego grona zbawionych cechuje szok, nieśmiała nadzieja bądź spokojna pewność. Swoimi błagalnymi gestami usiłują zwrócić na siebie uwagę, aby ich droga do złotej rajskiej bramy była pewna.
Dobranie tematu, jakim był Sąd Ostateczny, było w pełni celowe, miało to skłonić chorych do modlitwy o zdrowie lecz przede wszystkim do spowiedzi, przygotowania się do pobożnej śmierci. Stan łaski miał czynić człowieka zdrowszym, gwarantować zbawienie po śmierci. Ważna była opieka nie tylko nad ludzkim ciałem, ale ludzką duszą, stąd artysta w swoim dziele podkreślił silny ładunek moralizujący.

</doc>
<doc id="1297851" url="https://pl.wikipedia.org/wiki?curid=1297851" title="El Linqueno Lincoln">
El Linqueno Lincoln



</doc>
<doc id="1297852" url="https://pl.wikipedia.org/wiki?curid=1297852" title="Jowiszowo-plutonowy efekt grawitacyjny">
Jowiszowo-plutonowy efekt grawitacyjny

Jowiszowo-plutonowy efekt grawitacyjny – fenomen astronomiczny, którego działanie miało chwilowo zredukować grawitację Ziemi, wymyślony przez Patricka Moore’a dla stacji radiowej BBC z okazji prima aprilis w 1976 roku.
Ogłoszenie.
Pierwszego kwietnia 1976 roku Moore ogłosił na antenie stacji radiowej, że o godzinie 9.47 nastąpi koniunkcja dwóch planet – Jowisza i Plutona, której skutki odczuwalne będą na całej Ziemi. Kiedy Pluton schowa się za Jowiszem, obie planety wytworzą niezwykle wielką siłę grawitacyjną, która zmniejszy grawitację ziemską. Jeśli słuchacze skoczyliby o tej godzinie, zaczęliby lewitować.
Reakcja słuchaczy.
Tuż po 9.47 setki słuchaczy zadzwoniło do radia, aby podzielić się swoimi wrażeniami z zaobserwowanego efektu jowiszowo-plutonowego. Wiele osób deklarowało, że zaobserwowało znaczący spadek w sile grawitacji Ziemi. Jedna z kobiet poinformowała stację, jakoby ona i jedenaścioro znajomych nagle uniosło się z krzeseł i zaczęło latać dookoła pokoju. Efekt przedstawiony przez Moore’a szybko został zdemaskowany jako żart primaaprilisowy.
Jowisz ma masę dwa i pół raza większą niż wszystkie pozostałe planety Układu Słonecznego razem wzięte, jego grawitacja działałaby na całą planetę zmieniając jej orbitę, ale zależność siły grawitacji Jowisza od odległości wywoła siłę pływową, jednak ze względu na dużą odległość do Jowisza siła ta jest znikoma nawet w porównaniu do siły pływowej pochodzącej od Księżyca.

</doc>
<doc id="1297854" url="https://pl.wikipedia.org/wiki?curid=1297854" title="Kabura">
Kabura

Kabura – rodzaj futerału lub pokrowca, przeznaczonego do noszenia pistoletu lub rewolweru. Najczęściej przeznaczona do przypięcia do pasa, niekiedy wraz ze specjalną uprzężą skonstruowaną tak, aby broń nosić pod pachą.
Kabura, w odróżnieniu od olstra, najczęściej bywa zakrywana od góry albo ma inne zapięcie zapobiegające wypadnięciu broni; rozwiązanie to wymaga uprzedniego odpięcia kabury przed wyjęciem pistoletu, co utrudniać może użycie broni w niektórych sytuacjach.
Kabura zazwyczaj zawiera dodatkowe kieszonki, przeznaczone do przenoszenia amunicji lub zapasowych magazynków i innych elementów wyposażenia (np. wyciora). Czasem – np. dla pistoletu Browning HP – kabura mogła być wykorzystana jako kolba, przeznaczona do umocowania do niej pistoletu.
Według obowiązujących w Wojsku Polskim przepisów ubiorczych kaburę z bronią nosi się:

</doc>
<doc id="1297855" url="https://pl.wikipedia.org/wiki?curid=1297855" title="Genar Andrinúa">
Genar Andrinúa

Genar Andrinúa Cortabarría (ur. 9 maja 1964 w Bilbao) – piłkarz hiszpański pochodzący z Kraju Basków, grający na pozycji środkowego obrońcy.
Kariera klubowa.
Karierę piłkarską rozpoczął w małym klubie Romo FC. Z czasem podjął treningi w szkółce piłkarskiej Athletic Bilbao i zaczął grać w rezerwach tego klubu. W 1983 roku był już w kadrze pierwszego zespołu, a 29 października zadebiutował w zremisowanym 0:0 wyjazdowym spotkaniu z Espanyolem Barcelona. W swoim pierwszym sezonie nie rozegrał więcej meczów, miał więc niewielki udział w wywalczeniu przez Athletic mistrzostwa Hiszpanii i zdobycia Pucharu Hiszpanii. W sezonie 1984/1985 także rozegrał tylko jedno spotkanie w Primera División, a baskijski klub zakończył go na 3. miejscu w tabeli. Latem 1985 Genar został wypożyczony do Realu Valladolid, w którym występował w pierwszym składzie, a po sezonie wrócił do Bilbao, gdzie w końcu wywalczył miejsce w podstawowej jedenastce. W 1995 roku zajął z Athletic 4. miejsce w La Liga, ale w kolejne sezony zespół kończył przeważnie w środku tabeli. Wyjątkami były 5. miejsce w 1994 i 6. w 1997 roku.
Karierę piłkarską zakończył w sezonie 1996/1997, a swoje ostatnie spotkanie rozegrał 22 czerwca 1997 przeciwko zespołowi Hércules CF, które Bilbao przegrało 2:3. Ogółem dla "Lwów" rozegrał 304 ligowe spotkania i zdobył w nich 16 bramek.
Kariera reprezentacyjna.
W reprezentacji Hiszpanii Andrinúa zadebiutował 18 lutego 1987 w przegranym 2:4 meczu z Anglią. W 1988 roku był podstawowym zawodnikiem Hiszpanii na Euro 88. Wystąpił tam w trzech grupowych spotkaniach: wygranym 3:2 z Danią oraz przegranych 0:1 z Włochami i 0:2 z RFN. Natomiast w 1990 roku został powołany przez Luisa Suáreza do kadry na Mistrzostwa Świata we Włoszech. Tam z kolei zagrał w czterech meczach: z Urugwajem (0:0), z Koreą Południową (3:1) i z Belgią (2:1) oraz przegranym w 1/8 finału z Jugosławią (1:2). Był to także jego ostatni mecz w kadrze narodowej. Wystąpił w niej 28 razy i strzelił 2 gole.

</doc>
<doc id="1297857" url="https://pl.wikipedia.org/wiki?curid=1297857" title="Genar Andrinua">
Genar Andrinua



</doc>
<doc id="1297860" url="https://pl.wikipedia.org/wiki?curid=1297860" title="XIII (gra komputerowa)">
XIII (gra komputerowa)

XIII – gra komputerowa z gatunku "first-person shooter" w reżyserii i według scenariusza Elisabeth Pellen"," wyprodukowana w 2003 roku przez Ubisoft, a przystosowana na rynek polski przez firmę Cenega. Fabuła nawiązuje do belgijskiego komiksu "XIII". Zadaniem gracza jest zabicie niektórych wysoko postawionych zamachowców i odkrycie tożsamości numeru I. Głównym bohaterem gry jest człowiek, który stracił pamięć i jest zamieszany w morderstwo prezydenta. Gra jest utrzymana w estetyce "cel-shadingu".
Gra zebrała mieszane recenzje i miała niską sprzedaż. Większość recenzentów chwaliła unikatową oprawę graficzną. Krytykowano natomiast sztuczną inteligencję, model strzelania i przeciętną rozgrywkę. W 2020 roku wydano "remake" gry.
Fabuła.
Na plaży w Brooklynie w Nowym Jorku ratowniczka znajduje mężczyznę z raną postrzałową. Cierpiący na amnezję mężczyzna pamięta tylko, że został postrzelony podczas próby ucieczki z łodzi i dowiaduje się, że posiada klucz do depozytu bankowego i tatuaż z rzymską cyfrą XIII na prawym ramieniu. Kiedy ludzie dowodzeni przez zabójcę Mongoose przybywają, aby go zabić, XIII zostaje zmuszony do ucieczki. Posiadając klucz bohater kieruje się do banku w celu otwarcia skrytki. Na miejscu przypomina sobie, że prowadził śledztwo w sprawie spisku, a w skrytce zastawił na zaangażowanych w to bombę-pułapkę, którą niechcący uruchomił. Zmuszony do ucieczki z budynku, XIII zostaje aresztowany pod bankiem przez FBI za zabójstwo prezydenta Stanów Zjednoczonych Williama Sheridana. Przesłuchiwany przez głównego śledczego, pułkownika Amosa, mężczyzna dowiaduje się, że jego twarz należy do twarzy zabójcy Steve'a Rowlanda. Po ataku Mongoose na siedzibę FBI, XIII otrzymuje pomoc od żołnierza imieniem Jones, z którą pracował już wcześniej. Razem decydują się uciec z miasta.
Jones informuje XIII, że pracowali razem z weteranem wojennym, generałem Benem Carringtonem, który prowadził równoległe śledztwo w sprawie śmierci prezydenta i odkrył spisek przeciwko rządowi USA. Dowiedziawszy się, że został aresztowany i zabrany do bazy w Appalachach, XIII decyduje się uratować generała, aby odkryć swoją przeszłość. Carrington zgadza się mu pomóc, ale instruuje XIII, aby pomógł innej agentce w Górach Skalistych. XIII odnajduje szukaną osobę, która przedstawia się jako Kim Rowland i dowiaduje się, że nie jest on Rowlandem; prawdziwy Rowland, jej mąż, zmarł po dokonaniu zamachu. Chroniąc ją przed ludźmi wysłanymi przez Mongoose, XIII zostaje schwytany i natychmiast zabrany do szpitala psychiatrycznego w celu zbadania po tym, jak zabójca podejrzewa, że jest oszustem. XIII udaje się uciec, zabijając dyrektora azylu, zanim ponownie spotyka się z Jones.
Poinformowany o spotkaniu, które ma miejsce w Meksyku, XIII zostaje wysłany, aby podsłuchać je w bazie grupy sił specjalnych zwanej SPADS. Podczas swojej infiltracji przypomina sobie swoją tożsamość – nazywa się Jason Fly, kolega Rowlanda. Zbierając dowody na to, że spisek obejmuje zamach stanu przy użyciu żołnierzy SPADS dowodzonych przez potężną grupę, XIII zajmuje się dwoma spiskowcami, jednocześnie eliminując zapas broni przeznaczonej do zamachu. Po powrocie do Stanów Zjednoczonych Carrington spotyka się z XIII u boku Amosa i wyjawia obojgu, że morderstwo Sheridana zostało wymyślone przez Rowlanda. Rowland został zamordowany przez konspiratorów po zabójstwie prezydenta, ale przeżył wystarczająco długo, aby skontaktować się z żoną. Dowiadując się o śmierci męża Kim postanawia się zemścić. Decyduje się ujawnić tożsamość i cel spiskowców, udając przetrwanie Rowlanda. Carrington ujawnia, że Fly zgodził się pomóc, przechodząc operację plastyczną, aby odtworzyć wygląd Rowlanda; XIII przypomina sobie, że był bliski zidentyfikowania przywódcy, zanim coś poszło nie tak.
Z pomocą FBI XIII odkrywa tożsamość konspiratorów i infiltruje miejsce spotkania grupy, aby dowiedzieć się, jak dojdzie do zamachu stanu. Mając wystarczające dowody, XIII, Amos i Carrington spotykają się z bratem Williama Walterem i wyjaśniają mu spisek – grupę wpływowych ludzi w Stanach Zjednoczonych, nazywających siebie „XX” – każda osoba ma wytatuowane rzymską cyfrę od I do XX – zaplanowali zamach stanu podczas ćwiczeń wojennych z wykorzystaniem lojalnych żołnierzy SPADS, którzy mieliby zastąpić amerykańską demokrację rządem totalitarnym. Ponieważ zamach dotyczy kluczowego obiektu wojskowego, Walter oferuje pomoc w uzyskaniu dostępu do tego miejsca. Wkrótce po przybyciu XIII chroni następcę Williama przed żołnierzami SPADS po czym zabija Mongoose.
Po udaremnieniu zamachu Walter urządza przyjęcie na swoim prywatnym jachcie. Szukając go, XIII słyszy, jak Kim kłóci się z Walterem i ma retrospekcję, która ujawnia, że Walter stał za spiskiem. Gra kończy się cliffhangerem, gdy Walter w towarzystwie uzbrojonych ochroniarzy zaskakuje XIII w swoim prywatnym biurze.
Rozgrywka.
"XIII" to strzelanka obserwowana z perspektywy pierwszej osoby z elementami skradania się i gry akcji. Gra koncentruje się na głównym bohaterze o pseudonimie XIII. Bohater używa różnorodnej broni palnej i białej, a także gadżetów. Wytrychy służą do otwierania drzwi, a lina z hakiem do wspinania się po ścianach. Gra podzielona jest na liniowe etapy. Napotkane osoby mogą zostać wzięte jako zakładnicy lub jako ludzkie tarcze, uniemożliwiające wrogom ostrzeliwanie bohatera. XIII może usłyszeć wrogów za ścianą za pomocą widocznych na ekranie znaków „tap, tap, tap”. Misje skradankowe obejmują ogłuszanie wrogów i ukrywanie ciał.
Postacie i broń w "XIII" są cieniowane, co nadaje grze komiksowy wygląd. Dodatkowo przerywniki filmowe rysowane są w ramkach, a niektóre akcje np. wystrzał z bazooki wyświetlają na ekranie napisy „boom” czy „bang”. Wstawki w stylu komiksu pojawiają się u góry, gdy wykonywany jest strzał w głowę lub służą jako wskazówki dla gracza. W trakcie gry można znaleźć ukryte dokumenty, które odblokowują umiejętności takie jak używanie dwóch pistoletów naraz. W grze dostępny jest tryb wieloosobowy z takimi opcjami jak zdobycie flagi, deathmatch czy pojedynek 1 na 1.
Produkcja.
W marcu 2002 roku Ubisoft ogłosił, że pracuje nad grą o nazwie "XIII" na podstawie komiksu pod tym samym tytułem autorstwa belgijskiego scenarzysty Jeana Van Hamme’a. Gra została pokazana publiczności na imprezie w Montrealu, a także na targach Electronic Entertainment Expo 2002 w maju 2002. 22 listopada 2002 roku Ubisoft ogłosił opóźnienie premiery gry.
7 maja 2003 roku Ubisoft ogłosił, że piosenkarka Eve będzie głosem głównej postaci Jones. Wiceprezes ds. Marketingu Ubisoft, Tony Kee, stwierdził, że była idealnym wyborem do tej roli, przyznając, że ma „połączenie stylu, seksapilu i postawy – doskonałe cechy, które opisują postać Jones”. Dwa miesiące później ujawniono dwóch kolejnych aktorów głosowych w wersji anglojęzycznej: David Duchovny zagrał głównego bohatera (XIII), a Adam West, generała Carringtona. Na miesiąc przed premierą udostępniono materiał wideo pokazujący proces tworzenia gry, m.in. jak powstają modele postaci. Wydano także wersję demonstracyjną, w skład której wchodzą dwa poziomy z gry.
Gra była promowana podczas Fall College Tour od września do października. Zaczynając na Uniwersytecie Cornell, a kończąc na Uniwersytecie Południowej Kalifornii, trasa obejmowała pokazy gier, w które można było grać za pośrednictwem 50-ekranowego systemu GamePort. Kolejne demo, przeznaczone tylko dla wielu graczy, zostało wydane 2 października, ale odkrycie błędu doprowadziło do jego usunięcia. Naprawione demo zostało wydane dzień później. Gracze używający Xboxa mieli okazję od 15 grudnia wygrać jedną z 50 kopii gry. Kampanię nazwano „13 dni do świąt”: do konkursu zakwalifikowani zostali ci, którzy spędzili nie mniej niż 13 godzin grając do świąt. Zwycięzca został wybrany losowo 9 stycznia.
Odbiór.
Zgodnie z agregatorem recenzji Metacritic "XIII" otrzymała mieszane oceny. Recenzenci często chwalili styl graficzny i prezentację gry, jednocześnie krytykując rozgrywkę. Air Hendrix z GamePro nazwał grę „odmładzającym, oszałamiającym doświadczeniem”. Tom McNamara z IGN stwierdził: „"XIII" ma świetny, oparty na fabule blask, ale w gruncie rzeczy jest obciążona kilkoma wadami, a także słabym arsenałem i prostotą walki”. Redaktor GameZone również skrytykował walkę, stwierdzając, że gdyby nie grafika prowadząca przez grę, "XIII" byłaby nudnym doświadczeniem. Strzelaniny są najlepszą częścią rozgrywki. Zdarza się również, że jest to najbardziej niezrównoważona część. Krytyk z magazynu „Edge” napisał, że "XIII" ma „prawdziwą wartość artystyczną: nigdy się nie zestarzeje; każdy obiekt został narysowany z drobną uwagą. Byłoby to niewiarygodne osiągnięcie, gdyby rozgrywka pasowała do wybitnego kierunku artystycznego”. Ryan O'Donnell z GameSpy skrytykował grafikę i tryb dla wielu graczy i stwierdził: "XIII" to dobra gra, tylko nie spodziewaj się, że dostanie nagrodę FPS roku, bo niestety to nie jest to.
Kristan Reed z serwisu Eurogamer nazwał "XIII" wadliwym arcydziełem. Jego zdaniem jest pełna różnorodności i świeżości, których brakuje w większości podobnych gier. Według redaktora gra byłaby kultową, gdyby poprawiono kilka rzeczy. Game Revolution pochwaliło fabułę gry, styl graficzny, dubbing i ścieżkę dźwiękową, jednocześnie krytykując rozgrywkę, opisaną jako „mniej więcej tak prostą i nudną jak w przypadku innych gier FPS”. Recenzję w magazynie „Electronic Gaming Monthly” napisało trzech redaktorów, gdzie każdy wystawił ocenę 6,5/10. Joe Fielder, pierwszy recenzent, powiedział: „trudno byłoby znaleźć grę bardziej oszałamiającą wizualnie niż "XIII"”, ale narzekał na sztuczną inteligencję i wysoki poziom trudności. Greg Ford, który dostarczył trzeciej recenzji, stwierdził, że „styl, przerywniki i fabuła są świetne, [ale] rozgrywka jest całkiem przyziemna”; podsumował: „Jeśli wszystko, czego potrzebujesz, to solidna strzelanka, "XIII" daje radę. Nie ma dużych problemów, a historia obrócona wokół spisku powinna cię trzymać w napięciu do samego końca".
W rodzimej Francji "XIII" została dobrze przyjęta. Recenzent portalu Gamekult Gael Fouquet pisał, iż adaptacja "XIII „"jest na ogół sympatyczna. Bezprecedensowe użycie "cel-shadingu" [...] jest oczywiście jej największą siłą, ale gra ma też niezaprzeczalny klimat i wiele drobnych dodatków, które czynią z niej niemal skromny interaktywny komiks”. Fouquet krytykował jednak znacznie mniej innowacyjną rozgrywkę. Piszący dla magazynu internetowego „Jeux Video” Jean-Marc Walliman doceniał z kolei "XIII" za intuicyjną obsługę, wysokiej jakości francuski dubbing oraz „dobrze zaadaptowaną” historię z pierwowzoru komiksowego. Również recenzent pisma „Joystick” Jean-Christophe Detrain chwalił "XIII" za dobrze zbilansowany poziom trudności oraz za zróżnicowane zadania stawiane przed graczem, które dorównują „bogactwu scenariusza”.
Wyniki sprzedaży "XIII" były niższe niż oczekiwano. W 2010 roku redakcja serwisu UGO umieściło ją na siódmym miejscu na liście gier, które wymagają kontynuacji. "XIII" była nominowana do gry roku w kategorii gra akcji.
Kontynuacja, remake.
W 2007 roku wydano kontynuację gry pod tytułem "XIII: Lost Identity", przeznaczoną na urządzenia mobilne. W 2020 roku miał premierę remake gry, w którym poprawiono oprawę graficzną i model strzelania, zachowując oryginalną historię. Redaktor pisma „CD-Action”, Rafał „Eugeniusz Siekiera” Fluderski, wystawił remake’owi ocenę 1+/10, krytykując zwłaszcza model strzelania i inteligencję przeciwników, a także liczne błędy, okrojony tryb multiplayer oraz zepsutą optymalizację.

</doc>
<doc id="1297861" url="https://pl.wikipedia.org/wiki?curid=1297861" title="Klecha">
Klecha

Klecha ( – duchowny) – pogardliwe określenie duchownego, a pierwotnie sługa kościelny, nauczyciel, organista, kantor, dzwonnik, grabarz. Nazwa jest zgrubieniem od kleryka bowiem służba kościelna w średniowieczu składała się głównie z niedoszłych księży, którzy z różnych przyczyn nie zdobyli święceń, ale znali trochę łaciny, przydatnej w pracy w parafii.
W połowie XVI wieku, gdy na skutek reformacji pogorszyła się sytuacja materialna duchowieństwa świeckiego, w literaturze pojawiły się liczne skargi klechów na proboszczów. Wzmogły się one na przełomie XVI i XVII wieku, kiedy to na skutek zarządzeń biskupich ustalających wymagany poziom wykształcenia pracowników parafialnych, zaczęły się masowe zwolnienia starych klechów. Wyrazem tych skarg jest duża liczba pamfletów i wierszowanych rozprawek, jak np. „Szkolna mizeria”, „Rozmowa Janasa Knutla”, czy „Synod klechów podgórskich” z 1607 roku.
Ze środowiska klechów wywodzili się XVII-wieczni autorzy literatury sowizdrzalskiej – fraszek, satyr i scenek dramatycznych o zabarwieniu plebejskim.

</doc>
<doc id="1297867" url="https://pl.wikipedia.org/wiki?curid=1297867" title="Stanisław Parysz">
Stanisław Parysz

Stanisław Parysz (o. Medard) (ur. 17 grudnia 1913 w Haczowie, zm. 20 czerwca 2013 w Nowej Soli) – polski zakonnik, kapelan AK, uczestnik powstania warszawskiego, gwardian w klasztorach w Sędziszowie i Krośnie.
Kształcił się w Kolegium Serafickim w Rozwadowie (obecnie dzielnica Stalowej Woli). 7 września 1929 roku wstąpił do zakonu oo. kapucynów.
8 września 1930 r., po odbyciu rocznego nowicjatu w Sędziszowie Młp., złożył śluby proste, a uroczyste w 1934 roku w Krakowie. Studia filozoficzno-teologiczne ukończył w Seminarium OO. Kapucynów w Krakowie. Święcenia kapłańskie otrzymał 1 maja 1939 roku, z rąk ks. biskupa Stanisława Rosponda. Przez pierwsze cztery lata pracował w duszpasterstwie w Krakowie, a od 1943 do 1945 roku w Olszanicy. Jednocześnie spełniał obowiązki rektora kaplicy w Mydlnikach i uczył religii. W powstaniu warszawskim, w sierpniu 1944 r., jako Kapelan Armii Krajowej, niósł pomoc żołnierzom i ludności cywilnej w Szpitalu Powstańczym, przy ul. Długiej, gdzie został ranny. Pomagał ludności w kościele OO. Dominikanów, w schronach; przy ul: Miodowej, Długiej, Freta i Podwale.
Po wojnie był gwardianem w Sędziszowie Młp (w l. 1945-1948), i w Krośnie (w l. 1953-1956), gdzie wybudował kaplicę Matki Bożej, (obecnie Adoracji Najświętszego Sakramentu). Był rektorem kościoła w Tenczynie (w l. 1959-1963) i tu wybudował kościół; do stropu ponieważ władze komunistyczne wstrzymały budowę.
Pracował jako kapłan w wielu miejscowościach: we Wrocławiu, Dobiegniewie, Wałczu, Kwietnikach, Gdańsku, Bytomiu, Nakielnie i w Szwecji.
Przez kilkadziesiąt lat, od 1979 roku, pracował w parafii św. Antoniego w Nowej Soli. Otrzymał Krzyż Armii Krajowej i Krzyż Walecznych, Krzyż Oficerski Orderu Odrodzenia Polski. Jego imieniem zostało nazwane rondo w Nowej Soli.

</doc>
<doc id="1297870" url="https://pl.wikipedia.org/wiki?curid=1297870" title="Ambasadorowie Niemiec w Stanach Zjednoczonych">
Ambasadorowie Niemiec w Stanach Zjednoczonych

Niemców, a zwłaszcza Prusaków ze Stanami Zjednoczonymi łączyły dawne stosunki kolonialne. W latach 1749-1754 około 37 000 Niemców (zwłaszcza z Niemiec Północnych, w tym Prus) przybyło do Ameryki Północnej, by się tam osiedlić. W stosunkach z młodym krajem prym wiodły Prusy. Latem 1785 roku Fryderyk Wielki podpisał traktat handlowy z USA. Nie miał on wielkiego znaczenia ekonomicznego, lecz wyrwał USA z izolacji.

</doc>
<doc id="1297876" url="https://pl.wikipedia.org/wiki?curid=1297876" title="Estudiantes Rio Cuarto">
Estudiantes Rio Cuarto



</doc>
<doc id="1297877" url="https://pl.wikipedia.org/wiki?curid=1297877" title="Walter Mossberg">
Walter Mossberg

Walter S. Mossberg (urodzony 27 marca 1947 roku) – amerykański dziennikarz technologiczny. W latach 1970 - 2013 pisał dla "Wall Street Journal", od 1991 był głównym felietonistą technologicznym czasopisma i co tydzień pisał felietony o tytule "Personal Technology". Następnie był redaktorem naczelnym portalu The Verge, był również współzałożycielem strony "Recode" i konferencji "All Things Digital". W 2017 roku ogłosił przejście na emeryturę.

</doc>
<doc id="1297878" url="https://pl.wikipedia.org/wiki?curid=1297878" title="Oblężenie Jerozolimy (70)">
Oblężenie Jerozolimy (70)

Oblężenie Jerozolimy – jeden z decydujących epizodów pierwszego powstania żydowskiego (66-73). Trwało od 10 maja do 26 września 70 r.
Armia rzymska pod wodzą przyszłego cesarza Tytusa Flawiusza i prokuratora Tyberiusza Juliusza Aleksandra obległa znajdującą się pod kontrolą Żydów od 66 roku n.e. Jerozolimę. Po trwającym od lutego oblężeniu wojskom rzymskim udało się w maju pokonać dwie z trzech linii murów miejskich, a w lipcu zdobyć Twierdzę Antonia. Wkrótce potem spłonęła Druga Świątynia, a wraz z nią spora część gęstej zabudowy śródmieścia. Ostatnie punkty oporu na Wzgórzu Świątynnym broniły się do sierpnia. Wraz z upadkiem Jerozolimy szala zwycięstwa przechyliła się na stronę Rzymian, choć Masada, ostatni izolowany punkt oporu, padła dopiero w 73 n.e.
W wyniku walk i złupienia miasta Jerozolima została zniszczona, a spora część jej mieszkańców została wymordowana. Zniszczenie świątyni do dziś upamiętnia żydowskie święto Tisza be-Aw. Jedną z pamiątek oblężenia jest Łuk Tytusa zbudowany w Rzymie dla uczczenia zdobycia Jerozolimy.
Początek oblężenia.
Armia powstańcza zgromadzona w Jerozolimie podlegała trzem różnym dowódcom. Eleazar, syn Szymona, zajmował samą Świątynię i jej wewnętrzne pomieszczenie. Jan z Gischali panował nad dziedzińcami zewnętrznymi, oblegając Eleazara, sam z kolei był oblężony przez Szymona bar Giora, który praktycznie zajmował całe miasto. Poszczególne stronnictwa powstańców odnosiły się do siebie wrogo, żywiąc ciągłą obawę zarówno przed atakiem ze strony pozostałych grup, jak i przed Rzymianami.
Największą tragedią dla oblężonych, w tym przede wszystkim dla ludności cywilnej, miał się okazać brak żywności. Zgromadzony prowiant został spalony jeszcze przed oblężeniem w trakcie walk między skłóconymi frakcjami. W tych magazynach, w których jeszcze było jedzenie, straż miała wydawać je tylko walczącym.
Tytus maszerując na Jerozolimę rozbił obóz w Gibea, w odległości 5 kilometrów na północ od miasta. Następnie wyruszył na rekonesans aż pod mury stolicy. Eskorta konnicy, zatrzymana przez wąwozy i mury ogrodów, została odcięta od wodza, który jedynie sile swojego konia zawdzięczał ocalenie przed nagłym atakiem Żydów.
Chcąc jak najszybciej zakończyć oblężenie, Tytus powierzył Józefowi Flawiuszowi skłonienie powstańców do poddania się. Był on wziętym do niewoli dawnym dowódcą obrony Jotapaty, a obecnie już praktycznie obywatelem Rzymu. Jednakże powstańcy nie chcieli z nim rozmawiać, a nawet pozorując chęć rozmowy, podstępem zwabili żołnierzy rzymskich pod mury i tam ich zaatakowali, zadając znaczne straty. Przy kolejnej próbie Józef razem z pewnym Rzymianinem podjechali pod mury i rozpoczęli rozmowę, jednakże reakcją było wystrzelenie z łuku strzały, która trafiła towarzysza Józefa.
Zdobycie muru zewnętrznego.
Pierwszym krokiem zmierzającym do zdobycia miasta było przygotowanie terenu i budowa wałów, na których miano umieścić machiny oblężnicze. Teren wokół Jerozolimy Rzymianie oczyścili z sadów, pól uprawnych, gajów i urządzeń nawadniających, co miało być wstępem do zniszczenia infrastruktury rolnej. W tym samym czasie bojownicy Szymona przeprowadzali wypady na Rzymian. Podczas jednego z nich omal nie wzięto Tytusa do niewoli, gdy ten został odcięty od eskorty przy wałach północnych. Powstańcy uznali to za dobrą wróżbę dla swoich działań. Żydzi próbowali także wykorzystać machiny bojowe zdobyte na Rzymianach w czasie wyprawy Cestiusa Gallusa na Jerozolimę w 66, jednak brak przeszkolonej obsługi spowodował początkowo mierne rezultaty prowadzonego obstrzału pozycji rzymskich. Niemniej w wyniku użycia tych machin oblegający ponosili dotkliwe straty. Po zbudowaniu odpowiednich umocnień Rzymianie podprowadzili pod mury wieże oblężnicze oraz tarany. Obrońcy natomiast obsadzili mur dookoła i zaczęli miotać pociski oraz grupami wypadać na obsługujących owe machiny. Zaistniałe zagrożenie doprowadziło do pojednania się Szymona z Janem, jednak ich połączone oddziały nie mogły rozerwać groźnej obręczy. Po piętnastu dniach oblężenia, 25 maja 70, zrobiono wyłom w murze zewnętrznym, Żydzi wycofali się więc za drugi. Na zdobytym terenie Tytus rozbił swój obóz i oblężenie zaczęło się od nowa.
Upadek drugiego muru.
Rzymianie po opanowaniu Nowego Miasta natychmiast rozpoczęli szturm na drugi mur, który był dzielnie broniony przez wszystkie ugrupowania żydowskie. Żołnierze Jana i zeloci Eleazara obsadzili krużganki Świątyni i zamek Antonia, natomiast resztę drugiego muru zajęły oddziały Szymona. Po nieustannych atakach przy pomocy taranów, w piątym dniu walki (30 maja) drugi mur został przełamany, a jego obrońcy odparci. Prawdopodobnie chcąc jak najszybciej dojść do ostatniego już muru, Rzymianie tym razem zaniechali burzenia całego muru i niszczenia gęstej zabudowy zajmowanej dzielnicy. Utworzone naprędce przez Żydów oddziały szturmowe ruszyły do ataku na wkraczających Rzymian. W walkach ulicznych okazali się skuteczniejsi i udało im się wyprzeć najeźdźców poza drugi mur. Sprzyjała im przy tym znajomość terenu. Tytus nakazał więc ponowić atak, odzyskując straconą pozycję oraz rozbić mur, począwszy od zrobionego w nim wyłomu aż do twierdzy Antonii. W wyniku systematycznego niszczenie zabudowy wewnątrz murów całe Nowe Miasto przestało istnieć. Po zdobyciu drugiego muru Tytus ponownie zagwarantował amnestię powstańcom, która została odrzucona. Nieco później Tytus przestał przyjmować zbiegów, gdyż ci zatruwali wodę w obozie rzymskim i zabijali pojedynczych żołnierzy.
Oblężenie zamku Antonii.
Następnie Tytus całą swą armię podzielił na dwie grupy. Pierwsza z nich otrzymała zadanie zdobycia twierdzy Antonia i poprzez nią Świątyni, druga natomiast miała skruszyć mur od strony zachodniej i zająć Górne Miasto. Atak na Antonię rozpoczął się pięć dni po zdobyciu drugiego muru. Szykującym się do szturmu na zamek przeszkadzali w pracy zeloci i bojownicy Jana z Gischali, natomiast budujących wały od strony zachodniej nękali podwładni Szymona i Idumejczycy. Powstańcy coraz częściej zaczęli używać machin miotających, którymi nauczyli się skutecznie posługiwać. 16 lipca cztery nasypy były gotowe i Rzymianie mogli w końcu rozpocząć atak. Jednakże podkop Jana od strony fortecy spowodował zawalenie się nasypów, a dwa dni później wypad Szymona dotarł jeszcze dalej, dzięki czemu udało im się podpalić rzymskie machiny. Nie spowodowało to cofnięcia się Rzymian, ale znacznie obniżyło ich morale.
Głód mieszkańców.
Wówczas Tytus, po naradzie z podległymi mu dowódcami, podjął decyzję otoczenia miasta murem, który miał skuteczniej niż straże powstrzymać próby żydowskich wypraw po żywność. W tym czasie głód coraz bardziej doskwierał mieszkańcom Jerozolimy. Żydzi, którzy wyprawiali się po żywność, często wpadali w ręce Rzymian, co kończyło się ukrzyżowaniem. Po wzniesieniu muru otaczającego miasto nawet tak ryzykowna operacja zdobycia prowiantu okazało się niemożliwa. Ludzie zaczęli umierać na ulicach. Na dachach pełno było wychudzonych kobiet i dzieci. Chłopcy i młodzieńcy opuchli z głodu snuli się po placach i umierali, gdzie śmierć ich dopadła. Z powodu dużej liczby trupów nie nadążano z grzebaniem zmarłych, zaczęło także brakować miejsca na groby. Dlatego powstańczy dowódcy nakazali strącać zwłoki z murów w wąwozy pod nimi. Coraz większa liczba mieszkańców postanawiała uciec do Rzymian. . Uciekinierzy nagminnie połykali złote monety, aby nie zostali ograbieni. Gdy dowiedzieli się o tym najemnicy syryjscy, zaczęli ich zabijać i rozpruwać. Tytus zakazał czynić to w obozie, więc Rzymianie zabijali zbiegów schwytanych przed dotarciem do obozu. Gdy wieść ta dotarła do mieszkańców Jerozolimy, liczba uciekinierów znacznie zmalała. Nędza i głód spowodowały, że ludzie żywili się korą z drzew, mierzwą, gryzoniami oraz owadami. Józef Flawiusz odnotował nawet przypadek kanibalizmu – pewna matka zabiła swego syna, upiekła ciało i połowę spożyła.
Upadek twierdzy Antonii.
Rzymianie na nowo wznieśli nasypy wokół Antonii. Jednakże tarany nie mogły skutecznie przebić się, gdyż mur obronny był tak dobrze zbudowany, że nie można było naruszyć olbrzymich kamieni. Dopiero gdy zostały rozbite niższe jego części, mur ostatecznie ustąpił, ukazując kolejny, pospiesznie wzniesiony przez Jana z Gischali. Był to ogromny zawód dla Rzymian. Jednakże gdy w nocy 24 lipca niewielka grupa legionistów wspięła się na ten mur, zastając straże śpiące, zamordowała je i zaczęła natychmiast grać na trąbach, które przynieśli ze sobą. Wywołało to panikę wśród obrońców, którzy uważali, że cała rzymska armia znalazła się w obrębie murów. Walki, które toczyły się w ciemnościach, spowodowały po obu stronach znaczne straty. Często dochodziło do przypadków walki Rzymian z Rzymianami i Żydów z Żydami. W końcu atakującym udało się opanować twierdzę. Następnie wdarli się do podziemnego przejścia prowadzącego z zamku do Przybytku Świątyni, lecz w ciasnym tunelu Żydom udało się wyprzeć ich z dziedzińca Świątyni i w ten sposób ograniczyć efekty szturmu tylko do samej Antonii. Rzymianie natychmiast przystąpili do jej zburzenia, aby umożliwić wprowadzenie do walki większej liczby żołnierzy. Zostawili tylko jedną wieżę jako punkt obserwacyjny.
Oblężenie i zniszczenie Świątyni.
Po upływie siedmiu dni od zdobycia Antonii zamek został całkowicie zniszczony. Rzymianie podjęli na nowo prace niezbędne do dalszego oblężenia i wznieśli nasypy od strony portyku północnego i zachodniego oraz od strony północno-zachodniego narożnika. Żydzi natychmiast podpalili część portyku, która łączyła się z Antonią (10 sierpnia). W kilka dni później ostentacyjnie opuścili portyk zachodni. Rzymianie pospiesznie go zajęli i ginęli w ogniu, gdyż Żydzi zastawili tam pułapkę. 27 sierpnia dwa nasypy zostały ukończone i do akcji weszły tarany. Jednakże wielkość kamieni w murze nie dawała nadziei na powodzenie ataku. Kiedy również próba wejścia na mury po drabinach nie powiodła się, Tytus rozkazał podpalić bramy i ogień rozszerzył się wewnątrz murów, niszcząc pozostałe portyki. Następnego dnia Tytus zwołał naradę wyższych dowódców, w której udział brali między innymi szef sztabu, Tyberiusz Juliusz Aleksander, oraz prokurator Judei, Marek Antoniusz Julianus. Miano zdecydować czy Świątynia Jerozolimska ma zostać zniszczona. Tytus stał stanowczo na stanowisku, aby świątynię ocalić. Takie stanowisko podzielało większość doradców Tytusa, zwłaszcza Tyberiusz Aleksander, co było echem życzenia księżniczki Berenike.
29 sierpnia doszło do szturmu. Któryś z legionistów podczas walki na dziedzińcu zewnętrznym rzucił płonącą żagiew do okienka w zabudowaniu Świątyni właściwej. Ogień trafił na materiał łatwopalny i natychmiast się rozprzestrzenił. Tytusowi zameldowano o pożarze, gdy odpoczywał w namiocie. Natychmiast tam pobiegł, zamierzając podobno ratować Przybytek, lecz było już za późno. Rzymianie wdarli się właśnie na dziedziniec zewnętrzny, mordując nawet bezbronnych. Wiele kobiet i dzieci szukało tu schronienia, uważając to miejsce za najbezpieczniejsze. Jakiś samozwańczy prorok wołał po ulicach, że każdy, kto znajdzie się w obrębie Świątyni, zostanie w sposób cudowny uratowany. Wokół wielkiego ołtarza piętrzyły się stosy poległych. Legioniści myśląc tylko o skarbach, jakie Żydzi rzekomo mieli mieć, wzniecili pożar także wewnątrz Świątyni, aby w zamieszaniu zagrabić jak najwięcej. Ktoś podłożył żagiew u wejścia, a od niej zajęła się ciężka zasłona, zwisająca za podwojami bramy. Tak spłonęła świątynia jerozolimska.
Zdobycie Górnego Miasta.
Tylko jednej grupie powstańców, którzy bronili Świątyni, udało się przebić przez kordon i przedostać do jedynego jeszcze miejsca w Jerozolimie nieopanowanego przez Rzymian. Ponieważ całe wzgórze świątynne znalazło się w rękach rzymskich, ostatni powstańcy skupili się w Górnym Mieście, z rozpaczą widząc zwycięskie obchody Rzymian. Poprosili więc Tytusa o możliwość wyjścia z miasta z rodzinami i udania się na pustynię. Tytus, który był gotowy darować im życie, rozgniewał się tymi wymaganiami, przerwał rokowania, a także pozwolił żołnierzom na podpalenie i splądrowanie miasta oraz na postępowanie z jego mieszkańcami, jak tylko będą chcieli. Nazajutrz Rzymianie rozpoczęli natarcie przy jednoczesnym paleniu Jerozolimy, poczynając od Dolnego Miasta.
Rzymianie początkowo mordowali wszystkich, których ujęli na zajętym terenie, lecz po pewnym czasie zmienili postępowanie i tych, którzy byli nieuzbrojeni, sprzedawali w niewolę. Losu tego uniknęli tylko obywatele miasta, gdyż Tytus nakazał puścić ich wolno i według Józefa Flawiusza w ten sposób ocalało czterdzieści tysięcy ludzi (większość Żydów była w Jerozolimie przybyszami, którym wybuch wojny uniemożliwił powrót w strony rodzinne).
Obrońcy w końcu zabarykadowali się w pałacu królewskim, paląc wszystko za sobą. Począwszy od 8 września Rzymianie zaczęli systematyczne prace ziemne, przygotowując się do szturmu. 25 września, po ukończeniu nasypów, udało się Rzymianom zrobić wyłom w murze. Wśród powstańców wybuchła panika, każdy zaczął myśleć tylko o uratowaniu swojego życia. Pałac wraz z wieżami padł bez bitwy i stanął w płomieniach. Ostatnia noc obrony Jerozolimy (26 września) była jasna od pożaru.
Tytus nakazał zaprzestać mordowania ujawniających się mieszkańców. Następnie Rzymianie przystąpili do selekcji jeńców. Jednych przeznaczyli do triumfalnego pochodu w stolicy imperium, innych do ciężkich robót w Egipcie, a jeszcze innych na igrzyska do cyrków. Pozostali mieli zostać sprzedani jako niewolnicy. Podczas przetrząsania ruin zwycięskie oddziały znalazły w podziemiach ostatnich obrońców, a wśród nich Szymona bar Giora oraz Jana z Gischali. Pierwszy został stracony w Rzymie po triumfalnym pochodzie, a drugi zakończył życie w więzieniu.
Odpowiedzialność za losy Świątyni.
Według Józefa Flawiusza ("Wojna żydowska" 6.4.3) w czasie narady wyższych dowódców 28 sierpnia, kiedy miano zadecydować o losach Przybytku, Tytus miał nakazać za wszelką cenę ochronić Świątynię przed zniszczeniem. Jednakże nadmiar stronniczości u Józefa, który zawsze usiłował przedstawić swojego opiekuna w jak najkorzystniejszym świetle, wywołuje wśród historyków wątpliwości co do wiarygodności jego przekazu.
Z kolei "Kroniki" Sulpicjusza Sewera (II,30) podają, że Tytus uważał, iż Świątynię trzeba doszczętnie zniszczyć. Znaczna część historyków uważa, że Sulpicjusz mógł czerpać z zaginionych obecnie ksiąg "Dziejów" Tacyta. Tacyt zapewne w owych księgach zawarł opis tego wydarzenia, gdyż na początku piątej księgi nadmienił, że ma zamiar zdać sprawę z ostatnich chwil Jerozolimy. Najprawdopodobniej oparł swoją relację na wspomnieniach bezpośredniego uczestnika narady, Marka Antoniusza Julianusa, o którym Minucjusz Feliks (w "Octavius" 33,4) wspomniał, że napisał dzieło, w którym samych Żydów obarczał winą za los, jaki ich spotkał.
Kasjusz Dion pisze: "Powstańcy" (...), "choć byli tylko garstką walczącą z daleko wyższą siłą, nie zostali pokonani, dopóki część Świątyni nie została podpalona. Później ochoczo ginęli, niektórzy rzucili się na miecze Rzymian, niektórzy zabijali się nawzajem, inni sami odbierali sobie życie, a jeszcze inni rzucili się w płomienie".

</doc>
<doc id="1297879" url="https://pl.wikipedia.org/wiki?curid=1297879" title="Ambasadorowie Prus w Stanach Zjednoczonych">
Ambasadorowie Prus w Stanach Zjednoczonych

Niemców, a zwłaszcza Prusaków ze Stanami Zjednoczonymi łączyły dawne stosunki kolonialne. W latach 1749-1754 około 37 000 Niemców (zwłaszcza z Niemiec Północnych, w tym Prus) przybyło do Ameryki Północnej, by się tam osiedlić. W stosunkach z młodym krajem prym wiodły Prusy. Latem 1785 roku Fryderyk Wielki podpisał traktat handlowy z USA. Nie miał on wielkiego znaczenia ekonomicznego, lecz wyrwał USA z izolacji.
Friedrich von Greuhm był pierwszym dyplomatycznym reprezentantem pruskim w USA. W latach 1817-1823 był ministrem-rezydentem i konsulem generalnym Królestwa Prus.

</doc>
<doc id="1297885" url="https://pl.wikipedia.org/wiki?curid=1297885" title="General Paz Juniors Cordoba">
General Paz Juniors Cordoba



</doc>
<doc id="1297888" url="https://pl.wikipedia.org/wiki?curid=1297888" title="Chorągiew pancerna koronna królewska">
Chorągiew pancerna koronna królewska

Chorągiew pancerna koronna królewska – chorągiew pancerna koronna XVII wieku, okresu wojen z Imperium Osmańskim i Królestwem Szwecji.
Chorągiew ta była reprezentacyjną i najważniejszą chorągwią pancerną armii koronnej.
Żołnierze chorągwi znaleźli się w kompucie wojsk koronnych pod Wiedniem w 1683 (190 koni) i pod dowództwem Aleksandra Wronowskiego wzięli udział w wojnie polsko-tureckiej 1683-1699.

</doc>
<doc id="1297889" url="https://pl.wikipedia.org/wiki?curid=1297889" title="Chorągiew pancerna królewska">
Chorągiew pancerna królewska



</doc>
<doc id="1297890" url="https://pl.wikipedia.org/wiki?curid=1297890" title="Ryan Clark Crocker">
Ryan Clark Crocker



</doc>
<doc id="1297891" url="https://pl.wikipedia.org/wiki?curid=1297891" title="Ryan C. Crocker">
Ryan C. Crocker



</doc>
<doc id="1297892" url="https://pl.wikipedia.org/wiki?curid=1297892" title="Sneakers (film)">
Sneakers (film)

Sneakers (pl. "Włamywacze") – amerykański film sensacyjny z 1992 roku.

</doc>
<doc id="1297893" url="https://pl.wikipedia.org/wiki?curid=1297893" title="Chorągiew koronna królewska">
Chorągiew koronna królewska



</doc>
<doc id="1297894" url="https://pl.wikipedia.org/wiki?curid=1297894" title="Chorągiew litewska królewska">
Chorągiew litewska królewska



</doc>
<doc id="1297896" url="https://pl.wikipedia.org/wiki?curid=1297896" title="Kreshnik Qato">
Kreshnik Qato

Kreshnik Nick Qato (ur. 13 sierpnia 1978 w Durrësie) – albański bokser wagi średniej.
Pierwsze kroki na ringu bokserskim stawiał w Durrësie, pod kierunkiem Hekurana Shkaby. 
Kariera zawodowa.
Na zawodowym ringu Qato zadebiutował 28 września 2001 w Anglii, przegrywając na punkty z Erikiem Teymourem. Pierwszą zwycięska walka Qaty odbyła się 8 kwietnia 2002, a jego przeciwnikiem był Anglik – Ty Browne.
16 października 2004 r. wywalczył tytuł mistrza Europy federacji WBA, pokonując Rosjanina Władimira Zawgorodnego. 3 marca 2007 r. zdobył wakujący tytuł federacji EBU-EE, zwyciężając przed czasem Rosjanina Aleksandra Zajcewa.
4 kwietnia 2008 r. Qato zdobył tytuł mistrzowski w wadze średniej federacji WBF, zwyciężając na punkty w 12 rundach Portugalczyka Vitora Sa – 3:0 (117-111, 119-110, 120-111). Walka odbyła się w Tiranie. Tytuł obronił 2 maja 2010, zwyciężając w dwunastorundowej walce Argentyńczyka Estebana Ponce.
Qato zachował podwójne obywatelstwo. Należy do Albańskiej Federacji Bokserskiej (Federata Shqiptare të Boksit). Mieszka w Wembley (Anglia). Z inicjatywy Qato 5 marca 2005 r. odbyła się w Albanii (Durrës) pierwsza walka na zawodowym ringu, uznana przez międzynarodową federację. W 2013 stoczył jedną zwycięską walkę z Maxem Maxwellem, w Londynie, zwyciężając na punkty. W 2014 stoczył dwie walki. Po zwycięstwie na punkty nad Attilą Kissem, 27 kwietnia uległ Jasonowi Ballowi (nokaut w piątej rundzie pojedynku). W 2015 zakończył karierę zawodniczą.
Mieszka w Londynie.

</doc>
<doc id="1297900" url="https://pl.wikipedia.org/wiki?curid=1297900" title="William Bradford (prokurator generalny)">
William Bradford (prokurator generalny)

William Bradford (ur. 14 września 1755 w Filadelfii, zm. 23 sierpnia 1795) – prawnik, wojskowy i polityk amerykański.
W 1794 roku został prokuratorem generalnym Stanów Zjednoczonych w gabinecie prezydenta George’a Washingtona. Zajmował to stanowisko do śmierci 23 sierpnia 1795 roku.

</doc>
<doc id="1297901" url="https://pl.wikipedia.org/wiki?curid=1297901" title="William Bradford">
William Bradford



</doc>
<doc id="1297903" url="https://pl.wikipedia.org/wiki?curid=1297903" title="Roe versus Wade">
Roe versus Wade



</doc>
<doc id="1297904" url="https://pl.wikipedia.org/wiki?curid=1297904" title="Roe v Wade">
Roe v Wade



</doc>
<doc id="1297905" url="https://pl.wikipedia.org/wiki?curid=1297905" title="Edward Klich">
Edward Klich

Edward Klich (ur. 2 lutego 1878 w Skałacie koło Tarnopola, zm. 1 grudnia 1939 w Poznaniu) – polski slawista, profesor Uniwersytetu Poznańskiego od 1929.
Życiorys.
W swych badaniach nad zjawiskami językowymi słowiańszczyzny oddał zasługi folklorystyce polskiej. W roku 1903 w „Materiałach i Pracach Komisji Językowej Akademii Umiejętności w Krakowie” zawarł duży zbiór tekstów białoruskich z powiatu nowogródzkiego, o którym sam krytycznie pisał: „żałośnie chaotyczny lamus”. W rzeczywistości zbiór bardzo bogaty, zawierający wiele nieznanych tekstów spisanych przez Klicha bardzo starannie.
Inna obszerna praca Klicha: "Materiały etnograficzne z południowo-zachodniej części powiatu limanowskiego" zawiera serię tekstów o życiu codziennym mieszkańców podhalańskich wiosek Kasina Wielka, Niedźwiedź, Poręba Wielka, a ponadto 26 bajek.
Był jednym z niewielu w Polsce znawców języka i folkloru romskiego. W rozprawie "Cygańszczyzna w «Chacie za wsią» Kraszewskiego" (1931) ujawnił, że Kraszewski, przystępując do pisania tej powieści, przeprowadził studia nad językiem Cyganów hiszpańskich, nie zdawał sobie bowiem sprawy, że ich polscy współbracia mówią innym dialektem.
W Poznaniu mieszkał przy ul. Strusia 9.
1 grudnia 1939 został zamordowany przez Niemców w Forcie VII w Poznaniu (wraz z innymi profesorami UP).

</doc>
<doc id="1297907" url="https://pl.wikipedia.org/wiki?curid=1297907" title="Jan Chris de Koeijer">
Jan Chris de Koeijer

Jan Chris de Koeijer (ur. 20 października 1966 w Yerseke) – holenderski wokalista, gitarzysta basowy, muzyk i kompozytor. De Koeijer współpracował z takimi grupami muzycznymi jak Gorefest, Ayreon czy ColdPopCulture.

</doc>
<doc id="1297912" url="https://pl.wikipedia.org/wiki?curid=1297912" title="Wojewoda bełski">
Wojewoda bełski



</doc>
<doc id="1297914" url="https://pl.wikipedia.org/wiki?curid=1297914" title="Wojewoda bracławski">
Wojewoda bracławski



</doc>
<doc id="1297916" url="https://pl.wikipedia.org/wiki?curid=1297916" title="Wojewoda brzesko-kujawski">
Wojewoda brzesko-kujawski



</doc>
<doc id="1297917" url="https://pl.wikipedia.org/wiki?curid=1297917" title="Wojewoda brzesko-litewski">
Wojewoda brzesko-litewski



</doc>
<doc id="1297918" url="https://pl.wikipedia.org/wiki?curid=1297918" title="Wojewoda czernihowski">
Wojewoda czernihowski



</doc>
<doc id="1297919" url="https://pl.wikipedia.org/wiki?curid=1297919" title="Wojewoda dorpacki">
Wojewoda dorpacki



</doc>
<doc id="1297920" url="https://pl.wikipedia.org/wiki?curid=1297920" title="Wojewoda inflancki">
Wojewoda inflancki



</doc>
<doc id="1297921" url="https://pl.wikipedia.org/wiki?curid=1297921" title="Boudewijn Bonebakker">
Boudewijn Bonebakker

Boudewijn Vincent Bonebakker (ur. 16 kwietnia 1968 w Goes) – holenderski muzyk, kompozytor i gitarzysta. Absolwent konserwatorium w Tilburgu. Bonebakker współpracował z takimi zespołami i wykonawcami jak Gorefest, Ed Warby, Peter Vink czy Ross Curry.

</doc>
<doc id="1297922" url="https://pl.wikipedia.org/wiki?curid=1297922" title="Wojewoda inowrocławski">
Wojewoda inowrocławski



</doc>
<doc id="1297923" url="https://pl.wikipedia.org/wiki?curid=1297923" title="Wojewoda kaliski">
Wojewoda kaliski



</doc>
<doc id="1297924" url="https://pl.wikipedia.org/wiki?curid=1297924" title="Fleetwood Mac (album 1975)">
Fleetwood Mac (album 1975)

Fleetwood Mac – dziesiąty album studyjny zespołu rockowego Fleetwood Mac, wydany w 1975 roku przez Reprise Records. Był to drugi album grupy o takim tytule, po debiucie z 1968 roku. Fani zespołu określają ten krążek jako White Album (z ang. Biały Album).
Był to pierwszy album Fleetwood Mac z gitarzystą Lindseyem Buckinghamem i wokalistką Stevie Nicks, po tym, gdy poprzedni gitarzysta, Bob Welch, opuścił grupę pod koniec 1974 roku.
W 2003 album został sklasyfikowany na 183. miejscu listy 500 albumów wszech czasów magazynu Rolling Stone.
Lista utworów.
Utworzono na podstawie materiału źródłowego.
Twórcy.
Gościnnie.
Utworzono na podstawie materiału źródłowego.

</doc>
<doc id="1297925" url="https://pl.wikipedia.org/wiki?curid=1297925" title="Wojewoda krakowski">
Wojewoda krakowski



</doc>
<doc id="1297926" url="https://pl.wikipedia.org/wiki?curid=1297926" title="Wojewoda lubelski">
Wojewoda lubelski



</doc>
<doc id="1297927" url="https://pl.wikipedia.org/wiki?curid=1297927" title="Wojewoda łęczycki">
Wojewoda łęczycki



</doc>
<doc id="1297928" url="https://pl.wikipedia.org/wiki?curid=1297928" title="Wojewoda malborski">
Wojewoda malborski



</doc>
<doc id="1297929" url="https://pl.wikipedia.org/wiki?curid=1297929" title="Wojewoda mazowiecki">
Wojewoda mazowiecki



</doc>
<doc id="1297930" url="https://pl.wikipedia.org/wiki?curid=1297930" title="Wojewoda miński">
Wojewoda miński



</doc>
<doc id="1297931" url="https://pl.wikipedia.org/wiki?curid=1297931" title="Wojewoda mścisławski">
Wojewoda mścisławski



</doc>
<doc id="1297935" url="https://pl.wikipedia.org/wiki?curid=1297935" title="Charles Lee (prawnik)">
Charles Lee (prawnik)

Charles Lee (ur. w 1758, zm. 24 czerwca 1815) – amerykański prawnik i polityk.
W 1795 roku, po śmierci Williama Bradforda został mianowany prokuratorem generalnym Stanów Zjednoczonych przez prezydenta George’a Washingtona. Zajmował to stanowisko również podczas kadencji prezydenta Johna Adamsa do 4 marca 1801 roku.

</doc>
<doc id="1297938" url="https://pl.wikipedia.org/wiki?curid=1297938" title="Wojewoda nowogródzki">
Wojewoda nowogródzki



</doc>
<doc id="1297940" url="https://pl.wikipedia.org/wiki?curid=1297940" title="Wojewoda parnawski">
Wojewoda parnawski



</doc>
<doc id="1297942" url="https://pl.wikipedia.org/wiki?curid=1297942" title="Wojewoda podlaski">
Wojewoda podlaski



</doc>
<doc id="1297943" url="https://pl.wikipedia.org/wiki?curid=1297943" title="Wojewoda podolski">
Wojewoda podolski



</doc>
<doc id="1297944" url="https://pl.wikipedia.org/wiki?curid=1297944" title="Wojewoda pomorski">
Wojewoda pomorski



</doc>
<doc id="1297945" url="https://pl.wikipedia.org/wiki?curid=1297945" title="Wojewoda połocki">
Wojewoda połocki



</doc>
<doc id="1297946" url="https://pl.wikipedia.org/wiki?curid=1297946" title="Wojewoda płocki">
Wojewoda płocki



</doc>
<doc id="1297947" url="https://pl.wikipedia.org/wiki?curid=1297947" title="Wojewoda rawski">
Wojewoda rawski



</doc>
<doc id="1297948" url="https://pl.wikipedia.org/wiki?curid=1297948" title="Wojewoda ruski">
Wojewoda ruski



</doc>
<doc id="1297949" url="https://pl.wikipedia.org/wiki?curid=1297949" title="Wojewoda sandomierski">
Wojewoda sandomierski



</doc>
<doc id="1297950" url="https://pl.wikipedia.org/wiki?curid=1297950" title="Wojewoda sieradzki">
Wojewoda sieradzki



</doc>
<doc id="1297951" url="https://pl.wikipedia.org/wiki?curid=1297951" title="Wojewoda smoleński">
Wojewoda smoleński



</doc>
<doc id="1297954" url="https://pl.wikipedia.org/wiki?curid=1297954" title="Wojewoda trocki">
Wojewoda trocki



</doc>
<doc id="1297955" url="https://pl.wikipedia.org/wiki?curid=1297955" title="Wojewoda wendeński">
Wojewoda wendeński



</doc>
<doc id="1297956" url="https://pl.wikipedia.org/wiki?curid=1297956" title="Wojewoda wileński">
Wojewoda wileński



</doc>
<doc id="1297957" url="https://pl.wikipedia.org/wiki?curid=1297957" title="Wojewoda witebski">
Wojewoda witebski



</doc>
<doc id="1297958" url="https://pl.wikipedia.org/wiki?curid=1297958" title="Wojewoda wołyński">
Wojewoda wołyński



</doc>
<doc id="1297959" url="https://pl.wikipedia.org/wiki?curid=1297959" title="Keith Malley">
Keith Malley

Keith Malley (ur. 15 kwietnia 1974) – amerykański artysta komediowy i podcaster, najlepiej znany ze swojego popularnego programu ukazującego się w internecie – "Keith and The Girl".
Stand-up.
Keith corocznie występuje w dniu swoich urodzin, po czym wydaje płytę z materiałem z występu. Tematy, które porusza, to m.in. stosunki z jego ojcem, dorastanie w wiejskiej Pensylwanii, praca jako klaun oraz praca jako kelner.
Keith and The Girl.
Wraz ze swoją partnerką, piosenkarką i autorką tekstów Chemdą Khalili, prowadzi popularny program Keith and The Girl, ukazujący się jako w internecie jako podcast od roku 2005.
DVD.
Każdemu z wydawanych albumów CD odpowiada również płyta DVD, na której pojwiają się nagrania z występów i materiały dodatkowe, w tym wywiady i filmy dokumentacyjne.
Podobno nakręcono niezależny film o tytule "Crushed", w którym zagrał Keith Malley, jednak film nie został formalnie wydany.
Książki.
Keith Malley jest autorem dwóch książek, które wcześniej pojawiły się już za darmo w sieci. Obecnie zostały wycofane z sieci, ponieważ są teraz poprawiane i profesjonalnie redagowane, przed formalną publikacją. The Great American Novel ("Wielka Amerykańska Powieść") zostanie równocześnie opublikowana w formacie audiobook, czytana przez autora. Keith Malley współpracuje obecnie ze swoją partnerką (i współprezenterką) nad nową książką.

</doc>
<doc id="1297961" url="https://pl.wikipedia.org/wiki?curid=1297961" title="Władysław Kosiński (językoznawca)">
Władysław Kosiński (językoznawca)

Władysław Kosiński (ur. 24 czerwca 1844 w Jurkowie w powiecie brzeskim, zm. 3 lutego 1914 w Myślenicach) – językoznawca amator.
Nauczyciel szkół średnich w Krakowie (Gimnazjum św. Anny, Gimnazjum Sobieskiego) i w Wadowicach (1872–1882). Zachęcony przez Lucjana Malinowskiego – znanego dialektologa – sporządził cenną z punktu widzenia etnografii rozprawę o gwarze podhalańskiej ("Przyczynek do gwary zakopiańskiej" 1885).
Pracując w Wadowicach gromadził materiały do pracy o etnografii górali beskidzkich i zebrał wiele doskonale zapisanych bajek. W pierwszych latach XX wieku uzupełnił swe zbiory "Materiałami etnograficznymi zebranymi w różnych okolicach Galicji" (1903).
Prace Kosińskiego ukazywały się w czasopismach etnograficznych, takich jak „Lud” i „Wisła”, np. "Szewc-krawiec w ustach ludu" (1903), "Widowiska świąteczne w Makowie, Kalwarii i Zebrzydowicach" (1910).

</doc>
<doc id="1297962" url="https://pl.wikipedia.org/wiki?curid=1297962" title="Galera (superkomputer)">
Galera (superkomputer)

Galera – superkomputer, klaster, będący częścią Centrum Informatycznego Trójmiejskiej Akademickiej Sieci Komputerowej (CI TASK).
Galera została uruchomiona 3 kwietnia 2008 na Politechnice Gdańskiej. Dokonali tego Paul S. Otellini, prezes Intel Corporation i członek zarządu Google, rektor Politechniki Gdańskiej prof. Janusz Rachoń oraz dyrektor TASK Mścisław Nakonieczny wraz z gościem honorowym Lechem Wałęsą.
Budowa.
Komputer zbudowany został z 1344 czterordzeniowych procesorów Intel Xeon, co dawało teoretyczną moc obliczeniową rzędu 50 TFLOPS. Koszt budowy w kwocie około 7 milionów złotych został w połowie sfinansowany z dotacji Ministerstwa Nauki i Szkolnictwa Wyższego, a w połowie ze środków z funduszu rozwoju CI TASK.
W czerwcu 2008 rozbudowano pamięć operacyjną z 5 do 10 TB. W 2011 roku rozbudowano system o dodatkowe węzły, zwiększając liczbę rdzeni do 11 tysięcy i pamięć operacyjną do 22 TB.
Wydajność.
W momencie uruchomienia Galera osiągała wydajność 38 TFLOPS i była najszybszym superkomputerem w Polsce. W rankingu najwydajniejszych systemów komputerowych TOP500 zajmowała 16. miejsce w Europie i 46. na świecie. W listopadzie 2010 zajmowała 298. miejsce na świecie. W 2011 roku została rozbudowana do 10752 rdzeni i do 22 TB pamięci operacyjnej, co pozwoliło jej uzyskać wydajność 65,5 TFLOPS i awans na 163. miejsce na świecie.
Dane techniczne.
Klaster na procesorach Xeon Quad-Core z siecią InfiniBand

</doc>
<doc id="1297964" url="https://pl.wikipedia.org/wiki?curid=1297964" title="Warstwa kulista">
Warstwa kulista

Warstwa kulista – podzbiór kuli złożony z punktów znajdujących się między dwiema równoległymi płaszczyznami odległymi od środka kuli o nie więcej niż promień formula_1 wraz z częścią wspólną kuli i tych płaszczyzn.
Niech formula_2 będzie promieniem koła wyciętego przez pierwszą płaszczyznę, formula_3 promieniem koła wyciętego przez drugą płaszczyznę, zaś formula_4 odległością między płaszczyznami. Wówczas:
Związek między parametrami warstwy:
Wzór pozostaje słuszny po zamianie oznaczeń formula_2 i formula_9 Nie ma też znaczenia, czy podstawy leżą na jednej półkuli, czy na dwóch.

</doc>
<doc id="1297965" url="https://pl.wikipedia.org/wiki?curid=1297965" title="Tuulikki Pietilä">
Tuulikki Pietilä

Ida Helmi Tuulikki Pietilä (ur. 18 lutego 1917 w Seattle, zm. 23 lutego 2009 w Helsinkach) – fińska graficzka. Oprócz wielu wystaw i przedsięwzięć artystycznych, pracowała także jako wykładowczyni na Fińskiej Akademii Sztuk Pięknych w Helsinkach. Wieloletnia partnerka pisarki i graficzki Tove Jansson. 
Pietilä zaczęła studia w szkole rysunku w Turku, gdzie spędziła lata 1933–1936. Uczyła się także w Fińskiej Akademii Sztuk Pięknych (1936–1940), Sztokholmskiej Królewskiej Akademii Sztuk (1945–1949) oraz w paryskiej Akademii Sztuki Fernanda Léger'a. Podczas studiów poznała swoją przyszłą życiową partnerkę Tove Jansson, z którą stworzyła wiele prac i projektów artystycznych. 
Najbardziej znana była ze swoich prac nawiązujących tematyką do serii o Muminkach. Zostały one stworzone we współpracy z Pentti Eistola i są obecnie prezentowane w Muzeum „Dolina Muminków” w Tampere. Co więcej, jej podróże z Jansson i wakacje spędzone razem na małej wyspie Klovharu zostały utrwalone przez nią na taśmie filmowej i posłużyły później do stworzenia wielu dokumentów o ich wspólnym życiu.
Pierwsza wystawa prac Pietilä miała miejsce w Turku w 1935. Jej pierwsza wystawa indywidualna odbyła się w 1951. Brała także udział w wystawach grupy artystycznej Purnu oraz w wielu wystawach zagranicznych. Za swoją twórczość została uhonorowana medalem Pro Finlandia w 1963 oraz w 1982 tytułem profesora. 
Pietilä posłużyła za wzór Too-tiki, jednej z postaci z serii o Muminkach Tove Jansson.

</doc>
<doc id="1297966" url="https://pl.wikipedia.org/wiki?curid=1297966" title="Kornel Kozłowski">
Kornel Kozłowski

Kornel Kozłowski (ur. 30 marca 1838 w Warszawie, zm. 3 marca 1904 w Dąbrowie Górniczej) – polski etnograf i historyk, syn filologa Felicjana Antoniego Kozłowskiego.
Idąc śladami ojca zajmował się historią, zwłaszcza historią Mazowsza. Wyrazem tych zainteresowań była praca "Czersk historycznie i statystycznie opisany", wydana jako załącznik do pracy ojca "Dzieje Mazowsza za panowania książąt" (1858).
W roku 1866 wydał pracę własną - "Przed rokoszem 1598-1605. Rzecz według źródeł rękopiśmiennych opowiedziana". Po spotkaniu z Oskarem Kolbergiem, z którym badał okolice Czerska, zainteresował się kulturą ludową regionu, czego owocem była praca "Materiały do etnografii słowiańskiej. Lud, pieśni, podania, baśnie i przesądy ludu z Mazowsza Czerskiego, wraz z tańcami i melodiami" (1873), którą Kolberg ocenił jako znakomitą i z której w swej pracy "Mazowsze" szeroko korzystał.

</doc>
<doc id="1297975" url="https://pl.wikipedia.org/wiki?curid=1297975" title="Odcinek kuli">
Odcinek kuli

Odcinek kuli - część wspólna kuli i półprzestrzeni domkniętej wyznaczonej przez płaszczyznę przecinającą tę kulę.
Brzeg odcinka kuli jest sumą koła i czaszy kuli
Objętość odcinka kuli:
gdzie:

</doc>
<doc id="1297978" url="https://pl.wikipedia.org/wiki?curid=1297978" title="II korpus">
II korpus



</doc>
<doc id="1297981" url="https://pl.wikipedia.org/wiki?curid=1297981" title="Wycinek kuli">
Wycinek kuli

Wycinek kuli – bryła geometryczna będąca sumą odcinka kuli oraz stożka, którego podstawa (koło wyznaczone przez płaszczyznę odcinającą część kuli) jest tożsama z podstawą odcinka kuli a wierzchołek znajduje się w środku kuli.
Różnica kuli i jej wycinka (wypukłego) to wklęsły wycinek kuli.
Wzory.
Niech: formula_1 – promień podstawy stożka, formula_2 – promień kuli, zaś formula_3 – różnica promienia kuli i odległości płaszczyzny od środka. Wówczas:

</doc>
<doc id="1297983" url="https://pl.wikipedia.org/wiki?curid=1297983" title="Copernic">
Copernic



</doc>
<doc id="1297986" url="https://pl.wikipedia.org/wiki?curid=1297986" title="Dywizja Krakowska">
Dywizja Krakowska

Dywizja Krakowska – wielka jednostka piechoty polskiej okresu powstania styczniowego. Wchodziła w skład II Korpusu (Krakowskiego).
Siła dywizji krakowskiej wynosiła około 2500 ludzi.
Skład.
Pułk Kielecki (im. Chmieleńskiego).
Dowódca mjr Julian Rosenbach
Pułk Miechowski.
Dowódca ppłk Bogdan
Pułk Stopnicki.
Dowódca ppłk Karol Kalita-Rębajło
Pułk Olkuski.
Dowódca mjr Andrzej Denisewicz
Kawaleria dywizji.
Dowódca mjr Solbach
Artyleria dywizji.
Dowódca NN

</doc>
<doc id="1297987" url="https://pl.wikipedia.org/wiki?curid=1297987" title="Dywizja krakowska">
Dywizja krakowska



</doc>
<doc id="1297988" url="https://pl.wikipedia.org/wiki?curid=1297988" title="École nationale supérieure des mines de Paris">
École nationale supérieure des mines de Paris

École nationale supérieure des mines de Paris (w skrócie "École des mines de Paris" lub "Mines Paris") została założona 19 marca 1783 roku na mocy ordonansu króla Ludwika XVI w celu kształcenia zarządców kopalni królewskich. Szkoła jest jedną z prestiżowych uczelni technicznych we Francji. Mines Paris wchodzi w skład "Institut des sciences et technologies de Paris" (ParisTech) (pl. Paryskiego Instytutu Nauk i Technologii).
W chwili założenia szkoły, eksploatacja kopalń była przedsięwzięciem technologicznym, pojawiały się jednak również problemy dotyczące bezpieczeństwa górników oraz zarządzania gospodarczego, jak również kwestie geopolityczne. Kierunki kształcenia w Szkole miały zatem zróżnicowane pochodzenie, przez co uczelnia przekształciła się z biegiem czasu w jednostkę interdyscyplinarną.

</doc>
<doc id="1297989" url="https://pl.wikipedia.org/wiki?curid=1297989" title="Ecole Nationale Supérieure des Mines de Paris">
Ecole Nationale Supérieure des Mines de Paris



</doc>
<doc id="1297991" url="https://pl.wikipedia.org/wiki?curid=1297991" title="Arditi (zespół muzyczny)">
Arditi (zespół muzyczny)

Arditi – industrialny projekt muzyczny ze Szwecji, który tworzą Henrik Möller oraz Mårten Björkman. Pierwszy z nich jednocześnie zajmuje się projektem Puissance. Björkman ponadto wnosi swój muzyczny wkład w Algaion, Octinomos oraz Abemal.
Twórczość.
Członkowie projektu muzycznie oscylują wokół surowego, militarnego industrialu połączonego z neoklasycznymi motywami. Większość kompozycji osadzona jest w klimacie mrocznego ambientu, którym niekiedy towarzyszą okrzyki wojskowe czy przemowy. Gdy autorzy projektu zakładali go, byli inspirowani też nurtem włoskiego futuryzmu w postaci ze wczesnych lat XX wieku.
Arditi współpracował z black metalowym zespołem Marduk przy tworzeniu dwóch jego utworów – "1651" (z albumu "") oraz "Deathmarch" (z albumu "Plague Angel").
Dyskografia.
Większość albumów ujrzała światło dzienne dzięki staraniom wytwórni Equilibrium Music. Oprócz niej Arditi stykał się na etapie wydawniczej działalności z Neuropa Records, Blooddawn Productions oraz z Svartvintras Productions (która w początkowej fazie istnienia projektu wydała jego pierwszy album).

</doc>
<doc id="1297992" url="https://pl.wikipedia.org/wiki?curid=1297992" title="Komitet ds. Statusu Zagrożenia Dzikiej Przyrody w Kanadzie">
Komitet ds. Statusu Zagrożenia Dzikiej Przyrody w Kanadzie

Komitet ds. Statusu Zagrożenia Dzikiej Przyrody w Kanadzie (ang.: "Committee on the Status of Endangered Wildlife in Canada", COSEWIC; franc.: "Le Comité sur la situation des espèces en péril au Canada", COSEPAC) - niezależny komitet zrzeszający ekspertów i naukowców z dziedziny dzikiej przyrody, których "racją bytu jest rozpoznanie gatunków zagrożonych" w Kanadzie. Wyznacza on status ochrony dziko żyjących gatunków.

</doc>
<doc id="1297994" url="https://pl.wikipedia.org/wiki?curid=1297994" title="Collège des Ingénieurs">
Collège des Ingénieurs

Collège des ingénieurs (CDI) - międzynarodowa, niezależna instytucja edukacyjna, założona we Francji, Włoszech i w Niemczech w 1986 roku we współpracy z wiodącymi przedsiębiorstwami światowymi. Celem działalności uczelni jest selekcja i wykształcenie w zakresie zarządzania młodych inżynierów, absolwentów uczelni europejskich, amerykańskich i chińskich, którzy planują karierę menedżerską.
Uczelnia prowadzi dziesięciomiesięczne studia MBA. Nabór jest bardzo selektywny (65 miejsc), lecz koszty kształcenia są pokrywane w całości przez współpracujące przedsiębiorstwa. Podczas szkolenia, studenci są zatrudniani przez współpracujące firmy, za co otrzymują dodatkowe wynagrodzenie.
Wykładowcami CDI są profesorowie najlepszych szkół ekonomicznych (INSEAD, Harvard, St. Gallen, HEC) oraz eksperci wiodących firm światowych. Zajęcia odbywają się w campusach we Francji, Niemczech, Włoszech i w Szwajcarii
Główna siedziba CDI znajduje się w Paryżu.

</doc>
<doc id="1297998" url="https://pl.wikipedia.org/wiki?curid=1297998" title="Spirit of Sacrifice">
Spirit of Sacrifice

Spirit of Sacrifice – album studyjny Arditi, wydany 27 kwietnia 2005 roku przez wytwórnię Blooddawn Productions. 

</doc>
<doc id="1298000" url="https://pl.wikipedia.org/wiki?curid=1298000" title="Standards of Triumph">
Standards of Triumph

Standards of Triumph – album studyjny Arditi, wydany w marcu 2005 roku przez wytwórnię Equilibrium Music. 

</doc>
<doc id="1298001" url="https://pl.wikipedia.org/wiki?curid=1298001" title="Omne Ensis Impera">
Omne Ensis Impera

Omne Ensis Impera – album studyjny Arditi, wydany 31 marca 2008 roku przez wytwórnię Equilibrium Music. 

</doc>
<doc id="1298002" url="https://pl.wikipedia.org/wiki?curid=1298002" title="Mercedes Sosa">
Mercedes Sosa

Haydée Mercedes Sosa (ur. 9 lipca 1935 w San Miguel de Tucumán, zm. 4 października 2009 w Buenos Aires) – argentyńska pieśniarka. Niezmiernie popularna w całej Ameryce Łacińskiej, przez swoich wielbicieli zwana „La Negra” („Czarna”).
Zaczęła śpiewać bardzo wcześnie, już w wieku piętnastu lat zdobyła nagrodę rozgłośni radiowej.
Dołączyła do nurtu "nueva canción" ("Nowej pieśni") i nagrała swój pierwszy album pt. "Canciones con fundamento", zbiór argentyńskich ludowych pieśni. Na jej repertuar składają się ludowe pieśni, a także nowe utwory, pisane specjalnie dla niej. Wykonywała, między innymi, utwory chilijskiej pieśniarki Violety Parra, a także argentyńskiego autora i kompozytora Atahualpy Yupanqui.
W 2008 została ambasadorem dobrej woli UNICEF.
Zmarła w niedzielę, 4 października 2009, w wieku 74 lat.

</doc>
<doc id="1298003" url="https://pl.wikipedia.org/wiki?curid=1298003" title="Marching on to Victory">
Marching on to Victory

Marching on to Victory – album studyjny Arditi, wydany w październiku 2003 roku przez wytwórnię Svartvintras Productions. 
W 2007 roku album doczekał się nowego wydania, dzięki staraniu wytwórni Equilibrium Music. Nowa edycja prócz podstawowych utworów wzbogaciła się o dwa nowe.

</doc>
<doc id="1298005" url="https://pl.wikipedia.org/wiki?curid=1298005" title="Lenore, the Cute Little Dead Girl">
Lenore, the Cute Little Dead Girl

Lenore, the Cute Little Dead Girl (pl. "Lenore, słodka mała martwa dziewczynka") – bohaterka komiksu oraz serialu animowanego stworzona przez Romana Dirge na podstawie poematu Edgara Allana Poego pt. "Lenore".
Informacje ogólne.
Komiks (oraz film) opowiada o przygodach tytułowej bohaterki oraz jej przyjaciół. Autor posługuje się czarnym humorem oraz makabreską z często przewrotnym, nieprzewidywalnym zakończeniem. W fabułę są wplecione różne elementy - od gier i zabaw dziecięcych, przez ikony popkultury poprzez czarną komedię z elementami makabry. W związku z tym, że Lenore jest martwa (mimo to funkcjonuje) często nie zdając sobie sprawy ze swych uczynków (ma około 10 lat) ani swego stanu co powoduje, że jej kontakty z żywymi kończą się dla nich tragicznie (dotyczy to zarówno ludzi jak i zwierząt, a także mniej lub bardziej fantastycznych stworzeń, które napotyka na swej drodze).
Publikacje.
Do sierpnia 2007 roku opublikowano 13 zeszytów podzielonych na 4 serie. Twórca jakkolwiek zapowiedział publikację 14 zeszytu. Tytuły poszczególnych serii:
Animacja.
Dotąd powstało 26 krótkich filmów animowanych w technologii flash wyprodukowanych dla będącej własnością Sony strony internetowej "ScreenBlast"

</doc>
<doc id="1298006" url="https://pl.wikipedia.org/wiki?curid=1298006" title="A Silent Siege">
A Silent Siege

A Silent Siege – album studyjny Deutsch Nepal, wydany w 2002 roku przez wytwórnię Old Europa Cafe.

</doc>
<doc id="1298009" url="https://pl.wikipedia.org/wiki?curid=1298009" title="Oliver Wolcott Jr.">
Oliver Wolcott Jr.

Oliver Wolcott Jr. (ur. 11 stycznia 1760, zm. 1 czerwca 1833) – amerykański polityk i finansista.
W 1795 roku z nominacji prezydenta George’a Washingtona został sekretarzem skarbu. Funkcję tę pełnił również przez jakiś czas w gabinecie prezydenta Johna Adamsa. Ustąpił 31 grudnia 1800 roku.
W latach 1817–1827 piastował stanowisko gubernatora stanu Connecticut, na którym wcześniej zasiadał również jego ojciec, Oliver Wolcott.

</doc>
<doc id="1298011" url="https://pl.wikipedia.org/wiki?curid=1298011" title="Bitwa pod Tel-e-Kebir">
Bitwa pod Tel-e-Kebir



</doc>
<doc id="1298016" url="https://pl.wikipedia.org/wiki?curid=1298016" title="Friedrich von Gerolt">
Friedrich von Gerolt

Friedrich von Gerolt von Gerolt (ur. 1800 w Linzu) pruski dyplomata i wojskowy.
Friedrich von Gerolt urodził się w Linzu nad Renem w 1800 roku. Studiował na politechnice w Paryżu. Później bronił Prus przed agresją Napoleona.
W roku 1824 wyemigrował do Anglii. Do Niemiec powrócił w 1836. W latach 1837-1846 konsul pełnomocny Prus w Meksyku. 
W latach 1844-1848 był pruskim ministrem pełnomocnym w USA. Funkcję tę sprawował ponownie w latach 1849-1871. 
jego korespondencja stanowi najważniejsze źródło do dziejów badania stosunków amerykańsko-pruskich w XIX wieku. Kanclerz Otto von Bismarck diagnozując europejską sytuację polityczną doszedł do wniosku, że USA wywierają na nią coraz większy wpływ, więc kazał Geroltowi zdecydowanie zacieśnić stosunki między obu krajami. Syn Abrahama Lincolna, Robert był zakochany w córce pruskiego dyplomaty.

</doc>
<doc id="1298017" url="https://pl.wikipedia.org/wiki?curid=1298017" title="Tadeusz Adamowski">
Tadeusz Adamowski

Tadeusz Ralf Adamowski (ur. 19 listopada 1901 w Lozannie, zm. 22 sierpnia 1994 w Nowym Jorku) – hokeista, olimpijczyk.
Życiorys.
Syn Józefa i Antoniny Szumowskiej. Młodszy brat aktorki i działaczki charytatywnej Helenki Adamowskiej. Dzieciństwo i młodość spędził w USA. Ukończył ekonomię na Uniwersytecie Harvarda w Cambridge. W szkole średniej i podczas studiów uprawiał: futbol amerykański, tenis, koszykówkę i hokej na lodzie. Jako hokeista reprezentował barwy Harvard University.
Pod koniec 1925 r. - ze względów rodzinnych - powrócił do Polski. W Warszawie zetknął się z hokeistami AZS. Po otrzymaniu powołania do reprezentacji kraju na Mistrzostwa Europy w Davos w 1926 r. postanowił pozostać w Polsce. Przez całą karierę sportową reprezentował AZS Warszawa.
W latach 30. pracował dla koncernu General Motors (przedstawicielstwo w Warszawie), a następnie w przedsiębiorstwie „Gdynia–Ameryka Linie Żeglugowe” S.A. (GAL).
W maju 1939 r. odbył ćwiczenia rezerwisty w 15. Pułku Artylerii Lekkiej. W rocznej ocenie kwalifikacyjnej z 22 czerwca 1939, jego przełożony kpt. Stefan Dębski napisał o nim: bardzo inteligentny, usposobienie zrównoważone, spokojny, stanowczy, w pracy bardzo dokładny, fizycznie bardzo dobrze rozwinięty.
W kampanii wrześniowej 1939, jako podporucznik rezerwy walczył w okolicach Bydgoszczy i Grudziądza. Wzięty do niewoli, wojnę spędził w Oflagu II C Woldenberg (Dobiegniew). Zaangażował się w obozową działalność edukacyjno-oświatową, zorganizował system nauczania języka angielskiego, powołując do życia Instytut Angielski, któremu przewodził. W obozowym klubie „Orlę” uprawiał koszykówkę.
Po zakończeniu II wojny światowej wyjechał do Stanów Zjednoczonych i osiadł na stałe w Nowym Jorku.
Kariera sportowa.
Jako zawodnik i trener miał ogromne zasługi dla rozwoju polskiego hokeja na lodzie. Wraz z Wilhelmem Rybakiem zastosowali kanadyjskie wzorce treningowe, znacząco podnosząc poziom tej dyscypliny w kraju. Pierwszy szkoleniowiec, który wdrożył zasady gry zespołowej (wbrew wcześniejszemu preferowaniu umiejętności indywidualnych poszczególnych hokeistów). W reprezentacji Polski zastosował taktykę cofania się napastników wraz z obrońcami w momencie kontrataku przeciwnika. Dzięki jego umiejętnościom zawodnika i talentowi szkoleniowo-pedagogicznemu wprowadził polski hokej na arenę międzynarodową.
Z AZS Warszawa pięciokrotnie z rzędu zdobył mistrzostwo Polski (1927, 1928, 1929, 1930 i 1931). Sześciokrotnie grał w mistrzostwach Europy (1926 – 6. miejsce, 1927 – 4. miejsce, 1929 – srebrny medal, 1930 – 4. miejsce, 1931 – srebrny medal, 1933 – 5./6. miejsce). 10 stycznia 1926, na Eissportstadion w Davos, wystąpił w debiutanckim międzypaństwowym spotkaniu reprezentacji narodowej przeciwko Austrii (przegranym 1:13). 12 stycznia 1926 na Eissportstadion w Davos zdobył pierwszego gola dla „biało-czerwonych” w ich pierwszym meczu podczas międzynarodowego turnieju hokejowego (w przegranym 1:2 pojedynku przeciwko Francji). Podczas Mistrzostw Europy 1927 został wybrany najlepszym graczem reprezentacji i do składu najlepszych zawodników Europy. W 1928 r. zdobył tytuł akademickiego mistrza świata w hokeju na lodzie. W tym samym roku wystąpił w Igrzyskach Olimpijskich w Sankt Moritz, gdzie Polska po remisie ze Szwecją 2:2 i porażce z Czechosłowacją 2:3 odpadła w fazie eliminacyjnej (3. miejsce w grupie). Trzykrotnie uczestniczył w Mistrzostwach Świata (1930 – 5. miejsce, 1931 – 4. miejsce, 1933 – 7./8. miejsce). W 1930 r. podczas mistrzostw świata w Davos został powołany do reprezentacji Europy na mecz z Kanadą. Podstawowy zawodnik drużyny narodowej w latach 1926–1931. Uważany wówczas za jednego z najlepszych technicznie hokeistów Europy. W reprezentacji Polski rozegrał 40 meczów, strzelając 16 bramek. W plebiscycie Przeglądu Sportowego na 10 najpopularniejszych sportowców Polski w 1927 zajął 4. miejsce, a w 1929 – 7. miejsce.
Na początku 1932 r. przeniósł się na Górny Śląsk, gdzie został trenerem tamtejszych drużyn. W latach 1927–1930 i sezonie 1932/1933 był selekcjonerem reprezentacji Polski. Upowszechniał zasady gry hokeja kanadyjskiego w różnych miastach Polski. W 1930 r. - wraz z Aleksandrem Tupalskim - szkolił hokeistów Geranii Gdańsk.

</doc>
<doc id="1298020" url="https://pl.wikipedia.org/wiki?curid=1298020" title="Bitwy morskie wojny secesyjnej">
Bitwy morskie wojny secesyjnej

Bitwy morskie wojny secesyjnej, a także zaliczane do nich starcia okrętów na rzekach, były toczone w latach 1861–1865 podczas wojny secesyjnej w Ameryce Północnej. Stanowiły one istotny fragment działań armii obu stron na lądzie, a wynikały z przedsięwziętej przez władze cywilne i wojskowe Unii blokady portów morskich Konfederacji dla uniemożliwienia kontaktów handlowych ze światem zewnętrznym, w tym przede wszystkim ze Zjednoczonym Królestwem, które w początkowym okresie konfliktu wspierało konfederatów, zainteresowane w imporcie taniej amerykańskiej bawełny i tytoniu. W bitwach tych brały udział, w większej niż gdziekolwiek indziej w przeszłości okręty pancerne i podwodne, wprowadzano w ich trakcie nowocześniejsze, donośniejsze działa, miny i torpedy.
22 czerwca 1865 konfederacki rajder "CSS Shenandoah" oddał ostatni strzał w czasie starcia w Cieśninie Beringa, kończąc tym samym wojnę secesyjną w ponad dwa miesiące po kapitulacji generała Roberta Edwarda Lee.

</doc>
<doc id="1298022" url="https://pl.wikipedia.org/wiki?curid=1298022" title="Panicum">
Panicum



</doc>
<doc id="1298023" url="https://pl.wikipedia.org/wiki?curid=1298023" title="Panicum virgatum">
Panicum virgatum



</doc>
<doc id="1298024" url="https://pl.wikipedia.org/wiki?curid=1298024" title="Panicum miliaceum">
Panicum miliaceum



</doc>
<doc id="1298025" url="https://pl.wikipedia.org/wiki?curid=1298025" title="Milium">
Milium



</doc>
<doc id="1298026" url="https://pl.wikipedia.org/wiki?curid=1298026" title="Caluromys">
Caluromys



</doc>
<doc id="1298027" url="https://pl.wikipedia.org/wiki?curid=1298027" title="Mikulice (województwo podkarpackie)">
Mikulice (województwo podkarpackie)

Mikulice – wieś w Polsce położona w województwie podkarpackim, w powiecie przeworskim, w gminie Gać.
W latach 1975–1998 miejscowość administracyjnie należała do województwa przemyskiego.
Wierni Kościoła rzymskokatolickiego należą do parafii św. Fabiana i św. Sebastiana w Ostrowie.
Historia.
Nazwa wsi pochodzi prawdopodobnie od zruszczonego imienia „Mikuły”. W 1375 roku wieś wzmiankowana po raz pierwszy jako "Myculicze", gdy Otton z Pilczy nadał ją Wierzbięcie. W 1407 roku istniał murowany dwór, a w 1447 roku wieś znalazła się w kluczu kańczudzkim. W 1515 roku wieś była wzmiankowana w regestrach poborowych jako "Mykulycze", która posiadała 3 łanów kmiecych. W 1589 roku była to wieś szlachecka, własność Konstantego Korniakta, położona w ziemi przemyskiej województwa ruskiego. W 1628 roku wieś wchodziła w skład klucza białobockiego.
W XVII wieku właścicielami wsi byli Korniaktowie z Białobok. Następnymi właścicielami byli: Potoccy, Bratkowscy, Wolscy, a w XIX i XX wieku Stojałowscy i Turnauowie.
W parku znajdował się dwór rodziny Turnau, który 12/13 listopada 1993 roku spłonął w czasie pożaru i później został rozebrany, przodków Grzegorza Turnaua.

</doc>
<doc id="1298030" url="https://pl.wikipedia.org/wiki?curid=1298030" title="Mistrzostwa Świata w Narciarstwie Alpejskim 1987">
Mistrzostwa Świata w Narciarstwie Alpejskim 1987

29. Mistrzostwa świata w narciarstwie alpejskim odbywały się od 27 stycznia do 8 lutego 1987 roku w Crans-Montana (Szwajcaria). Były to siódme mistrzostwa świata w historii rozgrywane w Szwajcarii, ale pierwsze odbywające się w tej miejscowości (poprzednio Szwajcaria organizowała MŚ w latach: 1931, 1934, 1935, 1938, 1948 i 1974). Były to także pierwsze mistrzostwa świata, na których rozegrano supergigant. W klasyfikacji medalowej zwyciężyła reprezentacja Szwajcarii, która zdobyła też najwięcej medali - 14, w tym 8 złotych, 4 srebrne i 2 brązowe. 

</doc>
<doc id="1298031" url="https://pl.wikipedia.org/wiki?curid=1298031" title="Mistrzostwa Świata w narciarstwie alpejskim 1987">
Mistrzostwa Świata w narciarstwie alpejskim 1987



</doc>
<doc id="1298032" url="https://pl.wikipedia.org/wiki?curid=1298032" title="Saint Martin (Francja)">
Saint Martin (Francja)



</doc>
<doc id="1298033" url="https://pl.wikipedia.org/wiki?curid=1298033" title="Quintus Glitius Felix">
Quintus Glitius Felix

Quintus Glitius Felix – rzymski poeta, znany jedynie z zachowanego w Rzymie napisu. Najprawdopodobniej był naśladowcą Wergiliusza, wskazuje na to jego przydomek "Vergilianus".

</doc>
<doc id="1298034" url="https://pl.wikipedia.org/wiki?curid=1298034" title="Warstwa kuli">
Warstwa kuli



</doc>
<doc id="1298035" url="https://pl.wikipedia.org/wiki?curid=1298035" title="Marcus Antonius Gnipho">
Marcus Antonius Gnipho

Marcus Antonius Gnipho z Galii (I wiek p.n.e.) – znany w Rzymie retor i gramatyk, nauczyciel Cycerona, Cezara oraz Lucjusza Atejusza Pretekstata noszącego przydomek "Filolog". Autor dzieła "De Latino sermone" (O języku łacińskim).

</doc>
<doc id="1298036" url="https://pl.wikipedia.org/wiki?curid=1298036" title="T. aestivum">
T. aestivum



</doc>
<doc id="1298038" url="https://pl.wikipedia.org/wiki?curid=1298038" title="Hospicjum">
Hospicjum

Hospicjum (łac. "hospitium") – instytucja funkcjonująca w ramach systemu opieki zdrowotnej, stosująca metody opieki paliatywnej i przeznaczona dla pacjentów przewlekle oraz nieuleczalnie chorych. Pomoc medyczna udzielana przez hospicjum skoncentrowana jest na leczeniu objawowym, mającym na celu łagodzenie skutków choroby, a nie usuwanie jej przyczyn. Jest to przeciwwagą często spotykanego leczenia uporczywego, przynoszącego pacjentowi cierpienie, w sytuacji, w której wiadomo jest, że medycyna nie zna sposobów na wyleczenie. Leczenie stosowane w ramach opieki paliatywnej obejmuje uśmierzanie przewlekłego bólu i usuwanie dolegliwości towarzyszących długotrwałej chorobie takich jak: osłabienie, duszności, odleżyny, nudności, zaparcia i ogólna utrata sprawności. Drugą cechą medycyny paliatywnej jest stosowanie form opieki wykraczającej poza metody czysto medyczne. Obejmują one przede wszystkim pomoc psychologiczną, duchową oraz socjalną sprawowaną nad pacjentem i jego rodziną w czasie przeżywania długotrwałej choroby i odchodzenia bliskiej osoby. Działanie hospicjum wykracza często poza okres choroby i obejmuje również opiekę nad rodziną i bliskimi po śmierci pacjenta.
Hospicja, ze względu na specyfikę działania, dzielą się na hospicja perinatalne (gr. "peri" – wokół, łac. "nascor" – rodzić), hospicja dziecięce oraz hospicja dla dorosłych. Drugi podstawowy podział w ramach tych grup wyróżnia hospicja stacjonarne i hospicja domowe.
Historia.
Średniowiecze.
W cywilizacji zachodniej, od wczesnego średniowiecza, hospicjum oznaczało rodzaj gospody, w której udzielano pomocy pielgrzymom, podróżnym i chorym. Nazwa wywodzi się od łacińskiego słowa "hospes" oznaczającego gościa bądź gospodarza. Miejsce takie, na przestrzeni wieków, nazywane było "hospitium", "hospitale", "infirmarium", co w większości języków europejskich jest źródłosłowem wyrazów oznaczających szpital. Pierwsze instytucjonalne regulacje, dotyczące przytułków dla ubogich, znajdują się wśród uchwał soboru nicejskiego z 325 roku. Od tego czasu powstawały przytułki określane również mianem hospicjum, zakładane zarówno przez świeckich, jak i duchownych. Dużą rolę odgrywały zwłaszcza te tworzone przez zgromadzenia zakonne, których charyzmat obejmował służbę ludziom chorym i potrzebującym (Benedyktyni, Zakon Kawalerów Maltańskich, Lazarnicy itp.) Zjawisko to rozwinęło się szczególnie w XI i XII wieku, w związku z migracją ludzi ze wsi do miast oraz z rozkwitem ruchu pielgrzymkowego. Znaczny rozwój sieci hospicjów miał miejsce wzdłuż tras, którymi podróżowali chrześcijanie do Ziemi Świętej w czasach wypraw krzyżowych.
Pojęcie Hospicjum jako miejsca przeznaczonego wyłącznie dla osób umierających, datuje się od roku 1842, gdy Jeanne Garnier, ze zgromadzenia Dames du Calvaire, otworzyła w Lyonie szpital dla nieuleczalnie chorych kobiet.
Współczesność.
Stworzenie współczesnego modelu opieki hospicyjnej wiąże się z osobą Angielki, dr Cicely Saunders, która w 1967 roku otworzyła Hospicjum św. Krzysztofa w Londynie – specjalistyczny ośrodek opieki nad chorymi umierającymi. Urodzona w 1918 roku Cicely pragnęła zostać pielęgniarką, jednak sprzeciw jej rodziców sprawił, że udało się jej zrealizować to marzenie dopiero w roku 1944. Pracując jako pielęgniarka w londyńskim szpitalu Świętego Łazarza opiekowała się nieuleczalnie chorym Dawidem Taśmą, polskim Żydem, uciekinierem z warszawskiego Getta. Z rozmów, jakie z nim przeprowadziła, zrodziła się idea miejsca przeznaczonego dla ludzi umierających. Miejsca, w którym, otoczeni opieką, wolni od bólu, w stopniu w jakim jest to możliwe, będą mogli uporządkować swoje sprawy oraz przygotować się do odejścia. Zrealizowanie tej idei zajęło Cicely Saunders 19 lat, w czasie których ukończyła studia medyczne oraz odbyła praktykę lekarską w szpitalu Świętego Józefa, gdzie specjalizowano się w opiece nad chorymi umierającymi.
Hospicjum Świętego Krzysztofa stało się znanym na całym świecie modelem dla tego typu instytucji. Od wielu lat prowadzi ono także szeroką działalność edukacyjną.
Dr Cicely Saunders odwiedziła kilka razy Polskę, a jej wizyta w 1978 roku przyczyniła się do rozbudzenia zainteresowania tematem opieki paliatywnej. Chociaż pierwsze kontakty z Hospicjum Świętego Krzysztofa nie były bardzo owocne, to jednak trzy lata później zostało powołane do istnienia Towarzystwo Przyjaciół Chorych „Hospicjum”, którego siłami wybudowano działające od 1989 roku krakowskie stacjonarne Hospicjum św. Łazarza. Drugą znaczącą placówką tego typu było utworzone w 1984 roku w Gdańsku Hospicjum Pallotinum, które zajmowało się opieką nad chorymi w domach pacjentów. W Warszawie w 1987 roku powstały Warszawskie Hospicjum Społeczne i Mokotowskie Hospicjum Świętego Krzyża. W kolejnych latach instytucje tego typu zaczęły pojawiać się w całej Polsce, jako jedne z pierwszych organizacji pozarządowych bazujących całkowicie na aktywności wolontariuszy.
Geneza zjawiska.
Potrzeba opieki hospicyjnej wynika w dużej mierze ze zmian w sposobie przeżywania śmierci i procesu umierania na przestrzeni dziejów. Przez wiele stuleci umieranie w obecności rodziny i bliskich było zwyczajną koleją losu. Cmentarze mieściły się w centrach miast, w pobliżu kościołów, a świadomość i obecność śmierci była powszechna. Wiązało się to również z wielopokoleniowym modelem rodziny, w którym młodzi ludzie dorastali w towarzystwie starszych, przeżywając wspólnie radosne i smutne chwile. Literacka wizja śmierci, która wpływała na jej postrzeganie w społeczeństwie, również zmieniała się na przestrzeni wieków: średniowiecze przeżywało śmierć jako coś naturalnego i oczekiwanego, do czego człowiek przygotowywał się przez całe życie w myśl zasad średniowiecznej sztuki umierania (łac. "Ars Moriendi"), romantyzm poszukiwał ideału śmierci pięknej i opłakiwanej. Uwarunkowania ekonomiczne i zmiany społeczne spowodowały zanik wielu z tych elementów w nowoczesnych społeczeństwach zachodnich. Od drugiej połowy XIX wieku śmierć i jej istnienie zaczęły być elementem wypieranym ze świadomości zarówno społecznej, jak i indywidualnej. Konsekwencją tego stały się między innymi strach przed śmiercią i uciekanie przed jej obecnością. Przyczyniał się do tego także, mający miejsce pomiędzy XVII a XIX wiekiem, proces usuwania cmentarzy poza obręb miast, czy późniejsze instytucjonalizowanie obrzędów związanych ze śmiercią. Postęp medycyny, dokonujący się szczególnie w XX wieku, zachęcał z kolei do oddawania bliskich pod opiekę lekarzy. Lekarze często traktują śmierć jako swoją porażkę, starając się ratować pacjenta za wszelką cenę. Dzieje się tak nawet w sytuacji, gdy staje się jasne, że chory zbliża się do śmierci. Terapia uporczywa ma miejsce szczególnie często w przypadku nieuleczalnie chorych dzieci. Ponadto poprzez działania lekarzy chory jest izolowany, w tak ważnym momencie, od bliskich. Współczesna medycyna w dużej mierze radzi sobie z problemem uśmierzania przewlekłego bólu, występującego na przykład w końcowych stadiach chorób nowotworowych. Nie jest natomiast w stanie poradzić sobie z innymi dolegliwościami: poczuciem osamotnienia, smutkiem, potrzebą ułożenia relacji z tymi, których chory opuszcza itp. Często to właśnie jest przyczyną największego bólu odczuwanego przez pacjenta.
Do współczesnego rozumienia potrzeby opieki paliatywnej przyczyniły się również postępy w nowoczesnej psychologii i psychiatrii. Autorką fundamentalnych prac na ten temat jest dr Elisabeth Kübler-Ross, która zaproponowała szeroko akceptowaną definicję ewolucji postaw, przez które przechodzą osoby, dowiadujące się o śmiertelnej chorobie (zaprzeczenie, gniew, negocjacja, depresja, akceptacja). Jej prace wykazały, że przez te same fazy przechodzą również osoby bliskie z otoczenia chorego. Spowodowało to w konsekwencji poszerzenie rozumienia procesu odchodzenia i rozszerzenie zakresu opieki z chorego na jego otoczenie.
Opieka hospicyjna.
Definicja.
Najszersza definicja Światowej Organizacji Zdrowia (WHO) określa opiekę hospicyjną jako „podejście poprawiające jakość życia pacjentów oraz ich rodzin w obliczu śmiertelnych chorób”. Idea opieki hospicyjnej nie jest konsekwencją niedostatków medycyny czy systemu opieki zdrowotnej, ale ich rozszerzeniem, na specyficzny obszar zagadnień związanych z umieraniem. Jej zadaniem nie jest przyspieszenie czy opóźnienie śmierci chorego. Jest ona nakierowana na utrzymanie możliwie najwyższej jakości życia pacjenta i osób, które towarzyszą mu w odchodzeniu.
Zespół opieki hospicyjnej.
Opieką nad pacjentem powinien zajmować się interdyscyplinarny zespół, składający się z lekarza, pielęgniarki, fizjoterapeuty, psychologa, pracownika socjalnego, duchownego oraz wolontariuszy bez wykształcenia medycznego.
Z perspektywy medycznej opieka nad chorym jest wyłącznie leczeniem objawowym, którego celem jest usunięcie niedogodności stanu, w jakim znajduje się pacjent, a nie leczenie przyczyn choroby. Podstawowym działaniem jest dążenie do zlikwidowania lub zmniejszenia odczuwanego przez pacjenta bólu. Bardzo istotna jest również eliminacja innych dolegliwości fizycznych jak: osłabienie, duszności, odleżyny, nudności, zaparcia itp.
Obecność psychologa, kapelana oraz wolontariuszy związana jest z przeżywaniem sytuacji odchodzenia przez chorego oraz jego otoczenie. Wolontariusz niemedyczny odgrywa niejednokrotnie bardzo istotną rolę w opiece hospicyjnej. Nie tylko pomaga samemu pacjentowi, towarzysząc mu w chorobie po prostu poprzez swoją obecność, czy pomoc w prostych czynnościach, ale także może znacząco pomóc rodzinie. Okazjonalnie wyręcza ją w opiece nad chorym, stara się włączyć wszystkich jej członków do pomocy, przekazuje swoje doświadczenia związane z opieką i duchowym przeżywaniem czasu choroby i odchodzenia bliskiej osoby. Jest on również kimś, kto może pomóc rodzinie przezwyciężyć poczucie bezradności w zaistniałej sytuacji i przeświadczenie o niemożności zapewnienia umierającemu odpowiedniej jakości opieki co często skłania do pozostawienia chorego w szpitalu pod opieką lekarzy. Niejednokrotnie jest osobą, z którą choremu łatwiej jest nawiązać kontakt, niż z osobami bliskimi, z którymi chorego wiąże sieć zależności emocjonalnych.
Modele opieki hospicyjnej.
Ze względu na specyfikę działania, jako odrębne dziedziny i obszar studiów, wyróżnia się dziecięcą opiekę paliatywną i opiekę paliatywną dorosłych. Odrębną, silnie rozwijającą się w ostatnich latach grupę, stanowią hospicja perinatalne zajmujące się opieką nad rodzinami oczekującymi narodzin dziecka, u którego zdiagnozowano upośledzenie, bądź ciężką chorobę.
W obrębie tych podziałów istnieją dwa zasadnicze modele funkcjonowania hospicjum:
Zagadnienia etyczne.
Sprawowanie opieki nad pacjentem przewlekle chorym lub bliskim śmierci, którym zajmuje się medycyna paliatywna, konfrontuje się z szeregiem problemów etycznych, które nie mają jednoznacznego rozwiązania. Medycyna paliatywna, zgodnie ze swoją definicją, nie dopuszcza przyspieszania śmierci (eutanazji), ani stosowania terapii uporczywej, czyli przedłużania biologicznego życia w sytuacji gdy jest to tożsame z przedłużaniem cierpienia, którego nie można złagodzić dostępnymi metodami. Spośród zagadnień opieki podstawowej, kontrowersje wywołuje leczenie bólu poprzez stosowanie środków znieczulających, mogących prowadzić do obniżenia, bądź utraty świadomości, jak i przyspieszenia śmierci. Drugim zagadnieniem z zakresu opieki podstawowej budzącym kontrowersje są kwestie sztucznego odżywiania i nawadniania, w sytuacji gdy pacjent znajduje się w stanie wegetatywnym. Pokrewnym zagadnieniem jest dopuszczenie stosowania terapii eksperymentalnych.
Doktryna Kościoła rzymskokatolickiego.
Rezygnacja z terapii uporczywej, rozumianej w dokumentach Kościoła katolickiego jako „stosowanie środków szczególnie wycieńczających i uciążliwych dla chorego, skazujących go na sztucznie przedłużaną agonię”, jest akceptowana jako wyraz ograniczonej kondycji ludzkiej: człowiek jest i pozostanie istotą śmiertelną.
Kościół katolicki uważa stosowanie środków uśmierzających ból w sposób powodujący ograniczenie świadomości lub przyspieszający śmierć za dopuszczalne, pod warunkiem, że śmierć „nie jest w żaden sposób zamierzona ani nie dąży się do niej, chociaż na skutek rozumnej przyczyny naraża się na jej niebezpieczeństwo; zamierza się tylko skuteczne uśmierzenie bólu, stosując środki uśmierzające, którymi dysponuje medycyna.”
Stosowanie terapii eksperymentalnej jest również dopuszczalne. Deklaracja Kongregacji Nauki Wiary mówi: „Gdy nie ma do dyspozycji innych środków, wolno – za zgodą chorego – zastosować środki dostarczane przez najnowsze odkrycia medyczne, chociaż nie zostałyby jeszcze sprawdzone w prowadzonych doświadczeniach i wiązałyby się z pewnym niebezpieczeństwem.”
Odżywianie i podawanie płynów (również metodami sztucznymi) uznawane są za zwyczajny i proporcjonalny, a tym samym obowiązujący sposób podtrzymania życia. Działania te są „obowiązkowe w takiej mierze i przez taki czas, w jakich służy właściwym sobie celom, czyli nawadnianiu i odżywianiu pacjenta. W ten sposób zapobiega się cierpieniom i śmierci, które byłyby spowodowane wycieńczeniem i odwodnieniem.”

</doc>
<doc id="1298040" url="https://pl.wikipedia.org/wiki?curid=1298040" title="Triticosecale">
Triticosecale



</doc>
<doc id="1298041" url="https://pl.wikipedia.org/wiki?curid=1298041" title="Arrhenatherum elatius">
Arrhenatherum elatius



</doc>
<doc id="1298042" url="https://pl.wikipedia.org/wiki?curid=1298042" title="Wyspy Poncjańskie">
Wyspy Poncjańskie

Wyspy Poncjańskie (, ) – archipelag włoskich wysp wulkanicznych na Morzu Tyrreńskim, położony przy zachodnim wybrzeżu Półwyspu Apenińskiego, na zachód od Neapolu. Największe wyspy: Ponza i Ventotene. Powierzchnia nizinna, klimat śródziemnomorski. Rozwinięta uprawa winorośli i drzew cytrusowych; rybołówstwo, turystyka, wydobycie kaolinu. Główne miasto – Ponza.
Wyspy.
W skład archipelagu wchodzą następujące wyspy:
Historia.
Archipelag był zamieszkany przez ludzi od tysięcy lat, o czym świadczą odkryte na wyspach, archeologiczne neolityczne artefakty i obsydiany z epoki brązu. Na wyspach znaleziono ślady bytności Etrusków, którzy wydrążyli "Niebieskie Groty". Najwcześniejsze zapiski historyczne dotyczące wysp pojawiają się wraz z rzymskim zwycięstwem nad Wolskami w 338 p.n.e.
Podczas rządów Juliusza Cezara, osadnictwo na wyspach wzmogło się i ludność z wyspy Ponza zaludniła wyspę Ventotene. Rzymianie używali tych dwu wysp jako miejsce schronienia i miejsce zsyłki więźniów politycznych.
W czasach średniowiecza Wyspy Poncjańskie zostały opuszczone przez mieszkańców na skutek nieustających napadów Saracenów i piratów. W XVIII wieku Królestwo Neapolu ponownie zasiedliło wyspy, które później stały się częścią Królestwa Włoch.
Niewielkie winnice, dzikie zioła i kwiaty oraz odosobnione plaże i groty przyciągają turystów.

</doc>
<doc id="1298043" url="https://pl.wikipedia.org/wiki?curid=1298043" title="Mistrzostwa Świata w Narciarstwie Alpejskim 1989">
Mistrzostwa Świata w Narciarstwie Alpejskim 1989

30. Mistrzostwa świata w narciarstwie alpejskim odbywały się od 29 stycznia do 12 lutego 1989 roku w Vail (USA). Były to czwarte mistrzostwa świata w historii rozgrywane w Stanach Zjednoczone, ale pierwsze odbywające się w tej miejscowości (poprzednio USA organizowały MŚ w latach: 1950, 1960, i 1980). W klasyfikacji medalowej zwyciężyła reprezentacja Szwajcarii, która zdobyła też najwięcej medali – 11, w tym 3 złote, 5 srebrnych i 3 brązowe.

</doc>
<doc id="1298045" url="https://pl.wikipedia.org/wiki?curid=1298045" title="Mistrzostwa Świata w narciarstwie alpejskim 1989">
Mistrzostwa Świata w narciarstwie alpejskim 1989



</doc>
<doc id="1298050" url="https://pl.wikipedia.org/wiki?curid=1298050" title="Kiścień wawrzynowy">
Kiścień wawrzynowy

Kiścień wawrzynowy ("Leucothoe fontanesiana" (Steud.) Sleumer) – gatunek krzewu z rodziny wrzosowatych. Pochodzi z USA (stany: Georgia, Karolina Północna, Karolina Południowa, Tennessee, Wirginia.
Zastosowanie.
Jest uprawiany jako roślina ozdobna. W Polsce nie jest w pełni mrozoodporny (strefy mrozoodporności 6-10. Wymaga wilgotnej, przepuszczalnej i kwaśnej gleby oraz słonecznego lub półcienistego stanowiska. Rozmnaża się przez nasiona, sadonki, podział lub odrosty.

</doc>
<doc id="1298052" url="https://pl.wikipedia.org/wiki?curid=1298052" title="Sesleria bielzii">
Sesleria bielzii



</doc>
<doc id="1298055" url="https://pl.wikipedia.org/wiki?curid=1298055" title="Sesleria uliginosa">
Sesleria uliginosa



</doc>
<doc id="1298057" url="https://pl.wikipedia.org/wiki?curid=1298057" title="Edward Detkens">
Edward Detkens

Edward Detkens (ur. 14 października 1885 we wsi Mokotów, zm. 10 sierpnia 1942 w Dachau) – polski duchowny rzymskokatolicki, błogosławiony Kościoła katolickiego, duszpasterz środowisk akademickich w Warszawie.
Życiorys.
Syn Aleksandra i Józefy z Messów. Ukończył szkołę techniczną, następnie Wyższe Metropolitalne Seminarium Duchowne św. Jana Chrzciciela w Warszawie. Posługiwał jako wikary w parafiach Żbików i św. Jana w Warszawie. Od 1931 był wikarym, a od 1934 rektorem pobernardyńskiego kościoła akademickiego św. Anny w Warszawie. Pracował jako nauczyciel w LO im. Jana Zamoyskiego. Od 1922 był organizatorem duszpasterstwa akademickiego. W 1936 zapoczątkował pielgrzymki młodzieży akademickiej na Jasną Górę. Publikował artykuły w "Encyklopedii Kościoła" i prasie. Działał w organizacjach robotniczych. Pracował także w PCK, za co otrzymał odznakę honorową PCK.
W czasie II wojny światowej prześladowany za swoją działalność duszpasterską zatrzymany na Pawiaku 5 października 39 i 30 marca 1940 przez Gestapo, a następnie wywieziony do niemieckiego obozu koncentracyjnego Sachsenhausen (KL) (2 maja 1940). Przewieziony do Dachau, jako numer 27831, ze względu na swój beznadziejny stan przeznaczony został do zamordowania w komorze gazowej. Na śmierć szedł z modlitwą na ustach.
Jedna z jego ostatnich notatek:
Jego symboliczny grób znajduje się na cmentarzu Powązkowskim w Warszawie (kwatera 105-2-28,29,30).
Papież Jan Paweł II w Warszawie 13 czerwca 1999 beatyfikował Edwarda Detkensa w grupie 108 polskich męczenników.

</doc>
<doc id="1298058" url="https://pl.wikipedia.org/wiki?curid=1298058" title="Anna Breuer-Mosler">
Anna Breuer-Mosler

Anna Breuer-Mosler (ur. 25 lipca 1911 w Roździeniu, zm. ?) – polska lekkoatletka specjalizująca się w biegach sprinterskich i w skokach w dal.
Życiorys.
Była córką Jana i Elżbiety Ewy Schnapki. Lekkoatletykę uprawiała od połowy lat 20. W latach 1926–1930 była zawodniczką klubu „Roździeń” Szopienice, a następnie Pogoni Katowice.
Zakwalifikowana w wieku 17 lat do reprezentacji Polski na Letnie Igrzyska Olimpijskie 1928 w Amsterdamie, gdzie została zgłoszona do biegu na 100 m, jednak na skutek niedyspozycji w zmaganiach olimpijskich nie wystąpiła. Karierę sportową zakończyła w 1933.
Była sześciokrotną mistrzynią Polski: bieg na 60 m (1932), bieg na 100 m (1929 i 1932), skok w dal (1928), sztafeta 4 x 100 m (1932), sztafeta 4 x 200 m (1928).
Dziewięciokrotnie ustanawiała rekordy Polski:

</doc>
<doc id="1298059" url="https://pl.wikipedia.org/wiki?curid=1298059" title="Hegesippos z Mekyberny">
Hegesippos z Mekyberny

Hegesippos z Mekyberny w Macedonii (I wiek p.n.e.) – autor kronik "Palleniaka" i "Milesiaka" – ważnych źródeł, z których czerpał mitograf Konon z I wieku n.e.

</doc>
<doc id="1298060" url="https://pl.wikipedia.org/wiki?curid=1298060" title="Liam Tancock">
Liam Tancock

Liam Tancock (ur. 7 maja 1985 w Exeter), brytyjski pływak specjalizujący się w stylu grzbietowym, mistrz i trzykrotny brązowy medalista mistrzostw świata, mistrz świata na krótkim basenie z Manchesteru, były rekordzista świata, olimpijczyk z Pekinu oraz Londynu.
Jest związany z Caitlin McClatchey, brytyjską pływaczką.

</doc>
<doc id="1298061" url="https://pl.wikipedia.org/wiki?curid=1298061" title="Hegesippos">
Hegesippos

Pseudo-Hegesippos – autor łacińskiego przekładu "Wojny żydowskiej" Flawiusza, powstałego w IV wieku po Chrystusie.

</doc>
<doc id="1298063" url="https://pl.wikipedia.org/wiki?curid=1298063" title="Hegias (rzeźbiarz)">
Hegias (rzeźbiarz)

Hegias (I połowa V wieku p.n.e.) – attycki rzeźbiarz, nauczyciel Fidiasza, wspomniany przez Pliniusza oraz Pauzaniasza. Na Akropolu odnaleziono bazę z sygnaturą Hegiasa.

</doc>
<doc id="1298064" url="https://pl.wikipedia.org/wiki?curid=1298064" title="Monodelf">
Monodelf

Monodelf ("Monodelphis") – rodzaj ssaka z podrodziny dydelfów (Didelphinae) w obrębie rodziny dydelfowatych (Didelphidae).
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała (bez ogona) 6–18,3 cm, długość ogona 3,6–10,6 cm; masa ciała 7,5–150 g.
Systematyka.
Podział systematyczny.
Do rodzaju należą następujące podrodzaje wraz z gatunkami:
Takson o nieokreślonej pozycji systematycznej ("nomen dubium"):

</doc>
<doc id="1298065" url="https://pl.wikipedia.org/wiki?curid=1298065" title="Hegias (malarz)">
Hegias (malarz)

Hegias (poł. V wieku p.n.e.) – attycki malarz waz czerwonofigurowych stylu swobodnego.

</doc>
<doc id="1298071" url="https://pl.wikipedia.org/wiki?curid=1298071" title="Györ">
Györ



</doc>
<doc id="1298074" url="https://pl.wikipedia.org/wiki?curid=1298074" title="Jawaryn">
Jawaryn



</doc>
<doc id="1298076" url="https://pl.wikipedia.org/wiki?curid=1298076" title="Raková (powiat Čadca)">
Raková (powiat Čadca)



</doc>
<doc id="1298077" url="https://pl.wikipedia.org/wiki?curid=1298077" title="Abdon Pamich">
Abdon Pamich

Abdon Pamich (ur. 3 października 1933 we Fiume, obecnie Rijeka) – włoski chodziarz.
Rozpoczął karierę międzynarodową zajmując 7. miejsce w chodzie na 50 kilometrów na mistrzostwach Europy w 1954 w Bernie. Zwyciężył w tej konkurencji na igrzyskach śródziemnomorskich w 1955 w Barcelonie. Na igrzyskach olimpijskich w 1956 w Melbourne zajął 4. miejsce w chodzie na 50 kilometrów oraz 11. miejsce w chodzie na 20 kilometrów. Został srebrnym medalistą na dystansie 50 km podczas mistrzostw Europy w 1958 w Sztokholmie za Jewgienijem Maskinskowem z ZSRR.
Na igrzyskach olimpijskich w 1960 w Rzymie zdobył brązowy medal na 50 km za Donem Thompsonem z Wielkiej Brytanii i Johnem Ljunggrenem ze Szwecji. W 1961 zwyciężył na 50 km w Pucharze Lugano. 19 listopada tergo roku w Rzymie ustanowił rekord świata w chodzie na 50 000 metrów (na bieżni) czasem 4:14:02,4. Został złotym medalistą w chodzie na 50 kilometrów na mistrzostwach Europy w 1962 w Belgradzie. Po raz drugi wygrał w tej konkurencji na igrzyskach śródziemnomorskich w 1963 w Neapolu.
Na igrzyskach olimpijskich w 1964 w Tokio zwyciężył w chodzie na 50 km. Zajął 3. miejsce w tej konkurencji Pucharze Lugano w 1965 w Pescarze. Obronił tytuł mistrzowski na 50 km mistrzostwach Europy w 1966 w Budapeszcie.
Późniejsze lata nie były już tak udane. Pamich nie ukończył chodu na 50 km na igrzyskach olimpijskich w 1968 w Meksyku. Na mistrzostwach Europy w 1969 w Atenach zajął 6. miejsce w chodzie na 20 km, a chodu na 50 km nie ukończył. Po raz trzeci zdobył tytuł mistrzowski na 50 km na igrzyskach śródziemnomorskich w 1971 w Izmirze. Na mistrzostwach Europy w 1971 w Helsinkach był w tej konkurencji 8. W swym ostatnim starcie olimpijskim na igrzyskach w 1972 w Monachium został zdyskwalifikowany w chodzie na 50 km. Był na tych igrzyskach chorążym reprezentacji Włoch.
Pamich był mistrzem Włoch w chodzie na 10 000 metrów w latach 1956 i 1958–1969, w chodzie na 20 kilometrów w latach 1958–1969 oraz w chodzie na 50 kilometrów w latach 1955–1968.

</doc>
<doc id="1298079" url="https://pl.wikipedia.org/wiki?curid=1298079" title="Opos">
Opos

Opos ("Philander") – rodzaj ssaka z podrodziny dydelfów (Didelphinae) w obrębie rodziny dydelfowatych (Didelphidae). 
Zasięg występowania.
Do rodzaju należą gatunki występujące od północnego Meksyku po północną Argentynę.
Morfologia.
Długość ciała (bez ogona) 20,7–33,1 cm, długość ogona 25,3–37,7 cm; masa ciała 148–910 g.
Systematyka.
Podział systematyczny.
Voss, Díaz-Nieto i Jansa (2018) wyróżniają dodatkowo gatunek "Philander quica" (obejmujący populacje zaliczane we wcześniejszych publikacjach do gatunku "P. frenatus", zdaniem autorów nienależące do tego samego gatunku co holotyp "P. frenatus"), "Philander canus" (uznawany przez nich za starszy synonim gatunków "P. mondolfii" i "P. olrogi"), "Philander melanurus", "Philander pallidus" i opisany przez autorów nowy gatunek "Philander pebas"; autorzy uznają jednocześnie gatunek "P. frenatus" za młodszy synonim "P. opossum". W takim ujęciu do rodzaju należą następujące występujące współcześnie gatunki:
oraz gatunek wymarły:

</doc>
<doc id="1298088" url="https://pl.wikipedia.org/wiki?curid=1298088" title="Gunnora">
Gunnora



</doc>
<doc id="1298092" url="https://pl.wikipedia.org/wiki?curid=1298092" title="I oblężenie Twierdzy Przemyśl">
I oblężenie Twierdzy Przemyśl

I oblężenie Twierdzy Przemyśl – działania zbrojne w okolicach Twierdza Przemyśl, które miały miejsce podczas I wojny światowej, w dniach 17 września – 10 października 1914.
Po przegranych bitwach pod Lwowem (6 września 1914) oraz Rawą Ruską (11 września), austriackie Naczelne Dowództwo nakazało odwrót 12 września 2, 3 i 4 Armii za linię Sanu przez Przemyśl. Twierdza Przemyśl miała za zadanie odeprzeć rosyjskie natarcie i zabezpieczyć odwrót wojsk austro-węgierskich. 
Załoga twierdzy.
Załoga Twierdzy Przemyśl 31 lipca 1914, tj. w pierwszym dniu mobilizacji, była dość skromna. Jej komendant dysponował jedynie pięcioma batalionami piechoty, baterią artylerii polowej, trzema pułkami artylerii fortecznej oraz kilkoma kompaniami saperów. Pozostałym jednostkom stacjonującym w Przemyślu Naczelne Dowództwo przydzieliło zadania osłonowe na froncie poza twierdzą.
Przygotowania.
W wyniku mobilizacji zwiększył się stan osobowy załogi twierdzy, choć niektóre oddziały musiały odejść na front. W dniu rozpoczęcia I oblężenia załoga twierdzy liczyła 131 tysięcy żołnierzy i 21 tysięcy koni. W jej skład wchodziła 111 Brygada Piechoty, 10 Brygada Artylerii Polowej Austro-Węgier, załoga forteczna oraz oddziały pomocnicze.
2 sierpnia rozpoczęto przygotowania twierdzy do obrony - budowano fortyfikacje polowe. Od 2 września oczyszczano przedpola fortów (wycinano lasy, burzono domy). 4 września dowództwo wydało nakaz ewakuacji ludności cywilnej nie posiadającej zapasów żywności na co najmniej trzy miesiące. 15 września Przemyśl opuściło Naczelne Dowództwo armii austro-węgierskiej. 16 września Rosjanie zaatakowali Jarosław i Sieniawę.
Oblężenie.
17 września 1914 r. z fortu 1/5 „Popowice" padł pierwszy strzał w kierunku rosyjskiego patrolu kawalerii zauważonego pod Tyszkowicami i dzień ten uważany jako początek pierwszego oblężenia Przemyśla. Wzięło w nim udział 91 800 żołnierzy rosyjskich dowodzonych przez 133 oficerów liniowych. Szturmem dowodził generał Szczerbaczow.
20 września Rosjanie przekroczyli San pod Darowicami. Dzień później z twierdzy przeprowadzono przeciwnatarcie w kierunku Radymna. Dzięki temu uratowano załogę Radymna i część załogi Jarosławia. 26 września Rosjanie całkowicie otoczyli Przemyśl.
4 października do twierdzy przybył parlamentariusz z propozycją kapitulacji. Austriacy odrzucili propozycję kapitulacji. Następnego dnia Rosjanie rozpoczęli gwałtowny ostrzał artyleryjski fortów. Równocześnie w kierunku fortów posuwała się piechota. 6 października wzmógł się ostrzał, a piechota znajdowała się już 500 m od fortów. Nazajutrz o 3 rano rozpoczął się szturm twierdzy. Najsilniejsze ataki Rosjanie skierowali na fort 1/1 „Łysiczka". Udało im się nań wedrzeć, jednak po pewnym czasie otoczyły ich jednostki austriackie. Rosjanie, którzy nie zginęli musieli się poddać. Ponadto silnie atakowano forty XIV „Hurko" i XV „Borek", 1/2 do 1/6, fort IV „Optyń". Szturm rosyjski nie powiódł się. Z wyjątkiem fortu 1/1 nie udało się im wedrzeć na żaden inny fort Straty Rosjan wyniosły ok. 10 000 ludzi (3 - 4 tys. zabitych, reszta to ranni i jeńcy pojmani przez Austriaków).
Kolejnego dnia, 8 października, dowódca wojsk rosyjskich (początkowo wojskami oblegającymi dowodził gen. Radko Dymitriew, następnie gen. Brusiłow, natomiast samym szturmem na forty kierował gen. Szczerbaczow) zarządził szturm na północnym odcinku twierdzy. Atakowano forty Xa „Pruchnicka Droga", XIa „Cegielnia", XI „Duńkowiczki" i XII „Żurawica", jednak Rosjanie nie dotarli nawet do zasieków przed fortami.
3 października zaatakowano wschodnią część twierdzy, czyli forty XIV "Hurko", XV "Borek", IV "Optyń", I/2 "Byków", I/3 "Pleszowice", I/4 "Maruszka Las", I/5 "Popowice", I/6 "Dziewięczyce". Nie udało się zdobyć żadnego fortu prócz I/1 "Łysiczka", do którego Rosjanom udało się wedrzeć, ale zostali szybko otoczeni i pokonani przez obrońców twierdzy.
8 października przeprowadzono drugi szturm od strony północnej na forty Xa "Pruchnicka Droga", XIa "Cegielnia", XI "Duńkowiczki" i XII "Żurawica". Rosjanom nie udało się nawet dotrzeć do linii zasieków, ponieśli zarazem ogromne straty.
Odsiecz.
Pierwsze oblężenie zakończyło się 10 października 1914 porażką wojsk rosyjskich. Straty ze strony rosyjskiej oceniono na około 10 tysięcy zabitych, rannych i zaginionych. Straty załogi twierdzy wyniosły około 3-4 tysiące zabitych. Wroga odrzucono poza wschodni odcinek twierdzy, na linię Medyka-Pleszowice-Tyszkowice-Góra Magiera.
Po pierwszym oblężeniu Naczelne Dowództwo poleciło, by armie polowe korzystały z zapasów twierdzy.
W okresie pomiędzy oblężeniami na przedpolach fortów stworzono dodatkową linię obrony w postaci silnie rozbudowanych fortyfikacji polowych. Szczególnie przed fortami VI „Helicha" i VII „Prałkowce" (pozycja „Helicha" i „Pod Mazurami") oraz na północnym odcinku (pozycja „Batycze" i „Na Górach").
Z uwagi na zagrożenie oskrzydleniem, armia austro-węgierska musiała cofnąć się z linii Sanu. Nocą z 4 na 5 listopada ostatnie oddziały frontowe wycofały się przez Przemyśl. Ponowne zamknięcie twierdzy nastąpiło 8 listopada. Dowództwo zdecydowało, by obronę prowadzić w sposób zaczepny, aby związać walką jak najwięcej żołnierzy rosyjskich. Tak rozpoczęło się II oblężenie Twierdzy Przemyśl.

</doc>
<doc id="1298093" url="https://pl.wikipedia.org/wiki?curid=1298093" title="Vayamos Companeros">
Vayamos Companeros



</doc>
<doc id="1298094" url="https://pl.wikipedia.org/wiki?curid=1298094" title="One Republic">
One Republic



</doc>
<doc id="1298095" url="https://pl.wikipedia.org/wiki?curid=1298095" title="Piotr Majewski">
Piotr Majewski



</doc>
<doc id="1298097" url="https://pl.wikipedia.org/wiki?curid=1298097" title="Domenico Quaglio Młodszy">
Domenico Quaglio Młodszy

Domenico Quaglio Młodszy (ur. 1 stycznia 1787 w Monachium, zm. 9 kwietnia 1837 w Hohenschwangau koło Füssen) – malarz, grawer, scenograf oraz architekt pochodzenia włoskiego, urodzony w Niemczech. 
Pochodził z rodziny architektów i malarzy. Syn włoskiego malarza Giuseppe Quaglio (1747-1828). Brat Simone i Lorenzo. Dekorował teatr w Monachium, malował, rytował i litografował widoki architektoniczne (z Norymbergi, Rouen, Monachium itd.), znajdujące się przeważnie w większych zbiorach niemieckich. Był malarzem perspektywicznym.

</doc>
<doc id="1298099" url="https://pl.wikipedia.org/wiki?curid=1298099" title="Herdonea">
Herdonea

Herdonea (dziś: Ortona) − starożytne miasto w Apulii, gdzie w roku 212 p.n.e. i 210 p.n.e. Hannibal zadał Rzymianom klęskę.

</doc>
<doc id="1298100" url="https://pl.wikipedia.org/wiki?curid=1298100" title="Strumień rumowiska brzegowego">
Strumień rumowiska brzegowego

Strumień rumowiska brzegowego – zjawisko geograficzne, polegające na transportowania wzdłuż wybrzeża morskiego gromadzących się na plaży piasków, żwirów oraz gliny. Na polskim wybrzeżu strumień rumowiska brzegowego kieruje się na wschód. Rozróżnia się trzy podstawowe typy tego zjawiska: nienasycony, nasycony oraz nadmiernie nasycony.

</doc>
<doc id="1298101" url="https://pl.wikipedia.org/wiki?curid=1298101" title="Piotr M. Majewski">
Piotr M. Majewski

Piotr Maciej Majewski (ur. 16 marca 1972 w Warszawie) – polski historyk dziejów najnowszych, zajmujący się między innymi historią Czech i Czechosłowacji oraz stosunkami czesko-niemieckimi w XIX i XX wieku. Doktor habilitowany nauk humanistycznych, profesor Uniwersytetu Warszawskiego. w latach 2009–2017 zastępca dyrektora Muzeum II Wojny Światowej w Gdańsku, w latach 2008–2011 doradca premiera Donalda Tuska.
Życiorys.
W 1996 ukończył studia historyczne na Wydziale Historycznym Uniwersytetu Warszawskiego. W 2000 obronił pracę doktorską "Edvard Beneš wobec problemu mniejszości niemieckiej w Czechosłowacji" (promotor: Tomasz Wituch). Habilitował się tamże w 2008. Jest pracownikiem Instytutu Historycznego Uniwersytetu Warszawskiego. W latach 1998–2008 był członkiem redakcji miesięcznika "Mówią wieki". W latach 2000 i 2001 był konsultantem ds. historycznych na planie serialu Andrzeja Trzosa-Rastawieckiego "Marszałek Piłsudski". W latach 2006 i 2007 był stypendystą Uniwersytetu Ludwika i Maksymiliana w Monachium. 1 września 2008 jako doradca premiera Donalda Tuska w Kancelarii Prezesa Rady Ministrów wszedł w skład zespołu Pełnomocnika Prezesa Rady Ministrów ds. Muzeum II Wojny Światowej w Gdańsku, kierowanego przez Pawła Machcewicza. Jest współautorem koncepcji programowej tegoż muzeum. W 2020 powołano go na stanowisko profesora Uniwersytetu Warszawskiego.
Od 1 września 2008 do 18 listopada 2011 pełnił funkcję doradcy w gabinecie politycznym Prezesa Rady Ministrów.
Od 1 czerwca 2009 do 6 kwietnia 2017 pełnił funkcję zastępcy dyrektora Muzeum II Wojny Światowej.
Od 7 lutego 2018 członek Rady przy Muzeum II Wojny Światowej w Gdańsku.
W 2020 nominowany do Nagrody Literackiej Nike za "Kiedy wybuchnie wojna? 1938. Studium kryzysu" (finał Nagrody).
W 2022 Piotr Majewski był konsultantem historycznym przy produkcji filmu "Filip" w reżyserii Michała Kwiecińskiego.

</doc>
<doc id="1298103" url="https://pl.wikipedia.org/wiki?curid=1298103" title="Hermagoras z Amfipolis">
Hermagoras z Amfipolis

Hermagoras z Amfipolis (II wiek p.n.e.) - filozof ze szkoły stoickiej, autor niezachowanych dialogów filozoficznych.

</doc>
<doc id="1298106" url="https://pl.wikipedia.org/wiki?curid=1298106" title="Oposik">
Oposik

Oposik ("Gracilinanus") – rodzaj ssaka z podrodziny dydelfów (Didelphinae) w rodzinie dydelfowatych (Didelphidae).
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała (bez ogona) 6,7–18,5 cm, długość ogona 7–17,7 cm; masa ciała 10–58 g.
Systematyka.
Etymologia.
"Gracilinanus": lub "gracilus" „smukły, cienki”; "nanos" „karzeł”.
Podział systematyczny.
Do rodzaju należą następujące gatunki:

</doc>
<doc id="1298107" url="https://pl.wikipedia.org/wiki?curid=1298107" title="Hermagoras z Temnos">
Hermagoras z Temnos

Hermagoras (II wiek p.n.e.) – grecki retor z Temnos, autor niezachowanych podręczników do retoryki, twórca systemu nauczania retoryki, który stosowano w szkołach przez dłuższy czas.

</doc>
<doc id="1298109" url="https://pl.wikipedia.org/wiki?curid=1298109" title="Amanda (yerba mate)">
Amanda (yerba mate)



</doc>
<doc id="1298112" url="https://pl.wikipedia.org/wiki?curid=1298112" title="Osypisko">
Osypisko

Osypisko (usypisko) – nagromadzenie sypkiego (luźnego) materiału skalnego u podstawy zbocza lub stoku. Powstaje w wyniku przemieszczania się (osypywania się) materiału z wyżej położonych partii skalnych w niższe, pod wpływem siły ciężkości i innych zjawisk. Tworzą się wówczas charakterystyczne stożki usypowe, podobne do górskich piargów. Powstawanie osypiska jest procesem bardzo długotrwałym.

</doc>
<doc id="1298113" url="https://pl.wikipedia.org/wiki?curid=1298113" title="Temnos">
Temnos

Temnos (gr. "Témnos") - starożytne miasto na eolskim wybrzeżu Azji Mniejszej, niedaleko ujścia rzeki Hermos. Pochodził z niego retor Hermagoras, żyjący w II w. p.n.e.

</doc>
<doc id="1298116" url="https://pl.wikipedia.org/wiki?curid=1298116" title="Brandon Walsh">
Brandon Walsh

Brandon Walsh (ur. w listopadzie 1975, w Minnesota) – jeden z głównych fikcyjnych bohaterów Beverly Hills, 90210, bliźniaczy brat Brendy. W serialu jego rolę odtwarza Jason Priestley.
Życiorys.
Brandon to typ nastolatka patrzącego poważnie na świat. Jego nauka w Beverly Hills przebiegała bez żadnych zastrzeżeń.
W 1 sezonie prowadzi samochód pod wpływem alkoholu, za co na jedną dobę trafia do więzienia. W 2 sezonie Brandon kupuje swój wymarzony samochód mustang cabriolet, który na początku był w złym stanie, nawiązuje też krótkotrwały romans z Emilly Valentine. Rozstają się, ponieważ Valentine wsypuje mu narkotyk do drinka, przez co Walsh traci do niej zaufanie.
W 4 sezonie, ryzykując swą przyjaźń z Dylanem, nawiązuje płomienny romans z Kelly Taylor, najlepszą przyjaciółką Brendy. Ich związek okazuje się burzliwy i pełen nieporozumień. Mimo to, w sezonie 8 para staje na ślubnym kobiercu. Ostatecznie ślub zostaje odwołany za zgodą obu stron. Brandon twierdzi, że nie jest jeszcze gotowy na małżeństwo, następnie zapisuje się do wojska w armii U.S.A. Pojawia się jeszcze w ostatnim odcinku 10 sezonu (a zarazem całego serialu) na ślubie Davida i Donny.
Filmografia.
Na podstawie danych IMDb.

</doc>
<doc id="1298121" url="https://pl.wikipedia.org/wiki?curid=1298121" title="Ruina (Ukraina)">
Ruina (Ukraina)

Ruina – termin stosowany w ukraińskich badaniach historycznych na określenie okresu w historii Hetmanatu od śmierci Bohdana Chmielnickiego (1657) do wyboru hetmana Iwana Mazepy (1687). Okres ten charakteryzował się postępującym upadkiem autonomicznych rządów na Hetmańszczyźnie, postępującą anarchią, wojną domową oraz interwencjami państw sąsiednich. Ruinę podsumowuje ludowe ukraińskie powiedzenie „Od Bohdana do Iwana nie było hetmana“ ().
Lata 1657-1658.
W kwietniu 1657 ciężko chory Bohdan Chmielnicki przekazał za zgodą starszyzny kozackiej buławę hetmańską swojemu 16-letniemu synowi Jurijowi. Po jego śmierci, 4 września 1657 w Czehryniu odbyła się rada kozackiej starszyzny, która do czasu osiągnięcia pełnoletności przez Jurija przekazała funkcję hetmańską pisarzowi generalnemu Iwanowi Wyhowskiemu. Jego prawą ręką został Jerzy Niemirycz.
W tym czasie rozpoczął się bunt posiadającej autonomię w ramach Hetmanatu Siczy Zaporoskiej. Biedni Kozacy, zwani "towarzystwem niżowym", urażeni niezaproszeniem ich na wybór nowego hetmana, wyszli z Niżu i zaatakowali majątki starszyzny kozackiej na południowej Kijowszczyźnie. Towarzystwu nie odpowiadała również centralizacja władzy oraz różnicowanie społeczne stanu kozackiego.
Wyhowski nakazał blokadę Niżu, przerywając dostawy żywności i broni. Wśród Niżowców przywództwo objął pułkownik połtawski Martyn Puszkar. Wraz z atamanem koszowym Siczy Jakubem Barabaszem napisali do cara donos, w którym informowali, że „Lach” Wyhowski zamierza „sprzedać Ukrainę Polsce”. Iwan Wyhowski, obawiając się rosyjskiej interwencji, odnowił stosunki z Chanatem Krymskim i na początku maja 1658 otrzymał posiłki tatarskie pod dowództwem Karacz-beja. Wraz z nimi wyruszył na Lewobrzeżną Ukrainę i obległ Połtawę. 11 czerwca 1658 wywabił buntowników pod miasto i stoczył z nimi zwycięską bitwę. Po bitwie spalił miasto i kazał powiesić pojmanego Jakuba Barabasza. Ogólnie w tym czasie zginęło około 50 tysięcy ludzi.
Unia hadziacka.
Wyhowski po ataku na popieranego przez cara Puszkara zdecydował się szukać innych sojuszy. Nalegała na to również większość starszyzny kozackiej, zagrożonej odebraniem ich praw przez władze rosyjskie, oraz hierarcha prawosławna, niechętnie nastawiona do ugody perejasławskiej. 16 września 1658 pod Hadziaczem zebrała się rada kozacka, na którą przybyli również komisarze Rzeczypospolitej. Uchwalili oni "pakty hadziackie", przygotowane prawdopodobnie przez Jerzego Niemirycza.
Rządy Wyhowskiego.
22 maja 1659 roku Sejm Rzeczypospolitej zatwierdził ostatecznie ugodę hadziacką, którą zaprzysiągł król i stany obu stron. Rzeczpospolita teoretycznie stała się państwem Trojga Narodów, a ziemie ruskie jej trzecim członem – Księstwem Ruskim. Po powrocie poselstwa kozackiego w czerwcu na Ukrainie doszło do rozłamu. Liczne nadania dla Iwana Wyhowskiego i jego rodziny, nobilitacje dla kilkuset najbardziej znaczących Kozaków rozjątrzyły resztę. Ogółowi nie podobała się perspektywa powrotu szlachty polskiej i wyrastanie nowej szlachty ruskiej. Zadnieprze zdecydowanie opowiadało się za Rosją. Wzajemne animozje polsko-ruskie będące efektem wcześniejszych rebelii i powstań kozackich, a także ich pacyfikacji przez wojska koronne wykopały zbyt wielką przepaść nienawiści, była to jedna z przyczyn ostatecznej klęski zawartej ugody.
W odpowiedzi na świeżą ugodę hadziacką wyprawiła się na Naddnieprze potężna armia rosyjska. W dniach 7 lipca-8 lipca 1659 wojska moskiewskie zostały pobite przez armię kozacko-tatarsko-polską Iwana Wyhowskiego w bitwie pod Konotopem. Skutkiem klęski pod Konotopem był ostatni wielki najazd tatarski na ziemie rosyjskie. Zwycięskie wojska chana Mehmeda IV wtargnęły do razrjadu siewskiego i białogrodzkiego, paląc podobno 10 000 dworów i zabijając lub porywając 27 000 ludzi.
Jednak wkrótce po zwycięskiej bitwie sejm polski, śledząc sytuację pogłębiającej się anarchii wśród Kozactwa na prawobrzeżu Dniepru, gdzie wewnętrzne rozruchy o to, kto ma być hetmanem rozpoczęły się niemal od momentu zawarciu unii, okroił podpisany tekst ugody hadziackiej, odbierając Księstwu Ruskiemu prawo bicia własnej monety i przyjmowania delegacji zagranicznych oraz narzucając obowiązek przedstawiania królowi polskiemu czterech kandydatów na hetmana, spośród których miał on dokonywać wyboru hetmana. Wzburzyło to zarówno stronnictwo hetmana Wyhowskiego, jak i kozacką opozycję z Lewobrzeża, gdzie wybuchło antyhetmańskie powstanie pod dowództwem pułkownika perejasławskiego Tymofija Ciuciury, do którego przyłączyli się dejnecy. W tym samym czasie ataman koszowy Siczy Iwan Sirko uderzył na osiedla Ordy Nogajskiej, biorącej udział w walkach pod Konotopem po stronie kozackiej. W czasie kiedy hetman wraz z chanem zajmowali się atakiem Sirki, Ciuciura uderzył na oddziały kozackie ochraniające granicę kozacko-rosyjską w rejonie Czernihowa i Nowogrodu Siewierskiego, a po ich rozbiciu zaprosił księcia Aleksego Trubeckiego do wkroczenia na Ukrainę. Ciuciurę wspierali dwaj krewni Bohdana Chmielnickiego, pułkownicy Jakym Somko i Wasyl Zołotarenko, urażeni wyborem na regenta Wyhowskiego.
Na początku sierpnia w przypadkowej potyczce zginął z rąk ludzi Ciuciury współtwórca Księstwa Ruskiego – Jerzy Niemirycz. We wrześniu 1659 w Hermanówce koło Kijowa zebrała się czarna rada, na której zarzucono Wyhowskiemu "zaprzedanie się Lachom". Próbujący go bronić kozaccy delegaci na Sejm, Iwan Sulima i Prokop Wereszczaka, zostali zabici na miejscu, a sam Wyhowski ratował się ucieczką. W kilka dni później w Białej Cerkwi kolejna rada ogłosiła hetmanem Jurija Chmielnickiego.
Po tej radzie Wyhowski wycofał się z życia politycznego, co jednak nie uratowało mu życia – został zabity bez sądu 26 marca 1664.
Rządy Jurija Chmielnickiego.
Zaraz po wyborze na urząd hetmana Jurij skierował się z wojskiem w kierunku Dniepru, na spotkanie z księciem Aleksym Trubeckim, wysyłając wcześniej do niego posłów. Według Chmielnickiego warunkami dalszego sojuszu z Rosją było usunięcie wszystkich rosyjskich garnizonów z wyjątkiem Kijowa, oddanie wojsk rosyjskich na Ukrainie pod dowództwo hetmana, zakaz prowadzenia negocjacji ze starszyzna kozacką z pominięciem hetmana, prawo głosu w rozmowach międzypaństwowych dotyczących Ukrainy.
Trubecki zaprosił Chmielnickiego na osobiste pertraktacje do Perejasławia. Tam zwołał 27 października 1659 kozacką radę (którą tworzyła głównie promoskiewska starszyzna z Lewobrzeżnej Ukrainy), otoczoną przez 40-tysięczne wojska rosyjskie. Rada zatwierdziła Chmielnickiego jako hetmana, jednak w zamian autonomia kozacka została drastycznie ograniczona w wyniku podpisania przez niego "artykułów perejasławskich".
Po podpisaniu ugody latem 1660 Rosja zerwała rozejm z Rzecząpospolitą. Jednocześnie wysłała na Prawobrzeżną Ukrainę armię rosyjska dowodzoną przez wojewodę Wasyla Szeremietiewa, wspieraną przez 20-tysięczny korpus kozacki z Lewobrzeża, dowodzony przez pułkownika Tymofija Ciuciurę. Armia ta została otoczona pod Cudnowem przez wojska polsko-tatarskie.
W trakcie walk prawobrzeżni pułkownicy, również zobowiązani do walki po stronie rosyjskiej i zdążający w kierunku Cudnowa, zaczęli negocjacje ze stroną polską. Ich skutkiem było odstąpienie od Rosji i podpisanie ugody cudnowskiej.
Podpisanie ugody zostało przyjęte różnie – rada kozacka w Korsuniu (Prawobrzeże) ratyfikowała ugodę, ale jednocześnie pułkownik Jakym Somko w imieniu pułków perejasławskiego, niżyńskiego i czernihowskiego złożył w Perejasławiu ponowną przysięgę na wierność carowi i został ogłoszony hetmanem nakaźnym.
Jurij Chmielnicki próbował jesienią 1661, korzystając z pomocy wojsk polsko-tatarskich, złamać opór zbuntowanych pułków, ale wywołało to tylko bunty ludności przeciw obcym wojskom. Podobnie nieudana była druga wyprawa w lecie 1662. W związku z tymi porażkami oraz złym stanem zdrowia Chmielnicki zwołał pod koniec 1662 radę kozacką w Korsuniu, ogłaszając zrzeczenie się urzędu hetmana i wstąpienie do klasztoru.
Wojna Prawobrzeża i Lewobrzeża.
Na Lewobrzeżnej Ukrainie już wiosną 1662 w Kozielcu wybrano na hetmana Jakyma Somkę, jednak ten wybór nie wszystkim przypadł do gustu. Szczególnie nie spodobał się jego krewnemu, pułkownikowi Wasylowi Zołotorence. Obaj zaczęli pisać na siebie donosy do Moskwy. Zajęci intrygami, nie zauważyli nowego konkurenta. Był nim Iwan Briuchoweckyj, który wybrał się z oddziałem Zaporożców we wrześniu 1662 do księcia Grigorija Romodanowskiego, aby oświadczyć o lojalności carowi i jego osobie. Zyskał tym zaufanie księcia, który zaprotegował go carowi jako najlepszego kandydata na hetmana. Briuchoweckyj, agitując przeciw starszyźnie kozackiej i przedstawiając się jako reprezentant kozackiej „hołoty”, przeciągnął na swoją stronę większość Kozaków. Pod koniec czerwca 1663 została zwołana do Niżyna "czarna rada", na którą przybyło ponad 40 tysięcy Kozaków.
Po trzydniowych obradach Briuchoweckyj został obrany hetmanem, a jego konkurenci aresztowani i zabici. Obsadził on wszystkie urzędy na Lewobrzeżu zwolennikami kursu promoskiewskiego.
Tymczasem po zrzeczeniu się urzędu przez Jurija Chmielnickiego w styczniu 1663 rada kozacka Prawobrzeżnej Ukrainy wybrała na hetmana Pawła Teterę. Rozpoczął on swoje urzędowanie od tłumienia buntów na Kijowszczyźnie i Podolu. Jednak latem 1664 rozgorzały walki pomiędzy z jednej strony lewobrzeżnymi oddziałami Briuchoweckiego, Zaporożcami, miejscowymi powstańcami i rosyjskim pospolitym ruszeniem, a z drugiej strony oddziałami Tetery, wspieranymi przez wojska polskie i tatarskie. Walki te nie doprowadziły do zwycięstwa żadnej ze stron, ale wprowadziły ogólną anarchię i upadek gospodarki. Kiedy wojska polskie wiosną 1665 opuściły Prawobrzeże, Tetera utracił wiarę w zwycięstwo. Przeniósł się z Korsunia do Bracławia, a po porażce w połowie kwietnia z powstańcami humańskimi Wasyla Drozdenki uciekł na Wołyń.
W tym czasie na Lewobrzeżu spadła również popularność Briuchoweckiego. Jesienią 1665 pojechał do Moskwy złożyć pokłon carowi (jako pierwszy z kozackich hetmanów). Został tam dobrze przyjęty, car wydał za niego księżnę Darię Iskańską z Dołgorukich, został obdarowany tytułem bojara i majątkiem ziemskim. Tak samo wyróżniono towarzyszącą mu starszyznę. W zamian zmuszony był podpisać "artykuły moskiewskie".
Na Prawobrzeżu, po ucieczce poprzedniego hetmana, w 1665 na urząd wybrany został Petro Doroszenko. Zlikwidował on promoskiewską opozycję i zwołał radę kozacką, która zatwierdziła jego plan zaatakowania wojsk polskich. W grudniu 1666 wojska kozacko-tatarskie zaatakowały oddziały polskie kwaterujące na Podolu i rozbiły je. Na akcję tę wpłynęła wiadomość o toczących się w Andruszowie rozmowach polsko-rosyjskich.
Rozejm ten rozwiał nadzieje Kozaków co do własnej państwowości. Zaraz po jego ogłoszeniu zostały zwołane obie rady kozackie – lewobrzeżna w Hadziaczu przez Briuchoweckiego i prawobrzeżna Czehryniu przez Doroszenkę. Obie rady podjęły decyzje nieuznania zwierzchności polskiej i rosyjskiej oraz oddania się pod protektorat sułtana Mehmeda IV. Obie rady wysłały osobne poselstwa do sułtana, a na Lewobrzeżu z pomocą oddziałów tatarskich przysłanych przez sułtana zaatakowano rosyjskie garnizony oraz armię księcia Romodanowskiego idącą im na pomoc.
W maju 1668 kozackie wojska Prawobrzeża przeprawiły się przez Dniepr. 18 czerwca obaj hetmani spotkali się na uroczysku Serbskie Pole, gdzie Doroszenko wezwał Briuchoweckiego do rozmów. Briuchowiecki opierał się, więc tłum jego podwładnych zawlókł go na uroczysko, gdzie czekał Doroszenko, i tam go rozszarpał.
Rządy Petra Doroszenki.
Po odparciu natarcia rosyjskiego Doroszenko powrócił na Prawobrzeże, a zadanie obrony północnych granic zlecił pułkownikowi czernihowskiemu Demianowi Mnohohrisznemu. Za namową prawosławnego arcybiskupa czernihowskiego Łazarza Baranowicza rada złożona z przedstawicieli pułków czernihowskiego, nowogrodzko-siewierskiego i starodubskiego obwołała Mnohohrisznego hetmanem siewierskim. W marcu 1669 w Głuchowie rada kozacka zatwierdziła Mnohohrisznego na stanowisku hetmana Lewobrzeża oraz uchwaliła podpisanie "artykułów głuchowskich". W ten sposób Doroszenko stracił władze na Lewobrzeżu (w sumie był hetmanem obu części mniej niż rok).
Wskutek krytykowania władz moskiewskich oraz deklarowanych sympatii dla Doroszenki został Mnohohryszny w nocy z 12 na 13 marca 1672 aresztowany przez kozackich spiskowców oraz wspomagający ich oddział rosyjski i wywieziony potajemnie do Moskwy, a stamtąd wysłany na zesłanie na Syberię. Starszyzna kozacka podpisała również wtedy "artykuły konotopskie". 27 czerwca 1672 nowym hetmanem Lewobrzeża został wybrany pisarz Iwan Samojłowycz.
Natomiast na Prawobrzeżu rada kozacka już w marcu 1669 pod Korsuniem opowiedziała się za sojuszem z Turkami, a w lipcu poseł sułtański przywiózł Doroszence "sandżaki" (znaki opieki sułtana) i list, w którym sułtan brał Kozaków w poddaństwo. Przyjęcie protektoratu Turcji spowodowało wybuch nowej wojny polsko-kozackiej. Początkowo były to drobne starcia, w których armia polska pod dowództwem hetmana Jana Sobieskiego zdobyła Bracław, Mohylów, Międzybórz i Winnicę. Pod koniec 1671 sułtan zawiadomił króla polskiego, że wyrusza przeciw niemu na wojnę, w obronie swoich kozackich poddanych.
Zniszczenia spowodowane nieustającymi konfliktami oraz rabunki oddziałów tatarskich spowodowały panikę ruskiej ludności, która zaczęła uciekać na Lewobrzeże. Również przekroczenie Dniepru w styczniu 1674 przez Kozaków lewobrzeżnych spowodowało krwawe walki międzykozackie, jak również przymusowe przesiedlenia ludności na lewy brzeg Dniepru. Była to akcja zarządzona przez Samojłowicza, mająca na celu pozbawienie oparcia dla Doroszenki. Akcja ta była kontynuowana w 1675. W latach 1678-1679 zorganizowano podobną akcję, mającą na celu zniszczenie ocalałych miejscowości na Prawobrzeżu i przesiedlenie ludności na Lewobrzeże.
We wrześniu 1676 hetman Petro Doroszenko ostatecznie skapitulował, jego insygnia hetmańskie wywieziono do Moskwy, a jedynym hetmanem został Iwan Samojłowicz.
Rządy Iwana Samojłowicza.
Wiosną 1677 rozpoczęła się kolejna kampania wojny rosyjsko-tureckiej.
Armia turecka skierowała się w kierunku Czehrynia. Na Lewobrzeżnej Ukrainie obronę Czehrynia uważano za sprawę o priorytetowym znaczeniu, natomiast Moskwie nie zależało na twierdzy bez znaczenia strategicznego. Dlatego wojewoda Romodanowski otrzymał polecenie zniszczenia twierdzy, przesiedlenia całej ludności na lewy brzeg Dniepru oraz zawarcia z Turkami ugody, w której zobowiąże się do niezasiedlania Prawobrzeżnej Ukrainy. W nocy z 11 na 12 sierpnia 1678 Czehryń został spalony przez obrońców, a magazyny wysadzone w powietrze. Turcy po przybyciu zrównali ruiny z ziemią.
Walki kozacko-rosyjsko-tureckie trwały jeszcze dwa lata, do zawarcia w styczniu 1681 traktatu bachczysarajaskiego.
Rozejm ten gwarantował pozostawienie ziem Prawobrzeżnej Ukrainy niezamieszkanymi.
6 maja 1686 Rosja zawarła pokój wieczysty z Polską.
Przyznał on Lewobrzeżną Ukrainę Rosji i był początkiem jej kolejnej ekspansji na zachód. Po podpisaniu tego traktatu hetman Samojłowicz, pogrążony udziałem w zakończonej porażką wyprawie na Krym księcia Wasilija Golicyna oraz donosami starszyzny, został pod koniec lipca 1687 aresztowany przez Rosjan i zesłany na Syberię. Władzę po nim objął hetman Iwan Mazepa, co zakończyło okres Ruiny.

</doc>
<doc id="1298122" url="https://pl.wikipedia.org/wiki?curid=1298122" title="Gediz">
Gediz

Gediz (hist. Hermos) – rzeka w Azji Mniejszej, wypływająca w górach Frygii, Dindymos, płynąca krętym biegiem przez równinę lidyjską, przyjmująca kilka dopływów i wpadająca do Zatoki Smyrneńskiej, na południowy wschód od Fokai. W piaskach na jej dnie odnajdywano złoto.

</doc>
<doc id="1298123" url="https://pl.wikipedia.org/wiki?curid=1298123" title="Arkadiusz Waloch">
Arkadiusz Waloch

Arkadiusz Waloch (ur. 21 listopada 1932 w Poznaniu) – polski malarz, rysownik, pedagog Państwowego Liceum Sztuk Plastycznych w Zakopanem.
Życiorys.
W latach 1953-1955 studiował grafikę propagandową w filii krakowskiej Akademii Sztuk Pięknych w Katowicach i malarstwo w Akademii Sztuk Pięknych w Krakowie. Dyplom w pracowni prof. Emila Krchy w 1961 roku.
Od 1959 roku mieszka w Zakopanem.
W 1961 roku podjął pracę w Państwowym Liceum Sztuk Plastycznym im. A. Kenara w Zakopanem, gdzie prowadził pracownię rysunku i malarstwa. Zasiadał w Zarządzie Okręgu ZPAP (przez 10 lat); a przez 2 kadencje był jego prezesem. Wchodził też w skład Miejskiej Rady Narodowej w Zakopanem. W latach 1963-1972 kierował galerią „Pegaz”. Artysta posiada galerię autorską w Zakopanem. 
Od roku 1960 (pierwsza wystawa miała miejsce w Muzeum Tatrzańskim w Zakopanem) Waloch prezentował swe obrazy na kilkunastu wystawach indywidualnych w kraju i za granicą m.in. Francja, Czechosłowacja, Norwegia, Niemcy, Finlandia. W czerwcu 2010 r. w Miejskiej Galerii Sztuki im. Władysława hrabiego Zamoyskiego w Zakopanem miała miejsce wystawa pt. „Arkadiusza Walocha – Malarstwo. 50 lat pracy twórczej”.
Ulubioną tematyką malarza są pejzaże tatrzańskie, portrety rodziny i autoportrety.
Z twórczości szczególną popularność artyście przyniósł tzw. „cykl papieski” (wizerunki Jana Pawła II).
Życie prywatne.
Żona Anna Waloch, dyrektor w latach 1968–2007 Miejskiej Galerii Sztuki w Zakopanem. Wujek himalaisty Macieja Berbeki (1954–2013).

</doc>
<doc id="1298126" url="https://pl.wikipedia.org/wiki?curid=1298126" title="Herodoros z Heraklei">
Herodoros z Heraklei

Herodoros z Heraklei (gr. "Ηρόδωρος ο Ηρακλειώτης", V wiek p.n.e.) – grecki mitograf, autor utworu o charakterze powieściowym poświęconego Heraklesowi i Argonautom, które zachowało się jedynie we fragmentach.

</doc>
<doc id="1298130" url="https://pl.wikipedia.org/wiki?curid=1298130" title="Literatura, Język i Kultura Japonii">
Literatura, Język i Kultura Japonii

Literatura, Język i Kultura Japonii – seria książek naukowych publikowanych w Krakowie przez Wydawnictwo Uniwersytetu Jagiellońskiego, poświęcona zagadnieniom japonistyki. Autorami są japoniści polscy i zagraniczni, a tematyka wydanych dotychczas pozycji obejmuje literaturę współczesną i klasyczną (wraz z zagadnieniami kulturowymi) oraz językoznawstwo.
Wszystkie tomy publikowane są w jednolitej szacie graficznej (jedynym elementem zmiennym jest dolna część przedniej okładki) z charakterystycznym logo, wzorowanym na fladze Japonii, z wpisanymi w czerwony okrąg białymi literami "ljkj". Każda pozycja liczy od 100 do 450 stron i ma format 160 × 230 mm.
Spis tytułów.
Do 2020 r. w serii „Literatura, Język i Kultura Japonii” ukazały się następujące tomy:

</doc>
<doc id="1298134" url="https://pl.wikipedia.org/wiki?curid=1298134" title="Bay City Rollers">
Bay City Rollers

Bay City Rollers – szkocka grupa popowa, popularna zwłaszcza w latach 70. 
Zespół założyli bracia Alan i Derek Longmuir, oraz ich przyjaciel Gordon "Nobby" Clark w Edynburgu w 1967, początkowo pod nazwą "The Saxons". Wkrótce jednak zmienili nazwę na "Bay City Rollers", którą wybrali rzucając lotkami w mapę Stanów Zjednoczonych i trafiając w miasto Bay City w stanie Michigan. 
Sukces odnieśli w 1973 r., przebojem "Saturday Night". Potem przyszły następne hity: "Remember", "Shang-a-Lang", "Summerlove Sensation", "All of Me Loves All of You" (1974), "Bye, Bye, Baby (Baby, Goodbye)", "Give a Little Love" (1975). Lata 1974-75 to wybuch wielkiej popularności grupy, określanej przez prasę mianem "Rollermanii", przyrównywanej nawet do "Beatlemanii" sprzed dekady, wszystkie utwory okupowały najwyższe miejsca list przebojów, a płyty rozchodziły się w ogromnych nakładach. Popularność nie trwała jednak zbyt długo, zespół ostatecznie rozpadł się w 1981 r.
Obecnie działają dwie grupy, dyskontujące dawną popularność, prowadzone przez byłych członków Rollersów: "Les McKeown's Legendary Bay City Rollers" oraz "Ian Mitchell's Bay City Rollers".

</doc>
<doc id="1298135" url="https://pl.wikipedia.org/wiki?curid=1298135" title="Linia U5 metra w Berlinie">
Linia U5 metra w Berlinie

Linia U5 metra w Berlinie – linia metra w Berlinie. Linia ma długość 22,4 km i liczy 26 stacji. 
Linia przebiega przez następujące dzielnice: Hellersdorf, Biesdorf, Kaulsdorf, Friedrichsfelde, Rummelsburg, Lichtenberg, Friedrichshain i Mitte.

</doc>
<doc id="1298141" url="https://pl.wikipedia.org/wiki?curid=1298141" title="Oposek">
Oposek

Oposek ("Marmosa") – rodzaj ssaka z podrodziny dydelfów (Didelphinae) w rodzinie dydelfowatych (Didelphidae). 
Zasięg występowania.
Rodzaj obejmuje gatunki występujące od Meksyku po środkową część Ameryki Południowej.
Morfologia.
Długość ciała 8,3–24 cm, długość ciała 10,1–29,4 cm; masa ciała 10–230 g.
Systematyka.
Podział systematyczny.
Do rodzaju należą następujące podrodzaje wraz z występującymi współcześnie gatunkami: 
oraz gatunek wymarły:

</doc>
<doc id="1298145" url="https://pl.wikipedia.org/wiki?curid=1298145" title="Hostiusz">
Hostiusz

Hostiusz, łac. "Hostius" (II w. p.n.e.) – rzymski epik, autor niezachowanego poematu "Bellum Histricum".
Praktycznie nic nie wiadomo o jego życiu, poza tym, że jego patronem był Gajusz Semproniusz Tuditanus, konsul w 129 roku p.n.e. Zapewne niedługo po tej dacie Hostiusz napisał poemat epicki "Bellum Histricum", poświęcony zwycięskiej wojnie z Istrami (Histrami) lub Japygami z Ilirii i triumfowi, jaki odbył z okazji odniesienia tego sukcesu Tuditanus. 
Zachowało się zaledwie kilka fragmentów tego utworu, pochodzących z ksiąg pierwszej i drugiej, być może całość liczyła więcej części. Jeden z urywków wskazuje na to, że autor wzorował się na Homerze, stosując tradycyjny „aparat mitologiczny” – bogów współdziałających z ludźmi przy kształtowaniu wydarzeń. Zapewne epos utrzymany był także w tonie panegirycznym wobec patrona poety. 
Zachowane fragmenty wydano drukiem w kolejnych edycjach "Fragmenta poetarum Latinorum" (1886, 1963, 1982 i 1985).

</doc>
<doc id="1298146" url="https://pl.wikipedia.org/wiki?curid=1298146" title="Koszt psychiczny">
Koszt psychiczny

Koszt psychiczny - każde zachowanie człowieka łączy się z wydatkowaniem energii psychicznej. Chodzi tu zarówno o mobilizację energii psychicznej niezbędnej dla procesu intelektualnej analizy jak sukcesywne pobudzanie zachowań w trakcie dochodzenia do realizacji celu. Nakłady energii psychicznej, którą człowiek wydatkuje w trakcie realizacji dowolnych działań określimy mianem kosztu psychicznego tej działalności. Np. koszt psychiczny pracy, psychiczny koszt współdziałania z innymi ludźmi, psychiczny koszt nauki, psychiczny koszt zakupów, psychiczny koszt ruchu drogowego…itp. Ilość osobniczej energii psychicznej jest skończona i wydatkowanie jej w jednej dziedzinie zmniejsza możliwości jej wydatkowania w innych dziedzinach. Wydatkowanie energii psychicznej jest równoznaczne z ponoszeniem kosztów psychicznych.

</doc>
<doc id="1298147" url="https://pl.wikipedia.org/wiki?curid=1298147" title="Kazimierz Władysław Siesicki">
Kazimierz Władysław Siesicki

Kazimierz Władysław (Krzysztof) Dowmont Siesicki herbu Bawola Głowa (zm. 26 maja 1691) – marszałek Trybunału Głównego Wielkiego Księstwa Litewskiego w 1676 roku, kuchmistrz wielki litewski w latach 1667–1687, chorąży wiłkomierski od 1659, podstoli wiłkomierski od 1650, członek Rady Konsultacyjnej Litwy Szwedzkiej w latach 1655–1656 z powiatu wiłkomierskiego.
Poseł sejmiku wiłkomierskiego na sejm zwyczajny 1650 roku, sejm zwyczajny 1652 roku, sejm 1659 roku, sejm 1661 roku, sejm 1664/1665 roku.
Był uczestnikiem antyszwedzkiej konfederacji powiatów: wiłkomierskiego, kowieńskiego i upickiego podczas pospolitego ruszenia w Kiejdanach 16 grudnia 1656 roku. Jako poseł na sejm 1659 roku był deputatem na Trybunał Skarbowy Wielkiego Księstwa Litewskiego. Elektor Jana III Sobieskiego z powiatu wiłkomierskiego w 1674 roku.

</doc>
<doc id="1298148" url="https://pl.wikipedia.org/wiki?curid=1298148" title="Niezwyciężony Iron Man">
Niezwyciężony Iron Man

Niezwyciężony Iron Man (ang. "The Invincible Iron Man") − amerykański film animowany w reżyserii Patricka Archibalda i Jaya Olivy, opowiadający kolejne przygody Iron Mana. Jest to trzeci film serii Marvel Animated Features.

</doc>
<doc id="1298150" url="https://pl.wikipedia.org/wiki?curid=1298150" title="Hyginus Gromaticus">
Hyginus Gromaticus

Hyginus Gromaticus (koniec I wieku n.e.) – inżynier wojskowy w służbie rzymskiego cesarza Domicjana. Znany jako autor częściowo zachowanych dzieł na temat urządzania obozów wojskowych, jak również pomiarów geodezyjnych.

</doc>
<doc id="1298152" url="https://pl.wikipedia.org/wiki?curid=1298152" title="Koszt psychiczny pracy">
Koszt psychiczny pracy

Koszt psychiczny pracy (zwany także kosztem psychicznym uczestnictwa w danej organizacji) jest to energia psychiczna wydatkowana w trakcie pełnienia roli organizacyjnej. Na rolę organizacyjną składają się zachowania wymuszone umową o pracę, przepisami i poleceniami kierowniczymi, – czyli zachowania formalne - oraz inicjatywa własna zmierzająca do usprawnień innowacji, poprawy jakości, wydajności itp. Im więcej energii psychicznej pochłaniają zachowania formalne tym mniej jej zostaje na przejawianie inicjatywy. Psychiczny koszt pracy zwiększają sytuacje frustracyjne w miejscu pracy. Frustracja pochłania energię psychiczną i powoduje, że mniej energii może być przeznaczone na pełnienie roli organizacyjnej. Oznacza to, że pracownik ponoszący duży psychiczny koszt pracy będzie się ograniczał do tego co konieczne czyli do zachowań formalnych i unikał przejawiania inicjatywy. W codziennych sytuacjach organizacyjnych pracownicy ponoszący duży psychiczny koszt pracy postrzegają rzeczywistość, w taki sposób, aby móc uzasadnić swoją bierność. 
W badaniach nad aktywną zawodowo ludnością 13 miast polskich wyselekcjonowano osoby, które nigdy nie doświadczyły negatywnych doznań związanych z brakiem nagród za innowacje i usprawnienia. Osoby te nie miały powodu, żeby twierdzić, że kierownicy nie wynagradzają pracowników za usprawnienia i inicjatywę. Okazało się, jednak, że osoby ponoszące duży psychiczny koszt pracy częściej od pozostałych były skłonne twierdzić, że kierownicy na pewno nie wynagrodzą za inicjatywę. Koszt psychiczny jest ważniejszy dla sposobu postrzegania zachowań kierowniczych niż przeszłe doświadczenia danego pracownika. &lt;br&gt;
Inne badania zrealizowane w 14 przedsiębiorstwach pokazały przeciętny koszt psychiczny ponoszony przez pracowników poszczególnych przedsiębiorstw. W tych przedsiębiorstwach, w których przeciętny psychiczny koszt pracy był duży dominowały opinie, że stosunek kierowników i kolegów do racjonalizatorów i innowatorów jest niechętny lub wrogi. Okazało się także, że w ramach tych samych przedsiębiorstw, a nawet wewnątrz zespołów pracowniczych różnice w ponoszonym psychicznym koszcie pracy wiążą się z odmiennym postrzeganiem nastawienia kierowników i kolegów do racjonalizatorów i innowatorów..
Pracownicy różniący się poziomem ponoszonego psychicznego kosztu pracy odmiennie postrzegają te same sytuacje organizacyjne. Ci z nich, którzy ponoszą mały koszt psychiczny są bardziej optymistyczni i bardziej aktywni intelektualnie i behawioralnie. 
Koszt psychiczny wpływa na organizacje podobnie jak koszt finansowy, tyle, że w innej sferze. Wysoki poziom psychicznych kosztów pracy w danym przedsiębiorstwie może prowadzić do tak silnej blokady i oporu przeciwko zmianom, że ich wprowadzenie jest niemożliwe bez znacznej wymiany pracowników i kierowników.

</doc>
<doc id="1298153" url="https://pl.wikipedia.org/wiki?curid=1298153" title="Oposulek">
Oposulek

Oposulek ("Marmosops") – rodzaj ssaka z podrodziny dydelfów (Didelphinae) w rodzinie dydelfowatych (Didelphidae).
Zasięg występowania.
Rodzaj obejmuje gatunki występujące od Panamy po środkową część Ameryki Południowej.
Morfologia.
Długość ciała (bez ogona) 7,9–19,4 cm, długość ogona 11,6–23,7 cm; masa ciała 11–140 g.
Systematyka.
Podział systematyczny.
Do rodzaju należą następujące podrodzaje wraz z gatunkami:

</doc>
<doc id="1298155" url="https://pl.wikipedia.org/wiki?curid=1298155" title="Hypaipa">
Hypaipa

Hypaipa (τὰ Ὕπαιπα) – starożytne miasto w Lidii, na południowych zboczach góry Tmolos. Położone było na północnym brzegu rzeki Cayster (Kaystros) ok. 42 mil od Efezu.
Siedziba rzymskokatolickiego biskupa tytularnego.

</doc>
<doc id="1298157" url="https://pl.wikipedia.org/wiki?curid=1298157" title="Kazungula (Zimbabwe)">
Kazungula (Zimbabwe)

Kazungula to małe nadgraniczne osiedle w północnym Matabelelandzie, w Zimbabwe, niedaleko Botswany, Namibii i Zambii. Bezpośrednio na zachód położone jest zambijskie nadgraniczne miasteczko Kazungula, gdzie znajduje się przeprawa pontonowa dla samochodów przez rzekę Zambezi pomiędzy Zambią a Botswaną.

</doc>
<doc id="1298158" url="https://pl.wikipedia.org/wiki?curid=1298158" title="Y.M.C.A.">
Y.M.C.A.



</doc>
<doc id="1298159" url="https://pl.wikipedia.org/wiki?curid=1298159" title="Hymet">
Hymet

Hymet, także Imitos i Hymēttós (grec. Υμηττός, trl. "Ymīttós", trb. "Imitos") – pasmo górskie w Attyce, na południowy wschód od Aten, między górą Pentelejkon i Zatoką Sarońską. Hymet słynął ze znakomitych miodów i marmurów. 
Obecnie, po kilku pożarach, lasy przetrwały jedynie po północnej i północno-zachodniej stronie, a cała góra podlega szczególnej ochronie prawnej. Jej długi, płaski wierzchołek, aktualnie pokryty jest lasem anten nadawczych, prowadzi nań asfaltowa szosa, jednak wszelka komunikacja kołowa dozwolona jest jedynie od wschodu, do zachodu słońca, a szosa blokowana jest nocą przez policję.
Warte zwiedzenia:

</doc>
<doc id="1298160" url="https://pl.wikipedia.org/wiki?curid=1298160" title="Opośniczek">
Opośniczek



</doc>
<doc id="1298166" url="https://pl.wikipedia.org/wiki?curid=1298166" title="Big Brother VIP">
Big Brother VIP



</doc>
<doc id="1298171" url="https://pl.wikipedia.org/wiki?curid=1298171" title="Tłustogonek">
Tłustogonek

Tłustogonek ("Thylamys") – rodzaj ssaka z podrodziny dydelfów (Didelphinae) w rodzinie dydelfowatych (Didelphidae).
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała (bez ogona) 6,2–13,7 cm, długość ogona 6,5–15,4 cm; masa ciała 11–66 g.
Systematyka.
Podział systematyczny.
Do rodzaju należą następujące podrodzaje wraz ze współcześnie występującymi gatunkami:
Opisano również gatunki wymarłe:

</doc>
<doc id="1298174" url="https://pl.wikipedia.org/wiki?curid=1298174" title="Raduń (rejon werenowski)">
Raduń (rejon werenowski)

Raduń (biał. Радунь, lit. Rodūnia) – osiedle typu miejskiego na Białorusi w obwodzie grodzieńskim w rejonie werenowskim, na historycznej Wileńszczyźnie, 30 km na północny zachód od Lidy i 82 km od Wilna; 2,2 tys. mieszkańców (2018). 
Znajduje się w nim siedziba rzymskokatolickiej parafii Matki Bożej Różańcowej erygowanej w 1538 roku w dekanacie Raduń w diecezji grodzieńskiej. Działa tu także Oddział Związku Polaków na Białorusi. W 2000 r. w miejscowości erygowano parafię prawosławną pw. św. Eufrozyny Połockiej. Miastem partnerskim jest Świdnik.
Miasto królewskie położone było w końcu XVIII wieku w starostwie niegrodowym raduńskim w powiecie lidzkim województwa wileńskiego. Magdeburgię nadał król Jan III Sobieski w 1679 roku.
W II RP w gminie Raduń w powiecie lidzkim, później siedziba władz rejonu raduńskiego, od 1962 w rejonie werenowskim.
Historia.
Pierwsze wzmianki z 1387 roku. W 1538 r. Raduń był już miastem. Pierwszy kościół katolicki zbudowano dzięki mecenatowi królowej Bony Sforza w 1556 r. lub w 1538 roku. Kolejne kościoły po zniszczeniach budowane w 1662 r. i 1752 roku. W 1792 r. otrzymał własny herb. W granicach Wielkiego Księstwa Litewskiego i Rzeczypospolitej Obojga Narodów do rozbiorów, później w granicach Imperium Rosyjskiego w guberni wileńskiej. W 1801 roku zbudowano nowy kościół w miejscu wcześniejszego, a kolejny, także z drewna, zbudowano w 1838 r. staraniem księdza Maciejewskiego.
W latach 1921–1939 w II Rzeczypospolitej, w powiecie lidzkim. Za II Rzeczypospolitej miejscowość była siedzibą wiejskiej gminy Raduń. Przed drugą wojną światową liczba raduńskich parafian wynosiła ponad 8 tysięcy. W okresie do II wojny światowej miejscowość zamieszkana w dużej części przez Żydów, znana z jesziwy. Miejscowość we wrześniu 1939 roku zajęta przez ZSRR. Pod okupacją sowiecką 2 listopada 1939 roku wcielona do Białoruskiej SRR. W okresie 1941–1944 pod okupacją niemiecką, następnie ponownie zajęta przez wojska sowieckie.
Utworzona w 1944 roku sowiecka administracja cywilna w większości składała się z byłych sowieckich partyzantów pochodzących ze wschodniej Białorusi lub z głębi ZSRR. Miejscowa ludność tylko w niewielkim stopniu otrzymała możliwość współudziału w realnym zarządzaniu miejscowością. W ówczesnych władzach rejonu raduńskiego 98 osób (prawie wszystkie) było wcześniej sowieckimi partyzantami. Podobnie było w innych instytucjach – ze 122 komsomolców rejonu jedynie 16 było osobami miejscowymi (Polakami). Rejonowy oddział milicji w Raduniu złożony był z 30 osób, wyłącznie byłych członków sowieckiej partyzantki. W jednym z raportów dla władz opisano ich następująco:
Od 1991 r. miejscowość wchodzi w skład niepodległej Białorusi.
Demografia.
Tuż przed rozpoczęciem wojny niemiecko sowieckiej w czerwcu 1941 roku, ludność rejonu raduńskiego wynosiła 31 300 osób, zaś w lipcu 1944 roku, po ponownym zajęciu przez Sowietów – 29 469. Według raportu sowieckiego sekretarza Leskina, rejon zamieszkiwali "w przeważającej masie Polacy, było trochę Białorusinów i Litwinów".

</doc>
<doc id="1298175" url="https://pl.wikipedia.org/wiki?curid=1298175" title="Ostateczni mściciele">
Ostateczni mściciele

Ostateczni mściciele (ang. "Ultimate Avengers: The Movie", 2006) − amerykański film animowany w reżyserii Stevena E. Gordona i Curta Geda. Jest to pierwszy film serii Marvel Animated Features.
Wersja polska.
Wersja polska: Studio Lingua
Reżyseria i dialogi: Krzysztof Staroń
Dźwięk: Robert Buczkowski
Udział wzięli:

</doc>
<doc id="1298178" url="https://pl.wikipedia.org/wiki?curid=1298178" title="Synagoga Park East w Nowym Jorku">
Synagoga Park East w Nowym Jorku

Synagoga Park East w Nowym Jorku (ang. "Park East Synagogue in New York City") – synagoga znajdująca się na Upper East Side na Manhattanie w Nowym Jorku, przy 163 East 67th Street.
Synagoga została zbudowana w latach 1889-1890 przez Congregation Zichron Ephraim, skupiającą ortodoksyjnych Żydów pochodzących z Niemiec i Austro-Węgier. Jest jedną z niewielu żydowskich synagog w mieście pozostających wciąż w rękach tej samej kongregacji, która przyczyniła się do jej wzniesienia. Została zaprojektowana przez architektów Schneidera i Hertera. Od 1962 roku duchowym zwierzchnikiem synagogi jest rabin Arthur Schneier, jeden z największych promotorów wolności i tolerancji religijnej w Stanach Zjednoczonych. Budynek w 1980 roku został wpisany do rejestru National Register of Historic Places.
Wizyta Benedykta XVI.
18 kwietnia 2008 roku, podczas pierwszej podróży apostolskiej Benedykta XVI do USA, papież złożył 20-minutową wizytę w synagodze. Była to prywatna i nieformalna wizyta, a głównym jej powodem była chęć złożenia wspólnocie żydowskiej życzeń z okazji zbliżającego się święta Pesach. Jest to trzecia wizyta głowy kościoła rzymskokatolickiego w synagodze, a druga papieża Benedykta XVI. Gospodarzem uroczystości był rabin Arthur Schneier.
Benedykta XVI powitała modlitwa "Szema Jisrael" (hebr. "Słuchaj Izraelu"), śpiewana przez chór złożony z 20 chłopców w wieku od 9 do 16 lat. Następnie powitał go rabin Arthur Schneier, który złożył mu życzenia z okazji niedawnych, 81 i powiódł papieża do Aron ha-kodesz, gdzie poprosił o zajęcie miejsca na specjalnym drewnianym fotelu przeznaczonym tylko dla wyjątkowych gości.
Tam Schneier wręczył Benedyktowi XVI talerz sederowy przedstawiający przejście Izraelitów z niewoli do wolności, wykuty ze srebra specjalnie na tę okazję przez znanego jerozolimskiego artystę-judaistę profesora Menachema Ben Ari Bermana, oraz opakowanie na macę i Hagadę. Papież przekazał wspólnocie żydowskiej replikę przetrzymywanego w Bibliotece Watykańskiej, iluminowanego, pergaminowego, żydowskiego manuskryptu religijnego z 1453 roku, a dokładnie stronę 220, na której opisano pierwszy etap ceremonii ślubnej.
Następnie papież wygłosił 3-minutowe przemówienie:
Rabin w swoim przemówieniu przypomniał o Holokauście i wielowiekowych napięciach w stosunkach między judaizmem a chrześcijaństwem. Podkreślił, że dopiero sobór watykański II i nauczanie Nostra Aetate przybliżyło katolików i Żydów do siebie, a także otwarło na szacunek i wzajemne zrozumienie oraz potępiło antysemityzm. Dziękował również papieżowi za wizytę, która według niego ma wielkie znaczenie w stosunkach katolicko-żydowskich.
Na końcu ceremonii, gdy rabin wraz z papieżem wychodzili z synagogi, chór zaintonował pieśń "Ose Szalom" (hebr. "Ty, który czynisz pokój w niebiosach"). Papież był żegnany przez najważniejszych przedstawicieli amerykańskich Żydów, w tym Ronalda Laudera, prezydenta Światowego Kongresu Żydów, Edwarda Kocha, byłego burmistrza Nowego Jorku, Abrahama Foxmana, dyrektora Ligi Przeciw Zniesławianiu, Jamesa Wolfensohna, wieloletniego prezesa Banku Światowego oraz ambasadora Asafa Shariva, konsula generalnego Izraela w Nowym Jorku.

</doc>
<doc id="1298184" url="https://pl.wikipedia.org/wiki?curid=1298184" title="Tyja">
Tyja

Tyja (amhar. ጢያ) – miasto w środkowej Etiopii, w regionie administracyjnym Jedebub Byhierocz, Byhiereseboczynna Hyzbocz. W pobliżu znajduje się stanowisko archeologiczne z 36 kamiennymi stelami, które najprawdopodobniej wyznaczają miejsce nekropoli.
W 1980 roku stanowisko w Tyji zostało wpisane na listę światowego dziedzictwa UNESCO.
Geografia.
Tyja leży w środkowej Etiopii, w regionie administracyjnym Jedebub Byhierocz, Byhiereseboczynna Hyzbocz, na południe od Addis Abeby, ok. 40 km od Melka Awash. Ok. 500 od miejscowości znajduje się stanowisko archeologiczne ze średniowiecznymi stelami.
Stanowisko archeologiczne.
Jedno ze 160 stanowisk archeologicznych w regionie Soddo, gdzie znaleziono stele. Stele o wysokości 2–5 metrów budowano z ryolitu.
Na stanowisku w Tyji odkryto 36 kamiennych steli, z których 32 są bogato rzeźbione, a ornamenty – niespotykane nigdzie indziej – mają bliżej nieznane znaczenie symboliczne. Na niektórych stelach znajdują się symboliczne przedstawienia mieczy. Wiele steli ozdobionych jest symbolem „Y”.
Niewiele wiadomo na temat pochodzenia steli oraz ich budowniczych. Znajdowało się tu zapewne 46 steli wzniesionych pomiędzy X–XV wiekiem. Podczas badań archeologicznych odkryto tu liczne groby, osób wieku od 18 do 30 lat. Stele najprawdopodobniej wyznaczają miejsce nekropoli.
W 1980 roku stanowisko w Tyji zostało wpisane na listę światowego dziedzictwa UNESCO.

</doc>
<doc id="1298185" url="https://pl.wikipedia.org/wiki?curid=1298185" title="Freskovita Wysokie Mazowieckie">
Freskovita Wysokie Mazowieckie



</doc>
<doc id="1298186" url="https://pl.wikipedia.org/wiki?curid=1298186" title="Tiya">
Tiya



</doc>
<doc id="1298187" url="https://pl.wikipedia.org/wiki?curid=1298187" title="William McMahon">
William McMahon

Sir William McMahon (ur. 23 lutego 1908 w Sydney, zm. 31 marca 1988 tamże) – australijski polityk, premier Australii w latach 1971–1972.
Życiorys.
Młodość.
Ukończył prawo na uniwersytecie w swym rodzinnym Sydney, idąc tym samym w ślady swego ojca. Do wybuchu II wojny światowej pracował w kancelarii prawnej, po czym w 1940 znalazł się w armii. Ponieważ stwierdzono u niego poważny ubytek słuchu, nie wysłano go na front, lecz przeznaczono do pracy w sztabie. Po powrocie do cywila podróżował po Europie i ukończył podyplomowe studia ekonomiczne.
Kariera polityczna.
W 1949 został członkiem Izby Reprezentantów z ramienia Liberalnej Partii Australii (LPA). Dwa lata później po raz pierwszy znalazł się w rządzie, obejmując tekę ministra lotnictwa i marynarki wojennej. Przez kolejne 15 lat kierował również resortami spraw socjalnych, handlu i rolnictwa oraz pracy. W 1966, gdy Roberta Menziesa zastąpił na stanowisku premiera Harold Holt, McMahon został wiceprzewodniczącym LPA i jednocześnie Skarbnikiem (ministrem finansów).
Po zagadkowej śmierci Holta pod koniec 1967 (najprawdopodobniej utonął, choć nigdy nie odnaleziono ciała), tymczasowym premierem został lider będącej z LPA w koalicji rządowej Partii Agrarnej (CP) John McEwen. Miał on przekazać władzę nowemu liderowi LPA, gdy tylko partia dokona jego wyboru. McMahon był najbardziej naturalnym kandydatem, jednak McEwen ogłosił, że nie zamierza pracować pod jego kierunkiem i w przypadku jego wyboru, CP zerwie koalicję. W tej sytuacji nieoczekiwanie nowym szefem LPA i rządu został John Gorton, zaś McMahon musiał zadowolić się stanowiskiem ministra spraw zagranicznych w jego gabinecie.
Premier Australii.
W styczniu 1971 McEwen przeszedł na emeryturę, a wraz z jego odejściem przestało obowiązywać weto CP wobec osoby McMahona. Dwa miesiące później ustępujący minister obrony Malcolm Fraser stał się inicjatorem wewnątrzpartyjnego przewrotu w szeregach LPA, w wyniku którego Gorton stracił kierownictwo w partii i gabinecie na rzecz McMahona.
McMahon uzyskał wreszcie upragnione premierostwo, jednak odziedziczył po swym poprzedniku bardzo trudną sytuację. Australia była mocno zaangażowana w wojnę wietnamską i wysyłała tam poborowych, co było niezwykle niepopularne. Z lewej strony premiera atakował lider opozycyjnej Australijskiej Partii Pracy (ALP), niezwykle medialny Gough Whitlam. Nawoływał on m.in. do wprowadzenia powszechnego ubezpieczenia zdrowotnego. Wysoka inflacja utrudniała wzrost gospodarczy.
Późniejsza kariera.
W 1972 LPA przegrała wybory i przeszła do opozycji. McMahon wraz ze stanowiskiem premiera postanowił oddać również partyjne przywództwo, ale jeszcze przez 2 lata zasiadał w gabinecie cieni pod wodzą swego następcy. W 1977 otrzymał brytyjski Order św. Michała i św. Jerzego klasy Rycerz Wielkiego Krzyża, co pozwoliło mu używać tytułu Sir. Aż do 1982 zasiadał w parlamencie, ale był już poza głównym nurtem. W 1988 zmarł na raka w wieku 80 lat.
Życie prywatne.
Ożenił się dopiero w wieku 57 lat, poślubiając młodszą od siebie o 22 lata Sonię Hopkins. Owocem ich związku było troje dzieci, w tym znany australijski model i aktor Julian McMahon.

</doc>
<doc id="1298189" url="https://pl.wikipedia.org/wiki?curid=1298189" title="Peter Davison">
Peter Davison

Peter Davison, właśc. Peter Moffett (ur. 13 kwietnia 1951 w Londynie) – brytyjski aktor filmowy i telewizyjny, znany z ról w serialach "Wszystkie stworzenia duże i małe" i "Doktor Who".

</doc>
<doc id="1298198" url="https://pl.wikipedia.org/wiki?curid=1298198" title="I Liceum Ogólnokształcące im. Stefanii Sempołowskiej w Tarnowskich Górach">
I Liceum Ogólnokształcące im. Stefanii Sempołowskiej w Tarnowskich Górach

I Liceum ogólnokształcące im. Stefanii Sempołowskiej w Tarnowskich Górach – publiczna szkoła ponadpodstawowa w Tarnowskich Górach

</doc>
<doc id="1298200" url="https://pl.wikipedia.org/wiki?curid=1298200" title="Bitwa nad Altą">
Bitwa nad Altą

Bitwa nad Altą – bitwa stoczona latem 1019 roku pomiędzy wojskami Jarosława Mądrego a wojskami jego brata Świętopełka
Jak podaje Kronika Nestora po odejściu pod koniec 1018 roku z Kijowa Bolesława Chrobrego, Świętopełk poczuł się zagrożony. Na północy Rusi Jarosław Mądry zbierał wielką armie i wspomagany przez Nowogród i Waregów szykował się do ostatecznej rozprawy z bratem. Świętopełk oddał bez walki Kijów i uciekł do Pieczyngów. Do rywalizacji o tron kijowski powrócił w 1019 roku stając na czele wielkiej armii złożonej głównie z Pieczyngów. Nad rzeką Altą (dopływem Trubieży) latem 1019 roku doszło do decydującego starcia, podczas którego Jarosław Mądry po raz kolejny zwyciężył siły Świętopełka. Pokonany książę ponownie zbiegł do Polski a dokładnie do Brześcia nad Bugiem licząc na przychylność swojego teścia Bolesława Chrobrego.

</doc>
<doc id="1298202" url="https://pl.wikipedia.org/wiki?curid=1298202" title="Wojna armeńsko-gruźińska">
Wojna armeńsko-gruźińska



</doc>
<doc id="1298204" url="https://pl.wikipedia.org/wiki?curid=1298204" title="Okręg wyborczy Doncaster">
Okręg wyborczy Doncaster

Okręg wyborczy Doncaster powstał w 1885 r. i wysyłał do brytyjskiej Izby Gmin jednego deputowanego. Okręg obejmował miasto Doncaster. Został zlikwidowany w 1983 r.

</doc>
<doc id="1298205" url="https://pl.wikipedia.org/wiki?curid=1298205" title="Okręg wyborczy Altrincham and Sale West">
Okręg wyborczy Altrincham and Sale West

Okręg wyborczy Altrincham and Sale West powstał w 1945 r. i wysyła do brytyjskiej Izby Gmin jednego deputowanego. Do 1997 r. okręg nosił nazwę Altrincham and Sale. Okręg obejmuje miasto Altrincham i zachodnią część miasta Sale w okręgu miejskim Trafford w hrabstwie Wielki Manchester.

</doc>
<doc id="1298208" url="https://pl.wikipedia.org/wiki?curid=1298208" title="Wizygarda">
Wizygarda

Wizygarda ("Wisegarda") – Longobardka, córka króla Longobardów Wachona, druga żona króla frankijskiego Teodeberta I (534–548).
Wizygarda pochodziła z plemienia Longobardów i była córką króla Longobardów Wachona. Została drugą żoną Teodeberta, władcy Austrazji z dynastii Merowingów. Pierwsza żona Teodeberta, Deuteria, została odrzucona w 536 po tym jak doprowadziła do śmierci córki z jej pierwszego małżeństwa. Teodebert poślubił Wizygardę, z którą był zaręczony jeszcze przed poślubieniem Deuterii, czyli przed 533. Zapewne o ślubie zdecydowały względy polityczne. Zmarła wkrótce po ślubie.
W 1959 roku Otto Doppelfeld odkrył w Kolonii jej prawdopodobny grób datowany na połowę VI wieku. Pod prezbiterium i przylegającym do niego oratorium znaleziono dwa groby zawierające monety z połowy VI wieku i wiele ozdób wskazujących na wysokie, królewskie pochodzenie pochowanej tam kobiety i chłopca.

</doc>
<doc id="1298214" url="https://pl.wikipedia.org/wiki?curid=1298214" title="Józef Krakor">
Józef Krakor

Józef Krakor (ur. 4 lutego 1881 w Jedzbarku koło Olsztyna, zm. 6 kwietnia 1961 w Lesznie koło Olsztyna) – działacz polski na Warmii, zbieracz książek.
Życiorys.
Pochodził z rodziny chłopskiej. Od 1910 był mieszkańcem podolsztyńskiej wsi Leszno, gdzie należał do aktywnych współpracowników Towarzystwa Czytelni Ludowych na Warmii. Udzielał tej organizacji pomocy materialnej, a jednocześnie sam zbierał książki w języku polskim, które udostępniał okolicznym chłopom. 
W okresie plebiscytu był zaangażowany w ruch na rzecz zwycięstwa opcji polskiej. W latach 30. propagował na ziemi warmińskiej szkolnictwo i czytelnictwo polskie, pełnił obowiązki męża zaufania IV Dzielnicy Związku Polaków w Niemczech oraz kilkakrotnie męża zaufania polskich komitetów wyborczych w czasie wyborów do sejmu pruskiego. Do września 1939 był bibliotekarzem Wschodniopruskiego Oddziału Centralnej Biblioteki Polskiej w Niemczech i w latach wojny przechowywał nadal zbiory tej instytucji.
Był odznaczony Krzyżem Kawalerskim Orderu Odrodzenia Polski oraz Złotym Krzyżem Zasługi. Również z Jedzbarka pochodził inny Krakor, Wiktor (ur. 1895), późniejszy ksiądz katolicki-pallotyn.

</doc>
<doc id="1298216" url="https://pl.wikipedia.org/wiki?curid=1298216" title="Korwinów (przystanek kolejowy)">
Korwinów (przystanek kolejowy)

Korwinów – przystanek kolejowy w Korwinowie, w województwie śląskim, w Polsce. Znajdują się tu 2 perony.
W roku 2017 przystanek obsługiwał 100–149 pasażerów na dobę.

</doc>
<doc id="1298217" url="https://pl.wikipedia.org/wiki?curid=1298217" title="Black Screen of Death">
Black Screen of Death

Black Screen of Death ("BlSoD" lub "BSOD", z ang. "Czarny ekran śmierci"), to:
Black Screen of Death występował (i wciąż występuje) we wszystkich wersjach OS/2 oraz w Mac OS X Leopard i Snow Leopard.
Black Screen of Death w Windows.
Windows 3.x.
W Windows 3.x Black Screen of Death to postępowanie systemu, jeśli aplikacja DOS-owa nie mogła się uruchomić poprawnie. Zwykle występował, kiedy tworzono połączenie z dyskami sieciowymi znajdującymi się rezydentnie w pamięci – najczęściej, lecz nie tylko, był widziany kiedy klient Novell NetWare dla DOS-a, "NETX" był uruchamiany. Wtedy system przełączał się do trybu tekstowego nie wyświetlając nic i zostawiając użytkownika przed czarnym ekranem z migoczącym kursorem w lewym górnym rogu. W tym momencie jedyną możliwością, aby system ponownie zadziałał normalnie, było jego ponowne uruchomienie.
Według Wallace'a McClure'a z ASP.net, fraza została wymyślona latem 1991 roku przez Eda Browna, technika z działu IT firmy Coca-Cola Company w Atlancie. Raportował on, że kiedy pracownicy z działu Global Marketing w jego firmie chcieli uruchomić WordPerfect, na ich ekranach pojawiał się BSOD.
Późniejsze wersje Windows.
Windows 95, Windows 98 i kolejne wersje tego systemu operacyjnego, także wyświetlają Black Screen of Death, kiedy system nie może się uruchomić. Zwykle jest to spowodowane brakiem jednego z plików wymaganych przez Windows. Użytkownik wtedy musi zreinstalować system (w wypadku uszkodzenia ważnych plików takich jak ), uruchomić program sprawdzania dysków ( z opcją ), po wcześniejszym podłączeniu dysku do innego komputera z systemem Windows, lub uruchomić konsolę odzyskiwania systemu, w przypadku nowszych wersji Windows, pozwalając na automatyczną naprawę problemu. Jeśli brakujący plik to bardzo ważny proces, wtedy komputer może tylko wyświetlić BSOD-a nie informując, że to z powodu brakującego pliku. Black Screen of Death może też zostać wyświetlony z powodu nieprawidłowych sterowników (głównie karty graficznej) lub niedozwolonych na monitorze, a ustawionych, parametrów wyświetlania.
W innych sytuacjach Black Screen of Death jest zastępowany przez Blue Screen of Death.
Wraz z pierwszymi testowymi kompilacjami systemu Windows 11, Microsoft zmienił kolor ekranu śmierci na czarny.

</doc>
<doc id="1298218" url="https://pl.wikipedia.org/wiki?curid=1298218" title="Shakin' Dudi">
Shakin' Dudi



</doc>
<doc id="1298219" url="https://pl.wikipedia.org/wiki?curid=1298219" title="Stereoskop">
Stereoskop

Stereoskop – przyrząd optyczny, służący do obserwowania fotografii stereoskopowych. Fotografia stereoskopowa składa się z dwóch zdjęć tego samego obiektu, ale wykonanych z różnych punktów widzenia (zob. stereoskopia). Patrzący przez stereoskop widz ma wrażenie przestrzenności i trójwymiarowości oglądanej sceny.
Historia.
Zachowała się para rysunków tuszem Jacopo Chimenti da Empoli (1551-1640) z końca XVI wieku, ukazująca tę samą postać widzianą z dwóch punktów, jak gdyby lewym i prawym okiem malarza. Te rysunki powstały zapewne na zamówienie włoskiego fizyka Giambattisty della Porta (1538-1615), który w książce z roku 1593 pisał o tworzeniu iluzji widzenia przestrzennego. Dzieło to uległo zapomnieniu, i dopiero w roku 1838 fizyk angielski sir Charles Wheatstone zbudował aparat do oglądania obrazów przestrzennych i nazwał go stereoskopem.
Dwa ustawione pod kątem prostym zwierciadła (A i B) odbijały ustawione naprzeciw siebie rysunki brył geometrycznych (C i D) tworząc pozorny obraz przestrzenny. Szkła okularowe (E i F) ułatwiały akomodację wzroku do niewielkiej odległości od rysunków. Wheatstone zamówił u jednego z pierwszych fotografów, Williama H. Fox Talbota kilka par zdjęć (talbotypii) i tak narodziła się fotografia stereoskopowa. Skomplikowany, nieporęczny stereoskop zwierciadlany Wheatstone’a pozostał jednak tylko ciekawostką bez praktycznego zastosowania.
Nic więc dziwnego, że już w dziesięć lat później brytyjski uczony David Brewster ulepszając pomysł Wheatstone’a zastąpił parę zwierciadeł soczewkami klinowymi, powstałymi z rozcięcia soczewki skupiającej na pół. Oglądane pary obrazów umieszczone były obok siebie. Para zdjęć, wykonana aparatem o dwóch obiektywach rozstawionych na odległość podobną do rozstawu oczu ludzkich, oglądana przez dwa klinowe szkła powiększające, zadziwiała naturalistycznym odwzorowaniem przestrzeni, co w pewnym stopniu rekompensowało brak barw naturalnych. Dzięki klinowym, pryzmatycznym soczewkom można było oglądać stereogramy o rozstawie obrazów większym od rozstawu oczu. Brewster napisał w roku 1856: "Nie namalowano dotąd portretu ani nie wyrzeźbiono posągu, który choć w najmniejszym stopniu zdołał się tak zbliżyć do ożywionej rzeczywistości." Fotografie stereoskopowe zademonstrowane po raz pierwszy publicznie w roku 1851 na londyńskiej Wystawie Światowej wzbudziły nawet zachwyt królowej Wiktorii. Do roku 1856 sprzedano na świecie pół miliona stereoskopów.
Stereoskopy Brewstera w obudowach skrzynkowych były drogie, ciężkie i niewygodne w użyciu. Amerykanin Oliver Wendell Holmes Sr. (1809-1894) skonstruował w roku 1861 – wykorzystując zasadę stereoskopu Brewstera – prosty, lekki i tani stereoskop ręczny, nadający się do oglądania stereogramów na podłożu nieprzezroczystym – papierowym, naklejanych na tekturkach o wymiarach 89 × 179 mm (3,5 × 7 cali). Holmes – lekarz, poeta i powieściopisarz – nie opatentował swojej konstrukcji, która wkrótce została uznana za powszechny standard i przetrwała bez zmian przez ponad pół wieku, nie przynosząc jednak wynalazcy żadnych korzyści materialnych.
W roku 1871 wynaleziono suche klisze szklane z emulsją żelatynową, uniezależniające fotografów od bliskości ciemni fotograficznej. Ich czułość umożliwiła dokonywanie migawkowych zdjęć obiektów ruchomych. Od tej chwili rozpoczął się gwałtowny rozwój fotografii, również stereoskopowej. W latach siedemdziesiątych i osiemdziesiątych XIX wieku zaczęły powstawać w USA i innych krajach fabryczki, produkujące masowo odbitki zdjęć stereoskopowych według standardu Holmesa. Fotografowie wyposażeni w aparaty stereoskopowe wyruszali do najdalszych zakątków świata, uwieczniali widoki miast, malownicze krajobrazy, słynne osobistości, wydarzenia historyczne, katastrofy, dziwy natury. Sporą część produkcji tych wytwórni stanowiły też naiwnie upozowane scenki rodzajowe, rozgrywające się w przeładowanych bibelotami wnętrzach, a także frywolne obrazki przedstawiające pulchne, krągłe damy w kuszącym koronkowym negliżu. Stereoskopy typu Holmesa stały się nieodzownym elementem wyposażenia mieszczańskich salonów.
Oto jak w "Księdze Wynalazków, Rzemiosł i Przemysłów" (Lipsk-Berlin 1877) zachwycano się stereoskopią:
"Widzimy, jak pola wznoszą się i rozpływają w oddali, daleko wśród przestworzy szczyty wysokich gór przyciągają nasze spojrzenia, pogrążamy się w niedostępnych głębiach wąwozów. Przed nami pojawia się strome urwisko. Czujemy, że stoimy na nadwieszonej nad przepaścią skale, nad nami zwieszają się rzucające cień gałęzie sosny, unosząc się tuż nad naszymi głowami. Jeszcze większe zdumienie budzą widoki wnętrz budowli, strzelistych katedr, długich pałacowych amfilad lub obszernych sal pełnych najrozmaitszych przedmiotów. Widzimy przestrzennie rowkowania na trzonach kolumn, płaskorzeźby odcinają się od tła boazerii, a szczególne błyski światła, rozsiewane wokół, podkreślają wypukłości przedmiotów, pozwalając poznać właściwości materiałów. Muzeum rzeźby przyciąga nasze spojrzenia z każdej odległości. Figury stoją w przestrzeni, wychylają się ku nam, wyzwolone z płaszczyzny papierowego obrazu; z wszystkich stron otacza je prawdziwe, dostrzegalne powietrze, w którym unoszą się pyłki migoczące w promieniach słonecznych. Oto widzimy starożytny posąg marmurowy, a spękania zwietrzałego kamienia kuszą, by dotknąć ich palcami. Tam znowuż stoi figura z brązu, której gładka powierzchnia, połysk i barwa zachęcają, by się jej dokładnie przyjrzeć. Z taką samą doskonałością, z którą ukazywane są tu nieożywione przedmioty, można również uwiecznić w obrazach stereoskopowych postacie ludzkie, portrety itp. Czułość materiałów światłoczułych wzrosła tak dalece, że możemy w jednym mgnieniu oka zatrzymać ruch na gwarnym targowisku, ptaka w locie, falujące morze, by móc zobaczyć to w stereoskopie."
W czasach, gdy na wyprawy do dalekich krajów stać było tylko najzamożniejszych, każdy mógł siedząc wygodnie w fotelu odbywać „wirtualne” podróże po egzotycznych krainach. Jeszcze w latach I wojny światowej wielkim zainteresowaniem cieszyły się zdjęcia ukazujące realistycznie wydarzenia wojenne. Po wojnie nadszedł zmierzch stereoskopii. Tysiące zdjęć stereoskopowych, często o ogromnej wartości dokumentalnej, znalazły się w zapomnieniu. W latach dwudziestych XX wieku wyobraźnią społeczeństw zawładnęło kino, radio i tygodniki ilustrowane. Stereoskopy z wytwornych, luksusowych sprzętów zeszły do roli zabawek. Dopiero pod koniec XX w. zaczęto na nowo interesować się stereoskopią.

</doc>
<doc id="1298226" url="https://pl.wikipedia.org/wiki?curid=1298226" title="Lista postaci serialu Simpsonowie">
Lista postaci serialu Simpsonowie

Wykaz i opisy postaci występujących w serialu "Simpsonowie".
Rodzina Flandersów.
Ned Flanders.
Nedward „Ned” Flanders Jr. – jest przykładem ojca, parafianina (jednak w jednym z odcinków 11 serii odwrócił się od Boga) i sąsiada. Wdowiec po Maude i Ednie. Pracował jako farmaceuta, potem założył sklep dla leworęcznych; sam też jest mańkutem. Jest nader miły i rzadko popada w agresję. Darzy szacunkiem Homera Simpsona, lecz bez wzajemności. Miał żonę Maude Flanders, która zginęła, spadając z widowni potrącona koszulką wystrzeloną z wyrzutni T-Shirtów. Ma synów Roda i Todda. Jest umięśniony. W dzieciństwie był nadpobudliwy i dokuczał innym, więc jego rodzice wysłali na terapię do dr. Fostera a ten jako terapię wybrał klapsy w pupę przez pół roku w wyniku czego Ned stał się ugrzeczniony i religijny. Długo po śmierci Maude był sam, gdy jego stara przyjaciółka nocowała u niego, Ned obciął jej włosy na takie same, jak miała Maude, z tęsknoty za żoną nie mógł wyrzucić jej rzeczy, jednak zdecydował zapomnieć o Maude. Simpsonowie pomogli mu wyrzucić jej rzeczy. W Las Vegas poślubił kelnerkę Ginger. Często dzwoni do Wielebnego Lovejoya po poradę. Od odc. „Ned i Edna para jedna” z 23 serii do odc. „Diggs” mąż Edny Krabappel.
Maude Flanders.
Maude Flanders była szczęśliwą żoną Neda Flandersa oraz matką dwójki dzieci: Roda i Todda, w których zaszczepiła swoją pobożność. Jako kobieta cechowała się wiarą, cnotliwością, dobrodusznością itp. Raz pojechała na obóz biblijny, by nauczyć się sprawiedliwego rozsądzania. Kiedyś wraz z Marge Simpson silnie zaangażowała się w protesty przeciwko kreskówce Poharatka i Zdrapek.
Gdy nie była nigdzie zatrudniona poza domem (z wyjątkiem drobnych pomocy Nedowi w jego sklepie dla leworęcznych), była zabieganą gospodynią domową oraz „adwokatem” dla swoich dzieci, których niewinność często była naruszana przez kreskówkową przemoc, liberalne nauczanie oraz wpływy kultury masowej.
Pomimo iż dużo czasu spędzała na modlitwach i czytaniu Biblii, Maude była znana z nieskromnego strojenia się na przyjęciach. Raz w ten sposób stała się ofiarą Homera Simpsona, który po pijanemu wpatrywał się w jej dekolt co wywołało oburzenie u wszystkich gości na jego przyjęciu, ale najbardziej u Marge Simpson, która z tego powodu zdecydowała się wyjechać na rekolekcje mające naprawić ich małżeństwo.
Maude Flanders tragicznie zginęła w sezonie 11, a dokładniej w odcinku [11x14] „Znowu sam, taramtamtam”, gdy uderzyły w nią koszulki wystrzelone z wyrzutni „Demonicznych fanek” na stadionie wyścigów samochodowych, spadła z dużej wysokości i umarła na miejscu. Była to najgłośniejsza śmierć w serialu „Simpsonowie”. Od tamtego czasu Ned popadł w depresję, jednakże wkrótce później zdecydował się zapomnieć o Maude (w czym pomaga mu rodzina Simpsonów) i pozbywał się wszystkiego, co mu o niej przypominało, choć najbardziej było mu żal odcisku Maude na swoim łóżku. W sezonie 12 Ned zrealizował marzenie Maude, którego nie zdążyła zrealizować sama – wybudował modlitewny park rozrywki w Springfield.
Po swojej śmierci Maude pojawia się w serialu sporadycznie, zazwyczaj w serii „Straszny domek na drzewie” jako duch lub zjawa, oraz w zwykłych odcinkach ukazujących przeszłość lub we wspomnieniach innych bohaterów. Czasem ukazuje się w odcinkach przedstawiających aktualne wydarzenia jako postać z zaświatów.
W odcinku „Ślub Lisy” z 6 serii (gdy Maude jeszcze żyła), ukazującym przyszłość Simpsonów, Maude, jako znacznie starsza osoba, wraz z Nedem pokazana jest na weselu Lisy. Prawdopodobnie był to błąd scenarzystów lub zamierzenia co do tej postaci były początkowo inne.
Edna Krabappel.
Czterdziestoletnia Edna Krabappel ma tytuł magistra Brown Mawr College, lecz mimo to jest stereotypem nieudolnego nauczyciela o czym świadczy chociażby bezradność i panika w jaką wpadła wraz z innymi nauczycielami, kiedy Lisa ukradła podręczniki nauczycielskie z kluczami do testów. Uczy w klasie 4 podstawówki w Springfield
Zanim przybyła do Springfield była radosną, optymistyczną i atrakcyjną kobietą (szczupłą i bez worów pod oczami) oraz gotową pomagać ludziom w potrzebie.
Jednak praca w szkole a zwłaszcza z Bartem Simpsonem całkowicie ją przemieniły i niestety na gorsze.
W serialu mamy jednak pewną niekonsekwencję dotyczącą jej przybycia do Springfield – w odcinku [17x13] „Najwyraźniej niekończąca się opowieść” Edna przyjeżdża do Springfield jako dorosła, zaś w odcinku [18x13] „Parszywa ósemka” prawdopodobnie jako dziecko biegała w tle na szkolnym podwórku w momencie gdy kręcony był Clancy Wiggum jako dziecko.
Edna Krabappel jak większość nauczycieli w Springfield pali dużo mocnych papierosów zwłaszcza podczas godzin lekcyjnych.
Nawracającym się elementem w życiu Edny jest jej bezowocne życie miłosne, a w konsekwencji samotność i ciągłe marzenia o drugiej połówce, choć miała już wiele romansów z mężczyznami. Raz była kiedyś nawet mężatką. Obecnie jest jednak rozwiedziona. Jej były mąż gdzieś zniknął. Edna od tamtej pory czuje wyraźnie na sobie, jak tyka jej zegar biologiczny.
W odcinku [02x11] „Zatruta rybka, gotowa śmierć szybka” miała w swoim samochodzie ostrą utarczkę z szefem kuchni w japońskiej restauracji w której Homer zjadł trującą rybę Fugu. W odcinku [03x10] „Płonący Moe” przemieniła się w kobietę lekkich obyczajów i próbowała poderwać jednocześnie Homera i Joey Kramera – perkusistę zespołu Aerosmith.
Zaś odcinek [03x16] „Bart Casanova” był pierwszym odcinkiem w całości poświęconym Ednie, który uwydatnił mocno jej osobowość. W tym odcinku Bart mocno się zaangażował w uczynienie Edny szczęśliwej – gdy Edna dała ogłoszenie do gazety, że poszukuje drugiej połówki, Bart odpowiedział na nie podając się za innego mężczyznę i zaczął ją wkręcać swoimi miłosnymi liścikami.
W sezonie 8 Edna miała krótki romans z Pomocnikiem Bobem, jednakże Bart popsuł ich randkę szpiegując Boba.
Kolejnym mężczyzną, z którym Edna miała romans był dyrektor Seymour Skinner, z którym romans jednak starała się przed wszystkimi ukryć. Ale z romansu nic nie wyszło. Od tamtego czasu Edna co jakiś czas miała coś za złe Skinnerowi, a mianowicie to, że mieszka ze swoją matką, która nie akceptuje Edny. Skinner jednakże oświadczył się Ednie w sezonie 14. Sezon później odbył się ich ślub jednakże Skinner stwierdził, że nie jest jeszcze gotowy na małżeństwo no i z ich ślubu nic nie wyszło.
W sezonie 17. dowiadujemy się jeszcze, że Edna zaraz po przybyciu do Springfield miała romans z Moe, jeszcze zanim została nauczycielką. Już na poważnie chciała się z nim związać, ale zmieniła zdanie, gdy poznała Barta Simpsona. Wtedy ostatecznie zdecydowała się zostać jego nauczycielką. Po prostu wydawało jej się, że Bart pilnie potrzebuje natychmiastowej pomocy dydaktycznej i wychowawczej. Jednakże pod koniec odcinka, w którym miało to miejsce, Edna pojawia się z Moe jeszcze raz na krótko, ale tylko po to, by wzbudzić zazdrość w Skinnerze.
Była żoną Neda Flandersa od odcinka [E21S23] „Ned i Edna para jedna”.
Zmarła w sezonie 25, było to spowodowane śmiercią aktorki, która ją dubbingowała Marcii Wallace. Dowiadujemy się o tym w odcinku [E13S25] pt. „The Man Who Grew Too Much”. W 25 sezonie występuje epizodycznie (nic wtedy nie mówi oprócz epilogu „The Man Who Grew Too Much”, wtedy mówi we wspomnieniu).
Rod i Todd Flanders.
Synowie Neda i Maude Flanders. Podobnie jak ich rodzice są bardzo pobożni (często pomagają ojcu przykładowo w zanoszeniu jedzenia bezdomnym w serii 11) i także bardzo przeżyli śmierć Maude Flanders. W serialu przedstawieni są jako tchórzliwi, słabi chłopcy, z których raz po raz drwi Bart Simpson. W odcinkach pierwszych sezonów serialu widać było, że chodzili do tej samej szkoły co Bart i Lisa Simpson, w kolejnych sezonach uległo to jednak zmianie. Nie wyjaśniono jednak dlaczego.
Nedward Sr i Agnes.
Rodzice Neda, beatnicy, uzależnieni od narkotyków.
Elektrownia jądrowa w Springfield.
C. Montgomery Burns.
Charles Montgomery Burns – znany także jako Pan Burns, Monty Burns lub po prostu Burns. Urodzony w 1889 r. Burns jest najstarszym oraz najbogatszym mieszkańcem Springfield, właścicielem elektrowni atomowej, w której pracuje Homer Simpson oraz republikaninem. Miesięcznik "Forbes" oszacował wartość majątku Monty Burnsa na 16,8 miliarda dolarów.
W przeszłości majątek Burnsa był wielokrotnie większy, jak się bowiem dowiadujemy z odcinka 5F14 "Kłopoty z bilionami", Burns był posiadaczem jedynego na świecie banknotu o nominale biliona dolarów, wydrukowanego na polecenie prezydenta Trumana tuż po wojnie, a przeznaczonego na pomoc finansową dla zniszczonej Europy. Burns, jako „najbogatszy, a więc najbardziej godny zaufania obywatel USA” miał dostarczyć ten banknot do Francji, zamiast tego przywłaszczył go sobie.
W odcinku 20x08 majątek Burnsa wynosi odrobinę ponad miliard. Po tym, jak Lisa i jej mordercze pszczoły nieumyślnie zniszczyły jego nowo wybudowany stadion, Burnsowi zostało mniej niż miliard dolarów z powodu strat finansowych. Został przez to zdegradowany z Klubu Miliarderów do Klubu Milionerów.
Jego matka wciąż żyje i codziennie do niego wydzwania
Matt Groening ujawnił niedawno, że inspiracją dla postaci Burnsa był międzynarodowy magnat finansowy pochodzenia norweskiego Fredrik Olsen.
W amerykańskiej wersji serialu głos Burnsa podkłada Christopher Collins (sezon 1) i Harry Shearer (sezon 2-obecnie).
Waylon Smithers.
Waylon Smithers, Jr. – osobisty asystent C. M. Burnsa. Jest synem Waylona Smithersa Sr. i nieznanej matki. Jego ojciec, tak samo jak on, był osobistym asystentem pana Burnsa aż do swojej tragicznej śmierci spowodowanej awarią w elektrowni. Burns zatuszował sprawę, pozbył się ciała, a małego Waylona przygarnął i wychował. Pracę osobistego asystenta przyjął tuż po osiągnięciu kompetencji do tego wymaganych. Pracuje w należącej do swojego szefa elektrowni jądrowej w Springfield.
W praktyce pan Burns często pomiata Smithersem, uważając go za osobę przeznaczoną do służenia mu. Jednak Smithers bardzo chętnie wypełnia wszystkie (nierzadko olbrzymie) obowiązki, aby zadowolić Burnsa. Zdaje się być w nim zakochany; widzi w nim najwyższe dobro. Jednak często pełni rolę jego sumienia, powstrzymując go od okropnych czynów. Wśród innych pracowników w elektrowni uważany za głupiego, bo bardzo silnie związanego z Burnsem.
W wielu odcinkach widzimy Smithersa śniącego o swoim szefie. Inne odcinki pokazują go jako członka środowisk gejowskich. W odcinku [07x10] "„Gala z okazji 138. odcinka”" pokazane jest kilka fragmentów w których Smithers niedwuznacznie myśli o panu Burnsie. Na pulpicie swojego komputera ma podobiznę pana Burnsa mówiącą „Cześć, Smithers! Och, ale ty mnie podniecasz!”.
Smithers kocha bycie asystentem Burnsa. W jednym odcinku próbuje powstrzymać go przed zasłonięciem słońca, po czym zostaje wyrzucony z pracy. Szybko potem Smithers załamuje się i popada w alkoholizm i nałogowe oglądanie Comedy Central.
W pierwszym swoim wystąpieniu jest ciemnoskóry ze względu na błąd rysownika (nie było stać na przekolorowanie, więc błąd pozostał).
Carl Carlson.
Bliski kolega Homera. Często spędza z nim czas w barze Moego. Trzyma się głównie z Lennym, przez co czasem brani są za parę. Afroamerykanin. W późniejszych seriach okazuje się, że pochodzi z Islandii, gdzie mieszkają jego przybrani biali rodzice. Kłóci się to jednak z odcinkiem 13 z 17 serii, gdzie na początku widzimy informacje o ojcu Carla, który też jest Afroamerykaninem.
Lenny Leonard.
Drugi bliski kolega Homera Simpsona, wraz z Carlem Carlsonem w trójkę przesiadują u Moe. W fabryce często zajmują się rzeczami dalekimi od pracy (przykładowo toczenie się na napromieniowanych beczkach). W jednym z odcinków okazuje się także być konfidentem zbierającym informację na temat Homera Simpsona przy pomocy aparatury podsłuchowej zaczepionej na klatce piersiowej. W jednym z odcinków okazuje się, że stan majątkowy Lennego jest wyższy niż Carla i Homera, pomimo tego, że pracują na podobnych stanowiskach. Uwielbia dźwięk odbijania piłki od squasha, za jedną z zasłon ma kort do tego sportu.
Szkoła Podstawowa w Springfield.
Pracownicy.
Dyrektor Seymour Skinner\Armin Tanzarian.
Dyrektor Szkoły Podstawowej w Springfield. Weteran wojny wietnamskiej, podczas której był przetrzymywany jako jeniec przez partyzantów Vietkongu. W pośladkach ma metalową płytkę z Wietnamu (wychodzi to na jaw w odcinku „Saksofon Lisy”).
W dalszych sezonach okazuje się, że Skinner był tylko ulicznym rzezimieszkiem, który podczas próby ukradnięcia torebki staruszce wpadł na sędziego i miał do wyboru iść do wojska lub przeprosić staruszkę. Wybrał wojsko, nie wiedząc, że trwa wojna. Tam spotkał prawdziwego Seymoura Skinnera, który objaśnił mu sens życia. Gdy prawdziwy Skinner rzekomo zginął na wojnie, Armin Tamzarian miał przekazać tę informacje jego matce, lecz nie miał na tyle odwagi, więc przyjął tożsamość Seymoura i został dyrektorem szkoły. Gdy prawdziwy Seymour powrócił przejął wszystkie obowiązki Armina Tamzariana. Jednak jego matka miała dość niezależności prawdziwego syna, więc postanowiła znaleźć przybranego. Na koniec Springfieldczycy wsadzili prawdziwego Seymoura do pociągu i wywieźli.
Kurator Chalmers.
Chalmers jest sztywnym i niemającym poczucia humoru nerwowym facetem koło pięćdziesiątki. Pełni funkcję kuratora szkolnego w Springfield i nie toleruje przeciwstawiania się jego regułom. Odwiedzając szkołę podstawową w Springfield zawsze trafia na katastrofalne zdarzenia, z których Skinner za każdym razem próbuje się tłumaczyć wymyślając nieprawdopodobne historie. Chalmers jest znany z udzielania reprymendy Seymourowi słynnym „SKINNER!” i przez to wywołuje u Skinnera strach i paranoję. Czasem nazywa Skinnera po imieniu, ale tylko wtedy gdy wszystko jest w najlepszym porządku (jedyny wyjątek w odcinku „22 Krótkie Filmy o Springfield”).
Elizabeth Hoover.
Nauczycielka Lisy Simpson. Przeżyła załamanie nerwowe przez Barta Simpsona. Kiedyś była entuzjastyczną i pełną chęci nauczycielką, ale po załamaniu nerwowym późniejsze klasy nauczała z coraz mniejszym zapałem, aż w końcu znienawidziła swoją pracę. Przyjaciółka Edny Krabappel.
Dewey Largo.
Nauczyciel muzyki. W kilku odcinkach dyrygował również orkiestrą.
Bufetowa Doris.
W serialu pełni głównie rolę kucharki a czasem pielęgniarki szkolnej. Ma lekką nadwagę, ale ten temat nie jest poruszany w serialu.
Otto Mann.
Kierowca autobusu szkolnego. Jego ojciec jest admirałem marynarki, a o matce nic nie wiadomo. Jego ulubionym gatunkiem muzyki jest metal, pewnego razu nawet wolał wybrać właśnie ten gatunek muzyki od narzeczonej i uciekł sprzed ołtarza. Zażywa narkotyki. Otto, mimo że jest kierowcą, przez długi czas nie posiadał prawa jazdy.
Woźny Willie.
Willie od lat pracuje jako dozorca w szkole podstawowej w Springfield. Mieszka w chatce na terenie tejże szkoły. Niestety często ulega ona zniszczeniu za sprawą Barta. Jest Szkotem, co łatwo poznać po mocnym szkockim akcencie i tym, że nierzadko chodzi w kilcie i czapce w kratę. Jak na prawdziwego Szkota przystało, nic pod wspomnianym kiltem nie nosi. Nie wiadomo czy praca jaką wykonuje jest stosowna do jego wykształcenia. W S20E09 okazuje się, że ma tytuł doktora (nie podano jednak z jakiej dziedziny), co kłóci się z wcześniejszymi odcinkami gdzie jest przedstawiany jako prostak. Podobny problem jest także z legalnością pobytu Willego w USA. Ze wspomnianego odcinka wynika, że przebywa tam legalnie. Natomiast w S07E23 dowiadujemy się, że jest nielegalnym imigrantem.
Uczniowie.
Dolph Starbeam.
Dolph to jeden ze szkolnych łobuzów z bandy Jimbo Jonesa. Jego cechą rozpoznawczą jest jego asymetryczna grzywka zasłaniająca jedno oko oraz nieco zgarbiona postawa. Dolph nosi poszarpane czarne spodenki, ciemnozielony T-Shirt oraz koszykarskie buty w stylu „Chuck Taylor-All Stars”. W odcinku 21 sezonu 18 okazuje się, że zna 9 języków obcych.
Jimbo Jones.
Jimbo Jones (prawdziwe imię – Corky) nosi granatową robioną na drutach czapkę oraz czarną koszulkę z czaszką. Często można go ujrzeć w grupce szkolnych łobuzów: Kearneya, Dolpha i Nelsona. Jimbo jest nieoficjalnym przywódcą ich gangu. Uwielbia dokuczać innym dzieciom ze szkoły oraz okradać ich. Jednak pomimo swojej złej reputacji krążą o nim wzmianki, że jest chrześcijaninem z mocnymi zasadami moralnymi.
Kearney Zzyzwicz.
Kearney Zzyzwicz to jeden ze szkolnych łobuzów w podstawówce. Jest łysy, nosi białą poszarpaną koszulę oraz psie obroże na nadgarstkach. Pomimo iż wygląda na rówieśnika Jimbo czy Dolpha, to tak naprawdę jednak dorosłym mężczyzną, który zgolił brodę i ściął włosy tak, żeby wyglądać na nastolatka. O tym że jest dorosły świadczy kilka faktów, a mianowicie: ma małego synka, samochód marki Hyundai, oraz to że w jednym z odcinków Otto przyznał, że chodził z nim do 3. klasy.
Martin Prince.
Martin Prince to stereotyp szkolnego kujona i pupilka nauczycieli. Chodzi do jednej klasy razem z Bartem. Pasjonuje się nauką, grą na flecie oraz grami RPG. Jego IQ wynosi 216. Jest też głównym obiektem zaczepek ze strony szkolnych łobuzów – Jimbo, Kearneya, Dolpha i Nelsona. W szkole ma jednakże tajne pomieszczenie dla kujonów, w którym wraz z innymi kujonami może dokonywać różnych eksperymentów i zdobywać wiedzę bez strachu przed represjami ze strony łobuzów. Najlepszymi kumplami Martina są Baza Danych oraz Üter Zörker. O Martinie krążyły plotki że ma skłonności homoseksualne, chociaż on sam temu zaprzeczał. Martin często próbuje się zaprzyjaźnić z Nelsonem, pomimo niechęci jaką Nelson do niego żywi.
Milhouse Van Houten.
Milhouse van Houten to najlepszy przyjaciel Barta Simpsona. Jest krótkowidzem o czym świadczą jego małe oczy i grube okulary. Jako jeden z nielicznych mieszkańców Springfield ma brwi, podobnie zresztą, jak i jego rodzice. Pomimo bycia kojarzonym z kujonem, Milhouse tak naprawdę ma przeciętny poziom inteligencji a ta opinia wynika z tego, że ma słabo rozwinięte umiejętności społeczne. Jego dużą wadą jest jego łatwowierność, co niekiedy wykorzystuje Bart, przez co Milhouse wpada nieraz w tarapaty. Milhouse jest częstym obiektem zaczepek ze strony szkolnych łobuzów: Jimbo, Kearneya, Dolpha i Nelsona. Milhouse podkochuje się w Lisie, która jednak jest wobec niego obojętna. W odcinku „Treehouse of Horror XIV” [15x02] uzależnił się od żelków.
Kirk Van Houten.
Ojciec Milhousa. Pracuje w fabryce krakersów, pozostający w separacji z Luann van Houten. Ma niebieskie włosy i okulary. Nieudacznik życiowy. Milhouse jest odbiciem swego ojca. W późniejszych odcinkach Kirk powraca do Luann.
Luann Van Houten zd. Mussolini.
Żona Kirka van Houtena, z którym pozostaje w separacji. Matka Milhouse’a. Ma półdługie niebieskie włosy i okulary, mąż i syn są do niej bardzo podobni. Od rozpadu małżeństwa z Kirkiem w ósmej serii (odcinek 4F04) przewija się z coraz to innymi mężczyznami. Później znowu wychodzi za mąż za Kirka.
Nelson Muntz.
Pochodzi on z rozbitej rodziny: według niektórych odcinków wiemy ze jego ojciec wyszedł i nie wrócił a matka pracuje w barze ze striptizem więc jest zdany tylko i wyłącznie na samego siebie. W 3. odcinku 16. sezonu Bart odnajduje ojca Nelsona Jest on starszy od innych dzieciaków, gdyż najprawdopodobniej powtarzał klasę. Nelson to najsilniejszy chłopak w szkole – bije innych uczniów – zazwyczaj Milhouse’a i Martina. Kiedyś zakochała się w nim Lisa, która próbowała go zmienić. Często mówi HA HA!.
Ralph Wiggum.
Jest to bardzo barwna postać w serialu, lecz niewystępująca bardzo często, która jest znana z niekonwencjonalnego zachowania. Ralph uważany jest za wygnańca pośród swoich rówieśników. Ralph ma dobre serce i generalnie jest dobrym chłopcem, który niestety cierpi przez swoje upośledzenie i w dodatku ma trudności w nauce. Ralph jest stereotypem szkolnego dziwoląga. W jednym z odcinków dotyczących kampanii prezydenckiej McCain/Obama wygrał w prawyborach w Springfield, stał się również wspólnym kandydatem na prezydenta Republikanów i Demokratów (w tym samym odcinku).
Sherri i Terri.
Sherri i Terri to 10-letnie bliźniaczki z długimi fioletowymi włosami i fioletowymi sukienkami. Chodzą do jednej klasy razem z Bartem Simpsonem. Stale trzymają się razem. Nawet ubierają się i myślą identycznie. Nie mają jednak żadnej cechy odróżniającej. Obie grają na fletach w szkolnej kapeli muzycznej. Mają swój „bliźniaczy” język. Ich ojciec pracuje w elektrowni atomowej w Springfield i był na początku przełożonym Homera, nim ten ostatni został przeniesiony do sektora 7G. Mają dwóch braci bliźniaków o imionach Jerry i Larry. Ich ojciec ma na imię Barry a matka to Mary.
Adil.
Chłopiec z wymiany szkolnej dokonanej w pierwszej serii w odcinku jedenastym – „Grona Gniewu” (Bart został wysłany do Francji). Pochodzi z Albanii, kłóci się z Lisą na temat wyższości komunizmu nad kapitalizmem. W domku na drzewie zakłada tajne biuro szpiegowskie przekazując tajne informacje i zdjęcia dostarczone od Homera (między innymi dotyczące wzbogacania uranu) władzom albańskim. W tym samym odcinku wraca do kraju, zdemaskowany i schwytany przez wywiad amerykański. Posiada kryptonim „Sparrow” („Wróbel”).
Üter Zörker.
Üter Zörker to chłopiec z wymiany szkolnej. Z pochodzenia Niemiec, jest bardzo otyły i ma krótkie przylizane blond włosy. Uwielbia jeść. Powszechnie twierdzi się, że jest wzorowany na postaci Augustusa Gloopa – żarłocznego niemieckiego chłopca z książki Roalda Dahla pt. „Charlie i Fabryka Czekolady”. Üter ma tendencje do wpadania w tarapaty. Ma dziwaczne zwyczaje, jak np. wręczanie świeżo wylizanego lizaka innym na znak przyjaźni lub jedzenie marcepanowych cukierków wzmocnionych jodyną.
Janey Powell
Koleżanka z klasy Lisy, jest mulatką, ma długie kręcone brązowe włosy, zazwyczaj nosi różową sukienkę. Przyjaciółka Sherri i Terri.
Tawerna Moe.
Moe Szyslak.
Właściciel Tawerny Moe, której stałym bywalcem jest m.in. Homer. Moe nie ma szczęścia w życiu oraz w miłości, prawdopodobnie przez swoje specyficzne podejście do kobiet. Moe czuje coś do Marge i zawsze próbuje wykorzystać sytuację, gdy między nią i Homerem się nie układa. Samotność często doprowadza go do prób samobójczych, zawsze jednak nieudanych. Moe jest z natury dość skąpy i pazerny na pieniądze, dlatego często zajmuje się brudnymi interesami. Jednym z utrapień Moe są żarty telefoniczne (z ang. prank call), które wykręca mu Bart. Posiada strzelbę, którą zawsze każdego straszy, a w jednym odcinku postrzelił jedną osobę w swym barze. Z wyznania jest zaklinaczem węży. Podobnie jak u kilku innych postaci serialu nie da się powiedzieć nic pewnego o jego młodości
Barney Gumble.
Bernard Barney Gumble urodził się 20 kwietnia lub 15 czerwca. Jego ojcem był Arnie Gumble, który podczas II wojny światowej służył w oddziale Abe’a Simpsona a jego matka pracuje w marynarce wojennej. Jest jednym z największych pijaków w Springfield. Ciągle przebywa u Moe i jest jego stałym klientem, a nawet mieszka przy jego tawernie w wielkim bałaganie i brudzie. Pomimo iż jest alkoholikiem jest towarzyski, ma bardzo charakterystyczny roztrzęsiony głos. Alkoholikiem został przez Homera, który przed egzaminem na Harvard dał mu puszkę piwa i tak Barney zmienił się w lumpa. W kilku odcinkach leczył się z alkoholizmu, pijąc w barze tylko kawę. Gumble nie jest żonaty, chociaż podobno żył z kobietami. Jego wiek szacuje się na 40 lat. W epizodzie "Treehouse of Horror XVII" informuje o tym, że jest Polakiem, jednak tych odcinków nie uważa się za wiążących dla dalszej fabuły. Jego wypowiedzi często kończą się charakterystycznym beknięciem. W jednym z odcinków nie pije ani kropli alkoholu, bo został wyznaczony na kierowcę grupy upitych znajomych, w efekcie czego ten po odstawieniu każdego do domu parkuje autem Homera pod wieżami World Trade Center w Nowym Jorku.
Inni.
Jeden z nich ubrany jest w czapkę, drugi ma okulary. Nic więcej o nich nie wiadomo.
Pierwszy Kościół w Springfield.
Wielebny Timothy „Tim” Lovejoy.
Jest pastorem parafii Pierwszego Kościoła w Springfield. Gdy przyjechał do Springfield, był pełen charyzmy i entuzjazmu, z chęcią pomagał ludziom w odszukaniu ścieżki. Jednak poznał Neda Flandersa, który bez względu na porę dnia czy nocy wydzwaniał do niego z pytaniami, co szybko doprowadziło do utraty zamiłowania. Najbliższą rodziną jest żona Helen, której jest wierny, i córka Jessica, mimo starań rodziców będąca wcieleniem diabła. Pastor oprócz nabożeństw prowadzi terapie małżeńskie i coniedzielną audycję radiową na temat Boga. Jego wielką pasją i ucieczką od codzienności jest zabawa kolejką. Na ogół jego kazania są nudne, często przestrzega przed hazardem.
Helen Lovejoy.
Żona Wielebnego Lovejoya. Niepoprawna plotkara. Bardzo często wypowiada stwierdzenie „Błagam, czy nikt nie pomyśli o przyszłości naszych dzieci?!” (oryginalnie: „Won’t somebody please think of the children?”). W odcinku „Straszny domek na drzewie XX” Marge mówi że Helen jest chrzestną Lisy. Kiedyś była mężczyzną o imieniu Harold.
Jessica Lovejoy.
Uczennica ze Springfield. Była dziewczyną Barta Simpsona. Jest wcielonym diabłem. Jej rodzicami są Wielebny Lovejoy i Helen Lovejoy.
Lekarze.
Dr Julius Hibbert.
Doktor Julius Hibbert – lekarz pracujący w szpitalu w Springfield. Był świadkiem wielu ważnych scen z życia rodziny Simpsonów. Począwszy od narodzin Barta, Lisy i Maggie kończąc na sytuacji, w której Homer niemal nie stracił życia po zjedzeniu trującej ryby fugu. Hibbert zapewniał wsparcie wszystkim, którzy z góry wyłożyli gotówkę na stół. Julius nie stroni od irytujących żartów, które nierzadko są bardzo nie na miejscu. Jego „dawno zaginionym” bratem jest nieżyjący już idol Lisy, jazzman o pseudonimie Krwawiące Dziąsła. Ojciec 3 dzieci
Bernice Hibbert zd. Dupree.
Żona dr. Juliusa Hibberta, alkoholiczka, Podobnie jak Julius, bardzo często śmieje się w nieodpowiednich chwilach. W odcinku „Dude, Where’s My Ranch?” wspomniane jest także, że ich małżeństwo wisi na włosku. Matka 3 dzieci
Dr Marvin Monroe.
Doktor Marvin Monroe jest psychiatrą. Po wystąpieniu w kilku pierwszych seriach, scenarzyści Simpsonów zrezygnowali na pewien czas z używania tej postaci. W odcinku „Kto zabił Pana Burnsa? (Część 2)” szpital, w którym przebywał Pan Burns nosił imię dr. Marvina Monroe’a. Kiedy wszyscy myśleli, iż dr Monroe już nie powróci, gdyż nie żyje (mimo że w serialu nigdy nie umarł), pojawił się on ponownie w sezonie XV w odcinku pt. „Diatryba szalonej gospodyni”.
Dr Nick Riviera.
Bohater drugoplanowy. Głos podkłada mu Hank Azaria, a po raz pierwszy pojawił się w odcinku "Bart Gets Hit by a Car". Nick to znachor, uważa się za lekarza medycyny, lecz jego dyplomy są najprawdopodobniej fałszywe. Mimo to uważa się za "„tak dobrego jak dr Hibbert”". Z pochodzenia Latynos, charakteryzuje go bardzo wyraźny akcent, szczególnie na literę „r”. Jego sztandarową kwestią jest "„Cześć wszystkim!”" ("„Hi, everybody!”"), na co otoczenie zwykle odpowiada "„Cześć, doktorze Nick!”" ("„Hi, doctor Nick!”").
Prawo i egzekutywa.
Burmistrz Quimby.
Joe Quimby – burmistrz Springfield z ramienia Partii Demokratycznej, kompletnie skorumpowany (pieczęć jego urzędu nosi hasło „Corruptus in extremis”), niewykształcony i nałogowy kobieciarz. Ma parę tajnych rodzin, z którymi spotyka się w miejscach publicznych.
Martha Quimby.
Żona Burmistrza. Wie o romansach swojego męża.
Komisarz Wiggum.
Komisarz Clancy Wiggum stanowi prawo w Springfield. Razem z Lou i Eddiem dbają o to, by żaden pączek nie wpadł w niepowołane ręce. Wiggum jest chodzącym stereotypem amerykańskiego policjanta. Jego dieta składa się głównie z pączków. Znany jest z subtelnych metod śledczych – potrafi wjechać czołgiem do domu podejrzanego, co może i samo w sobie byłoby godną pochwały bezkompromisowością, gdyby tylko nie zdarzyło mu się pomylić przy tym adresu [Podwójny bypass Homera (4x11)]. Ma niedorozwiniętego syna o imieniu Ralph, którego naprawdę kocha. Ralph w jednym z odcinków kandydował na prezydenta USA.
Sarah Wiggum.
Żona komisarza Clancy’a Wigguma, z którym ma dziecko – Ralpha.
Eddie i Lou.
Policjanci, będący w stanie pełnej gotowości na każde wezwanie komisarza Wigguma.
Błękitnowłosy Prawnik.
Jest prawnikiem Montgomery’ego Burnsa, dba o to aby miliarder nie stracił swoich pieniędzy, gra także jako prokurator (często oskarżając rodzinę Simpsonów). Jest bardzo kompetentny, a w sądzie dowodzi swojej mądrości wygrywając większość spraw zarówno jako prawnik Burnsa, jak i prokurator.
Lionel Hutz.
Prawnik, który po raz pierwszy pojawił się w epizodzie zatytułowanym „Bart Gets Hit by a Car”. Mimo wykonywanej przez siebie profesji adwokata (co robi nieudolnie i na szkodę swoich klientów), Hutz występuje również w roli opiekunki do dziecka, ochroniarza, szewca oraz pisarza. Obecnie nie występuje.
Sędzia Constance Harm.
Bardzo surowa sędzia, która skazała Barta Simpsona na pobyt w zakładzie karnym dla nieletnich.
Sędzia Roy Snyder.
Sędzia ze Springfield, znany ze swojej dużej pobłażliwości i przymykania oka na wybryki, zwłaszcza młodych chłopców (uniewinnił Barta w odcinku „Parent Rap”; „Boys will be boys”- (tłum.) „Chłopcy pozostaną chłopcami”). Ma problem z otyłością (mówi o tym w odcinku „Sweet Sour Marge”).
Czarne charaktery.
Pomocnik Bob.
Robert Terwilliger, znany lepiej jako Pomocnik Bob to wysoka, ruda chuda postać o niesamowicie wielkich stopach. Przez długie lata był pomocnikiem klauna Krusty’ego, dopóki nie zdecydował, że chce go wrobić w kradzież. Został złapany dzięki Bartowi, któremu poprzysiągł zemstę. Co jakiś czas pojawia się w serialu, by swe plany zemsty wcielić w życie. W jednym z odcinków podszył się za sąsiada Simpsonów i prawie zabił Barta. W jednym odcinku wygrał wybory startując jako Republikanin, jednakże później okazało się, że te wybory sfałszował.
Francesca Terwilliger.
Żona Pomocnika Boba. Pomaga w zemście nad Bartem Simpsonem. Poznali się we Włoszech. Mają syna Gino
Cecil Terwilliger.
Brat Pomocnika Boba. Chciał zemścić się na bracie za to że odebrał mu posadę pomocnika Krusty’ego. Niemal zalał miasto
Gruby Tony.
Marion Anthony D’Amico, Jest Ojcem Chrzestnym mafii w Springfield. Ma włoskie korzenie. Ma 51 lat. Jest wdowcem po żonie Anne Marie, ma syna Michaela. Wszędzie towarzyszy mu obstawa: Joey, Legs i Louie. Gruby Tony dobrze gra na skrzypcach. Kwatera Główna Springfieldzkiej mafii mieści się w Klubie Legalnego Biznesu, a czasami spotykają się we włoskiej restauracji Luigiego Risotto w Małej Italii. Postać podobna do Tonego Soprano z serialu "Rodzina Soprano". Zginął w 22. sezonie, w odcinku "Donnie Fatso". Zmarł na zawał serca, podobnie jak inny fikcyjny szef mafii Vito Corleone z powieści i opartym na niej serialu "Ojciec Chrzestny". Na stanowisku szefa mafii zastąpił go jego kuzyn – Wysportowany Tony, który jednak zaczął dużo jeść i obecnie wygląda i nazywa się tak samo jak jego poprzednik.
Snake Jailbird.
Snake to dyżurny złoczyńca Springfield. Typowy twardziel który nie boi się nikogo ani niczego. Czasami można odnieść wrażenie, że jego główne zajęcie to obrabianie Apu. Faktycznie robi to tak często, że pomiędzy nim a Apu powstała swoista więź emocjonalna. I to na tyle silna, że kryzysy rozwiązują przy pomocy psychoterapeuty. Warto dodaċ, iż zanim stał się złoczyńcą był archeologiem. Jednak gdy przyjechał do Springfield z wartościowym skarbem, który chciał ofiarować miejscowemu muzeum, został okradziony przez Moe. Od tamtej pory poprzysiągł zemstę na całym społeczeństwie, przejawiającą się głównie w napadaniu na sklepy. Istnieje duże prawdopodobieństwo, że jest parodią postaci z trzech filmów akcji, postać ta nazywała się Snake Plissken. Ma syna.
Postacie z mediów.
Duffman.
Głos: Hank Azaria
Wiek: 38 lat
Duffman jest maskotką i swego rodzaju rzecznikiem prasowym firmy Duff, która w Simpsonach produkuje piwo. Ubrany jest w charakterystyczny kostium, który przywodzi na myśl superbohatera (pelerynka, logo Duff na klacie). Nosi on tajemniczy pas, przy którym przymocowane są puszki piwa, zapewne po to, by w każdej chwili móc zacząć imprezę. Znany jest ze swoich wypowiedzi, w których odnosi się do siebie w trzeciej osobie i kończących się dwuznacznym ruchem bioder i tekstem „Oh, yeah!”. Jeśli pojawi się i ma rozkręcić imprezę to puszcza utwór Yello „Oh Yeah”. Wyjmuje wtedy znikąd przenośny magnetofon i na dźwięk pierwszych bitów Yello wszyscy zaczynają zabawę. Duffman ma dwoje dzieci, Dufflad i Duffgirl, o których wspomina w odcinku „Old Yeller Belly”.
Kent Brockman.
Kent to prezenter telewizyjny telewizji na Kanale 6 w Springfield. Prowadzi też programy „Oko na Springfield” i „Nurt poglądów”. W swojej pracy często zachowuje się nieprofesjonalnie, jest stronniczy, niekiedy zdarzają mu się wpadki na antenie. Jego siostra pracuje w ogólnokrajowej telewizji
Klaun Krusty.
Klaun Krusty, właściwie Herschel Shmoikel Pinkus Yerucham Krustofsky (hebr. הרשל פינחס ירוחם קרוסטופסקי; ur. 1935) – prowadzi popularny program rozrywkowy dla dzieci.
Pomocnik Mel.
Melvin van Horne, znany lepiej jako Pomocnik Mel jest pomocnikiem Krusty’ego. Zastąpił Pomocnika Boba po tym jak ten wrobił Krusty’ego w napad na Kwik-E-Mart. Pomocnik Mel ukończył Cornell University. Jest ateistą, choć czasem można go spotkać w kościele prezbiteriańskim. Mel używa wysuwanego gwizdka do komunikowania się na antenie tak jak robił to niegdyś Bob. Mówi brytyjskim szekspirowskim akcentem. Kiedy Springfield przeistacza się w rozwścieczony tłum, to wtedy Pomocnik Mel zwykle pełni rolę przywódcy tego tłumu. Mel stale nosi we włosach kość, którą zdejmuje tylko okazjonalnie.
Murphy Krwawiące Dziąsła.
Muzyk grający na saksofonie. W „Simpsonach” pojawia się niezwykle rzadko, jednakże od pierwszej serii możemy go zobaczyć na początku każdego odcinka serialu, gdy Bart Simpson przejeżdża ludziom po nogach na deskorolce. W jednym z odcinków jest jurorem na konkursie szkolnych talentów. W końcu umiera, co jest przyczyną depresji Lisy.
Poharatka i Zdrapek.
Mysz i kot, bohaterowie ulubionego serialu animowanego Simpsonów, podobnego do Toma i Jerry’ego, ale znacznie bardziej krwawego i okrutnego.
Rainier Wolfcastle.
Rainier Luftwaffe Wolfcastle to parodia Arnolda Schwarzeneggera. Jest pochodzenia austriackiego. Jego była żona to Maria Shriver Kennedy Quimby. Rainier Wolfcastle to weteran filmów akcji, w których wciela się w rolę McBaina. Członek partii republikańskiej. Ma córkę w wieku Barta.
Troy McClure.
Aktor, najczęściej występujący w filmach edukacyjnych bądź jako prowadzący rozmaite widowiska. Na krótko mąż Selmy Bouvier (odcinek 7x19, „Rybka zwana Selmą”). Z tego samego odcinka dowiadujemy się o jego nietypowych upodobaniach seksualnych. Po śmierci Phila Hartmana, aktora który użyczał głosu tej postaci, Troy McClure zniknął z serialu, podobnie jak Lionel Hutz, inna postać której głos podkładał Hartman.
Trzmiel.
Jest bohaterem hiszpańskiego sitcomu, w którym spotykają go „bolesne”, ale jakże zabawne nieszczęścia. Jego ojczystym językiem zdaje się być hiszpański, jednak w odcinku w którym zastąpił Kenta Brockmana, pokazał iż jest świetnie władającym angielszczyzną prezenterem-dziennikarzem. Pojawił się w hiperprodukcji pana Burnsa w odcinku Burns gwiazdą (6x18).
Przedsiębiorcy.
Apu Nahasapeemapetilon.
Imigrant z Indii. Przyjechał do USA, żeby studiować, ale po zdobyciu dyplomu doktora informatyki postanawia zostać i pracować „na czarno” w Kwik-E-Mart. Wraz z Apu w Springfield przebywa też jego brat Sanjay. Apu jest pracoholikiem – przedkłada pracę w swoim sklepie ponad wszystko, pomimo że nie jest to praca zawsze bezpieczna – sklep był wielokrotnie napadany (głównie przez Snake’a), a Apu wielokrotnie dostał kulkę. Zgodnie z wolą matki żeni się z Manjulą i mają razem ośmioraczki.
Manjula Nahasapeemapetilon.
Żona Apu Nahasapeemapetilon, matka ośmioraczków i szwagierka Sanjaya. Jest bliską przyjaciółką Marge Simpson. Manjula jest gospodynią domową z wieloma obowiązkami między innymi: ubieranie, karmienie itp. ośmioraczków, robienie obiadu. Jej mąż ciągle przebywa poza domem w Kwik-E-Marcie, gdyż jest jego właścicielem, a sklep jest otwarty 24 godziny na dobę.
Ośmioraczki.
Dzieci Manjuli i Apu Nahasapeemapetilonów. W odcinku „Holidays of Future Passed” [23x09] Każda para z ośmioraczków ma własne ośmioraczki.
Artie Ziff.
Milioner, szaleńczo zakochany w Marge i jej szkolny kolega. Był z Marge na balu w szkole średniej, jednak po zabawie zaczął być zbyt nachalny.
Cookie Kwan.
Azjatka zajmująca się sprzedażą nieruchomości w zachodniej części Springfield. Jej ulubioną kwestią jest „I’m number one on the west side”.
Kapitan.
Horatio McCallister to stereotyp nieudolnego wilka morskiego. W którymś odcinku jednakże przyznaje się, że tak naprawdę wcale nie jest kapitanem. Wyznał też, że nienawidzi morza i wszystkiego co z nim związane. Mówi z zachodnioangielskim/walijskim akcentem. Przy wielu okazjach przyznaje się do swoich niekompetencji mówiąc „Arr… nie wiem co ja robię!” Jest członkiem Springfieldzkiego Stowarzyszenia Anonimowych Alkoholików, jednakże w swojej drewnianej nodze trzyma alkoholowy trunek.
Komiksiarz.
Jeff Albertson – 45-letni właściciel sklepu z komiksami „Loch androidów”. Jest obsesyjnym fanem komiksów i kreskówek. Dość długo jego imię i nazwisko nie było znane. Wszyscy bohaterowi nazywali go wówczas „Comic book guy” („Koleś od komiksów”). Jest członkiem Mensy (jego IQ wynosi 170) i jest prawdopodobnie najinteligentniejszym po profesorze Frinku i Martinie mieszkańcem Springfield. Dość często w serialu podkreślana jest jego niedoświadczenie w kontaktach z kobietami oraz fakt, że jest prawiczkiem. Cierpi na nadwagę przez co przeszedł już zawał serca.
Lindsey Naegle.
Niezależna kobieta, która wielokrotnie przewijając się w Simpsonach, zawsze wykonywała inny zawód. W odcinku „Marge kontra Single, Seniorzy, Bezdzietne Pary i Geje” założyła stowarzyszenie „Single, Seniorzy, Bezdzietne Pary i Geje przeciw Pasożytniczym Rodzicom” (ang. SSCCATAGAPP – Singles, Seniors, Childless Couples and Teens, and Gays Against Parasitic Parents).
Luigi Risotto.
Kucharz prowadzący włoską restaurację w Springfield. Mówi on z włoskim akcentem, jednakże w jednym z odcinków przyznał się, iż nie zna włoskiego.
Rich Texan.
To bogaty Teksańczyk, który na imię ma Rich, a na nazwisko Texan. Jest członkiem Partii Republikańskiej w Springfield. Często podskakując strzela ze swoich dwóch pistoletów w powietrze. Jest chory na nerwicę natręctw.
Roger Meyers Jr..
Właściciel i prezes studia, w którym produkowane są kreskówki z serii „Poharatka i Zdrapek”, syn twórcy studia.
Herman Hermann.
Jednoręki właściciel sklepu z bronią i antykami wojskowymi.
Inne.
Cletus Spuckler.
Postać Cletusa zobaczyliśmy po raz pierwszy w odcinku Bart dostaje słonia (5x17), gdzie powiedział zaledwie jedno krótkie zdanie. Jego żoną (i siostrą) jest Brandine, z którą ma wiele dzieci. Cletus jest niechlujnym wieśniakiem analfabetą. Jeździ rozklekotaną ciężarówką. W jednym odcinku przyznał się, że „Moja żona urodziła wieśniaka z mączką w głowie, człowieka psa i coś z ludzką twarzą i rybim ciałem”.
Brandine Spuckler.
Żona Cletusa Spucklera, a jednocześnie jego bliska krewna (serial jest tu nieco niespójny, w jednym z odcinków wspomina, że jest siostrą Cletusa, w innym że córką), z którym ma niezliczoną ilość dzieci. Niezbyt rozgarnięta kobieta. Mieszka na farmie.
Agnes Skinner.
Agnes Skinner jest wdową po Sheldonie oraz matką Seymoura Skinnera. Kiedyś złośliwie wołała na Seymoura „Klaps”, lecz obecnie jej charakterystycznym okrzykiem jest „SEYMOUR!”. Wobec swojego syna jest nadopiekuńcza, niemal ciągle go kontroluje, nie wspominając o tym, że wciąż jeszcze z nim mieszka.
Sheldon Skinner.
Zmarły maż Agnes i ojciec Seymoura. Żołnierz w czasie II wojny światowej w armii pod dowództwem Abe’a Simpsona.
Dave Shutton.
Dziennikarz pracujący dla Springfield Shopper. To on był świadkiem złapania trójokiej ryby przez Barta w 4 odcinku 2 sezonu.
Disco Stu.
Fan muzyki dyskotekowej mieszkający w Springfield. Zawsze mówi rymując. Uzależnił się w latach siedemdziesiątych od cukru pudru, potocznie nazywanego kokainą.
Gil.
Gil to nerwowy mężczyzna w średnim wieku mający ogromne problemy z utrzymaniem stałej pracy i wiecznego pecha. Jego cechą charakterystyczną jest to, iż zawsze mówi do siebie w trzeciej osobie („Old Gil”- (tłum.) „Stary Gil”). W czasie trwania serialu zmieniał pracę wielokrotnie. Był między innymi pośrednikiem w sprzedaży nieruchomości, sprzedawcą butów, sprzedawcą dzwonków do drzwi, sprzątaczem, sprzedawcą samochodów i prawnikiem.
Hans Moleman.
Jego prawo jazdy wystawione jest na nazwisko Ralph Mellish. Wszyscy jednak mówią na niego Hans Moleman (ang. moleman = człowiek-kret). Jest łysy, pomarszczony, malutki, chodzi o lasce i prawie nic nie widzi pomimo grubych szkieł. Może więc trudno zgadnąć z wyglądu, ale Hans ma 31 lat. Jak sam przyznaje, picie zrujnowało mu życie. Moleman ma okropnego pecha i bardzo często spotykają go niebezpieczne wypadki, z których jednak wychodzi cało. Prawdopodobnie przespał się z babcią Larsa Ulricha (perkusisty Metalliki).
Jasper Beardley.
Jasper Beardley to najlepszy przyjaciel Abrahama Simpsona. To jeden ze starszych mieszkańców Springfield. Mieszka w domu starców. Jego charakterystyczną cechą jego długa siwa broda. Oprócz tego ma również drewnianą nogę.
Mądrala.
O nim dokładnie nic nie wiadomo. Często ma siwiznę na głowie, często jest łysawy i często ma wąsy. I zawsze widzimy go w roli sklepikarza lub osoby która wypowie swoje zdanie na dany temat. Ale jego główną cechą charakterystyczną jest to, że wykazuje się ogromną sarkastycznością wypowiedzi. Jest złośliwy, nie omieszka wytknąć niedoskonałości i tym bardziej nie sprawia mu to przykrości jak kogoś urazi. Dodatkowo, mimo jego ciągle zmieniającego się wyglądu i roli to głos ma zawsze ten sam.
Piszczyk.
Jest to idealny przykład dojrzewania u chłopców – pryszcze, mutacja i desperackie poszukiwanie pieniędzy. Taki człowiek często myśli z pomocą nadzorcy czy szefa. Nigdy samemu. Często pracuje jako kasjer w kinie czy kelner w Krusty Burger.
Profesor Frink.
Profesor John IQ Nerdelbaum Frink Junior – bohater drugoplanowy. Głos podkłada mu Hank Azaria, a po raz pierwszy pojawił się w odcinku "Old Money". To lokalny naukowiec i wykładowca na uczelni w Springfield. Mimo olbrzymiej inteligencji jest on dość roztargniony. Frink często stosuje swoje dziwaczne wynalazki chcąc pomóc miastu, zwykle w sytuacjach kryzysowych (szczególnie podczas odcinków serii "Straszny domek na drzewie"), lecz na ogół jedynie wszystko one komplikują.
Przytakiwacz.
Przytakiwacz (ang. "Yes-Man") – człowiek, który pracuje w różnych miejscach wyższej klasy. Zawsze wygląda tak samo – czarne włosy w ząbek, wąsy i małe oczy. Ważny jest jednak jego charakterystyczny głos – mówi piskliwym i skrzekliwym głosem z dziwnym przeciąganiem słowa „tak”. W jednym odcinku tłumaczy się, że to z powodu udaru.
Szalona Kociara.
Szalona kobieta, której zajęciem jest zbieranie kotów. W odcinku [18x13] ‘Springfield Up’ dowiadujemy się, że była adwokatem i lekarzem. Jej jedyną bliską osobą był rudy kocur. Oszalała zapewne od nadmiaru pracy. W jednym z odcinków Marge pomaga jej uporać się z nałogiem zbieractwa jednak bezskutecznie.
Pozostałe.
Bóg.
Jako jedyny w serialu ma 5 palców u ręki. Nosi długą siwą brodę i sandały. Odegrał ważną rolę w odcinku „Homer heretykiem”, gdzie odwiedził Homera w śnie, tuż po odrzuceniu przez niego wiary chrześcijańskiej.
Jebediah Springfield.
Legendarny założyciel Springfield, którego pomnik znajduje się w centrum miasta. Jego pełne imię i nazwisko to Jebediah Obediah Zabiedajah Springfield. W odcinku „Lisa ikonoplastką” Lisa odkrywa, że Jebediah Springfield naprawdę nazywał się Hans Sprungfeld i był piratem, co jednak ukryła.
Kang i Kodos.
Kosmici, którzy często pojawiają się w serialu, głównie w serii odcinków "Straszny domek na drzewie", pochodzą z planety „Rydel 7". W 10 odcinku 26 sezonu porywają rodzinę Simpsonów, aby ich rasa mogła ich rytualnie zjeść.

</doc>
<doc id="1298228" url="https://pl.wikipedia.org/wiki?curid=1298228" title="Granica dźwięku">
Granica dźwięku



</doc>
<doc id="1298230" url="https://pl.wikipedia.org/wiki?curid=1298230" title="Kamień runiczny Vérendrye’a">
Kamień runiczny Vérendrye’a

Kamień runiczny Vérendrye'a – domniemany kamień runiczny rzekomo odnaleziony ok. 1730 roku na pograniczu Stanów Zjednoczonych i Kanady przez ekspedycję Pierre’a Gaultiera de Varennesa et de la Vérendrye’a. Ma on dowodzić obecności wikingów w Ameryce Północnej na kilka wieków przed odkryciami Krzysztofa Kolumba, jednakże istnieje wiele wątpliwości co do jego autentyczności, ponieważ w dzienniku wyprawy nie ma na jego temat żadnej wzmianki, ani nawet informacji z „pierwszej ręki”. Informacje o znalezisku pochodzą dopiero z 1749 roku od szwedzkiego badacza Pehra Kalma.
Domniemana historia.
Według Kalma wyprawa Vérendrye’a odnalazła kamień w pobliżu miejscowości Minot w Dakocie Północnej. Miał się on znajdować na szczycie kamiennego kopca lub filara. Miejscowi Indianie zapytani o jego pochodzenie stwierdzili tylko, że znajdował się tam od zawsze. Kamień miał wymiary ok. 13×33 cm i z obu stron rzekomo pokryty był inskrypcją w nieznanym piśmie.
Vérendrye ujawnił Kalmowi, że wysłał artefakt do Quebecu, gdzie jezuiccy duchowni stwierdzili, że inskrypcja została wyryta w języku tatarskim (błąd ten wynikł zapewne z podobieństwa pisma orchońskiego do skandynawskich run). Następnie mieli wysłać go do Francji. Tu kończy się relacja Kalma, a kamienia od tej pory nikt nie widział. Nie ma też żadnej jego kopii. Pojawiły się doniesienia jakoby kamień wraz z innymi artefaktami trafił do kościoła w Rouen i zaginął po zbombardowaniu świątyni podczas II wojny światowej.
Pochodzenie kamienia.
Z powodu braku dokładnych informacji, miejsce domniemanego odkrycia pozostaje dyskusyjne. Amerykański historyk Hjalmar Holand uznał, że ekspedycja Vérendrye’a odnalazła kamień w 1738 roku na obszarze Mandanu, niedaleko dzisiejszego miasta Minot. Spekulował również, że inskrypcja, którą miał zawierać była w rzeczywistości pismem runicznym, dlatego potencjalnie łączył to znalezisko z kamieniem z Kensington, rzekomo pozostawionym w Minnesocie w 1362 roku przez nordycką ekspedycję. Część wikingów z tej wyprawy miała udać się z misją religijną na południe, a następnie wrócić z powrotem, ale z jakichś powodów nie była do tego zdolna i rzekomo zamieszkała wśród miejscowych Indian. Domniemanymi dowodami na to miałby być budynki Indian budowane według średniowiecznych nordyckich schematów, znajomość chrześcijaństwa przed przybyciem pierwszych osadników, niebieskie oczy u tubylców z obszaru Mandanu oraz kamień Vérendrye’a.
Z kolei ojciec Antoine Champagne zauważył, że w relacji Kalma wyprawa podróżowała konno, co nie mogło mieć miejsca w 1738 roku, ponieważ we wspomnianym rejonie ich wówczas nie było. Zasugerował również, że kamień mógł zostać odkryty w okolicach Pierre w Dakocie Południowej.
Gdyby tajemniczy kamień Vérendrye’a okazał się prawdziwy, mógłby potwierdzać autentyczność kamienia z Kensington i stanowiłby dowód na obecność Normanów w głębi kontynentu amerykańskiego. Ostatnia relacja naocznego świadka pochodzi jednak z XVIII wieku. Hjalmar Holand w 1911, 1928 i 1950 roku odwiedził Francję w poszukiwaniu zabytku, nie natrafił jednak na żaden jego ślad.

</doc>
<doc id="1298232" url="https://pl.wikipedia.org/wiki?curid=1298232" title="Port lotniczy Srihotto">
Port lotniczy Srihotto

Port lotniczy Srihotto (IATA: ZYL, ICAO: VGSY) – międzynarodowy port lotniczy położony 5 mil na północny wschód od Srihotto, w Bangladeszu.

</doc>
<doc id="1298244" url="https://pl.wikipedia.org/wiki?curid=1298244" title="Bromus inermis">
Bromus inermis



</doc>
<doc id="1298246" url="https://pl.wikipedia.org/wiki?curid=1298246" title="Air India Express">
Air India Express

Air India Express – indyjska tania linia lotnicza z siedzibą w Koczin. Właścicielem są linie lotnicze Air India.
Agencja ratingowa Skytrax przyznała liniom trzy gwiazdki.
Flota.
Flota linii Air India Express w czerwcu 2016.

</doc>
<doc id="1298250" url="https://pl.wikipedia.org/wiki?curid=1298250" title="Ferdinand Franz von Auersperg">
Ferdinand Franz von Auersperg

Ferdinand Franz von Auersperg (ur. 29 września 1655 w Wiedniu; zm. 22 lipca 1706 w Lublanie) – książę ziębicki w latach 1677-1706.
Ferdinand Franz von Auersperg był najstarszym synem Johanna Weikharda von Auersperga. Po śmierci ojca został księciem ziębickim, ale nigdy nie odwiedził Śląska. 15 lutego 1678 w Grazu poślubił hrabinę Marię Annę von Herberstein (zm. 1 lutego 1726). Z tego małżeństwa narodziła się córka Maria Theresa (ur. 20 października 1686 w Grazu; zm. 9 marca 1756 w Wiedniu), żona hrabiego Georga Siegmunda von Auersperga. Po śmierci Ferdinanda Franza księstwo ziębickie odziedziczył jego brat Franz Karl von Auersperg.

</doc>
<doc id="1298251" url="https://pl.wikipedia.org/wiki?curid=1298251" title="Platforma eksploatacyjna">
Platforma eksploatacyjna



</doc>
<doc id="1298252" url="https://pl.wikipedia.org/wiki?curid=1298252" title="Mazda Xedos 6">
Mazda Xedos 6

Mazda Xedos 6 – samochód osobowy segmentu D produkowany w latach 1992–1999. 
Mazda Xedos była odpowiedzią japońskiego producenta na Acurę, czy Infiniti, czyli ekskluzywne marki Hondy i Nissana. Model ten został zbudowany na platformie CA i był sprzedawany pod dwiema różnymi nazwami: w Europie była to Mazda Xedos 6 natomiast w Japonii Eunos 500. W Amerykańskich salonach miał być sprzedawany jako Amati 500, jednak plany związane z tym rynkiem nigdy nie doszły do skutku. W związku z tym na drogach Ameryki Północnej można było zobaczyć jedynie starszego brata Xedos 6, większego i bardziej luksusowego Xedosa 9, sprzedawanego tam pod nazwą Mazda Millenia.
Mazda Xedos 6 nigdy nie była oficjalnie sprzedawana na polskim rynku.
W czasie produkcji model ten nie przechodził żadnych poważnych ewolucji. Ewentualne zmiany dotyczą mocy silnika, wyposażenia standardowego i elementów, które można uznać za kosmetyczne.
Po 1994 auto przeszło największe przeobrażenie. Zostały zmienione między innymi kolory kierunkowskazów oraz kierownica. 
Pojawia się airbag pasażera i "immobilizer".
Wyposażenie.
Xedos 6 występował w trzech wersjach wyposażenia:
Już z założenia modele Xedos miały być bogate i ekskluzywne w stosunku do pozostałych modeli Mazdy. 
Od początku produkcji, w standardzie nabywca otrzymywał system ABS czy chociażby poduszkę powietrzną kierowcy.
Wyjątkiem pozostawał rynek niderlandzki gdzie można zaobserwować egzemplarze bez airbagu kierowcy.
Z biegiem lat lista wyposażenia standardowego poszerzała się, aczkolwiek większość egzemplarzy nawet z wczesnych lat produkcji zawierała bardzo dobre jak na owe czasy wyposażenie, obejmujące m.in.:
W standardzie znalazły się też aluminiowe felgi Enkei; w modelu 1.6 były to obręcze 14-calowe, zaś w wersji 2.0 - 15-calowe.
Mazda Xedos 6 nigdy nie miał opcji doposażenia o jakikolwiek system kontroli trakcji, czy też komputer pokładowy.
Wersje silnikowe.
Nabywcy na rynku europejskim mieli do wyboru dwie jednostki benzynowe: słabsza 1.6 dysponowała mocą od 107 do 113 KM. Mocniejszy silnik 2.0 zbudowany był w układzie V6 i legitymował się mocą od 140 do 144 KM.
Obie jednostki można było połączyć z 5-biegową skrzynią manualną, bądź z automatem o czterech przełożeniach.
Ponadto we wczesnych latach produkcji na rynku japońskim, samochód ten był dostępny ze wzmocnioną wersją europejskiej V6-stki. Legitymowała się ona mocą 170 KM.
Rok 1994 przyniósł obniżenie mocy wszystkich europejskich jednostek w celu spełnienia norm czystości emisji spalin Euro2. 
- dane dla pojazdów z manualną skrzynią biegów

</doc>
<doc id="1298253" url="https://pl.wikipedia.org/wiki?curid=1298253" title="Grand Prix Wielkiej Brytanii 1983">
Grand Prix Wielkiej Brytanii 1983

Grand Prix Wielkiej Brytanii 1983 (oryg. Marlboro British Grand Prix) – dziewiąta runda Mistrzostw Świata Formuły 1 w sezonie 1983, która odbyła się 16 lipca 1983, po raz 19. na torze Silverstone.
36. Grand Prix Wielkiej Brytanii, 34. zaliczane do Mistrzostw Świata Formuły 1.

</doc>
<doc id="1298256" url="https://pl.wikipedia.org/wiki?curid=1298256" title="Grand Prix Wielkiej Brytanii 1984">
Grand Prix Wielkiej Brytanii 1984

Grand Prix Wielkiej Brytanii 1984 (oryg. John Player British Grand Prix) – 10. runda Mistrzostw Świata Formuły 1 w sezonie 1984, która odbyła się 22 lipca 1984, po raz 11. na torze Brands Hatch.
37. Grand Prix Wielkiej Brytanii, 35. zaliczane do Mistrzostw Świata Formuły 1.

</doc>
<doc id="1298258" url="https://pl.wikipedia.org/wiki?curid=1298258" title="Dialekt wschodnioflamandzki">
Dialekt wschodnioflamandzki

Dialekt wschodnioflamandzki ("Uest-Vloams", "Oost-Vlaams") – zbiorcze określenie silnie zróżnicowanej grupy gwar języka flamandzkiego, używany w belgijskiej prowincji Flandria Wschodnia i holenderskiej Zelandii Flandryjskiej.

</doc>
<doc id="1298260" url="https://pl.wikipedia.org/wiki?curid=1298260" title="Grand Prix Wielkiej Brytanii 1985">
Grand Prix Wielkiej Brytanii 1985

Grand Prix Wielkiej Brytanii 1985 (oryg. Marlboro British Grand Prix) – ósma runda Mistrzostw Świata Formuły 1 w sezonie 1985, która odbyła się 21 lipca 1985, po raz 20. na torze Silverstone.
38. Grand Prix Wielkiej Brytanii, 36. zaliczane do Mistrzostw Świata Formuły 1.

</doc>
<doc id="1298264" url="https://pl.wikipedia.org/wiki?curid=1298264" title="Grand Prix Wielkiej Brytanii 1986">
Grand Prix Wielkiej Brytanii 1986

Grand Prix Wielkiej Brytanii 1986 (oryg. Shell Oils British Grand Prix) – dziewiąta runda Mistrzostw Świata Formuły 1 w sezonie 1986, która odbyła się 13 lipca 1986, po raz 12. na torze Brands Hatch.
39. Grand Prix Wielkiej Brytanii, 37. zaliczane do Mistrzostw Świata Formuły 1.

</doc>
<doc id="1298266" url="https://pl.wikipedia.org/wiki?curid=1298266" title="Breitenbachplatz (stacja metra)">
Breitenbachplatz (stacja metra)

Breitenbachplatz - stacja metra w Berlinie, w dzielnicy Dahlem, w okręgu administracyjnym Steglitz-Zehlendorf na linii U3. Stacja została otwarta w 1913.

</doc>
<doc id="1298267" url="https://pl.wikipedia.org/wiki?curid=1298267" title="Perfect Day (album)">
Perfect Day (album)

Perfect Day – drugi album studyjny niemieckiego zespołu Cascada, wydany został w 2007 roku. Zawiera covery takich utworów jak: "Sk8er Boi" Avril Lavigne, "Just like a Pill" Pink, "Because the Night" Patti Smith czy "What Hurts the Most" Marka Willsa. 
W pierwszym tygodniu sprzedaży w Wielkiej Brytanii album rozszedł się w nakładzie 50 tys. kopii, debiutując na 12 miejscu brytyjskiej list przebojów. W drugim tygodniu sprzedaż wzrosła do 100 tys. egzemplarzy, jednak album spadł na 16. pozycję. Następnie płyta zajęła wyższe, 9 miejsce po czym wypadła z pierwszej dziesiątki listy. Pod koniec roku, album osiągnął sprzedaż w nakładzie około 239 tys. egzemplarzy, dzięki czemu znalazł się na 64. miejscu najlepiej sprzedających się albumów w Wielkiej Brytanii w 2007 roku. Na początku 2008 roku "Perfect Day" otrzymała status platyny w Wielkiej Brytanii. Album wydano 4 marca 2008 roku w USA z nowym opracowaniem graficznym i listą utworów. Zadebiutowała wtedy na 70. miejscu listy Billboard 200.

</doc>
<doc id="1298268" url="https://pl.wikipedia.org/wiki?curid=1298268" title="Grand Prix Wielkiej Brytanii 1987">
Grand Prix Wielkiej Brytanii 1987

Grand Prix Wielkiej Brytanii 1987 (oryg. Shell Oils British Grand Prix) – siódma runda Mistrzostw Świata Formuły 1 w sezonie 1987, która odbyła się 12 lipca 1987, po raz 21. na torze Silverstone.
40. Grand Prix Wielkiej Brytanii, 38. zaliczane do Mistrzostw Świata Formuły 1.

</doc>
<doc id="1298269" url="https://pl.wikipedia.org/wiki?curid=1298269" title="Podbielskiallee">
Podbielskiallee

Podbielskiallee - stacja metra w Berlinie, w dzielnicy Dahlem, w okręgu administracyjnym Steglitz-Zehlendorf na linii U3. Stacja została otwarta w 1913.
Linki zewnętrzne.
Strona BVG

</doc>
<doc id="1298272" url="https://pl.wikipedia.org/wiki?curid=1298272" title="Ruiru">
Ruiru

Ruiru – miasto w południowej Kenii, w zespole miejskim Nairobi; ośrodek przemysłu spożywczego, włókienniczego, odzieżowego; instytut naukowy (badania nad uprawą kawy); węzeł kolejowy i drogowy. Około 490 tys. mieszkańców.
W mieście rozwinął się przemysłu spożywczy, włókienniczy oraz odzieżowy.

</doc>
<doc id="1298273" url="https://pl.wikipedia.org/wiki?curid=1298273" title="Chilperyk II (król Franków)">
Chilperyk II (król Franków)

Chilperyk II (ur. ok. 672, zm. 13 lutego 721) – król frankijski z dyn. Merowingów w latach 715–721, wstępując do zakonu przybrał imię „Daniel”.
Został wyciągnięty z klasztoru i obwołany marionetkowym królem w Paryżu przez antymajordoma Raganfreda – rywala Karola Młota.
Raganfred pomaszerował z Chilperykiem II i wojskiem do Kolonii w celu zaanektowania skarbu koronnego, ale został pokonany przez Karola Młota w bitwie pod Vincy koło Cambrai (716 r.).
Raganfred uciekł za granicę, zaś Karol Młot nie obalił Chilperyka II, a nawet ustanowił go zwierzchnim królem. Był to krok polityczny – Karolowi Młotowi chodziło o osłabienie czujności nieprzychylnego mu możnowładztwa: władzę formalnie sprawował król, a w rzeczywistości jego majordom Karol Młot.

</doc>
<doc id="1298274" url="https://pl.wikipedia.org/wiki?curid=1298274" title="Family Circle Cup 2008">
Family Circle Cup 2008

Tenisowy turniej WTA Family Circle Cup 2008 odbył się w dniach 12 - 20 kwietnia w amerykańskim Charleston na kortach ziemnych. Pula nagród wyniosła 1 340 000 dolarów amerykańskich.

</doc>
<doc id="1298275" url="https://pl.wikipedia.org/wiki?curid=1298275" title="Grand Prix Wielkiej Brytanii 1988">
Grand Prix Wielkiej Brytanii 1988

Grand Prix Wielkiej Brytanii 1988 (oryg. Shell Oils British Grand Prix) – ósma runda Mistrzostw Świata Formuły 1 w sezonie 1988, która odbyła się 10 lipca 1988, po raz 22. na torze Silverstone.
41. Grand Prix Wielkiej Brytanii, 39. zaliczane do Mistrzostw Świata Formuły 1.

</doc>
<doc id="1298278" url="https://pl.wikipedia.org/wiki?curid=1298278" title="Po zmierzchu">
Po zmierzchu

 – powieść japońskiego pisarza Harukiego Murakamiego z 2004 roku.
Zarys fabuły.
Akcja powieści rozgrywa się w Tokio, w ciągu jednej nocy. Narrator przygląda się miastu oraz jego mieszkańcom. Odwiedza nocne restauracje, love hotel, dom na przedmieściach, podziemia wieżowca, bary. Spotyka tam bohaterów powieści: studentkę z dobrej rodziny, chińską prostytutkę, gangstera, studenta grającego na puzonie, byłą zawodniczkę kobiecych zapasów, dziewczynę uciekającą przed żądną zemsty mafią oraz tajemniczego informatyka, pracującego nocami.
Wydania.
W Japonii powieść ukazała się po raz pierwszy w 2004 roku. Trzy lata później przetłumaczono ją na język angielski. W Polsce w 2007 roku wydało ją Wydawnictwo Muza.

</doc>
<doc id="1298282" url="https://pl.wikipedia.org/wiki?curid=1298282" title="Ruben Rausing">
Ruben Rausing

Ruben Rausing (ur. 17 czerwca 1895 Raus koło Helsingborgu, Szwecja - zm. 10 sierpnia 1983) – szwedzki przedsiębiorca, założyciel przedsiębiorstwa Tetra Pak. Ukończył sztokholmską Szkołę Ekonomii w roku 1918, a następnie kształcił się na uniwersytecie Columbia w Nowym Jorku.
W roku 1929 wspólnie ze Erikiem Wallenbergiem założył pierwszą w Szwecji specjalistyczną fabrykę opakowań.
Źródła:

</doc>
<doc id="1298283" url="https://pl.wikipedia.org/wiki?curid=1298283" title="Gare de Saint-Raphaël-Valescure">
Gare de Saint-Raphaël-Valescure

Gare de Saint-Raphaël-Valescure – stacja kolejowa w Saint-Raphaël, w regionie Prowansja-Alpy-Lazurowe Wybrzeże, we Francji. Znajdują się tu 3 perony.

</doc>
<doc id="1298287" url="https://pl.wikipedia.org/wiki?curid=1298287" title="Nawozy U">
Nawozy U

Nawozy U - nawozy dolistne utrudniające rozwój chorób i szkodników roślin. 
Te ich właściwości „U” wykorzystuje się przy opracowywaniu programu opryskiwania i dokarmiania dolistnego nimi roślin w Integrowanej Produkcji Owoców. 
Z punktu widzenia dokarmiania wyróżnia się:
Z punktu widzenia utrudniania rozwoju na roślinie patogenów nawozy „U” dzieli się na:
Nawozy „U” są nieszkodliwe dla owadów dorosłych, w tym dla nalatujących np. pszczół, trzmieli, muchówek, natomiast uniemożliwiają one owadom przechodzenie cyklu rozwojowego na roślinie gdyż niszczą najmłodsze stadia, tj. jaja i młode larwy.
W Polsce pierwszym nawozem „U” zasadowym była Florogama „O”, a pierwszym nawozem „U” octanowym był Ekolist.

</doc>
<doc id="1298289" url="https://pl.wikipedia.org/wiki?curid=1298289" title="Delft Zuid">
Delft Zuid

Delft Zuid – przystanek kolejowy w Delfcie, w prowincji Holandia Południowa, w Holandii. Znajdują się tu 2 perony.

</doc>
<doc id="1298294" url="https://pl.wikipedia.org/wiki?curid=1298294" title="Maria Anna de Bourbon">
Maria Anna de Bourbon

Maria Anna de Bourbon, fr. "Marie Anne de Bourbon" (ur. 2 października 1666, w Vincennes – zm. 3 maja 1739, w Paryżu) – nieślubna córka króla Ludwika XIV Burbona i Ludwiki de la Vallière. Nazywana była "Pierwszą Mademoiselle de Blois", przez małżeństwo została księżną Conti.
Jej matka urodziła ją w tajemnicy w podparyskim Château de Vincennes. Jej ojciec uznał ją w maju 1667. W pierwsze urodziny jej matka urodziła kolejne nieślubne dziecko króla. Był to jedyny brat Marii Anny, który przeżył niemowlęctwo i również został uznany przez ojca – Ludwika, hrabiego Vermandois (1667-1683). Maria Anna została ulubienicą króla i uważana była za jego najpiękniejszą córkę. Ludwik XIV zadbał nie tylko o jej byt materialny ale również wysoki status społeczny, nigdy wcześniej niedostępny nieślubnym dzieciom królewskim we Francji. Przed ślubem nosiła tytuł "Mademoiselle de Blois", który później przeszedł na jedną z jej przyrodnich sióstr.
16 stycznia 1680, w Saint-Germain-en-Laye poślubiła swojego kuzyna – Ludwika Armanda I, księcia Conti. Było to pierwsze w historii Francji małżeństwo między księciem krwi, a nieślubną córką królewską. Z okazji ślubu Ludwik XIV dał córce milion liwrów. Noc poślubna małżonków okazała się katastrofą i żadne z nich nie chciało już więcej dzielić ze sobą łoża. Trzy lata po ślubie zmarł brat Marii Anny, co bardzo przeżyła. W 1685 Maria zachorowała na ospę, od niej zaś zaraził się Ludwik Armand. Księżna zdołała wyzdrowieć, jej mąż zmarł natomiast po pięciu dniach choroby. Od tego momentu nazywana była księżną-wdową Conti lub "Douairière".
W 1710 zmarła matka Marii Anny, która po opuszczeniu dworu królewskiego przeżyła 30 lat w klasztorze karmelitanek. Maria Anna odziedziczyła po matce tytuł "księżnej de le Vallière". W 1713 Maria Anna kupiła "Hotel de Lorge", na ulicy Saint-Augustin w Paryżu. Mieszkała tam od 1715 roku. W 1716 kupiła "Château de Choisy". Obie nieruchomości pozostały w jej posiadaniu do śmierci. W 1718 kupiła jeszcze "Château de Champs-sur-Marne", który później przekazała swojemu kuzynowi, Karolowi Franciszkowi de la Baume Le Blanc, markizowi de la Vallière.
Maria Anna nie straciła swojej urody wraz z wiekiem. Była bardzo blisko ze swoim ojcem i przyrodnim bratem Wielkim Delfinem. To ona zapoznała swojego brata z jego przyszłą morganatyczną żoną – Emilią de Choin. Natomiast źle układały się jej stosunki z przyrodnimi siostrami: Ludwiką Franciszką (1673-1743) i Franciszką Marią (1677-1749). Podczas regencji Filipa Orleańskiego, jej szwagra, Maria Anna była odpowiedzialna za edukację młodej narzeczonej króla Ludwika XV. Narzeczoną tą była infantka Marianna Wiktoria Hiszpańska, która przybyła do Francji w 1725 i nazywana była na dworze "l'Infante-reine" ("Królowa-infantka"). Do małżeństwa jednak nie doszło i Mariannę Wiktorię odesłano do Hiszpanii, a Ludwik XV poślubił znacznie starszą od siebie Marię Leszczyńską.
Maria Anna zmarła bezdzietnie w 1739, została pochowana w kaplicy Naszej Panny, w kościele Saint Roch w Paryżu. Żyła najdłużej ze wszystkich dzieci Ludwika XIV.
Rodzeństwo.
Rodzone: 
Przyrodnie:

</doc>
<doc id="1298296" url="https://pl.wikipedia.org/wiki?curid=1298296" title="SAP Open 2007">
SAP Open 2007

SAP Open 2007 – tenisowy turniej ATP World Tour rangi ATP International Series z cyklu SAP Open rozgrywany w dniach 12–18 lutego 2007 roku w San Jose na kortach twardych w hali o puli nagród 436 000 dolarów amerykańskich.

</doc>
<doc id="1298297" url="https://pl.wikipedia.org/wiki?curid=1298297" title="Bahuszeusk">
Bahuszeusk

Bahuszeusk (, "Bahuszeusk"; , "Boguszewsk") – osiedle typu miejskiego na Białorusi w obwodzie witebskim, w rejonie sieneńskim, 60 km od Witebska i 40 km od Orszy; 3,1 tys. mieszkańców (2010).
W południowej części miejscowości znajduje się ośrodek badań nad bronią biologiczną. Zlokalizowana jest tu także placówka opieki nad dziećmi z problemami w rozwoju psychofizycznym oraz stacja kolejowa Bahuszeuskaja, położona na linii Witebsk - Orsza.
W Bahuszeusku w roku 1912 urodził się ambasador ZSRR w PRL w latach 1957–1961 – Piotr Abrasimow.

</doc>
<doc id="1298301" url="https://pl.wikipedia.org/wiki?curid=1298301" title="Njankopon">
Njankopon

Njankopon – „Zaprawdę Wielki Njame”, jeden z wielkich bogów ludu Akan z Ghany (obok Njame i Odomankomy).
Pierwotnie był bóstwem klanowym które z czasem przekształciło się w boga nieba i płodności. Aszantowie widzą w nim boga Słońca uosobionego w osobie króla.

</doc>
<doc id="1298304" url="https://pl.wikipedia.org/wiki?curid=1298304" title="Josef Mikl">
Josef Mikl

Josef Mikl (ur. 8 sierpnia 1929 w Wiedniu, zm. 29 marca 2008 tamże) – austriacki malarz i grafik.
W latach 1946-1948 uczęszczał do średniej szkoły graficznej (Höhere Graphische Bundes- Lehr- und Versuchsanstalt) w Wiedniu, a następnie w latach 1948-1955 studiował na wiedeńskiej Akademii Sztuk Pięknych u Josefa Dobrowsky'ego. W 1956 utworzył (razem z Wolfgangiem Holleghą, Markusem Prachenskym i Arnulfem Rainerem) grupę artystyczną pn. "Galerie nächst St. Stephan". W 1964 uczestniczył w wystawie sztuki współczesnej documenta 3, a w 1977 - w documenta 6. W 1968 reprezentował Austrię na Biennale w Wenecji. W latach 1969-1997 był profesorem w Akademii Sztuk Pięknych w Wiedniu.
Josef Mikl reprezentował w swoich pracach realizm abstrakcyjny z ludzką figurą jako głównym tematem. Duże znaczenie przywiązywał do rysunku.
W 1990 został odznaczony medalem Österreichisches Ehrenzeichen für Wissenschaft und Kunst.

</doc>
<doc id="1298305" url="https://pl.wikipedia.org/wiki?curid=1298305" title="The Formation of Damnation">
The Formation of Damnation

The Formation of Damnation – dziewiąty album studyjny amerykańskiej grupy muzycznej Testament. Wydawnictwo ukazało się 29 kwietnia 2008 roku nakładem wytwórni muzycznej Nuclear Blast. Nagrania dotarły do 59. miejsca listy Billboard 200 w Stanach Zjednoczonych sprzedając się w nakładzie 11 tys. egzemplarzy w przeciągu tygodnia od dnia premiery. Materiał był promowany teledyskiem do utworu „More Than Meets the Eye”, który wyreżyserował Kevin Custer.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1298306" url="https://pl.wikipedia.org/wiki?curid=1298306" title="Franz Sacher">
Franz Sacher

Franz Sacher (ur. 1816 w Wiedniu, zm. 1907 w Baden) – austriacki cukiernik, znany ze stworzenia tortu Sachera. Jego syn Eduard Sacher założył hotel nazywany Hotelem Sacher, w którym główną atrakcją była możliwość skosztowania tortu Sachera.

</doc>
<doc id="1298311" url="https://pl.wikipedia.org/wiki?curid=1298311" title="Leon Konrad Gliński">
Leon Konrad Gliński



</doc>
<doc id="1298312" url="https://pl.wikipedia.org/wiki?curid=1298312" title="Khiou">
Khiou

Khiou – u wyspiarzy z Ulithi w Karolinach bóg nieba. Był synem Lugeilanga i przyrodnim bratem Iolofatha.

</doc>
<doc id="1298313" url="https://pl.wikipedia.org/wiki?curid=1298313" title="Mülheim (Ruhr) Styrum">
Mülheim (Ruhr) Styrum

Mülheim (Ruhr) Styrum – stacja kolejowa w Mülheim an der Ruhr, w kraju związkowym Nadrenia Północna-Westfalia, w Niemczech. Znajdują się tu 2 perony.

</doc>
<doc id="1298318" url="https://pl.wikipedia.org/wiki?curid=1298318" title="Pułk Kielecki">
Pułk Kielecki

1 Pułk Kielecki – pułk piechoty polskiej okresu powstania styczniowego. Wchodził w skład Dywizji Krakowskiej.
Jego dowódcą był major Julian Rosenbach.

</doc>
<doc id="1298322" url="https://pl.wikipedia.org/wiki?curid=1298322" title="Pułk Miechowski">
Pułk Miechowski

2 Pułk Miechowski – pułk piechoty polskiej okresu powstania styczniowego. Wchodził w skład Dywizji Krakowskiej.
Jego dowódcą był podpułkownik Bogdan.

</doc>
<doc id="1298325" url="https://pl.wikipedia.org/wiki?curid=1298325" title="Mark Todd">
Mark Todd

Mark James Todd (ur. 1 marca 1956 w Cambridge) – nowozelandzki jeździec sportowy. Wielokrotny medalista olimpijski.
Sukcesy odnosił we Wszechstronnym Konkursie Konia Wierzchowego, choć startował także w skokach (również na igrzyskach). Pierwszy złoty medal wywalczył w 1984 w Los Angeles, cztery lata później obronił tytuł. Dwukrotnie był mistrzem świata w drużynie. Największe sukcesy odnosił na "Charismie". W 2004 był trenerem w nowozelandzkiej ekipie na igrzyska.

</doc>
<doc id="1298326" url="https://pl.wikipedia.org/wiki?curid=1298326" title="Wiesbaden-Erbenheim (przystanek kolejowy)">
Wiesbaden-Erbenheim (przystanek kolejowy)

Wiesbaden-Erbenheim – przystanek kolejowy w Wiesbaden, w kraju związkowym Hesja, w Niemczech. Znajduje się tu 1 peron.

</doc>
<doc id="1298327" url="https://pl.wikipedia.org/wiki?curid=1298327" title="System zarządzania bazami danych">
System zarządzania bazami danych



</doc>
<doc id="1298329" url="https://pl.wikipedia.org/wiki?curid=1298329" title="Pułk stopnicki">
Pułk stopnicki

3 Pułk Stopnicki – pułk piechoty polskiej okresu powstania styczniowego. Wchodził w skład Dywizji Krakowskiej.
Oddział został sformowany na terenie dawnych województw sandomierskiego i krakowskiego. Jego dowódcą był podpułkownik Karol Kalita-Rębajło.
Działania zbrojne.
Kalita-Rębajło stoczył kilka zwycięskich bitew: pod Mierzwinem 5 grudnia 1863, pod Hutą Szczeceńską (Szczecno, Ujny, Chmielnik) 9 grudnia 1863 oraz pod Lubienią. 17 stycznia 1864 stoczył bitwę w rejonie wiosek: Lubienia, Brody i Bór Kunowski. Rosjanie zaatakowali oddział podczas jego postoju w Borze Kunowskim.
12 stycznia 1864 ppłk Kalita-Rębajło otrzymał rozkaz od gen Hauke-Bosaka pomaszerowania na Opatów i zdobycia go. Pułk opuścił obóz i przez Orłowiny, Nową Słupię, Chylice dotarł 17 stycznia do Brodów. Tam dowódca pułku został uprzedzony o zbliżaniu się do Brodów oddziału rosyjskiego pod dowództwem płk Suchonina złożonego z dwóch rot i znajduje się już w odległości czterech kilometrów.
Natychmiast na główny trakt Iłża-Brody został skierowany do powstrzymania marszu Rosjan 1 batalion mjr Stanisława Jagielskiego (1 i 2 kompania), zaś wydzielona z tego batalionu 3 kompania pod dowództwem kpt Bezdziedy - na prawo boczną drogą dla osłony pułku z tamtego kierunku. Natomiast 2 batalion kpt Postawki (5 i 6 kompania) stanowił drugi rzut taktyczny pułku, a jego 4 kompania została odwodem pułku. Tak uszykowany pułk 1 batalionem zajął wieś Lubienię, mając ukryty z nią 2 batalion z odwodem pułku. Rosjanie zauważyli ruch 3 kompanii powstańców i gwałtownie na nią uderzyli. W tym momencie ppłk Kalita-Rębajło rozkazał pierwszemu batalionowi natychmiast nacierać, co zaskoczyło Rosjan, gdyż nie zdawali sobie sprawy z wielkości sił powstańczych, ani ich rozmieszczenia. Rosjanie nie wytrzymali nacisku powstańców i wycofywali się do lasu. 3 Pułk Stopnicki podążył za nimi, cały czas naciskając ich. Z tego powodu Rosjanom nie udało się przygotować do obrony Iłży, co wykorzystali powstańcy wdzierając się do miasta. Wywiązała się gwałtowna i zacięta walka. Ranny płk Suchonin wraz z garstką swoich żołnierzy schronił się w jednym z budynków na rynku, a pozostali zbiegli w kierunku Radomia. Walka w mieście trwała kilka godzin, zdobywano dom po domu, jednak nie zdołano zniszczyć broniącej się zażarcie grupy płk Suchonina. Z obawy by nadchodzące z Lipska posiłki rosyjskie nie zdołały w nocnej walce rozbić pułku, ppłk Kalita-Rębajło rozkazał odtrąbić sygnał do odwrotu. Po zakończeniu bitwy pod Iłżą Kalita-Rębajło awansował do stopnia pułkownika. 
Po ściągnięciu wszystkich oddziałów pułk wyruszył do Jasieńca Iłżeckiego, a po chwilowym postoju zapuścił się w lasy iłżeckie. Według Leona Ratajczyka straty powstańców w bitwie wynosiły 9 zabitych, 5 rannych i 8 zaginionych.
Spodziewając się pogoni pod Wąchockiem, powstańcy przekroczyli Kamienną i udali się do osady Kaczka znajdującej się w głębi niedostępnych lasów siekierzyńskich. Po krótkim postoju skierowali się w stronę Wierzbnika, by dotrzeć o zmierzchu do Krzyżowej Woli.
19 stycznia 1864 pułk stanął w okolicy Ostrych Górek, cztery kilometry na północny zachód od Radkowic. Następnego dnia około godziny jedenastej został zaatakowany przez oddział płk Alenicza. Niestety rozmieszczenie pułku osobnymi kompaniami wokół tej miejscowości oraz brak dobrze działających ubezpieczeń kompanijnych uniemożliwiło płk Kalicie działanie całością sił oddziału. Walka trwała godzinę, podczas której każda kompania działała na własną rękę. Przeciwnik, pomimo że dysponował znaczną przewagą (siedem rot piechoty i dwustu kawalerzystów), nie zdołał pokonać powstańców i nie zdając sobie sprawy z panującego po polskiej stronie bałaganu, zarządził odwrót.
Zaraz po zakończeniu boju i zebraniu rannych pułk ruszył do Bodzentyna. Po odpoczynku w Bodzentynie pułk pomaszerował w Góry Świętokrzyskie do swojego starego obozu w Cisowie. Z powodu dochodzących wieści o koncentracji znacznych sił rosyjskich złożonych z kilku pułków liniowych oraz oddziału gwardii carskiej i kozaków, płk Kalita-Rębajło postanowił przedrzeć się koło Chmielnika na teren województwa krakowskiego. Niedaleko tej miejscowości, w Drugni, dowódca pułku został powiadomiony o podporządkowaniu oddziału nowemu dowódcy Dywizji Sandomierskiej, płk Ludwikowi Topór-Zwierzdowskiemu. Dowódcy Dywizji Sandomierskiej towarzyszył szef sztabu II Korpusu Powstańczego płk Kurowski, z którym płk Kalita-Rębajło już wcześniej popadł w konflikt. Niestety poglądy płk Kality na sposób powadzenia działań okazały się sprzeczne z poglądami nowego dowódcy dywizji, którego popierał płk Kurowski. W efekcie wykorzystując to, że płk Kalita-Rębajło zachorował, płk Topór-Zwierzdowski zaproponował urlop zdrowotny dowódcy 3 Pułku Stopnickiego, a ten się zgodził.
Wzrost aktywności II Korpusu Powstańczego zmuszał dowództwo carskie do podjęcia nowego wysiłku dla rozprawienia się z oddziałami gen Hauke-Bosaka jeszcze na początku 1864. W połowie lutego rozpoczął się marsz koncentryczny kolumn wojsk rosyjskich z Radomia, Kielc, Jędrzejowa, Miechowa, Stopnicy w kierunku Gór Świętokrzyskich. Łączne siły rosyjskie w tej akcji wynosiły ok. 4500 ludzi. Większość Dywizji Sandomierskiej, której trzon stanowił 3 Pułk Stopnicki, skoncentrowała skoncentrowała się w Cisowie. Gen Hauke-Bosaka nie było na miejscu, jako najwyższy rangą, dowództwo objął płk Kurowski, który pod wpływem gen Mierosławskiego pragnął zdobywać miasta. Obowiązujące wytyczne dowódcy II Korpusu nakazywały postawę ofensywną, jednakże w krótkim czasie sytuacja diametralnie się zmieniła. Pomimo tego Kurowski wraz Topór-Zwierzdowskim zignorowali ten fakt. Płk Kurowski postanowił zdobyć Opatów, a dowódcy batalionów nie zdołali przekonać go do zmiany zdania. Walka o zdobycie Opatowa skończyła się tak jak i o zdobycie Miechowa, czyli przegraną, płk Kurowski zawiódł w obu przypadkach jako dowódca. 3 Pułk Stopnicki uległ rozbiciu i już nigdy nie został w pełni odtworzony.

</doc>
<doc id="1298331" url="https://pl.wikipedia.org/wiki?curid=1298331" title="Saksoński białogon">
Saksoński białogon

Saksoński białogon – rasa gołębia domowego.
Pochodzenie.
Saksoński białogon pochodzi z Saksonii, należy do grupy 5. Turyńczycy mają także swojego białogona, podobnie hodowcy południowych Niemiec. Wszystkie łączy wspólny rysunek, ale różnią inne szczegóły. Południowoniemieckie białogony mają koronkę, turyńskie i saksońskie nie mają żadnych ozdób na głowie. Saksońskie białogony mają zaś bogato upierzone nogi, czyli tzw. łapcie. Ponadto wszystkie one różnią się pewnymi szczegółami w budowie. Saksoński białogon ma typową dla saksońskich gołębi barwnych budowę. Gdyby pozbawić go łapci, to w żadnym wypadku nie mógłby być uznany za białogona pochodzącego z Lasu Turyńskiego i okolic, bowiem gołębie z Turyngii charakteryzuje inna budowa i sposób poruszania się.
W 1818 roku w książce pt. "Farbentaube" (Gołębie barwne) opisane zostały gołębie z małą białą łyską i białym ogonem. Później w literaturze niemieckiej opisywano je regularnie (Ch. Buhle, G. Prütz i inni) i donoszono, że z takim rysunkiem występują gołębie z upierzonymi nogami jak i gładkonogie. Nie rozróżniano wówczas między saksońskimi, turyńskimi, południowoniemieckimi, a także śląskimi białogonami. Regionalne rasy uformowały się znacznie później.
Budowa.
Saksoński białogon jest gołębiem typu polnego; gołębiem silnym, o niskiej postawie, zawsze gładkogłowym, za to o mocno upierzonych nogach. Łapcie tworzą dobrze wypełniony piórami półokrąg. Za krótkie łapcie oraz braki w upierzeniu łapci uważa się za duży błąd. Bogate w pióra łapcie sprawiają wrażenie, że ma się do czynienia z gołębiem niezbyt dużym, ale za to krępym, pewnie stojącym na podłodze lub miejscu swojego odpoczynku. Słabą budowę uznaje się za dużą wadę. 
Jak u wszystkich gołębi saksońskich, głowa białogona jest okrągła, lecz nieco podłużna, a dziób średniej wielkości z niewielkimi nosówkami, biało przypudrowanymi. Czoło powinno być dobrze wysklepione. Płaskie i mało wysklepione czoło jest cechą dyskwalifikującą. Centralnie osadzone w głowie oczy u gołębi czarnych, niebieskich, niebieskopłowych, grochowych niebieskopłowych oraz miedzianych są ciemne, u czerwonych i żółtych zaś od pomarańczowych do żółtych. W miedzianej odmianie dopuszcza się szaroczarny kolor oczu. Wokół oczu u wszystkich odmian białogonów saksońskich powinna być wąska brew, u czerwonych i żółtych od bladej do czerwonej, u pozostałych odmian barwnych ciemna. Dopuszcza się pewne odstępstwo u odmiany miedzianej. Jasna brew u niej nie jest uznawana za wadę. 
Głowa osadzona jest na średniej długości szyi, szerokiej przy piersi. A więc i pierś jest szeroka, dobrze wysklepiona i dość nisko osadzona. Te cechy budowy są charakterystyczne dla większości gołębi barwnych z Saksonii. Ponadto saksońskie białogony mają szerokie plecy, zwarty ogon, a także szerokie skrzydła, dobrze przylegające do dość długich pleców. Chociaż stoją na stosunkowo wysokich nogach, głęboko osadzonych w korpusie, to jednak dzięki bogatym w pióra łapciom, nie wydają się być gołębiami wysokimi. Te wszystkie cechy czynią białogony saksońskie gołębiami eleganckimi i harmonijnie zbudowanymi. Za krótkie łapcie oraz braki w upierzeniu łapci uważa się za duży błąd.
Rysunek i kolory.
U gołębi należących do grupy 5 (barwne), prawidłowy rysunek oraz jakość kolorów odgrywają niebagatelną rolę. Należy zwracać szczególną uwagę na rysunek i barwę saksońskich białogonów. U saksońskich białogonów biały jest ogon i pokrycie ogona, ponadto czółko, które nie powinno być ani za małe, ani też za duże. Białe cętki na głowie oraz brak białego czółka uważa się za dużą wadę w upierzeniu. Za błąd uważa się także mniej niż dwanaście białych sterówek w ogonie.
Zwracać należy również uwagę na granicę pomiędzy bielą ogona a kolorowym upierzeniem na plecach. Zdecydowana i prosta powinna być granica między białymi piórami pokrycia ogona a kolorowym korpusem. Błędem jest biały klin i białe pióra w okolicach odbytu, oraz nalot podobny do pleśni na klinie. Pozostałe upierzenie, a więc głowa (z wyjątkiem małego czółka, wielkości fasolki), szyja, piersi, skrzydła, brzuch i plecy są kolorowe. Ze względu na występowanie u białogonów białej, niewielkiej łyski na głowie, dotykającej dzioba, ale nie szerszej niż woskówki, niełatwe jest osiągnięcie właściwego koloru dzioba. Dużym błędem jest jasna górna część dzioba u niebieskich i czarnych, oraz dziób z ciemniejszym nalotem u czerwonych i żółtych.
Dotąd znane i hodowane są białogony czarne z białymi pasami lub biało łuskowate. Biało łuskowate występują bez lub z rysunkiem zięby. Również licznie występują niebieskie bez lub z czarnymi albo białymi pasami, a także niebieskie biało łuskowate, niebieskie grochowe, niebieskopłowe bez lub z czarnymi albo białymi pasami, niebieskopłowe biało łuskowate, grochowe niebieskopłowe, czerwone, żółte i miedziane. Wszystkie kolory powinny być czyste i zdecydowane. Korpus u miedzianych powinien być czarny, o zdecydowanym i wyraźnym połysku, a tarcze skrzydeł kasztanowe, końce piór czarne lub z czarnym obramowaniem, lotki zaś na zewnątrz czarne, bez lub z brązowym rysunkiem zięby, wewnątrz, przy stosinie brązowe. Dopuszczalny jest słaby nalot na łapciach, po bokach korpusu i na klinie. Jednakże dużym uchybieniem jest u gołębi niebieskich rdzawy nalot i nierównomiernie rozłożony kolor, oraz brak połysku u czarnych, czerwonych i żółtych, a także bardzo ubogie pasy i łuskowatość. 
Saksońskim białogonom nakłada się obrączki o średnicy 11 milimetrów.

</doc>
<doc id="1298332" url="https://pl.wikipedia.org/wiki?curid=1298332" title="Zespół Szkół im. Stanisława Staszica w Pile">
Zespół Szkół im. Stanisława Staszica w Pile

Zespół Szkół im. Stanisława Staszica w Pile (popularna nazwa to „Nafta”)
W skład Zespołu Szkół wchodzi Liceum Ogólnokształcące.
Historia.
Historia szkoły to 45 letnia tradycja w kształceniu kolejnych pokoleń młodzieży miasta Piły, powiatu pilskiego i powiatów ościennych. W środowisku szkoła znana jest jako „Nafta”, bo do 1990 roku, przez okres 30 lat kształciła wyspecjalizowaną kadrę dla przemysłu gazowniczego i naftowego.
Języki nauczane.
W szkole nauczane są następujące języki: angielski, niemiecki, rosyjski, francuski.

</doc>
<doc id="1298333" url="https://pl.wikipedia.org/wiki?curid=1298333" title="Pułk Olkuski">
Pułk Olkuski

4 Pułk Olkuski – pułk piechoty polskiej okresu powstania styczniowego. Wchodził w skład Dywizji Krakowskiej.
Jego dowódcą był major Andrzej Denisewicz.

</doc>
<doc id="1298337" url="https://pl.wikipedia.org/wiki?curid=1298337" title="Gromph Baenre">
Gromph Baenre



</doc>
<doc id="1298338" url="https://pl.wikipedia.org/wiki?curid=1298338" title="Kobylina">
Kobylina



</doc>
<doc id="1298339" url="https://pl.wikipedia.org/wiki?curid=1298339" title="Jean Decoux">
Jean Decoux

Jean Decoux (ur. 1884 w Bordeaux, zm. 21 października 1963 w Paryżu) − francuski oficer marynarki, admirał, w latach 1940−1945 generalny gubernator Indochin Francuskich z ramienia rządu Vichy.
Życiorys.
W 1935 roku awansowany do stopnia kontradmirała, cztery lata później został wiceadmirałem i dowódcą francuskiej eskadry dalekowschodniej ("Forces Navales en Extrême-Orient"). 20 lipca 1940 roku, po podpisaniu rozejmu z Niemcami, został mianowany generalnym gubernatorem Indochin Francuskich w miejsce Georges'a Catroux. Pod naciskiem Japończyków wyraził zgodę na korzystanie przez ich flotę z portu w Hajfongu i stacjonowanie wojsk japońskich na terytorium Tonkinu. Spowodowało to utratę realnej kontroli Francuzów nad Indochinami.
W sferze polityki wewnętrznej kolonii Decoux popierał emancypację Wietnamczyków, tworząc namiastkę rządu, z niewielkim zakresem prerogatyw, w którym rdzenni mieszkańcy obejmowali 2/3 stanowisk. Wielu z nich wykorzystało później swe doświadczenie w szeregach Việt Minhu. W miarę upływu czasu gubernator skłaniał się do porozumienia z przedstawicielami Wolnych Francuzów, co było jednym z powodów jego aresztowania przez Japończyków 9 marca 1945 roku, przejęcia przez nich bezpośredniej kontroli nad rządem i utworzenia marionetkowego Imperium Wietnamu.
Po wojnie Decoux został aresztowany, lecz uniewinniono go po procesie sądowym. W 1949 roku przywrócono mu rangę i przywileje. Napisał książkę "A la barre de l'Indochine".

</doc>
<doc id="1298340" url="https://pl.wikipedia.org/wiki?curid=1298340" title="Lipieck (stacja kolejowa)">
Lipieck (stacja kolejowa)

Lipieck – stacja kolejowa w Lipiecku, w obwodzie lipieckim, w Rosji. Znajdują się tu 4 perony.

</doc>
<doc id="1298343" url="https://pl.wikipedia.org/wiki?curid=1298343" title="Ostrzew (fortyfikacja)">
Ostrzew (fortyfikacja)



</doc>
<doc id="1298346" url="https://pl.wikipedia.org/wiki?curid=1298346" title="Protestantyzm w Polsce">
Protestantyzm w Polsce

Protestantyzm w Polsce pojawił się już około 1518 roku. Obecnie poza pierwotnym nurtem luterańskim i kalwińskim reprezentowany jest przez szereg wspólnot powstałych po XVI wieku. Ogółem do różnych nurtów protestantyzmu należało w 2011 roku 67 ze 174 formalnie działających wyznań, co czyniło grupę protestantów najliczniejszą pod względem liczby zarejestrowanych kościołów i innych związków wyznaniowych o uregulowanej sytuacji prawnej. Wszystkie wspólnoty protestanckie obejmowały wówczas ogółem 145,6 tys. osób.
Historia.
Historia protestantyzmu na ziemiach polskich sięga szesnastowiecznej reformacji w Rzeczypospolitej Obojga Narodów. Wkrótce po wystąpieniu Marcina Lutra w 1517, w latach dwudziestych szesnastego wieku, pojawił się w Polsce luteranizm. Około 1540 dotarł także kalwinizm, zaś dziesięć lat później odprawiono w Polsce pierwsze nabożeństwo w obrządku reformowanym. W tym czasie kalwinizm stawał się coraz popularniejszym wyznaniem wśród polskiej szlachty. W 1530 dostępny był katechizm Lutra w języku polskim, zaś w 1563 kalwini wydali pierwsze całościowe polskie tłumaczenie Biblii z języków oryginalnych. Do Polski dotarły również radykalne gałęzie reformacji, np. anabaptyści oraz wypędzeni z ojczyzny bracia czescy. Po powrocie do kraju w 1556 r. Jan Łaski założył Polski Kościół Ewangelicko-Reformowany. W latach sześćdziesiątych, w wyniku rozłamu w Kościele reformowanym, powstał trzeci znaczący kierunek reformacyjny – bracia polscy, których charakteryzował unitarianizm i chrześcijański pacyfizm.
Postulat wspierania polskich innowierców znalazł się jako punkt tajny we wszystkich traktatach sojuszniczych rosyjsko-pruskich od roku 1730.
Ewangelikalni protestanci pojawili się na ziemiach polskich w XIX wieku. Pierwszymi byli pietystyczni luteranie. Baptyści zapoczątkowali swoją obecność przez dokonanie chrztu na podstawie wyznania wiary i jako wyrazu osobistego doświadczenia nowonarodzenia został 18 września 1844 w Elblągu. W krótkim czasie powstały kolejne zbory baptystyczne. W tym samym stuleciu na ziemiach polskich pojawili się także adwentyści dnia siódmego. Pierwszy ośrodek Kościoła Adwentystów Dnia Siódmego powstał w 1888 w zaborze rosyjskim na Wołyniu.
Przebudzenie zielonoświątkowe dotarło na ziemie polskie już na początku XX wieku. W Kościele luterańskim na Śląsku w łonie tzw. Społeczności Chrześcijańskiej miały miejsce pierwsze doświadczenia uznawane za napełnienia Duchem Świętym. W 1910 powstało pierwsze polskie wyznanie zielonoświątkowe – Związek Stanowczych Chrześcijan. Ruch Kościołów Chrystusowych pojawił się w Polsce w 1921 r.
Liczebność.
Według danych Głównego Urzędu Statystycznego największymi Kościołami protestanckimi w Polsce były w 2011: 
Kościoły.
Luteranie.
Zwierzchnik: bp Jerzy Samiec
Największe polskie wyznanie protestanckie, jedyny Kościół luterański w Polsce. Ma 130 parafii, 151 filiałów i 169 duchownych. Kościół opiera się na nauce luterańskiej wyrażonej w sześciu księgach sybolicznych, zgodnie z którymi Biblia jest jedynym autorytetem w sprawach wiary, Jezus Chrystus jedynym pośrednikiem i orędownikiem, a zbawienie – darem niezasłużonej łaski Bożej, osiągalnym dzięki wierze. Luteranie świętują niedzielę i sprawują dwa sakramenty: chrztu oraz Ołtarza. Kościołowi obcy jest kult świętych i obrazów.
Kalwini.
Zwierzchnik: bp Marek Izdebski
Ewangelicy reformowani, podobnie jak pozostali protestanci opierają się na pięciu zasadach protestantyzmu, przyjmując także pięć punktów kalwinizmu. Oprócz zasady sola scriptura, sola gratia i solus Christus istotne dla reformowanej teologii są też zasady: soli Deo gloria – czcić należy wyłącznie Trójjedynego Boga, oraz Ecclesia Reformata et Semper Reformanda – doktryny muszą być stale sprawdzane przez Biblię. Charakterystyczną doktryną kalwinizmu jest predestynarianizm. Kościół sprawuje dwa sakramenty: chrzest i Wieczerzę Pańską. Kościół Ewangelicko-Reformowany ma 8 parafii, 2 grupy i 10 duchownych.
Zwierzchnik: pastor Bogumił Jarmulak
Kościół wyznaje klasyczny kalwinizm. W swoim nauczaniu odwołuje się do Jana Kalwina i Marcina Lutra. Księgami wyznaniowymi są trzy formy jedności. Teologia i sakramenty podobnie, jak w Kościele Ewangelicko-Reformowanym. Ewangeliczny Kościół Reformowany nie uznaje praktykowanego w Kościele Ewangelicko-Reformowanym wyświęcania kobiet na pastorki oraz stanowczo sprzeciwia się teologii liberalnej. Należy do konserwatywnego nurtu ewangelicznego. Ewangeliczny Kościół Reformowany popiera kreacjonizm i jest przeciwny teorii ewolucji. Zrzesza 4 zbory obsługiwane przez 7 pastorów.
Metodyści.
Zwierzchnik: ks. supt. Andrzej Malicki
Metodyści postrzegają Pismo Święte jako jedyny autorytet duchowy, czczą wyłącznie Trójjedynego Boga, zaś zasługi zbawienia przypisują wyłącznie Jezusowi Chrystusowi. Podobnie jak inni protestanci odrzucają kult świętych. Metodyści wierzą w zbawienie tylko z łaski i tylko przez wiarę do którego prowadzą cztery szczeble: usprawiedliwienie, odrodzenie, łaska Ducha i uświęcenie. Wykładnię teologii metodystycznej stanowią pisma pastora Jana Wesleya. Kościół ma dwa okręgi, 36 parafii i 30 kaznodziejów. Sprawuje dwa sakramenty: chrzest i Wieczerzę Pańską.
Zwierzchnik: Vibeke Krommenhoek
Armia Zbawienia jest związkiem wyznaniowym wywodzącym się z tradycji wiary metodyzmu, ewangelikalizmu i ruchu uświęceniowego. Kościół zorganizowany jest jako organizacja paramilitarna. Zwierzchnikiem Armii jest generał. Żołnierze (wierni) są zrzeszeni w korpusach (zborach), na czele których stoją kapitanowie (pastorzy). Celem Armii Zbawienia jest głoszenie ewangelii i działalność społeczno-filantropijna. Wiernych obowiązuje zakaz spożywania alkoholu, palenia tytoniu, uprawiania hazardu. W Polsce Armia Zbawienia ma korpus w Warszawie.
Baptyści.
Zwierzchnik: Przewodniczący Rady Kościoła prezb. Mateusz Wichary
Baptyści wierzą w Trójjedynego Boga, któremu jako jedynemu oddają chwałę. Uznają Biblię za jedyne i nieomylne źródło objawienia, zaś ofiarę Jezusa na krzyżu postrzegają jako zakończoną i w pełni wystarczalną do zbawienia. Podkreślają konieczność osobistego nawrócenia (nowonarodzenia) i przyjęcia chrztu w wieku świadomym na wyznanie wiary. Baptyści nie wierzą w istnienie sakramentów jako środków łaski. Przyjmują dwa ustanowienia: chrzest wiary dokonywany przez zanurzenie w wodzie oraz Wieczerzę Pańską (memorializm). Nabożeństwa, w których centrum znajduje się kazanie, cechuje prostota, spontaniczność i brak sztywnych form liturgicznych. Kościół Chrześcijan Baptystów ma 9 okręgów, ponad 86 zborów i 30 placówek na terenie całego kraju.
Zwierzchnik: Pastor Adam Tołwiński
Konserwatywny Kościół Baptystyczny związany z nurtem fundamentalistycznym. Teologicznie związany z reformowanym baptyzmem. Biblijny Kościół Baptystyczny propaguje kreacjonizm i aktywnie sprzeciwia się teorii ewolucji. Wyznaje wiarę w powtórne przyjście Chrystusa w celu ustanowienia na Ziemi Tysiącletniego Królestwa (millenaryzm). Ma zbór w Warszawie, Krakowie oraz Siedlcach
Adwentyści.
Zwierzchnik: Pastor Jan Dzięgielewski
Adwentyści dnia siódmego przyjmują Biblię jako ostateczny autorytet, oddają cześć jedynie Trójjedynemu Bogu (odrzucając kult świętych) i uznają Jezusa za jedynego pośrednika. Akceptują trzy ustanowienia: chrzest w wieku świadomym przez zanurzenie, Wieczerzę Pańską oraz umywanie nóg. Zbawienie postrzegają jako dar łaski, który otrzymać można jedynie przez wiarę. Owocem wiary są dobre uczynki, w tym przestrzeganie biblijnego dekalogu, łącznie z przykazaniem czwartym, mówiącym o święceniu soboty. Adwentyści nie uznają nauki o nieśmiertelnej duszy, a także wiecznych mękach piekielnych. Oczekują bliskiego powtórnego przyjścia Chrystusa, wskrzeszenia zbawionych i zabrania ich do nieba na tysiąc lat, po czym nastąpi Sąd Ostateczny. Powstrzymują się od palenia tytoniu, spożywania alkoholu i mięs nieczystych. Wierzą w świątynię niebiańską i wielki bój. Kościół liczy 3 diecezje, 14 okręgów i około 115 zborów.
Zwierzchnik: Paweł Zając
Adwentyści reformowani przyjmują te same podstawy wiary, co Kościół Adwentystów Dnia Siódmego. Ponadto wyznają chrześcijański pacyfizm i odmawiają służby wojskowej. Wierni stosują dietę wegetariańską, wzorując się na pierwotnym jadłospisie Adama i Ewy opisanym w Biblii. Kościół Adwentystów Dnia Siódmego Ruch Reformacyjny przeciwny jest ekumenizmowi, wierni zachowują neutralność polityczną. Kościół ma charakter konserwatywny. Liczy kilka zborów w różnych rejonach Polski.
Zwierzchnik: Józef Ślachetka
Niewielka społeczność adwentystów reformowanych, wyznająca te same poglądy, co Adwentyści Dnia Siódmego Ruch Reformacyjny. Charakteryzuje ich nieco bardziej liberalne stanowisko w sprawie rozwodów i powtórnych małżeństw (dopuszczenie tzw. wyjątku cudzołóstwa). Kościół ma trzy zbory: Poznań, Bytom i Ropa.
Zielonoświątkowcy.
Zwierzchnik: Prezbiter Naczelny bp dr Marek Kamiński
Zielonoświątkowcy opierają się wyłącznie na Biblii. Nie uznają kultu świętych, czcząc jedynie Trójjedynego Boga. Wierzą, iż dzięki zasługom Jezusowej ofiary każdy człowiek może pojednać się z Bogiem poprzez opamiętanie i świadome nawrócenie (nowonarodzenie). Chrzest w wieku świadomym dokonywany jest przez zanurzenie. Praktykowana jest również Wieczerza Pańska. Cechą charakterystyczną jest przekonanie o tzw. drugim błogosławieństwie (chrzcie w Duchu Świętym), któremu towarzyszy nadnaturalne mówienie nieznanymi językami. Zielonoświątkowcy wierzą w aktualność wszystkich nadnaturalnych darów Ducha Świętego, praktykując prorokowanie, wypędzanie demonów, uzdrawianie itp. Nabożeństwa pozbawione są liturgii, składają się ze spontanicznego uwielbienia Boga pieśniami, oklaskami, okrzykami, modlitw oraz kazania. Kościół Zielonoświątkowy w RP ma 7 okręgów i 217 zborów.
Zwierzchnik: Prezbiter Naczelny Andrzej Nędzusiak
Jeden z Kościołów charyzmatycznych, wyznający podobne przekonania, jak Kościół Zielonoświątkowy w RP. Każdy zbór Kościoła jest niezależny i autonomiczny. Kościół ma charakter federacyjny. Kościół Boży w Chrystusie ma 63 zbory i 5 misji w całej Polsce.
Zwierzchnik: Prezbiter Naczelny Roman Jawdyk
Chrześcijańska Wspólnota Zielonoświątkowa zrzesza konserwatywne zbory pentekostalne. Przekonania wspólnoty są podobne do tych wyznawanych przez inne Kościoły zielonoświątkowe. Wspólnota ma jednak charakter fundamentalny, odwołując się do historycznego pentekostalizmu i stanowczo odrzucając elementy współczesnego ruchu neocharyzmatycznego, które były nieznane pierwotnej pobożności zielonoświątkowej. Oprócz chrztu i Wieczerzy Pańskiej praktykuje również umywanie nóg. Podkreśla ważność prowadzenia świętego życia wypełnionego darami i owocami Ducha Świętego. Wspólnota wierzy w chrzest Duchem Świętym objawiający się w mówieniu językami. Wierni odmawiają odbywania służby wojskowej. Do Chrześcijańskiej Wspólnoty Zielonoświątkowej należą 26 zborów.
Zwierzchnik: Prezbiter Naczelny Andrzej Jeziernicki
Kościół podzielający te same zasadnicze nauki i praktyki, jak Kościół Zielonoświątkowy w RP i Kościół Boży w Chrystusie. Podobnie, jak w Kościele Bożym w Chrystusie każdy zbór jest autonomiczny. Dlatego też w łonie tego wyznania spotkać można zarówno konserwatywne zbory pentekostalne (powołujące się na Wyznanie Wiary Chrześcijan Wiary Ewangelicznej), jak też wspólnoty o charakterze neozielonoświątkowym. Kościół ma 14 zborów.
Zwierzchnik: Prezbiter Naczelny Tadeusz Krzok
Wspólnota zrzesza konserwatywne zbory zielonoświątkowe w regionie bieszczadzkim. Charakteryzuje się pierwotną pobożnością zielonoświątkową, odrzucając elementy neocharyzmatyczne podobnie jak Chrześcijańska Wspólnota Zielonoświątkowa. Wspólnota pielęgnuje swoją protestancką tożsamość, sięgającą korzeniami do Kościoła luterańskiego na Śląsku. Do wspólnoty należy 6 zborów i 1 placówka.
Zwierzchnik: Piotr Pilch
Wspólnota zielonoświątkowa nawiązująca do wczesnej tradycji zielonoświątkowej Związku Stanowczych Chrześcijan. Zbór kładzie nacisk na prowadzenie zwycięskiego, świętego życia, które dostępne jest dla każdego napełnionego Duchem chrześcijanina.
Zielonoświątkowcy Jednościowi.
Zwierzchnik: Giennadij Lipiniuk
Wspólnota z nurtu zielonoświątkowców jednościowych, wierząca, że Ojciec, Syn i Duch Święty są różnymi przejawami jednej i tej samej osoby Boskiej, którą jest Jezus Chrystus. Zbór wierzy, iż zbawienie jest dostępne dla tych, którzy się opamiętają, ochrzczą się w wieku świadomym „w imię Pana Jezusa” i otrzymają chrzest Ducha Świętego, który objawia się w mówieniu nieznanymi językami.
Kościoły Chrystusowe.
Zwierzchnik: Prezbiter Naczelny Andrzej Bajeński
Kościoły Chrystusowe (zwane też campbellitami) opierają się jedynie na Biblii, odrzucając wszelkie creda i katechizmy. Wierni czczą wyłącznie Boga w osobach Ojca, Syna i Ducha Świętego, nie używając jednak określenia „Trójca”. Nauczają, iż dzięki śmierci Syna Bożego każdy człowiek może zostać zbawiony za darmo, przez wiarę w Jezusa Chrystusa. Kościoły Chrystusowe udzielają chrztu osobom, które w wieku świadomym przeżyły nawrócenie. Wierni praktykują też pamiątkę Wieczerzy Pańskiej. Kościół ma 47 zborów.
Zwierzchnik:
Jeden z reprezentantów nurtu Kościołów Chrystusowych (campbellitów) w Polsce. Doktryna podobna jak w przypadku innych Kościołów Chrystusowych. Podczas nabożeństw głośno modlą się wyłącznie mężczyźni; nie używa się do nabożeństwa instrumentów muzycznych. Kościół Chrystusowy uważa, iż człowiek dostępuje zbawienia z łaski Bożej, nie z uczynków. Podkreśla, iż do zbawienia prowadzi: opamiętanie, wiara oraz chrzest wodny, uznawany za środek łaski przez który człowiek dostępuje synostwa Bożego. Kościół ma 6 zborów.
Ruch ewangelicznych chrześcijan.
Zwierzchnik: Prezbiter Naczelny Cezary Komisarz
Narodzony w Rosji ruch ewangelicznych chrześcijan pod przywództwem Jana Prochanowa, zwanego też „reformatorem Wschodu”, teologicznie ma wiele wspólnego z baptyzmem. Członkowie starają się opierać wyłącznie na Biblii, oddają chwałę jedynie Trójjedynemu Bogu i uznają Chrystusa za jedynego orędownika. Zbawienie postrzegane jest jako niezasłużony dar łaski dostępny dzięki wierze i udzielany poprzez nowe narodzenie (wyznanie Jezusa w modlitwie Panem i Zbawicielem). Praktykuje się dwa ustanowienia: chrzest i Wieczerzę Pańską (memorializm). Kościół składa się z 52 zborów, placówek i stacji misyjnych, zrzeszających łącznie 2090 wiernych.
Zwierzchnik: Pastor Jan Tomczyk
Niezależny Kościół wywodzący się z ruchu ewangelicznych chrześcijan Jana Prochanowa. Ma zbór w Bydgoszczy oraz 1 placówkę. Do 2003 r. działał w ramach Kościoła Ewangelicznych Chrześcijan.
Bracia plymuccy.
Zwierzchnik: Jerzy Karzełek
Ruch braterski postrzega Biblię jako jedyne źródło wiary, wierzy i czci jedynie Trójjedynego Boga, wierzy, iż w zadośćuczynną śmierć krzyżową Chrystusa i możliwość pojednania się z Bogiem człowieka z łaski Bożej poprzez wiarę. Wierzą w rychłe przyjście Chrystusa, któremu towarzyszyć będzie porwanie Kościoła (zniknięcie zbawionych z Ziemi). Praktykuje chrzest wiary w wieku świadomym przez zanurzenie. Nabożeństwa mają prostą formę i są sprawowane wyłącznie w imię Jezusa. Każdej niedzieli obchodzona jest Wieczerza Pańska (nazywana „łamaniem chleba”) pod postacią chleba i wina. W ruchu braterskim nie ma duchownych, zaś na zgromadzeniach przemawiać może każdy.
Zwierzchnik: Oskar Schier
Podczas, gdy Kościół Wolnych Chrześcijan należy do tzw. plymuckich braci otwartych, Stowarzyszenie Zborów Chrześcijan wywodzi się z tradycji tzw. braci zamkniętych. Nabożeństwa z reguły odbywają się w domach przy stole z chlebem i winem, nie zaś w domach modlitwy. Stowarzyszenie ma charakter konserwatywny i nie utrzymuje związków z innymi wyznaniami ewangelicznymi. Występuje wiele tzw. odcieni zamknięcia, charakterystycznych dla tej grupy braci plymuckich. Stowarzyszenie uważa, iż chrześcijanin powinien składać „dobre świadectwo”. Zasady te są bardziej rygorystyczne, niż w przypadku braci otwartych. Stosuje się dyscyplinę zborową i praktykę wyłączania.
Sabatarianie (poza adwentystami).
Zwierzchnik: Prezbiter Naczelny Roman Witek
Chrześcijanie dnia sobotniego to powstała w Polsce wspólnota sabatariańskich protestantów. "Ewangeliczni Chrześcijanie Dnia Siódmego", jak byli znani przed wojną, wierzą, iż potrzebą każdego człowieka jest przyjęcie daru zbawienia. Nowonarodzenie można otrzymać z łaski Bożej poprzez przyjęcie Jezusa jako Pana. Chrzest dokonywany jest przez zanurzenie osoby w wieku świadomym. Wieczerzy Pańskiej towarzyszy umywanie nóg. Kobiety nakrywają głowy do modlitwy i prorokowania. Kościół wierzy w aktualność biblijnego dekalogu, w tym przestrzegania soboty jako dnia świętego, odrzuca trynitaryzm i koncepcję nieśmiertelnej duszy. Przyjmuje millenaryzm. Kościół Chrześcijan Dnia Sobotniego ma 25 zborów zrzeszonych w kilku okręgach.
Zwierzchnik: Emil Stekla
Zbory Boże są wspólnotą federacyjną opierającą się wyłącznie na Biblii i uznającą jedyne pośrednictwo Chrystusa. Każdy zbór jest niezależny. Zbory łączy przede wszystkim wspólne wyznawanie Jezusa Chrystusa Panem i Zbawicielem oraz przestrzeganie biblijnych dziesięciu przykazań, łącznie z przykazaniem o świętości dnia sobotniego. W pozostałych kwestiach istnieje duża swoboda i płaszczyzna do własnego zdania. Zbory praktykują chrzest wodny, Wieczerzę Pańską i umywanie nóg, a także wkładanie rąk i chrzest w Duchu Świętym. Istnieje 8 niezależnych zborów.
Stowarzyszenie Przedsiębiorców Ewangelickich (SPE).
Stowarzyszenie Przedsiębiorców Ewangelickich ma za zadanie rozwijać przedsiębiorczość prywatną w oparciu o zasady ewangelickiego etosu pracy i podnoszenia etyki zawodowej przedsiębiorców. Stowarzyszenie realizuje swe cele poprzez wszechstronne działania zmierzające do budowania ewangelickich postaw etyki gospodarczej i wychowania w szacunku do pracy, wyznania i Kościoła oraz współdziałanie z władzami Kościoła Ewangelicko-Augsburskiego w zakresie kształtowania aktywnych postaw społecznych.
Ewangelickie Stowarzyszenie Luteran Konfesyjnych (ESLK).
Ewangelickie Stowarzyszenie Luteran Konfesyjnych zostało założone w 2021 r. przez członków Kościoła Ewangelicko-Augsburskiego. Do celów stowarzyszenia należy rozpowszechnianie informacji na temat konfesyjnego luteranizmu, integracja społeczności luterańskiej i sympatyków konfesyjnego luteranizmu oraz działalność kultu religijnego. Stowarzyszenie realizuje swoje cele m.in. poprzez organizację zjazdów i wydarzeń kultowych.

</doc>
<doc id="1298347" url="https://pl.wikipedia.org/wiki?curid=1298347" title="Saarbrücken-Burbach">
Saarbrücken-Burbach

Saarbrücken-Burbach – stacja kolejowa w Saarbrücken, w kraju związkowym Saara, w Niemczech. Znajduje się tu 1 peron.

</doc>
<doc id="1298356" url="https://pl.wikipedia.org/wiki?curid=1298356" title="Szkoła (film)">
Szkoła (film)

Szkoła (tyt. oryg. Mësonjëtorja) – albański film fabularny z roku 1979 w reżyserii Muharrema Fejzo.
Opis fabuły.
Akcja filmu rozgrywa się prawdopodobnie pod koniec XIX w. w Korczy. Dafina, młoda nauczycielka przyjeżdża do miasta z zamiarem otwarcia w nim szkoły dla dziewcząt. Przeciwne tym planom są lokalne władze osmańskie, które próbują doprowadzić do deportowania Dafiny. Z władzami współpracują duchowni, uznając działalność Dafiny za antyreligijną. Pomocą Dafinie służy jej wuj, Stefan Bardhi, partyzant Kajo i inni, którzy pomagają Dafinie się ukryć.
Film nawiązuje do wydarzeń, które miały miejsce w 1891, kiedy to rodzina Qirjazi podjęła próbę uruchomienia w Korczy pierwszej szkoły dla dziewcząt.

</doc>
<doc id="1298358" url="https://pl.wikipedia.org/wiki?curid=1298358" title="Łucja Frey-Gottesman">
Łucja Frey-Gottesman

Łucja Frey-Gottesman (ur. 3 listopada 1889 we Lwowie, zm. 1942?) – polska lekarka żydowskiego pochodzenia, neurolog. Autorka jednego z pierwszych opisów zespołu neurologicznego, nazwanego na jej cześć zespołem Łucji Frey. Zginęła podczas Holocaustu, prawdopodobnie zamordowana w lwowskim getcie.
Życiorys.
Była córką dostawcy budowlanego Szymona Symchy Freya i Diny z domu Weinreb. Rodzina Freyów należała do zasymilowanych lwowskich Żydów; Łucja jako język ojczysty wskazywała polski. W latach 1896–1900 uczęszczała do katolickiej szkoły powszechnej przy klasztorze benedyktynek, następnie do żydowskiego gimnazjum dla dziewcząt Goldblatta-Kammerlinga (od 1900 do 1907 r.). 10 listopada 1907 r. zdała egzaminy dojrzałości jako ekstern w Gimnazjum Franciszka Józefa. Rozpoczęła studia filozoficzne na Uniwersytecie Lwowskim, być może zmieniła później kierunek na matematyczny. Uczyła się m.in. u Mariana Smoluchowskiego, od 1908 do 1912 roku. Według własnoręcznie napisanego życiorysu zdała egzaminy nauczycielskie w 1913 roku. 
W 1917 roku we Lwowie rozpoczęła studia medyczne. Na rok przerwała studia w 1918, podając za powód wojnę polsko-ukraińską: w tym czasie miała pracować w Szpitalu Krajowym we Lwowie, na oddziale nerwowo-psychiatrycznym u prof. Kazimierza Orzechowskiego. Po czterech semestrach studiów we Lwowie kontynuowała je w Warszawie, jeszcze przed ich ukończeniem została zatrudniona w klinice neurologicznej Orzechowskiego (powołanego w 1920 roku na katedrę w Warszawie) jako młodszy asystent. Studia ukończyła 20 lutego 1921 r.; od czerwca 1922 do maja 1923 r. zdała szereg egzaminów końcowych, w tym egzamin z neurologii u prof. Orzechowskiego na ocenę celującą. Dyplom ukończenia studiów otrzymała w wieku 34 lat, 23 czerwca 1923 roku (spotykana nieprawdopodobna data 1913). W latach 1923–28 była starszym asystentem w klinice neurologicznej w Warszawie. Przypuszczalnie w roku 1924 odbyła staż. Podczas pobytu w Warszawie mieszkała w budynku kliniki przy ul. Nowogrodzkiej 59. 
W 1929 roku powróciła do Lwowa, najprawdopodobniej z powodów osobistych – wyszła wtedy za adwokata Marka (Mordechaja) Gottesmana. Od maja 1929 roku była lekarzem w Szpitalu Gminy Wyznaniowej Żydowskiej przy ul. Rappaporta 8 we Lwowie. Mieszkała w tym czasie razem z mężem i teściami w mieszkaniu przy ul. Zygmuntowskiej 12.
W 1930 roku urodziła córkę Danutę. W 1932 roku rodzina Freyów przeniosła się do nowego mieszkania przy ul. Sykstuskiej 35. Informacje o drugim dziecku, urodzonym w 1919 roku Jakubie, pochodzą z jednego tylko źródła – świadectwa szwagierki Łucji Frey, Hedwy Balat z domu Gottesman, złożonego w 1955 roku w instytucie Jad Waszem.
Po wybuchu II wojny światowej i wkroczeniu wojsk radzieckich do Lwowa Marek Gottesman został aresztowany przez NKWD pod zarzutem działalności kontrrewolucyjnej i najprawdopodobniej zamordowany. Po zajęciu miasta przez Niemców Łucja Frey znalazła się w getcie. Tam pracowała w II Klinice ("II. Ghettopoliklinik") przy ul. Zamarstynowskiej 112. Ostatni dowód na to, że Łucja Frey była przy życiu, pochodzi z 1 kwietnia 1942 roku; jest nim wypełniony kwestionariusz osobowy o kartę pozwolenia na pracę ("Fragebogen zur erstmaligen Meldung der Heilberufe") o numerze porządkowym 144, wystawiony przez władze niemieckie. Mieszkała wówczas pod adresem Balonowa 6 m. 12. 20 sierpnia 1942 niemal wszyscy pacjenci i personel medyczny kliniki w getcie (przynajmniej 400 osób) zostali zamordowani. Łucja Frey zginęła wtedy lub też została deportowana między 10 a 22 sierpnia do niemieckiego obozu zagłady w Bełżcu. Niektórzy biografowie podają 1943 (w czerwcu miała miejsce likwidacja getta lwowskiego) jako datę śmierci Łucji Frey. Nie wiadomo nic o losach rodziny Łucji Frey, jej córki Danuty, domniemanego syna Jakuba, męża, rodziców i teściów. 
Najwcześniejsze wspomnienie o Łucji Frey napisał Eufemiusz Herman, autor artykułu wspomnieniowego na łamach „Neurologii Polskiej” w 1950 roku oraz rozdziału poświęconego tej lekarce w monografii "Neurolodzy polscy" z 1958 roku. W ostatnich dwudziestu latach w czasopismach neurologicznych i otorynolaryngologicznych ukazał się szereg artykułów przybliżających postać Łucji Frey. Jak dotąd najszerszym opracowaniem poświęconym życiu jest dysertacja doktorska Mirjam Moltrecht "Dr. med. Łucja Frey. Eine Ärztin aus Lwów 1889-1942. Rekonstruktion eines Lebens" (Lipsk, 2004), opublikowana później jako biografia w wydawnictwie Hartung Gorre. Mimo to imię Frey często jest pomijane lub przeinaczane, nawet w specjalistycznych wydawnictwach ("Lucy" albo "Lucie"). Niekiedy jako daty urodzenia i śmierci podawane są lata życia austriackiego lekarza i fizjologa Maximiliana Rupperta Franza von Freya.
Eufemiusz Herman napisał o niej:
Dorobek naukowy.
Praca Frey o zespole nerwu uszno-skroniowego, znanym dziś w piśmiennictwie polskim jako zespół Łucji Frey, a w anglojęzycznym jako Frey's syndrome, ukazała się w 1923 roku na łamach „Polskiej Gazety Lekarskiej”, i w tym samym roku po francusku w „Revue Neurologique”. 
Przypadek opisany w tej pracy został przedstawiony na spotkaniu Towarzystwa Lekarzy Szpitala Dzieciątka Jezus i w Towarzystwie Neurologicznym w Warszawie 20 stycznia 1923 roku. Opisany został następująco:
Ch. B., 25-letni trykociarz, został raniony w końcu roku 1920 kulą karabinową poza kątem żuchwy po stronie lewej. Mimo że rana była powierzchowna, chory bezpośrednio po zranieniu stracił przytomność, tak że nie wie, kiedy został przywieziony do szpitala. Tu po odzyskaniu przytomności zauważył, że cała lewa połowa twarzy jest silnie obrzmiała. Po tygodniu zapadł na dur powrotny, a w cztery tygodnie później na dur plamisty. Przez cały czas trwania tych chorób policzek lewy był obrzmiały, a mniej więcej w cztery miesiące po zranieniu zaczęła wyciekać z ucha ropa. Otiatra stwierdził wówczas (w marcu 1921) przetokę w przewodzie zewnętrznym przy nieuszkodzonej błonie bębenkowej. Wykonano nacięcie w miejscu pierwotnego zranienia, potem obrzęk zaczął ustępować, a twarz wróciła z czasem do stanu normalnego. Mniej więcej w miesiąc po operacji zauważył chory, że podczas jedzenia poci się po lewej stronie twarzy doznając równocześnie uczucia gorąca w tej okolicy. Z czasem pocenie to nasilało się, a od roku stało się tak znaczne, że otoczenie zaczęło zwracać na to uwagę. Zresztą chory nie odczuwa żadnych dolegliwości a zasięga porady lekarskiej z powodu wstydu, "ludzie bowiem sądzą, że je tak żarłocznie
Nie był to jednak pierwszy opis tego zespołu objawów w piśmiennictwie. Poprzednikami Frey byli Kastremsky (1740), Duphenix (1757), Barthez (1806), Dupuy (1816), Brown-Sequard (1849), Baillarger (1853), Henle (1855), Berard (1855), Bergounhioux (1859), Rouyer (1859), Botkin (1875), Parkes Weber (1897), Gordon B. New i Hermann E. Bozer (1922) oraz Lipsztat (1922). Brown-Sequard i Henle opisali własne objawy. Wszystkie te obserwacje były jednak niekompletne i nie przedstawiały możliwego patomechanizmu zjawiska pocenia smakowego. Praca Frey "Przypadek zespołu nerwu usznoskroniowego" ("Le Syndrome du Nerf Auriculo-Temporal") jest uważana za pierwsze takie przedstawienie zespołu w piśmiennictwie światowym. Frey była pierwszą która uznała zespół za schorzenie dotyczące zarówno włókien nerwowych współczulnych jak i przywspółczulnych. 
Eponim zespołu Frey wprowadzili do medycyny Higier w 1926 i Bassoe w 1932 roku. W uznaniu innych badaczy stosuje się czasem nazwy zespołu Baillargera, zespołu Frey-Baillargera czy zespołu Dupuy.
Poza tą najważniejszą pracą, Frey publikowała na temat wpływu trucizn roślinnych na zwyrodnienie rdzenia kręgowego, anatomii topograficznej pnia mózgu, stwardnienia zanikowego bocznego (choroby Charcota), przypadków kazuistycznych malformacji naczyniowych rdzenia kręgowego, torbieli trzeciej komory mózgu, guzów stoku, płata czołowego, i guzów retrosplejalnych (zlokalizowanych do tyłu od płata ("splenium") ciała modzelowatego). Większość prac napisała sama; cztery razem z profesorem Orzechowskim, jedną, poświęconą dziedzicznym chorobom układu nerwowego, z neuropatologiem Opalskim. Opis synchronicznych malformacji naczyniowych rdzenia jej autorstwa był pierwszym w światowej literaturze.
Wśród prac Łucji Frey brak dysertacji doktorskiej; informacji o takiej pracy nie podają dość kompletne spisy przedwojennych dysertacji Uniwersytetu Warszawskiego. Tym samym wydaje się prawdopodobne, że użyty przez Hermana tytuł „Dr med.” oznacza tyle co „doktor wszechnauk medycznych”, czyli lekarz, a nie akademicki tytuł „doktora medycyny”.

</doc>
<doc id="1298359" url="https://pl.wikipedia.org/wiki?curid=1298359" title="Łucja Frey">
Łucja Frey



</doc>
<doc id="1298362" url="https://pl.wikipedia.org/wiki?curid=1298362" title="Gość (film 1979)">
Gość (film 1979)

Gość (tyt. oryg. "Mysafiri") – albański film fabularny z roku 1979 w reżyserii Hysena Hakaniego.
Opis fabuły.
Opowieść o agencie Sigurimi, który przenika w struktury organizacji szpiegowskiej działającej na terenie Albanii. Zdobywa tą drogą informacje dotyczące inżyniera Fationa Papy, prowadzącego działalność agenturalną. Celem działalności Papy było gromadzenie informacji (za pośrednictwem sekretarki Agathy) na temat obecności rzadkich minerałów na terytorium Albanii.

</doc>
<doc id="1298363" url="https://pl.wikipedia.org/wiki?curid=1298363" title="Ustrój polityczny Macedonii Północnej">
Ustrój polityczny Macedonii Północnej

Ustrój polityczny Macedonii Północnej opiera się na zasadzie demokratycznej republiki, w której premier jest szefem rządu, a w parlamencie zasiadają przedstawiciele różnych partii politycznych. Władza wykonawcza pozostaje w gestii rządu, władza ustawodawcza jest domeną parlamentu i rządu, a władzę sądowniczą sprawują sądy, które są niezależne od egzekutywy i legislatywy.
Władza wykonawcza.
Prezydent republiki.
Rola prezydenta jest w większości ceremonialna. Rzeczywiste uprawnienia pozostają w gestii szefa rządu. Prezydent Macedonii Północnej jest wodzem naczelnym sił zbrojnych i przewodzi obradom państwowej Rady Bezpieczeństwa. Wybierany jest on na kadencję 5-letnią. Jedna osoba może sprawować ten urząd tylko dwukrotnie. Obecnym prezydentem Macedonii Północnej jest Stewo Pendarowski. Został on wybrany na to stanowisko w maju 2019 roku.
Rząd.
Prezydent jest zobligowany do powierzania misji tworzenia rządu osobie, która została wybrana na stanowisko premiera przez partie mające większość w parlamencie. Kandydat na szefa gabinetu musi uzyskać w drodze głosowania wotum zaufania od izby.
Obecny rząd jest popierany przez koalicję następujących ugrupowań: WMRO-DPMNE, Demokratyczna Partia Albańczyków, Liberalna Partia Macedonii, Nowa Partia Socjaldemokratyczna, Socjalistyczna Partia Macedonii i Partia dla Ruchu Tureckiego w Macedonii.
Władza ustawodawcza.
Macedoński parlament – Zgromadzenie (mac. "Sobranie") składa się ze 120-123 deputowanych wybieranych na czteroletnią kadencję - w zależności od tego, ilu deputowanych wybierze macedońska diaspora (od 0 do 3). Zgromadzenie wybrane w grudniu 2017 roku składa się ze 120 deputowanych, czyli macedońska diaspora nie wybrała ani jednego deputowanego.
Władza sądownicza.
Władza sądownicza jest sprawowana przez sądy. Na szczycie całego systemu sądowniczego znajduje się Sąd Najwyższy, Sąd Konstytucyjny i Republikańska Rada Sądownicza. Ta ostatnia zajmuje się powoływaniem sędziów na ich stanowiska.
Podział administracyjny.
Wraz z przyjęciem nowego prawa i po wyborach w 2005 roku, kraj podzielony jest na 78 okręgów (mac. "opštini", l.poj. "opština"). Stolica państwa, Skopje, jest grupą dziesięciu okręgów, traktowanych wspólnie jako „Miasto Skopje”. Okręgi w Republice Macedonii Północnej są również jednostkami samorządowymi. Sąsiadujące ze sobą jednostki mogą się łączyć w stowarzyszenia mające na celu polepszanie współpracy pomiędzy nimi.

</doc>
<doc id="1298365" url="https://pl.wikipedia.org/wiki?curid=1298365" title="Jawornicka Kopa">
Jawornicka Kopa

Jawornicka Kopa – szczyt w południowej części Gór Bialskich (1052 m n.p.m.). Według regionalizacji fizycznogeograficznej Polski J. Kondrackiego znajduje się w Gór Złotych (332.61).
Położenie, geologia i przyroda.
Jest boczną, północno-zachodnią, spłaszczoną kulminacją rozległej wierzchowiny masywu Orlika (1068 m n.p.m.). W kierunku północnym opada łagodnie poprzez zbocze grzbietu o nazwie Stęporzyna do Przełęczy Suchej (1002 m n.p.m.). W kierunku północno-wschodnim opada stromo do Starojawornickiego Dołu i doliny Bielawki oraz przez Kłodniczy Parów do doliny potoku płynącego wzdłuż Czarnego Duktu. Na zachodzie opada stromo Jaworowym Stokiem do Drogi Marianny, która oddziela Jawornicką Kopę od masywu Suchej Kopy (1055 m n.p.m.). Na południowym zachodzie od Jawornickiej Kopy i masywu Orlika odchodzi ramię Średniaka (995 m n.p.m.).
Jawornicka Kopa zbudowana jest z gnejsów. Jest porośnięta kompleksem lasów świerkowych regla dolnego. Na północnych zboczach las został zniszczony w wyniku klęski ekologicznej, obecnie porasta je młodnik.
Turystyka.
Przez zbocza Jawornickiej Kopy przechodzą szlaki turystyczne i drogi:

</doc>
<doc id="1298366" url="https://pl.wikipedia.org/wiki?curid=1298366" title="Zabieg Crile'a">
Zabieg Crile'a



</doc>
<doc id="1298367" url="https://pl.wikipedia.org/wiki?curid=1298367" title="SQLite Manager">
SQLite Manager

SQLite Manager jest dodatkiem przeglądarki Mozilla Firefox do zarządzania bazami danych SQLite.

</doc>
<doc id="1298368" url="https://pl.wikipedia.org/wiki?curid=1298368" title="Zeaksantyna">
Zeaksantyna

Zeaksantyna, E161h – organiczny związek chemiczny z grupy ksantofili (podgrupa karotenoidów). Jest jednym z dwóch karotenoidów, znajdujących się w siatkówce oka. Naturalnie występuje w brokułach, brukselce, kukurydzy, pomidorach. Zawiera ją także ziele fiołka trójbarwnego i polnego.

</doc>
<doc id="1298372" url="https://pl.wikipedia.org/wiki?curid=1298372" title="Tolerancja farmakologiczna">
Tolerancja farmakologiczna

Tolerancja farmakologiczna, tolerancja na lek, tolerancja leku – zjawisko polegające na coraz słabszym działaniu leku w miarę jego przyjmowania, zmuszające do zwiększania dawki w celu uzyskania tego samego skutku (zwykle niekorzystne z punktu widzenia terapii).
Efekt ten występuje także w przypadku substancji psychoaktywnych – zwany jest wówczas tolerancją funkcjonalną lub tolerancją fizjologiczną.
Rodzaje tolerancji farmakologicznej:

</doc>
<doc id="1298378" url="https://pl.wikipedia.org/wiki?curid=1298378" title="Izomery">
Izomery

Izomery (gr. "isos" – równy, "meros" – część) – związki chemiczne o identycznych sumarycznych wzorach cząsteczkowych, różniące się między sobą sposobami lub kolejnością wiązań atomowych albo ich innym rozmieszczeniem w przestrzeni. 
Przykłady:

</doc>
<doc id="1298379" url="https://pl.wikipedia.org/wiki?curid=1298379" title="António de Spínola">
António de Spínola

António Sebastião Ribeiro de Spínola (ur. 11 kwietnia 1910 w Estremoz, zm. 13 sierpnia 1996 w Lizbonie) – portugalski wojskowy, polityk, prezydent kraju.
Życiorys.
W kwietniu 1974 generał António de Spínola stanął na czele wojskowego rządu tymczasowego podczas tzw. rewolucji goździków i do września 1974 był przewodniczącym Komitetu Ocalenia Narodowego oraz prezydentem. Był przeciwny wzrostowi wpływów lewicy. W latach 1975–1976 przebywał na emigracji. W 1981 został awansowany do stopnia marszałka Portugalskich Sił Zbrojnych.
Odznaczenia.
Z racji pełnienia urzędu prezydenta ("ex officio") wielki mistrz orderów portugalskich:
Pozostałe odznaczenia:

</doc>
<doc id="1298384" url="https://pl.wikipedia.org/wiki?curid=1298384" title="Wzór cząsteczkowy">
Wzór cząsteczkowy



</doc>
<doc id="1298388" url="https://pl.wikipedia.org/wiki?curid=1298388" title="Pas sferyczny">
Pas sferyczny

Pas sferyczny, pas kulisty – część sfery znajdująca się między dwiema równoległymi płaszczyznami odległymi od środka sfery o nie więcej niż promień formula_1 wraz z punktami wspólnymi sfery i tych płaszczyzn.
Pole powierzchni pasa wynosi:
gdzie formula_3 to odległość między płaszczyznami.

</doc>
<doc id="1298392" url="https://pl.wikipedia.org/wiki?curid=1298392" title="Jedlnica">
Jedlnica

Jedlnica – kolonia w Polsce, położona w województwie świętokrzyskim, w powiecie kieleckim, w gminie Chęciny.
W latach 1975–1998 Jedlnica administracyjnie należała do województwa kieleckiego.
Przed 2023 r. miejscowość była częścią wsi Bolmin.
Przez tę część wsi przechodzi niebieski szlak turystyczny z Jedlnicy do Żarczyc.
Położenie.
Jedlnica jest położona przy drodze z Chęcin do Małogoszcza. Wywodzi swą nazwę od jodły. Znajduje się w przełomie, jaki między górami Jedlnicą (Grząby Bolmińskie) a Chrostynią (Grzywy Korzeczkowskie) tworzy rzeka Hutka, zwana pierwotnie Jedlnicą. Obserwuje się tu charakterystyczne dla Gór Świętokrzyskich przecinanie przez cieki wodne pasm górskich. Rzeka nie płynie zgodnie z układem grzbietów ze wschodu na zachód, lecz przełamuje się przez nie z północy na południe.

</doc>
<doc id="1298393" url="https://pl.wikipedia.org/wiki?curid=1298393" title="CCENT">
CCENT

Certyfikat CCENT (Cisco Certified Entry Network Technician) – pierwszy stopień certyfikacji przyznawany przez firmę Cisco. Został wprowadzony 29 czerwca 2007 roku. Wcześniej pierwszym stopniem był stopień CCNA.
Certyfikat ten potwierdza wiedzę potrzebną do instalacji i weryfikacji prostych sieci komputerowych wyposażonych w routery i przełączniki, w tym rozwiązania zagadnień z adresowaniem IP, podstawową ochroną sieci oraz zastosowaniami transmisji bezprzewodowej. Egzamin certyfikacyjny o oznaczeniu ICND1 #100-105 (do 2013 roku 640-822 ICND1) trwa 90 min i składa się z 45-55 pytań.
Po wprowadzeniu przez CISCO zmian w certyfikacji w roku 2013, certyfikat CCENT jest teraz podstawą do uzyskania niektórych wersji poziomu CCNA, np. aby otrzymać certyfikat CCNA Security nie trzeba już mieć certyfikatu CCNA, wystarczy CCENT i zdany egzamin na wersję Security.

</doc>
<doc id="1298395" url="https://pl.wikipedia.org/wiki?curid=1298395" title="Pawlusie (Żywiec)">
Pawlusie (Żywiec)



</doc>
<doc id="1298396" url="https://pl.wikipedia.org/wiki?curid=1298396" title="American Ornithologists’ Union">
American Ornithologists’ Union

The American Ornithologists’ Union (AOU) ("Amerykańska Unia Ornitologiczna") – organizacja ornitologiczna w Stanach Zjednoczonych. W przeciwieństwie do National Audubon Society, jej członkowie są w większości profesjonalnymi ornitologami, rzadziej są nimi obserwatorzy - amatorzy.
Została założona we wrześniu 1883 r. przez Elliotta Couesa, Joela Asapha Allena i Williama Brewstera.
Od stycznia 1884 r. ukazuje się jej kwartalnik – "The Auk". Inne znaczące publikacje to m.in.: "AOU Checklist of North American Birds" ("Lista ptaków Ameryki Północnej AOU") i seria monografii "Ornithological Monographs".
Przy AOU działa Południowoamerykański Komitet Klasyfikacyjny (South American Classification Committee, SACC), oficjalny komitet specjalizujący się w tworzeniu jednolitej klasyfikacji taksonomicznej, z angielskimi nazwami, dla gatunków ptaków Ameryki Południowej.

</doc>
<doc id="1298397" url="https://pl.wikipedia.org/wiki?curid=1298397" title="Ulica Generała Kazimierza Sosnkowskiego w Mińsku Mazowieckim">
Ulica Generała Kazimierza Sosnkowskiego w Mińsku Mazowieckim

Ulica Generała Kazimierza Sosnkowskiego w Mińsku Mazowieckim – jedna ze zbiorczych ulic w Mińsku Mazowieckim.
Jest częścią ciągu ulic: Mrozowska-Sosnkowskiego-Chróścielewskiego, łączącego drogę wojewódzką nr 802 z drogą krajową nr 50. Na tle dwóch pozostałych wyróżnia się gęstą zabudową.
Ulica na całej długości asfaltowa. Chodnik znajduje się na całej długości ulicy z wyjątkiem kilkudziesięciu metrów przed tunelem. Na głównym odcinku, około 1 km, posiada 2 chodniki.
Poprzez przejście podziemne łączy się z ul. Kościuszki.

</doc>
<doc id="1298419" url="https://pl.wikipedia.org/wiki?curid=1298419" title="Ostrzew">
Ostrzew



</doc>
<doc id="1298426" url="https://pl.wikipedia.org/wiki?curid=1298426" title="Progeria Hutchinsona-Gilforda">
Progeria Hutchinsona-Gilforda



</doc>
<doc id="1298427" url="https://pl.wikipedia.org/wiki?curid=1298427" title="Antoni Grabowski (ur. 1937)">
Antoni Grabowski (ur. 1937)

Antoni Grabowski (ur. 12 czerwca 1937 w Łętowni, zm. 7 marca 2023) – polski rzeźbiarz, pedagog Państwowego Liceum Sztuk Plastycznych im. Antoniego Kenara w Zakopanem.
Życiorys.
Ukończył Państwowe Liceum Technik Plastycznych w Zakopanem.
Studiował na Akademii Sztuk Pięknych w Warszawie na Wydziale Rzeźby.
W latach 1982-1989 na stanowisku zastępcy dyrektora w Państwowej Wyższej Szkoły Sztuk Plastycznych im. A. Kenara w Zakopanem. Od 1965 roku członek Związku Polskich Artystów Plastyków. W marcu 2012 roku w Miejskiej Galerii Sztuki w Zakopanem została zorganizowana wystawa pt. „Zauroczeni” z okazji 50-lecia pracy twórczej artysty.
Ojciec rzeźbiarza i pedagoga ASP w Warszawie Antoniego Grabowskiego (ur. 1967).
Nagrody.
Autor wielu wystaw indywidualnych oraz laureat nagród na wystawach ogólnopolskich m.in.

</doc>
<doc id="1298428" url="https://pl.wikipedia.org/wiki?curid=1298428" title="Zespół Babińskiego-Fröhlicha">
Zespół Babińskiego-Fröhlicha



</doc>
<doc id="1298429" url="https://pl.wikipedia.org/wiki?curid=1298429" title="Porażenie Bella">
Porażenie Bella



</doc>
<doc id="1298430" url="https://pl.wikipedia.org/wiki?curid=1298430" title="Bitwa pod Budą Zaborowską">
Bitwa pod Budą Zaborowską

Bitwa pod Budą Zaborowską – bitwa stoczona 14 kwietnia 1863 roku niedaleko wsi Buda Zaborowska pomiędzy wojskami rosyjskimi gen. Krüdenera a oddziałem powstańców styczniowych "Dzieci Warszawy", dowodzonym przez majora Walerego Remiszewskiego.
Przed bitwą.
Od 12 stycznia 1863 roku do Puszczy Kampinoskiej uciekała młodzież z Warszawy i okolic przed branką do carskiej armii, a ta miała miejsce w nocy z 14 na 15 stycznia na podstawie imiennych list. W nocy z 18 na 19 stycznia z Puszczy młodzież zorganizował i wyprowadził Zygmunt Padlewski, który dotarł tu 17 stycznia. Padlewskiemu udało się sformować z ok. 1000 ludzi oddziały strzelców i kosynierów, a nawet chłopów uzbrojonych w zwykłe drągi. Wyjście z Puszczy odbyło się przez Wisłę po pękającym lodzie w kierunku guberni płockiej, a dowództwo Padlewski przekazał Aleksandrowi Rogalińskiemu. W ten sposób ocalono ludzi przed rzezią w Puszczy, bowiem już wyruszyły wojska carskie. W Puszczy pozostała jednak część młodzieży, a wciąż do lasu przedostawali się nowi uciekinierzy. 
Na noc z 11 na 12 kwietnia 1863, kiedy to prawosławni obchodzą Wielkanoc, więźniowie Cytadeli Warszawskiej Jarosław Dąbrowski ps. "Łokietek" oraz Bronisław Szwarce zaplanowali ucieczkę licząc na to, że strażnicy będą pijani. Dąbrowski domagał się, aby od strony Kampinosu do Cytadeli podszedł jakiś oddział partyzancki i ułatwił im ucieczkę. 
Bitwa.
12 kwietnia 1863 roku w lasach w okolicach Zaborowa mjr Walery Remiszewski rozpoczął formowanie oddziału "Dzieci Warszawy" w sile ok. 240 (250) ludzi. Oddział ten ruszył w kierunku Cytadeli, ale Rosjanie wzmogli czujność i udało im się jedynie dojść do lasów w rejonie Starych Babic. 13 kwietnia naprzeciw powstańcom wyruszyli Rosjanie i ci szybko wycofali się przez Lipków i Truskaw w głąb Puszczy. 
14 kwietnia obozujący oddział Remiszewskiego został niespodziewanie zaatakowany przez przeważające siły wojsk rosyjskich w liczbie 670 żołnierzy (500). Huzarzy i kozacy, wspierani przez piechotę rozbili oddział polskich wojsk powstańczych. Mjr Remiszewski był w tym czasie chory i nie mógł skutecznie dowodzić, a oddział powstańczy uzbrojony był głównie w kosy. 
Po stronie polskiej poległo 30 ludzi, w tym sam dowódca mjr Remiszewski. Bilans strat powiększył się do 72 zabitych i 9 rannych, gdy kozacy wymordowali prawie wszystkich rannych powstańców. Po stronie rosyjskiej straty wyniosły ok. 50 zabitych i rannych. 
Inne źródła oceniają, że poległo tam około 150-200 powstańców, a oddział liczył około 250-300 powstańców. 
Po bitwie.
Po rozproszeniu wojsk Remiszewskiego pod Budą Zaborowską na niedobitki Rosjanie wysłali dwie roty piechoty i sotnie Kozaków, które ścigały powstańców w pobliżu Kampinosu - ci zostali wybici w potyczkach pod Górkami i Dąbrową Starą.
Po bitwie pozostała mogiła powstańców styczniowych, obecnie w Zaborowie Leśnym. Spoczywa tam według jednych źródeł 72, według innych - 76 powstańców. Miejscowa legenda mówi, że spoczywa tam tylu powstańców, ile jest gwoździ na krzyżu, a gwoździ jest 76. Dodatkowo szacuje się, że ok. 80 powstańców pochowano na cmentarzach parafialnych, m.in. na cmentarzu parafialnym w Kampinosie czy 29 poległych znanych z imienia i nazwiska lub zawodu pochowanych na cmentarzu parafialnym w Zaborowie. 
Innymi pamiątkami po tej bitwie są Sosna Powstańców Styczniowych w miejscowości Górki Kampinoskie oraz Dąb Powstańców Styczniowych w uroczysku Wystawa k. Bielin Kampinoskich, miejsce męczeńskiej śmierci powstańców powieszonych przez Rosjan.
Jedną z form pamięci o tym wydarzeniu jest Rajd Powstania Styczniowego, który odbywa się na polu bitwy - pierwszy miał miejsce 14 kwietnia 2012. 26 stycznia 2013 odbył się Rajd Szlakiem Powstańców Styczniowych 1863 na nartach biegowych na trasie Granica-Sosna Powstańców zorganizowany przez powiat warszawski zachodni, gminę Kampinos i Kampinoski Park Narodowy.

</doc>
<doc id="1298431" url="https://pl.wikipedia.org/wiki?curid=1298431" title="Zespół Birt, Hogg i Dubé">
Zespół Birt, Hogg i Dubé



</doc>
<doc id="1298432" url="https://pl.wikipedia.org/wiki?curid=1298432" title="Zespół Brailsforda-Morquio">
Zespół Brailsforda-Morquio



</doc>
<doc id="1298433" url="https://pl.wikipedia.org/wiki?curid=1298433" title="Zespół Chédiaka-Higashiego">
Zespół Chédiaka-Higashiego



</doc>
<doc id="1298434" url="https://pl.wikipedia.org/wiki?curid=1298434" title="Zespół Curschmanna-Steinerta">
Zespół Curschmanna-Steinerta



</doc>
<doc id="1298435" url="https://pl.wikipedia.org/wiki?curid=1298435" title="Loreta">
Loreta



</doc>
<doc id="1298437" url="https://pl.wikipedia.org/wiki?curid=1298437" title="Walery Remiszewski">
Walery Remiszewski

Walery Remiszewski (poległ 14 kwietnia 1863 w bitwie pod Budą Zaborowską) – major Wojsk Polskich.
Był uczestnikiem konspiracji w latach 1844-1846 w Królestwie Polskim. W czasie powstania styczniowego dowodził oddziałem "Dzieci Warszawy". Poległ w walce z wojskiem rosyjskim.

</doc>
<doc id="1298438" url="https://pl.wikipedia.org/wiki?curid=1298438" title="Zespół Diamonda-Blackfana">
Zespół Diamonda-Blackfana



</doc>
<doc id="1298440" url="https://pl.wikipedia.org/wiki?curid=1298440" title="Plamica Henocha-Schönleina">
Plamica Henocha-Schönleina



</doc>
<doc id="1298442" url="https://pl.wikipedia.org/wiki?curid=1298442" title="Zespół Kasabacha i Merritt">
Zespół Kasabacha i Merritt



</doc>
<doc id="1298443" url="https://pl.wikipedia.org/wiki?curid=1298443" title="Dany Verlinden">
Dany Verlinden

Dany Verlinden (ur. 15 sierpnia 1963 w Aarschot) – belgijski piłkarz występujący na pozycji bramkarza.
Kariera klubowa.
Dany Verlinden zawodową karierę rozpoczynał w 1980 roku w Lierse SK. Miejsce w podstawowej jedenastce tej drużyny wywalczył sobie w sezonie 1982/1983, kiedy to wystąpił w 33 ligowych pojedynkach. Od tego czasu Belg nie oddał już miejsca w pierwszym składzie "De Pallieters". W Lierse występował łącznie przez osiem sezonów, w trakcie których rozegrał 204 mecze w rozgrywkach pierwszej i drugiej ligi.
Latem 1988 roku Verlinden postanowił zmienić klub i ostatecznie trafił do Club Brugge, w barwach którego odnosił największe sukcesy w karierze. Zdobył pięć tytułów mistrzowskich, pięć pucharów i dziewięć superpucharów Belgii. Dwa razy został wybrany najlepszym bramkarzem w lidze. Na początku pobytu na Stadionie Jana Breydela pełnił rolę zmiennika dla Philippe'a Vande Walle, jednak później wywalczył sobie miejsce w pierwszym składzie. Stracił je tylko podczas sezonu 1998/1999 na rzecz Egipcjanina Nadera El Sayeda. W grudniu 2003 roku Dany wystąpił w meczu Ligi Mistrzów mając 40 lat i 116 dni. Został najstarszym zawodnikiem, która zagrał w spotkaniu Champions League. Rekord ten został pobity niemal trzy lata później przez grającego w Milanie Alessandro Costacurtę. Włoch w dniu pojedynku swojego zespołu z AEK-iem Ateny miał 40 lat i 211 dni. Podczas gry w Club Brugge Verlinden zachował czyste konto przez 1390 minut, nie dał sobie strzelił gola od 3 marca do 26 września 1990 roku.
Kariera reprezentacyjna.
W 1994 roku Verlinden został powołany przez Paula Van Himsta na mistrzostwa świata. Belgowie zostali wyeliminowani w 1/8 finału przez Niemców, a sam Dany był trzecim po Michelu Preud’homme i Filipie De Wilde bramkarzem swojego zespołu. Wychowanek Lierse znalazł się także w kadrze "Czerwonych Diabłów" na Mistrzostwa Świata 1998. Belgowie swój udział w turnieju zakończyli na rundzie grupowej, a Verliden na boisku nie pojawił się ani razu. Łącznie dla drużyny narodowej rozegrał tylko jedno spotkanie w 1998 roku.
Kariera trenerska.
W 2004 roku Dany pełnił rolę trenera bramkarzy Club Brugge.

</doc>
<doc id="1298444" url="https://pl.wikipedia.org/wiki?curid=1298444" title="Mihrab z Kaszanu">
Mihrab z Kaszanu

Mihrab z Kaszanu – średniowieczna nisza modlitewna z meczetu Maidan w Kaszanie w środkowym Iranie. Jeden z największych mihrabów wykonanych z glazurowanych płytek ceramicznych. Obecnie w Muzeum Pergamońskim na Wyspie Muzeów w Berlinie.
Historia.
Mihrab w meczecie.
Niszę wykonał kaszański mistrz al-Hasan bin Arabszach w 1226, kiedy to Kaszan znajdował się pod panowaniem mongolskim. Mihrab wskazywał kierunek do Mekki w meczecie Maidan, głównej świątyni Kaszanu.
Droga do muzeum.
Pierwszy opis mihrabu pojawił się w 1887 w notatkach z podróży do Iranu Jane Dieulafoy, francuskiej podróżniczki i archeolog.
W 1897 niekompletną niszę udało się nabyć konsulowi generalnemu Wielkiej Brytanii w Isfahanie, J.R. Preece’owi, który przetransportował ją do Londynu w 1897. W 1907 nisza została wystawiona w Muzeum Wiktorii i Alberta w Londynie. Następnie wróciła do prywatnych zbiorów Preece’ów, stając się częścią rodzinnej rezydencji. Brakujące elementy zostały zrekonstruowane dzięki pomocy kaligrafa z Teheranu oraz angielskiego garncarza.
W 1927 dyrektor wydziału sztuki islamskiej dawnego Muzeum Cesarza Fryderyka (obecnie Muzeum im. Bodego (niem. "Bodemuseum")), Friedrich Sarre, odkupił mihrab od spadkobierców właściciela. Odtąd nisza znajduje się w zbiorach berlińskich.
Opis.
Nisza modlitewna z Kaszanu to jeden z największych mihrabów wykonanych z glazurowanych płytek ceramicznych (280 cm wys., 180 cm szer.). Mihrab zbudowany jest z 74 płytek, indywidualnie modelowanych (efekt reliefu) i glazurowanych.
Mihrab z Kaszanu jest konstrukcją płaską, a efekt niszy osiągnięty jest poprzez układ trzy-stopniowych reliefów. Taka forma nisz modlitewnych była bardzo rozpowszechniona w XI-XIII w. Iranie. 
Na tle jaśniejszego podkładu wybijają się niebieskie arabeski, pnie palm oraz teksty inskrypcji z koranu. Większość dekoracji ma formę reliefu. Inskrypcje wykonane są naprzemiennie czcionką kuficką ("dukt kufi") i naskhi ("dukt naskhi"). Całość utrzymana jest w pre-mongolskim stylu irańskim, wolna od wpływów chińskich (takich jak kwiaty lotosu, pasma chmur, itd.) wprowadzonych do sztuki islamskiej przez Mongołów.
Inskrypcje.
Centralną część małej środkowej niszy w dolnej części mihrabu pomiędzy dwoma bliźniaczymi kolumnami obramowuje pas inskrypcji przedstawiający teksty sury 76, wersetów 1–9 wykonane pismem kufickim w części zewnętrznej oraz sury 17, wersetów 80–83 wykonane pismem naskhi w części wewnętrznej.
Szczyt niszy oraz jej ramy zdobią inskrypcje zawierające tekst sury 11, wersetu 116, sury 112, sury 97, sury 2, wersetu 131 oraz tzw. Wersetu Tronu (sury 2, wersetu 255) (arab. "Ayat Al-Kursi"):
Kolejna część niszy znajduje się pomiędzy dwoma większymi kolumnami i zawiera inskrypcję wyznania wiary muzułmańskiej wykonaną w piśmie kufickim: 
Na kapitelach znajdują się inskrypcje szyickie - imię Alego, zięcia Mahometa i późniejszego czwartego kalifa. Mieszkańcy Kaszanu należeli do jednych z pierwszych grup szyickich w Iranie.

</doc>
<doc id="1298447" url="https://pl.wikipedia.org/wiki?curid=1298447" title="Choroba Sturge'a-Webera">
Choroba Sturge'a-Webera



</doc>
<doc id="1298448" url="https://pl.wikipedia.org/wiki?curid=1298448" title="Zespół Strøma-Zollingera-Ellisona">
Zespół Strøma-Zollingera-Ellisona



</doc>
<doc id="1298452" url="https://pl.wikipedia.org/wiki?curid=1298452" title="B. F. Affleck">
B. F. Affleck



</doc>
<doc id="1298454" url="https://pl.wikipedia.org/wiki?curid=1298454" title="Zespół Petersa-plus">
Zespół Petersa-plus



</doc>
<doc id="1298455" url="https://pl.wikipedia.org/wiki?curid=1298455" title="Zespół Peny i Shokeira">
Zespół Peny i Shokeira



</doc>
<doc id="1298456" url="https://pl.wikipedia.org/wiki?curid=1298456" title="Zespół Marchesaniego">
Zespół Marchesaniego



</doc>
<doc id="1298457" url="https://pl.wikipedia.org/wiki?curid=1298457" title="Zespół Mariego-Saintona">
Zespół Mariego-Saintona



</doc>
<doc id="1298460" url="https://pl.wikipedia.org/wiki?curid=1298460" title="Choroba Letterera-Siwego">
Choroba Letterera-Siwego



</doc>
<doc id="1298462" url="https://pl.wikipedia.org/wiki?curid=1298462" title="Choroba Leigha">
Choroba Leigha



</doc>
<doc id="1298464" url="https://pl.wikipedia.org/wiki?curid=1298464" title="Aleksy Kożewnikow">
Aleksy Kożewnikow



</doc>
<doc id="1298466" url="https://pl.wikipedia.org/wiki?curid=1298466" title="Mihal Hanxhari">
Mihal Hanxhari

Mihal Hanxhari (ur. 2 lutego 1930 w stanie Kentucky, USA; zm. 3 czerwca 1999 w Paryżu) – albański poeta i pisarz.
Życiorys.
Pochodził z rodziny albańskich emigrantów, jego ojciec znalazł się w USA, w roku 1907. W 1931 jego rodzina powróciła do Albanii i osiadła w Tiranie. W tym czasie Mihal po raz pierwszy zaczął pisać krótkie opowiadania, ale jego twórczość znana była tylko w szkole średniej, do której uczęszczał. 
Studiował historię i geografię w Budapeszcie. Po ukończeniu studiów w 1954 r. powrócił do Albanii i podjął pracę nauczyciela szkoły średniej, początkowo w Korczy, a potem w Tiranie. W 1960 r. został mianowany dyrektorem Biblioteki Uniwersytetu w Tiranie. Dzięki temu uzyskał dostęp do literatury światowej, niedostępnej dla przeciętnego Albańczyka, żyjącego w okresie rządów Envera Hodży. W 1975 r. z powodów politycznych został zwolniony z pracy i oskarżony o uleganie wpływom kultury burżuazyjnej. Znalazł pracę w niewielkiej bibliotece, w której pracował do 1990 r. W latach 1993-1995 uczył języka albańskiego w "Ecole des Langues Orientales", w Paryżu. Tam też zmarł.
Jako pisarz M. Hanxhari został odkryty dopiero po swojej śmierci, wtedy też wydano pierwsze tomiki jego wierszy. Jego wyobraźnia poetycka, wyrażona przez utwory stanowiła zjawisko niezwykłe w literaturze albańskiej. Porównywany do Kawafisa, a także do stylu japońskich haiku. O zaliczeniu utworów Hanxhariego do literatury okresu transformacji świadczy fakt, że trudno odnaleźć w nich wpływy socrealizmu, czyli stylistyki obowiązującej w Albanii do 1990.

</doc>
<doc id="1298471" url="https://pl.wikipedia.org/wiki?curid=1298471" title="Loreta (Praga)">
Loreta (Praga)

Loreta – kompleks barokowych budynków sakralnych usytuowany na Hradczanach, w Pradze.
Kamień węgielny pod budowę położono 3 czerwca 1626. Fundatorem była czeska baronowa Katarzyna z Lobkovic. Centralnym elementem kompleksu jest domek loretański projektu włoskiego architekta Giovanniego Orsi, konsekrowany 25 marca 1631. Początkowo zewnętrzne ściany były pokryte malowidłami. Dopiero w drugiej połowie XVII wieku ufundowane zostały przez hrabinę Elżbietę Apollonię Kolowrat, obecne do dziś rzeźbione panele.
Domek loretański jest usytuowany na wewnętrznym dziedzińcu otoczonym piętrowymi arkadami. W przebiegu arkad znajduje się skarbiec, kościół Narodzenia Pana oraz liczne kaplice.
Jednym z obiektów należących do skarbu Lorety jest XVII-wieczna, wykonana w Wiedniu monstrancja wysadzana 6222 diamentami. Nie jest już ona wykorzystywana podczas nabożeństw (ostatni raz użyto jej podczas mszy jesienią 1999 roku).
Do atrakcji Lorety należy m.in. carillon, którego autorem jest Claude Fremy (wykonany w latach 1683–1691), podarowany przez kupca Eberharda von Glauchau. Pierwszy raz carillon zagrał w Pradze 15 sierpnia 1695.
Ze względu na obecność domku loretańskiego Loreta jest popularnym miejscem pielgrzymkowym.

</doc>
<doc id="1298473" url="https://pl.wikipedia.org/wiki?curid=1298473" title="Zespół von Rokitansky'ego-Cushinga">
Zespół von Rokitansky'ego-Cushinga



</doc>
<doc id="1298475" url="https://pl.wikipedia.org/wiki?curid=1298475" title="Blackfield II">
Blackfield II

Blackfield II – drugi album brytyjsko-izraelskiego duetu Blackfield, który tworzą Steven Wilson, lider Porcupine Tree oraz wokalista Awiw Gefen; wydany w 2007 r. Na płycie zamieszczono 10 utworów nagranych w Izraelu i Wielkiej Brytanii pomiędzy lutym i czerwcem 2006 r.

</doc>
<doc id="1298485" url="https://pl.wikipedia.org/wiki?curid=1298485" title="Okręg wyborczy Moray and Nairn">
Okręg wyborczy Moray and Nairn

Okręg wyborczy Moray and Nairn powstał w 1918 r. i wysyłał do brytyjskiej Izby Gmin jednego deputowanego. Okręg obejmował hrabstwa Elginshire i Nairnshire oraz miasta Elgin, Nairn i Forres. Został zlikwidowany w 1983 r.

</doc>
<doc id="1298490" url="https://pl.wikipedia.org/wiki?curid=1298490" title="Aksjomaty ZFC">
Aksjomaty ZFC



</doc>
<doc id="1298491" url="https://pl.wikipedia.org/wiki?curid=1298491" title="Bertrand Crasson">
Bertrand Crasson

Bertrand Crasson (ur. 5 października 1971 roku w Brukseli) – były belgijski piłkarz występujący na pozycji obrońcy.
Kariera klubowa.
Bertrand Crasson zawodową karierę rozpoczynał w 1989 roku w Anderlechcie. Miejsce w podstawowym składzie „Fiołków” wywalczył sobie w sezonie 1990/1991, kiedy to wystąpił w 28 ligowych pojedynkach. Wtedy także został wybrany najlepszym zawodnikiem młodego pokolenia w ligowych rozgrywkach. Razem z drużyną Crasson cztery razy sięgnął po mistrzostwo Belgii, raz zdobył Puchar Belgii oraz dwa razy Superpuchar Belgii. Latem 1996 roku podpisał kontrakt z grającym w Serie B SSC Napoli. Spędził tam dwa sezony, a w każdym z nich na ligowych boiskach pojawił się po 22 razy. W 1998 roku belgijski gracz zdecydował się powrócić do Anderlechtu. W 2000 i 2001 roku triumfował z nim w rozgrywkach Jupiler League oraz Superpucharu Belgii. Na Stade Constant Vanden Stock łącznie spędził dwanaście lat, w trakcie których rozegrał 291 spotkań. W 2003 roku Crasson przeniósł się do Lierse SK, by rok później trafić do klubu FC Brussels. W 2005 roku belgijski obrońca zdecydował się zakończyć piłkarską karierę.
Kariera reprezentacyjna.
W reprezentacji Belgii Crasson zadebiutował w 1991 roku. W 1998 roku Georges Leekens powołał go do 22-osobowej kadry na mistrzostwa świata. Udział w tym turnieju „Czerwone Diabły” zakończyły na rundzie grupowej. Bertrand w pierwszym meczu przeciwko Holandii w 22 minucie gry doznał kontuzji, która wykluczyła go z gry już do końca mundialu. Łącznie dla drużyny narodowej wychowanek Anderlechtu rozegrał 26 spotkań.

</doc>
<doc id="1298494" url="https://pl.wikipedia.org/wiki?curid=1298494" title="Vlastimil Vidlička">
Vlastimil Vidlička

Vlastimil Vidlička (ur. 2 lipca 1981 w Gottwaldovie) – czeski piłkarz grający na pozycji obrońcy.

</doc>
<doc id="1298495" url="https://pl.wikipedia.org/wiki?curid=1298495" title="Darkhorse">
Darkhorse

Darkhorse – drugi studyjny album zespołu Crazy Town, wydany 12 listopada 2002. Wydawnictwo zawierało oprócz krążka z muzyką drugi, dodatkowy z nagraniami wideo pokazującymi proces przygotowania albumu.
Ten album nie był tak bardzo popularny jak jego poprzednik "The Gift of Game" i nie odnotowano żadnych znaczących przebojów które pochodziłyby z tego albumu. Album ten nie osiągnął nawet tytułu złotej płyty, co przy ogromnym sukcesie pierwszego krążka (platyna), było znaczącą porażką.

</doc>
<doc id="1298497" url="https://pl.wikipedia.org/wiki?curid=1298497" title="Patrick Moore">
Patrick Moore

Sir Alfred Patrick Caldwell-Moore, znany jako Patrick Moore CBE, HonFRS, FRAS (ur. 4 marca 1923 w Pinner, zm. 9 grudnia 2012 w Selsey) – angielski astronom amator, który osiągnął legendarny status w astronomii jako pisarz, badacz, komentator radiowy i prezenter telewizyjny. Były prezes British Astronomical Association, współzałożyciel i były prezes "Society for Popular Astronomy", autor ponad 70 książek oraz prezenter najdłużej trwającej serii programów telewizyjnych (z tym samym prezenterem) pt. "The Sky at Night" w stacji BBC.
Nazwiskiem Patricka Moore’a została nazwana planetoida (2602) Moore.

</doc>
<doc id="1298498" url="https://pl.wikipedia.org/wiki?curid=1298498" title="Bitwa pod Szawlami">
Bitwa pod Szawlami

Bitwa pod Szawlami (niem.: "Schlacht von Schaulen", lit.: "Saulės mūšis" lub "Šiaulių mūšis", łot.: "Saules kauja" lub "Kauja pie Saulės") – starcie zbrojne, które miało miejsce 22 września 1236 pomiędzy zakonem kawalerów mieczowych a pogańskimi Zemgalami i Żmudzinami oraz posiłkami innych Bałtów. 
W bitwie tej poległo ok. 50-60 rycerzy zakonu, w tym jego mistrz krajowy Wolkwin. Około 2700 zakonników nigdy nie powróciło z krucjaty, a ich losy są nieznane. Była to pierwsza w takiej skali klęska kawalerów mieczowych. Zakon kawalerów mieczowych, pierwszy katolicki zakon rycerski na ziemiach ludów bałtyckich, został poważnie osłabiony, niedługo potem, w 1237, jego pozostali przy życiu członkowie zgodzili się na wcielenie do zakonu krzyżackiego. Wynik bitwy skłonił podbite uprzednio przez nich ludy: Kurów, Zemgalów i Zelów, do powstania. Efekty trwającego ponad 30 lat podboju ziem leżących na lewym brzegu Dźwiny zostały zniweczone.
Tło historyczne.
Zakon kawalerów mieczowych powstał w 1202 w Rydze w celu podboju ludów bałtyckich i ich chrystianizacji. W latach 30. XIII wieku jego mistrzem został Volquin (Wolkwin). Zakon borykał się z problemami niedostatku funduszy, ludzi, a także złą reputacją. Kawalerowie mieczowi byli w kwestii terenów dzisiejszej Estonii skonfliktowani z papieżem i Świętym Cesarstwem Rzymskim, swymi największymi sprzymierzeńcami. Z końcem 1236 roku, gdy przybyli rycerze z Holsztynu, Wolkwin zażądał powierzenia mu dowództwa w bitwach. Mistrz dowodził kampanią przy asyście księcia Pskowa, podejmując wyprawę na południe przeciwko pogańskiej Żmudzi. Wcześniej tego samego roku zakon otrzymał bullę papieską, obwieszczającą krucjatę przeciwko Żmudzi i Litwie.
Przebieg bitwy.
Rycerze najechali na kilka osad Żmudzinów. Wracając na północ, natknęli się jednakże przy brodzie na ich grupę, zdeterminowaną do walki. Kawalerowie mieczowi nie chcieli podejmować ryzyka utraty koni poprzez utopienie ich w bagnach, a rycerze z Holsztyna odmówili walki pieszej, wymuszając rozbicie na noc obozowiska. Następnego ranka, w dzień św. Maurycego, przybyły do obozu główne siły Żmudzinów oraz Litwinów, prawdopodobnie pod dowództwem księcia Wikinta. Lekko opancerzone siły pogan zmusiły do ucieczki lżej opancerzonych zakonników, podczas gdy rycerze w pełnym rynsztunku, w tym i Wolkwin, polegli. Ci z rycerzy, którzy próbowali uciec do Rygi, rzekomo także zostali zabici przez pogan.
Dokładne miejsce bitwy pozostaje nieznane. "Chronicum Livoniae" napisana przez Hermanna de Wartberge mówi o bitwie na "terram Sauleorum". Prawdopodobnie to okolice Szawli lub, co mniej prawdopodobne, miasteczko Vecsaule niedaleko Bowska, obecnie południowa Łotwa. "Saule/Saulė" oznacza Słońce w obydwu językach: litewskim i łotewskim.

</doc>
<doc id="1298501" url="https://pl.wikipedia.org/wiki?curid=1298501" title="Angelika Kulisch">
Angelika Kulisch

Angelika Kulisch (ur. 29 listopada 1989 w Miliczu) polska kolarka.
Klasyfikacja generalna.
W klasyfikacji indywidualnej Polskiego Związku Kolarskiego za 2007 r. zajęła 3. miejsce. W 2006 w tej samej klasyfikacji zajęła 1. miejsce.
W klasyfikacji indywidualnej Pucharu Polski zajęła 1. miejsce za 2006 r.

</doc>
<doc id="1298504" url="https://pl.wikipedia.org/wiki?curid=1298504" title="Schronisko na Śnieżnicy">
Schronisko na Śnieżnicy

Schronisko na Śnieżnicy, Młodzieżowy Ośrodek Rekolekcyjny – kompleks budynków na południowym stoku Śnieżnicy w Beskidzie Wyspowym, na wysokości ok. 840 m n.p.m. Należy do niego 5 domków mieszkalnych i kaplica. W pobliżu Stacja Narciarska „Śnieżnica”.
Historia schroniska.
Schronisko zostało założone przez ks. Józefa Winkowskiego, który zafascynowany był Beskidem Wyspowym. Tak pisał o polance na południowo-zachodnim stoku Śnieżnicy:" „...Ta urocza, jak z rajskiego gdzieś świata. Oto miejsce wybrane i projektowane na kolonię. Młody bukowy las zieleni się po południowym stoku, a przetykają go poważne, głębokie w tonie świerki”". Dzięki swojej przedsiębiorczości doprowadził w 1936 budowę do końca. Wybudowano tutaj kolonię letnią dla dzieci należących do Sodalicji Mariańskiej. Oprócz kompleksu budynków do obiektu należało także 170 ha otaczających ją lasów. Działała do 1939 roku; po wojnie przejęta została przez państwo. Ośrodek zamieniono na schronisko górskie. Było ono intensywnie eksploatowane, ale bez przeprowadzania koniecznych remontów, co doprowadziło obiekt do znacznego zniszczenia. Istniejący obok ośrodka basen kąpielowy został całkowicie zaniedbany. Po 1989 roku obiekt został wykupiony przez duszpasterzy młodzieżowych, ale z lasów udało się odzyskać tylko 5,5 ha. Obecnie obiekt w całości należy do Katolickiego Stowarzyszenia Młodzieży, gdzie regularnie odbywają się rekolekcje, dni skupienia, obozy letnie i zimowe.
Działalność.
Obecnie służy za ośrodek rekolekcyjny, przyjmuje jednak również grupy zorganizowane i turystów indywidualnych. Organizowane są w nim „zielone szkoły”. W obiekcie jest 120 miejsc noclegowych o turystycznym standardzie, dwa boiska sportowe i dwie duże sale sportowe. Wydawane są całodzienne posiłki. Dzięki zainstalowaniu ogrzewania gazowego obiekt może być czynny cały rok. Ośrodek wydaje własny biuletyn informacyjny.
Kaplica.
Przy ośrodku istniała skromna kaplica, w roku 1999 zaczęto budowę nowej pod wezwaniem Matki Boskiej Śnieżnej, która jest patronka tego miejsca. Jest to obraz podarowany przez papieża Jana Pawła II, a będący kopią obrazu w bazylice Santa Maria Maggiore w Rzymie. Według legendy jednemu z rzymskich patrycjuszy ukazała się Matka Boska z poleceniem wybudowania kościoła w miejscu, w którym zobaczy śnieg. Uznano, że na Śnieżnicy będzie to również odpowiednie miejsce dla tego obrazu.

</doc>
<doc id="1298505" url="https://pl.wikipedia.org/wiki?curid=1298505" title="Wirus Coxsackie B">
Wirus Coxsackie B



</doc>
<doc id="1298517" url="https://pl.wikipedia.org/wiki?curid=1298517" title="Plan dziewięć z kosmosu">
Plan dziewięć z kosmosu

Plan dziewięć z kosmosu (ang. "Plan 9 from Outer Space") – amerykański film, horror science-fiction z 1959 roku, w reżyserii Eda Wooda. Premiera filmu miała miejsce w lipcu 1959.
Pierwotnie film miał nazywać się "Hieny cmentarne z przestrzeni kosmicznej". "Plan dziewięć z kosmosu" jest uważany za jeden z najgorszych filmów na świecie.
Opis filmu.
Małe miasteczko mierzy się z nalotami UFO. Mieszkańcy zaczynają obserwować cmentarz, na którym lądują statki kosmiczne. Jak okazuje się, kosmici pragną wskrzeszać umarłych, aby zapanować nad ich umysłami. Jednocześnie obcy pragną zabić wszystkich żywych ludzi dla ich dobra.
Obsada.
Źródło: 
Produkcja.
Aktorzy i statyści przychodzili na plac w swoich własnych ubraniach, a ludzie grający wampirów ubierali się w prywatne stroje. Dekoracje były wykonane samodzielnie. Statki kosmiczne powstały w wyniku sklejenia dwóch talerzy.
Swoją ostatnią rolę zagrał tu Béla Lugosi, który zmarł na początku zdjęć. Brakujące sceny z udziałem Lugosiego Ed Wood uzupełnił przypadkowymi nagraniami archiwalnymi oraz dokręceniem jednej sceny z udziałem dublera.

</doc>
<doc id="1298519" url="https://pl.wikipedia.org/wiki?curid=1298519" title="RPK-74">
RPK-74



</doc>
<doc id="1298520" url="https://pl.wikipedia.org/wiki?curid=1298520" title="Makaron sojowy">
Makaron sojowy

Makaron sojowy – popularny składnik kuchni chińskiej, wietnamskiej i również w innych krajach Dalekiego Wschodu. 
Polska nazwa handlowa jest myląca, gdyż makaron ten nie jest produkowany z soi, lecz najczęściej ze skrobi fasoli mung, skrobi ziemniaczanej lub z batatów (np. japońska odmiana harusame). Po namoczeniu w gorącej wodzie lub usmażeniu w głębokim oleju, makaron staje się przezroczysty. Z tego względu w języku angielskim często jest określany jako „cellophane noodles” lub „glass noodles”, a w języku niemieckim – „Glasnudeln”.
Nazwy.
W języku chińskim najczęściej używane nazwy to:
Używana jest także nazwa 細粉 "saifun" w języku kantońskim (w wymowie mandaryńskiej "xì fěn") – oznacza to „cienki makaron”.
W języku wietnamskim używana jest nazwa miến dong

</doc>
<doc id="1298521" url="https://pl.wikipedia.org/wiki?curid=1298521" title="Robert Carr (minister)">
Robert Carr (minister)

Leonard Robert Carr (ur. 11 listopada 1916, zm. 17 lutego 2012) – brytyjski polityk, członek Partii Konserwatywnej, minister w rządzie Edwarda Heatha.
Życiorys.
Wykształcenie odebrał w Westminster School oraz w Gonville and Caius College na Uniwersytecie Cambridge. Studiował tam nauki przyrodnicze. Studia ukończył w 1938. W latach 1948-1955 był dyrektorem John Dale Ltd. W 1950 był współautorem książki "One Nation". Był także współautorem innych książki - "Change is Our Ally" (1954) oraz "The Responsible Society" (1958). W 1965 napisał książkę "Our Europe". W latach 1958-1970 był prezesem John Dale Ltd.
W 1950 został wybrany do Izby Gmin jako reprezentant okręgu Mitcham. Od 1974 reprezentował okręg wyborczy Carshalton. W latach 1951-1955 był parlamentarnym prywatnym sekretarzem Anthony’ego Edena, najpierw jako ministra spraw zagranicznych, następnie jako premiera. W 1955 został parlamentarnym sekretarzem ministra pracy. Był nim do 1958. W latach 1963-1964 był ministrem ds. współpracy technicznej.
W 1979 został członkiem gabinetu jako minister zatrudnienia. Odpowiadał za uchwalenie Industrial Relations Act z 1971, który ograniczał prawa do strajku. W 1972 był przez krótki czas Lordem Przewodniczącym Rady oraz przewodniczącym Izby Gmin, po czym został ministrem spraw wewnętrznych. Był nim do wyborczej porażki Partii Konserwatywnej w 1974.
W 1971 wyszedł bez obrażeń z zamachu jakiego dokonała Brygada Gniewu podkładając dwie bomby niedaleko jego domu. Po ponad 30 lat jeden z członków Brygady publicznie przeprosiła Carra za zamach i wysłał mu kartkę świąteczną.
Carr zasiadał w Izbie Gmin do 1976, kiedy to został kreowany parem dożywotnim jako baron Carr of Hadley i zasiadł w Izbie Lordów. W latach 1978-1989 był dyrektorem Prudential Corporation. W latach 1979-1987 był dyrektorem Cadbury Schweppes plc.
W 1943 poślubił Joan Twining z którą miał dwie córki - Susan Elizabeth (ur. 1947) i Virginię Sarah (ur. 1957).

</doc>
<doc id="1298524" url="https://pl.wikipedia.org/wiki?curid=1298524" title="Okręg wyborczy Mitcham">
Okręg wyborczy Mitcham

Okręg wyborczy Mitcham powstał w 1918 r. i wysyłał do brytyjskiej Izby Gmin jednego deputowanego. Okręg obejmował miasto Mitcham na przedmieściach południowego Londynu. Okręg został zlikwidowany w 1974 r.

</doc>
<doc id="1298527" url="https://pl.wikipedia.org/wiki?curid=1298527" title="Jan Rosół">
Jan Rosół

Jan Rosół znany też pod pseudonimami „Ojciec” i „Stary” (ur. 12 maja 1845 w Wylezinie koło Grójca, zm. 14 marca 1914 w Żyrardowie) – polski polityk, działacz socjalistyczny, uczestnik powstania styczniowego.
Syn Michała i Ludwiki Piszczelewskiej. Za karę za udział w powstaniu styczniowym został wcielony do armii rosyjskiej. Służbę wojskową odbywał na Kaukazie i uczestniczył w wojnie rosyjsko-tureckiej. Od 1891 (lub wcześniej) do 1893 był członkiem Związku Robotników Polskich. Działał w I Proletariacie, Związku Robotników Polskich, PPS, Socjaldemokracji Królestwa Polskiego. W latach 1893–1895 więziony był w X Pawilonu Cytadeli Warszawskiej, w latach 1896–1898 na zesłaniu w guberni archangielskiej; w latach 1901–1903 ponownie był więźniem X Pawilonu Cytadeli Warszawskiej, a do 1905 ponownie na zesłaniu w guberni irkuckiej i guberni jenisejskiej.

</doc>
<doc id="1298528" url="https://pl.wikipedia.org/wiki?curid=1298528" title="Okręg wyborczy Carshalton">
Okręg wyborczy Carshalton

Okręg wyborczy Carshalton powstał w 1945 r. i wysyłał do brytyjskiej Izby Gmin jednego deputowanego. Okręg obejmował miasto Carshalton na przedmieściach Londynu. Został zlikwidowany w 1983 r.

</doc>
<doc id="1298529" url="https://pl.wikipedia.org/wiki?curid=1298529" title="Puszcza Gorzowska">
Puszcza Gorzowska

Puszcza Gorzowska (Puszcza Barlinecka) – kompleks leśny położony na Równinie Gorzowskiej i Pojezierzu Myśliborskim pomiędzy Gorzowem Wielkopolskim, Strzelcami Krajeńskimi i Barlinkiem. Obejmuje powierzchnię ok. 35 tys. ha.
Obszar porośnięty jest lasami i borami mieszanymi. W drzewostanie dominuje sosna, buk, dąb, świerk, grab, wiąz, brzoza, olcha czarna, wierzby i klony. Wśród gatunków obcych modrzew europejski i daglezja zielona. Spośród rosnących tu roślin objętych ochroną ścisłą ważniejsze gatunki to: rosiczka okrągłolistna, orlik pospolity, paprotka zwyczajna, pierwiosnka lekarska, przylaszczka pospolita, śnieżyczka przebiśnieg. Ochroną częściową objęte są m.in. bobrek trójlistkowy, grążel żółty, grzybienie białe. Występuje też wiele unikatowych zbiorowisk roślinności bagienno-torfowiskowej.
Na terenie Puszczy Gorzowskiej znajduje się kilkanaście jezior zajmujących rynny polodowcowe. Największe to: Jezioro Wielgie (Dankowskie), Lubie, Chłop, Suche i Lubieszewko (Portki), Przyłęg. Na północnym skraju puszczy leży Jezioro Barlineckie.
Najdłuższymi rzekami są Santoczna i Kłodawka. W pobliżu Barlinka swój obszar źródłowy ma Płonia.
Od 1991 r. znaczna część Puszczy Gorzowskiej chroniona jest w ramach Barlinecko-Gorzowskiego Parku Krajobrazowego. Istnieje też kilka rezerwatów przyrody (Wilanów, Rzeka Przyłężek, Markowe Błota i Dębina).
W centralnej części puszczy w miejscowości Lipy znajduje się ośrodek wypoczynkowy, pole namiotowe i Leśna Stacja Dydaktyczna prowadzona przez Barlinecko-Gorzowski Park Krajobrazowy. Przygotowano również ścieżkę dydaktyczną.

</doc>
<doc id="1298530" url="https://pl.wikipedia.org/wiki?curid=1298530" title="Puszcza Barlinecka">
Puszcza Barlinecka



</doc>
<doc id="1298531" url="https://pl.wikipedia.org/wiki?curid=1298531" title="Le martyr moderne">
Le martyr moderne



</doc>
<doc id="1298532" url="https://pl.wikipedia.org/wiki?curid=1298532" title="Fasola mung">
Fasola mung



</doc>
<doc id="1298534" url="https://pl.wikipedia.org/wiki?curid=1298534" title="Ignacy Laskowski">
Ignacy Laskowski

Ignacy Laskowski ps. "Ignacy z Gorszczyny", "Wojewoda Jezierski", "Czerski" (ur. 22 marca 1833 w Gorszczynie – zm. 4 czerwca 1871 w Bukareszcie) – pułkownik wojsk powstańczych i naczelnik wojenny województwa kowieńskiego w powstaniu styczniowym, emigrant.
Ukończył korpus kadetów, następnie szkołę artylerii w Petersburgu. Uczestnik wojny krymskiej. Członek Koła Oficerów Polskich w Petersburgu. Po wybuchu powstania zajął się przygotowaniami powstańczymi na Litwie. Został szefem sztabu Zygmunta Sierakowskiego. Uczestniczył w walkach kwietniowo-majowych aż do klęski w bitwie pod Birżami. Przejął od rannego Sierakowskiego funkcję wojewody kowieńskiego, na którym to stanowisku został zatwierdzony 18 maja 1863. Bezskutecznie próbował się przedrzeć ze swoim oddziałem nad Morze Bałtyckie by przejąć transport broni. Do połowy czerwca operował wspólnie z oddziałem ks. Antoniego Mackiewicza. 
Jako jeden z nielicznych dowódców powstańczych utrzymał się na Litwie do schyłku zimy 1864. Ostatni bój stoczył 2 stycznia 1864 pod Ibniami. W lutym opuścił Żmudź i udał się do Prus Wschodnich. Zaocznie skazany na karę śmierci przez władze rosyjskie. 
Wyjechał do Francji, gdzie był współzałożycielem Towarzystwo Wojskowych Sprzysięgłych. Po 1865 osiadł w Rumunii, gdzie pracował jako inżynier.

</doc>
<doc id="1298536" url="https://pl.wikipedia.org/wiki?curid=1298536" title="Ghanzi">
Ghanzi

Ghanzi – miasto w zachodniej Botswanie. Leży w dystrykcie Ghanzi, którego jest stolicą. W mieście działa tylko jeden bank – Barclays Bank. Według danych z 2011 roku miasto liczyło 12 267 mieszkańców. Ghanzi znane jest również jako "Stolica Kalahari".

</doc>
<doc id="1298539" url="https://pl.wikipedia.org/wiki?curid=1298539" title="Eugeniusz Przetacznik">
Eugeniusz Przetacznik

Eugeniusz Przetacznik (1907-1989) – polski polityk, sekretarz Wojewódzkiego Komitetu Robotniczego Polskiej Partii Socjalistycznej, poseł Sejmu Ustawodawczego (1947-1948).
Życiorys.
Jeden z liderów PPS. 1 listopada 1929 r. uczestniczył w rozbitych przez policję uroczystościach żałobnych ku czci bojowników Rewolucji 1905 roku, zorganizowanych przez PPS na stokach Cytadeli Warszawskiej. Trafił do szpitala ranny szablą przez dowódcę oddziału policji Karola Fuchsa. Między innymi w tej sprawie był w 1931 r. przesłuchiwany podczas politycznego procesu działaczy Centrolewu, tzw. procesu brzeskiego.
Podczas wojny ukrywał się. Po wojnie wstąpił do Milicji Obywatelskiej w Warszawie, skąd po kilku miesiącach przeniósł się do Koszalina, gdzie w stopniu porucznika formował MO na Pomorzu Zachodnim. W sierpniu 1945 został wybrany sekretarzem wojewódzkim PPS. 12 września 1946 z jego inicjatywy powołano spółdzielnię mieszkaniową w Szczecinie. Od 20 września 1946 był posłem do Krajowej Rady Narodowej. Został zgłoszony przez Wojewódzką Radę Narodową w Szczecinie. Od 1947 był posłem na Sejm Ustawodawczy. W 1948 został usunięty ze stanowiska sekretarza wojewódzkiego i posła na Sejm, ponieważ nie chciał się podporządkować PPR.

</doc>
<doc id="1298542" url="https://pl.wikipedia.org/wiki?curid=1298542" title="Włynkowo (przystanek kolejowy)">
Włynkowo (przystanek kolejowy)

Włynkowo – zlikwidowany przystanek kolejowy w Włynkowie w województwie pomorskim, w Polsce, na linii kolejowej nr 405, łączącej stację Piła Główna z Ustką.

</doc>
<doc id="1298544" url="https://pl.wikipedia.org/wiki?curid=1298544" title="Tshabong">
Tshabong

 
Tshabong – miasto w południowej Botswanie, na pustyni Kalahari. Znajduje się w dystrykcie Kgalagadi i jest jego stolicą. W mieście znajduje się port lotniczy Tshabong.

</doc>
<doc id="1298549" url="https://pl.wikipedia.org/wiki?curid=1298549" title="Néstor Carballo">
Néstor Carballo

Néstor E. Carballo, pseud. Martinica (ur. 3 lutego 1929, zm. 22 września 1981) – urugwajski piłkarz, stoper. Wzrost 176 cm, waga 70 kg. W reprezentacji Urugwaju był zmiennikiem Obdulia Vareli.
Na mistrzostwach świata w 1954 występował jako zawodnik klubu Club Nacional de Football, do którego przeszedł wiosną 1952 z Danubio FC. Na szwajcarskich mistrzostwach rozegrał dwa mecze – z Węgrami i Austrią.
Zginął 22 września 1981 w katastrofie budowlanej.

</doc>
<doc id="1298552" url="https://pl.wikipedia.org/wiki?curid=1298552" title="Ngami">
Ngami

Ngami – niewielkie jezioro endoreiczne w północnej Botswanie. Jest częściowo zasilane przez wody z delty Okawango. Jest pozostałością po jeziorze Makgadikgadi. W XIX i XX wieku było ono popularnym ośrodkiem turystycznym – w 1849 odwiedził je David Livingstone.

</doc>
<doc id="1298556" url="https://pl.wikipedia.org/wiki?curid=1298556" title="Gerhard Schöne">
Gerhard Schöne

Gerhard Schöne (ur. 10 stycznia 1952 w Coswig) – niemiecki piosenkarz. 
Życie.
Dorastał w ewangelickiej rodzinie parafialnej w Coswig, w ówczesnym NRD, wraz z pięciorgiem dzieci, wieloma zwierzętami, insrumentami muzycznymi oraz obcymi ludźmi. Uczył się kilku zawodów, ale zdecydował iść na studia zaoczne w drezdeńskiej wyższej szkole muzycznej. W 1979 roku został wolno praktykującym kompozytorem, poetą oraz muzykiem.
W NRD był jednym z popularniejszych piosenkarzy, z bardzo krytycznymi tekstami. W swoich piosenkach chciał zachęcić ludzi do wspólnego życia w zgodzie. Płyty winylowe z jego piosenkami dla dorosłych i dzieci sprzedały się w NRD w milionach egzemplarzy i są do dziś częścią muzyki mówiącej o kulturze i obyczajach. Podczas trzydziestu lat zawodu muzyka sprzedał więcej płyt winylowych niż inny piosenkarz w tamtym czasie i dostał nagrodę państwową w 1989 roku.
Teksty Gerharda Schöne są czasami dziecinne oraz nastrojowe, ale także krytyczne. Popularność Schöne wzięła się przede wszystkim z powodu jego zbioru z piosenek dla dzieci z całego świata jak również utworów z własnego zbioru. Najbardziej znane piosenki artysty to "Kinderland" (Kraina dzieci) oraz "Jule wäscht sich nie" (Julia nigdy się nie myje). Tak samo odniósł sukces dzięki utworom dla dorosłych. W 2008 ukazała się jego pierwsza książka dla dzieci - "Wenn Franticek niest" (Kiedy Franek kicha). Z powodu twórczości dla dzieci został mianowany Ambasadorem-UNICEF.
Dyskografia.
źródło:.

</doc>
<doc id="1298560" url="https://pl.wikipedia.org/wiki?curid=1298560" title="Pesymizm defensywny">
Pesymizm defensywny

Pesymizm defensywny, pesymizacja – skłonność do przesadnego przewidywania wielu przeciwności, które mogą pojawić się na drodze do osiągnięcia zamierzonego wyniku. Taka postawa może ułatwiać lepsze przygotowanie się do zadania.
Pesymizacja to również jedna z zasad projektowania urządzeń. Jest zasadą fundamentalną przy projektowaniu urządzeń jądrowych, w szczególności reaktorów jądrowych. Przyjmuje się na przykład awarię urządzeń mających zabezpieczać przed awarią, opiera się na bardziej pesymistycznych wynikach badań bezpieczeństwa, nawet jeśli istnieją lepiej udokumentowane badania z bardziej optymistycznymi wynikami.

</doc>
<doc id="1298561" url="https://pl.wikipedia.org/wiki?curid=1298561" title="Afrobarometr">
Afrobarometr

Afrobarometr – projekt mający na celu badanie opinii publicznej w Afryce Subsaharyjskiej. Zagadnienia obejmują ekonomię, politykę i problemy socjalne.
Rezultaty badań są oparte na bezpośrednich wywiadach i są uznawane za wiarygodne oraz odnoszące się do całości populacji.

</doc>
<doc id="1298568" url="https://pl.wikipedia.org/wiki?curid=1298568" title="Emanuel Mink">
Emanuel Mink

Emanuel Mink ps. "Mundek" (ur. 23 kwietnia 1910 w Tomaszowie Mazowieckim, zm. 29 marca 2008 w Paryżu) – polski działacz komunistyczny pochodzenia żydowskiego, stolarz, uczestnik hiszpańskiej wojny domowej oraz francuskiego ruchu oporu w czasie II wojny światowej. Honorowy obywatel Hiszpanii.
Życiorys.
Emanuel Mink urodził się w zasymilowanej rodzinie polskich Żydów. Od 1928 należał do Komunistycznego Związku Młodzieży Polski a od 1930 do Komunistycznej Partii Polski, za co trafił w 1931 do więzienia na cztery lata. Po odbyciu kary wyemigrował do Belgii. Uczestniczył w barcelońskiej Spartakiadzie jako członek żydowskiej drużyny piłkarskiej. 
Po wybuchu wojny domowej w Hiszpanii, jeszcze przed powołaniem sił międzynarodowych stawił się jako jeden z trzech pierwszych zagranicznych ochotników do obrony Republiki. Według jego syna, Jerzego Minka, poza pobudkami typowo ideologicznymi kierował się przede wszystkim myślą o tym, iż wojna ta będzie pierwszym zbrojnym oporem Żydów przeciwko nazizmowi. Uczestniczył w obronie Madrytu. Był dowódcą kompanii żydowskiej im. Naftalego Botwina w składzie XIII Brygady Międzynarodowej im. Jarosława Dąbrowskiego oraz (od 1937) członkiem Komunistycznej Partii Hiszpanii. W czasie walk został dwukrotnie ciężko ranny. Po walkach nad rzeką Ebro, gdy jego kompania utraciła ok. 80% żołnierzy, dokonał jej odbudowy i objął dowództwo jako ostatni jej komendant. Po zakończeniu działań wojennych internowany we Francji.
Po zwolnieniu z obozu wstąpił w 1941 do Imigranckiej Siły Roboczej, odłamu Wolnych Strzelców i Partyzantów złożonych z obcokrajowców. Aresztowany podczas łapanki na Żydów w Paryżu w sierpniu tego samego roku, trafił do obozu w Drancy, skąd został deportowany w pierwszym transporcie francuskich Żydów do KL Auschwitz, gdzie otrzymał numer obozowy 28413. Wstąpił tam do obozowego ruchu oporu, został przydzielony do pracy przy reperowaniu baraków gdzie poznał niemieckiego majstra, który przynosił mu jedzenie (po wojnie przedstawiał ten epizod jako argument przeciwko stwierdzeniu, że cały naród niemiecki odpowiada za nazistowskie zbrodnie). Później został przeniesiony do obozu Natzweiler-Struthof, w zaanektowanej Alzacji, gdzie doczekał wyzwolenia w 1945.
Po wojnie wstąpił do Francuskiej Partii Komunistycznej, do Polski powrócił w 1950 roku. Jako kapitan Korpusu Bezpieczeństwa Wewnętrznego pracował jako inspektor sanitarny do 1964. Był także członkiem Polskiej Zjednoczonej Partii Robotniczej. W 1969 wyemigrował z Polski do Francji, w wyniku antysemickiej kampanii będącej następstwem wydarzeń marcowych.
Był prawdopodobnie jednym z ostatnich „dąbrowszczaków”. Według informacji uzyskanych w kwietniu 2007 roku, przez „Tygodnik Powszechny” w Polsce emerytury pobierało jeszcze ok. 25 weteranów wojny w Hiszpanii, w tym wdowy. We Francji żyło w tym okresie dwóch „dąbrowszczaków”, w tym Emanuel Mink.
Odznaczenia.
i inne.

</doc>
<doc id="1298569" url="https://pl.wikipedia.org/wiki?curid=1298569" title="Ram Gopal Varma">
Ram Gopal Varma

Ram Gopal Varma (telugu: రామ్ గొపాల్ వర్మ, hindi: राम गोपाल वर्मा, ur. 7 kwietnia 1962 w Hajdarabadzie) – indyjski reżyser, scenarzysta i producent filmowy. Jest pierwszym z reżyserów z południa Indii, który robi karierę w Bollywoodzie mieszkając w Mumbaju. Debiutował filmem w języku telugu "Shiva (film 1989)". Sukcesem okazały się niektóre z jego filmów, m.in. "Gayam", "Kolorowa", "Bhoot", "Satya", "Company" i "Sarkar". Trzy ostatnie to dramaty ze świata gangsterskiego. Najwyżej ocenione jego filmy to nagrodzony "Satya" i nominowane do nagród "Towarzystwo", "Sarkar" i "Jungle".

</doc>
<doc id="1298573" url="https://pl.wikipedia.org/wiki?curid=1298573" title="Gerhard Schone">
Gerhard Schone



</doc>
<doc id="1298574" url="https://pl.wikipedia.org/wiki?curid=1298574" title="Gerhard Schoene">
Gerhard Schoene



</doc>
<doc id="1298581" url="https://pl.wikipedia.org/wiki?curid=1298581" title="Antonio Sebastiao Ribeiro de Spinola">
Antonio Sebastiao Ribeiro de Spinola



</doc>
<doc id="1298582" url="https://pl.wikipedia.org/wiki?curid=1298582" title="Pojedynek Aniołów">
Pojedynek Aniołów

 – shōjo-manga autorstwa Jun Makimury i Shizuo Koizumi. Została wydana przez wydawnictwo Kōdansha w 1984 roku.
Na podstawie mangi powstała 58-odcinkowa adaptacja anime, która emitowana była od 13 kwietnia 1984 do 21 czerwca 1985 na antenie TV Tokyo. W Polsce serial emitowany był w latach 90. na antenie Polonii 1. Wersja na DVD ukazała się w Japonii 20 sierpnia 2004 roku.
"Pojedynek Aniołów" osiągnął wielką popularność we Francji ("Jeanne et Serge") i Włoszech ("Mila e Shiro, due cuori nella pallavolo") jak również w Hiszpanii ("Juana y Sergio lub Dos fueras de serie"). Anime było wielokrotnie emitowane we Włoszech, jak również ukazała się tam manga. Dubbing włoski i francuski stały się powszechnie rozpoznawalne i popularne, wielu młodych widzów zaczęło masowo interesować się piłką siatkową w swoich szkołach.
Opis fabuły.
Seria przedstawia historię młodej, ambitnej uczennicy szkoły średniej You Hazuki (również znana jako "Mila", "Jeanne" albo "Juana" w zachodnich wersjach dubbingu), której marzeniem jest zostanie reprezentantką Japonii w piłce siatkowej kobiet na Igrzyskach olimpijskich w Seulu. Przeprowadziła się do Tokio ze wsi, aby mieszkać ze swoim ojcem, który jest fotografem. Matka You Hazuki opuściła rodzinę gdy ta była jeszcze mała. Przez to nie ma jej na zdjęciach rodzinnych. You Hazuki ma również młodszego brata imieniem Sunny, który jest bardzo do starszej siostry przywiązany i nie opuszcza żadnego z jej późniejszych meczów. Ojciec You nie wspiera swojej córki w siatkówce, wręcz przeciwnie, uważa, że sport zrujnuje jej życie.
Pasją You Hazuki jest siatkówka. Z tego powodu dołącza do szkolnej drużyny i szybko staje się jedną z najlepszych zawodniczek. Jej trenerem jest Daimon – brutalny i okrutny mężczyzna, który znęca się nad dziewczynami, gdy te popełnią jakiś błąd.
You Hazuki zaprzyjaźnia się z Kibi, szkolną koleżanką jak również z Nami Hayase, która była wcześniej jej wrogiem. Nami Hayase jest dziewczyną skupioną wyłącznie na siatkówce, jest zimna, niemiła i bardzo ambitna. You i Nami łączy również spór o przystojnego kapitana drużyny chłopców, Sho Takiki. You Hazuki wkłada w swoją grę całe serce, a także wszystkie siły, aby zwrócić na siebie uwagę Sho. Kapitan męskiego zespołu odpłaca się You indywidualnymi treningami pod jego ścisłym okiem.
You Hazuki i Nami Hayase poznają również słynną, młodą siatkarkę Eri Takigawa, która gra w drużynie przeciwnej o nazwie "Sunlight Players". Z biegiem wydarzeń You i Eri zostają przyjęte do tej samej drużyny, ale już na szczeblu profesjonalnym.
Zachodnie wersje.
W zachodnich wersjach widać wiele zmian chociażby w imionach. You Hazuki to Jeanne Hazuki lub Mila, Nami Hayase to Peggy Hayaze, Sho to Shiro lub Serge, a Eri Takigawa zostaje zmieniona na Marie Takigawa. Jednak nie tylko pod tym względem wersje anime są sobie różne. We włoskiej wersji zostają usunięte sceny ukazujące przemoc trenera Daimona względem swoich zawodniczek, a także kobiece piersi. Scen tych nie można zobaczyć również w wersji francuskiej, jednak w hiszpańskiej zostają one wznowione.
Wersja polska.
W Polsce serial emitowany był w latach 90. na kanale Polonia 1 w japońskiej wersji językowej z polskim lektorem, którym był Jacek Brzostyński. 

</doc>
<doc id="1298584" url="https://pl.wikipedia.org/wiki?curid=1298584" title="Saarbrucken-Burbach">
Saarbrucken-Burbach



</doc>
<doc id="1298586" url="https://pl.wikipedia.org/wiki?curid=1298586" title="Mosze Chaim Luzzatto">
Mosze Chaim Luzzatto

Mosze Chaim Luzzatto (hebr.: משה חיים לוצאטו) znany również jako RaMCHaL (hebr. רמח"ל) (ur. 1707 w Padwie, zm. 1746 w Palestynie), słynny włoski rabin, kabalista i żydowski filozof.
Życiorys.
Luzzatto otrzymał włoskie i tradycyjne żydowskie wykształcenie. Już we wczesnych latach życia wykazywał duży talent literacki. Prawdopodobnie uczęszczał na Uniwersytet w Padwie, z pewnością natomiast utrzymywał kontakty ze studentami tej uczelni, którzy interesowali się mistyką i alchemią. Dzięki swej wielkiej wiedzy z zakresu religii, sztuki i nauk ścisłych szybko stał się ich przewodnikiem. Jego pisma zdradzają jego biegłą znajomość tekstów Tory, Talmudu, komentarzy rabinicznych i traktatów halachicznych.
Okres włoski.
W wieku 20 lat rozpoczął działalność jako maggid, natchniony nauczyciel. Natchnienie takie nie było niczym niezwykłym, a funkcja maggida była znana w kręgach mistyków, jednak tak młody wiek wywołał zaniepokojenie ówczesnych rabinów. Rówieśnicy RaMCHaLa byli zaintrygowani jego wczesnymi pracami, natomiast starsi rabini byli bardzo sceptyczni. Wkrótce zagrozili Luzzatto ekskomuniką za szerzenie heretyckich poglądów.
Należy zwrócić uwagę, iż niecałe 100 lat wcześniej światem żydowskim wstrząsnęły rewelacje Sabbataja Cwi (1626-1676), który podawał się za Mesjasza. Zdołał on przekonać do siebie większość europejskich i bliskowschodnich rabinów, jakkolwiek zakończył życie odwołując swoje wcześniejsze deklaracje i przyjmując Islam. Wspólnota żydowska długo nie mogła się otrząsnąć po tych wydarzeniach, a podobieństwo między Sabbatajem Cwi i Mosze Chaimem Luzzatto wydawały się być szczególnie niepokojące.
Jego pisma, spośród których do naszych czasów przetrwały tylko niektóre, przedstawiają pogląd, iż RaMCHaL i grupa jego uczniów mieli odegrać główną rolę w dziele mającego rychło nadejść zbawienia. Uznawał jednego ze swoich uczniów za Mesjasza syna Dawida, sobie zaź przypisywał rolę Mojżesza, którego miał być ponownym wcieleniem. Według RaMCHaLa Mojżesz był postacią o wiele istotniejszą od Mesjasza.
Okres holenderski.
Zagrożony ekskomuniką RaMCHaL zaprzestał nauczania mistycyzmu i dalszej działalności jako maggid. W 1735 Luzzatto wyruszył w podróż do Amsterdamu wierząc, iż w bardziej liberalnym środowisku będzie mógł rozwijać swoje mistyczne zainteresowania. Przejeżdżając przez Niemcy prosił miejscowych rabinów o wstawiennictwo i obronę jego poglądów przed włoskimi rabinami.
Jego prośby odrzucono. Zmuszony został do podpisania deklaracji, w której stwierdzał, że wszystkie jego nauki były fałszywe. Większość z jego prac spalono, a tylko nieliczne dotrwały do naszych czasów. Np. spośród pism dotyczących Zoharu, 70 "Tikunim Hadaszim" pojawiły się w 1958 roku w bibliotece oxfordzkiej. Praca ta zawiera 70 znaczących sposobów wykorzystania ostatniego wersu Tory. Wyjaśniające słowo po słowie dzieło w języku aramejskim przypomina Tikounei ha Zohar Raszbiego, które zawierają 70 sposobów rozumienia pierwszego wersu Tory.
Gdy Luzzatto dotarł do Amsterdamu, mógł wreszcie oddać się studiom kabalistycznym bez większych przeszkód. Zarabiając na życie jako jubiler szlifujący diamenty, kontynuował działalność pisarską, choć obawiając się konsekwencji nie podjął się próby zebrania grupy uczniów.
To właśnie w tym okresie powstało jego opus magnum Mesilat Jeszarim (מסילת ישרים) z roku 1740. Jest to przede wszystkim traktat etyczny zawierający wiele elementów mistycznych. Książka przedstawia proces krok po kroku dzięki któremu każdy może osiągnąć kontrolę nad swoją skłonnością ku czynieniu zła (יצר הרע) i osiągnąć poziom świętości (מדת הקדשה). Wyłożona językiem rabinicznym bardzo różnym od pozostałych jego prac, być może była to książka napisana w celu uzyskania poparcia i uznania wśród żydowskiej społeczności Amsterdamu.
Inna znacząca praca, Derech HaSzem (דרך השם), jest filozoficznym tekstem o celu Stworzenia, o sprawiedliwości i etyce. "Daat Tevunot" była natomiast kolejną próbą połączenia racjonalizmu i Kabały, stworzenia dialogu między rozumem a duszą. Z drugiej strony, "Derech Tevunot" wprowadza logiczną strukturę do debaty talmudycznej jako sposób rozumienia otaczającego nas świata.
Szczególnie wysoko prace te cenił rabin Eliasz ben Salomon Zalman, zwany Gaonem z Wilna (1720 – 1797). Był on uznawany za największy autorytet Tory swoich czasów oraz również jako wielki kabalista. Zasłynął stwierdzeniem, że gdyby Luzzato jeszcze żył, przoszedłby do niego piechotą z Wilna by uczyć się razem z nim. Miał również powiedzieć, że po przeczytaniu pierwszych ośmiu rozdziałów pracy Luzzatto nie znalazł żadnego zbędnego słowa.
Luzzatto pisał również poezje i utwory dramatyczne, w większości na tematy świeckie (choć niektórzy badacze doszukują się również w nich mistycznego dna). Na jego prace niewątpliwy wpływ mieli hiszpańscy poeci żydowscy oraz współcześni mu włoscy autorzy.
Okres palestyński.
Pod wpływem frustracji spowodowanej niemożnością nauczania innych kabały Luzzatto opuszcza Amsterdam i kieruje się do Ziemi Świętej, by w 1743 osiedlić się w Akce. Trzy lata później wraz z rodziną zmarł z powodu zarazy. Sto lat po śmierci jego dzieła zostały odkryte przez ruch Mussar (מוסר), który przyjął jego etyczne prace. Wielki etyk Tory, Rabin Israel Salanter (1810 – 1883) umieścił "Mesilat Jeszarim" jako centralny tekst nauczany w wielu wiodących jesziwach wschodniej europy.
Choć badacze uznają za miejsce jego pochówku Kfar Yassif, tradycyjnie wskazuje się, że został on pochowany obok rabina Akiwy, talmudycznego mędrca, w Tyberiadzie, na północy współczesnego państwa Izraela. Synagoga, którą zbudował i w której się modlił istnieje w Akce do dziś.
Inspiracje.
Piszący po hebrajsku zwolennicy haskali, żydowskiego oświecenia, przyjęli jego świeckie prace i uznali go za istotnego twórcę i odnowiciela współczesnej literatury hebrajskiej. Jego kuzyn, poeta Efraim Luzzatto (1729-1792) również wywarł niezaprzeczalny wpływ na pierwsze prace pisane we współczesnej hebrajszczyznie.

</doc>
<doc id="1298587" url="https://pl.wikipedia.org/wiki?curid=1298587" title="Saarbruecken-Burbach">
Saarbruecken-Burbach



</doc>
<doc id="1298588" url="https://pl.wikipedia.org/wiki?curid=1298588" title="Bitwa w wąwozie Calugareni">
Bitwa w wąwozie Calugareni

Bitwa w wąwozie Calugareni – starcie zbrojne, które miało miejsce 23 sierpnia 1595 r. pomiędzy armią osmańską a wojskami wołoskimi i węgierskimi.
W roku 1594 wojska hospodara Wołoszczyzny Michała przyłączyły się do ligi antytureckiej. W tym samym roku siły te składające się z 8000 Wołochów oraz 2000 Węgrów rozpoczęły ataki na garnizony tureckie. 21 sierpnia 1595 r. armia turecka ruszyła na Bukareszt przekraczając Dunaj. Siły tureckie liczyły 100 000 żołnierzy i były dowodzone przez Sinana Paszę. 
Hospodar zdecydował się na atak na maszerujących Turków w okolicy Giurgiu leżącym około 10 km od Bukaresztu. Wołosi wybrali jako miejsce walki bagnisty, otoczony drzewami wąwóz Calugareni. 
Dnia 22 sierpnia 20 000 straż przednia Turków pod wodzą Saturadżi Mehmeda Paszy dotarła do wąwozu, gdzie została zaatakowana przez siły wołoskie. Z pomocą ruszyły wówczas wojska jazdy tureckiej i janczarzy z działami. Po włączeniu się do walki głównych sił Sinana Paszy, Wołosi zostali odparci. Noc wojska tureckie spędziły w wąwozie. 
Rankiem dnia 23 sierpnia 1595 r. Wołosi ostrzelali z dział siły tureckie, rozpoczynając nowy atak. Początkowo przewagę mieli Turcy, później wzmocnione siły wołoskie uzyskały przewagę. Po nadejściu posiłków węgierskich wojska tureckie znalazły się w okrążeniu. Na ich tyły uderzyli Węgrzy. W szeregach tureckich wybuchła panika, która przerodziła się w ucieczkę po ranieniu Saturadżiego Paszy. Walka trwała do wieczora, po czym wojska Michała wycofały się z pola bitwy. 

</doc>
<doc id="1298592" url="https://pl.wikipedia.org/wiki?curid=1298592" title="Muelheim an der Ruhr">
Muelheim an der Ruhr



</doc>
<doc id="1298593" url="https://pl.wikipedia.org/wiki?curid=1298593" title="Mulheim (Ruhr) Styrum">
Mulheim (Ruhr) Styrum



</doc>
<doc id="1298595" url="https://pl.wikipedia.org/wiki?curid=1298595" title="Muelheim (Ruhr) Styrum">
Muelheim (Ruhr) Styrum



</doc>
<doc id="1298596" url="https://pl.wikipedia.org/wiki?curid=1298596" title="Rząd Anthony’ego Edena">
Rząd Anthony’ego Edena

Rząd Wielkiej Brytanii pod przewodnictwem Anthony’ego Edena z ramienia Partii Konserwatywnej powstały po rezygnacji Churchilla 5 kwietnia 1955. Upadł 9 stycznia 1957, kiedy to Eden zrezygnował z funkcji premiera w następstwie kryzysu sueskiego.
Skład rządu.
Skład rządu Anthony'ego Edena.

</doc>
<doc id="1298600" url="https://pl.wikipedia.org/wiki?curid=1298600" title="Efekt Kyo">
Efekt Kyo



</doc>
<doc id="1298604" url="https://pl.wikipedia.org/wiki?curid=1298604" title="College des Ingenieurs">
College des Ingenieurs



</doc>
<doc id="1298607" url="https://pl.wikipedia.org/wiki?curid=1298607" title="Ramchal">
Ramchal



</doc>
<doc id="1298613" url="https://pl.wikipedia.org/wiki?curid=1298613" title="Arthur Foljambe">
Arthur Foljambe

Arthur Foljambe, 2. hrabia Liverpool (ur. 27 maja 1870 w Liverpoolu, zm. 15 maja 1941 w okolicach Lincoln) – brytyjski polityk i arystokrata, pierwszy w historii gubernator generalny Nowej Zelandii.
Jako młody człowiek pracował w służbie cywilnej w Irlandii, odbywał także służbę wojskową w Indiach. Karierę polityczną rozpoczął w 1907, kiedy to odziedziczył po ojcu tytuł hrabiego Liverpool. Zasiadł wówczas w Izbie Lordów w ławach Partii Liberalnej. W 1909 objął urząd Kontrolera Dworu Królewskiego. Trzy lata później został mianowany gubernatorem Nowej Zelandii. W 1917 nazwa tego stanowiska została zmieniona na gubernatora generalnego, co miało związek z uzyskaniem przez Nową Zelandią w 1907 statusu dominium (wcześniej była jedynie kolonią brytyjską). W 1920 opuścił Antypody i wrócił do Anglii. Zmarł w 1941 w swej rezydencji w okolicach Lincoln. Nie miał dzieci, jednak jego tytuł został odziedziczony przez jego przyrodniego brata.

</doc>
<doc id="1298614" url="https://pl.wikipedia.org/wiki?curid=1298614" title="Waldemar Grzywacz">
Waldemar Grzywacz

Waldemar Henryk Grzywacz (ur. 24 marca 1932 w Grudziądzu, zm. 22 czerwca 2020 w Mierzynie) – polski ekonomista, profesor zwyczajny nauk ekonomicznych, w latach 1989–1991 poseł na Sejm kontraktowy.
Życiorys.
Syn Józefa i Agnieszki. Studia I stopnia ukończył w 1954 w Wyższej Szkole Ekonomicznej w Szczecinie, a studia II stopnia w 1956 na Wydziale Transportu Drogowego Politechniki Szczecińskiej. Stopień doktora uzyskał w 1966, a w 1970 obronił habilitację. W 1976 i 1983 zostawał kolejno profesorem nadzwyczajnym i zwyczajnym nauk ekonomicznych. Pracę rozpoczął w 1953 w Państwowym Domu Młodzieży w Szczecinie. Następnie przez 8 lat pracował w szkolnictwie średnim. W 1963 podjął pracę na Politechnice Szczecińskiej w Instytucie Ekonomiki Transportu. W 1985 został pracownikiem Uniwersytetu Szczecińskiego. Opublikował ponad 200 prac naukowych z zakresu ekonomii politycznej i społecznej, ekonomiki i organizacji transportu oraz polityki gospodarczej, w tym około 25 monografii i podręczników akademickich. Był wieloletnim działaczem Towarzystwa Wiedzy Powszechnej oraz Polskiego Towarzystwa Ekonomicznego.
W 1995 został kierownikiem Katedry Polityki Gospodarczej na Wydziale Transportu i Łączności Uniwersytetu Szczecińskiego, wcześniej pełnił funkcje dziekana Wydziału Inżynieryjno-Ekonomicznego PS (1983–1985) i prorektora US (1985–1986). W 1996 uhonorowano go tytułem doctora honoris causa Uniwersytetu Szczecińskiego.
W 1961 wstąpił do Polskiej Zjednoczonej Partii Robotniczej. Był członkiem rady krajowej Patriotycznego Ruchu Odrodzenia Narodowego. W latach 1989–1991 sprawował mandat posła na Sejm kontraktowy wybranego w okręgu szczecińskim, w Sejmie pełnił funkcję zastępcy przewodniczącego Komisji Handlu i Usług. Po rozwiązaniu partii zasiadał w Parlamentarnym Klubie Lewicy Demokratycznej.
Pochowany na cmentarzu centralnym w Szczecinie.

</doc>
<doc id="1298616" url="https://pl.wikipedia.org/wiki?curid=1298616" title="Cierny kamen">
Cierny kamen



</doc>
<doc id="1298618" url="https://pl.wikipedia.org/wiki?curid=1298618" title="Xana">
Xana



</doc>
<doc id="1298623" url="https://pl.wikipedia.org/wiki?curid=1298623" title="Dywizja Sandomierska">
Dywizja Sandomierska

Dywizja Sandomierska – wielka jednostka piechoty polskiej okresu powstania styczniowego. Wchodziła w skład II Korpusu (Krakowskiego).
Dowódcą Dywizji Sandomierskiej był ppłk Rudowski (?).

</doc>
<doc id="1298624" url="https://pl.wikipedia.org/wiki?curid=1298624" title="Symforian Ducki">
Symforian Ducki

Symforian Feliks Ducki OFMCap. (ur. 10 maja 1888 w Warszawie, zm. 11 kwietnia 1942 w Auschwitz) – polski katolicki brat zakonny, kapucyn, błogosławiony Kościoła katolickiego.

</doc>
<doc id="1298625" url="https://pl.wikipedia.org/wiki?curid=1298625" title="Martin Skaroupka">
Martin Skaroupka



</doc>
<doc id="1298626" url="https://pl.wikipedia.org/wiki?curid=1298626" title="Rodolfo Cardoso">
Rodolfo Cardoso

Rodolfo Tan Cardoso (ur. 25 grudnia 1937 w Andzie, zm. 21 sierpnia 2013 w Manili) – filipiński szachista, pierwszy Azjata który utrzymał tytuł mistrza międzynarodowego (w 1957 roku).

</doc>
<doc id="1298629" url="https://pl.wikipedia.org/wiki?curid=1298629" title="Nestor Carballo">
Nestor Carballo



</doc>
<doc id="1298632" url="https://pl.wikipedia.org/wiki?curid=1298632" title="Bitwa morska pod Cap Bon">
Bitwa morska pod Cap Bon



</doc>
<doc id="1298639" url="https://pl.wikipedia.org/wiki?curid=1298639" title="Andrew Stuart Tanenbaum">
Andrew Stuart Tanenbaum



</doc>
<doc id="1298643" url="https://pl.wikipedia.org/wiki?curid=1298643" title="Strzelinko (przystanek kolejowy)">
Strzelinko (przystanek kolejowy)

Strzelinko – przystanek kolejowy w Strzelinku w województwie pomorskim, w Polsce, na linii kolejowej nr 405, łączącej stację Piła Główna z Ustką.
W roku 2017 przystanek obsługiwał 0–9 pasażerów na dobę.

</doc>
<doc id="1298644" url="https://pl.wikipedia.org/wiki?curid=1298644" title="Jarosław Giszka">
Jarosław Giszka

Jarosław Giszka (ur. 6 sierpnia 1965 w Słupsku, zm. 4 stycznia 2010 w Krakowie) – polski piłkarz.
Większość swojej kariery spędził w Wiśle Kraków, do której przyszedł w roku 1984. Spędził w niej 14 lat (ostatnie pół roku w drużynie rezerwowej). W tym czasie zaliczył występy w Pucharze Zdobywców Pucharu, a także dwukrotnie spadek z pierwszej ligi i dwukrotny do niej awans.
Zmarł 4 stycznia 2010 w Krakowie z powodu zawału serca.

</doc>
<doc id="1298645" url="https://pl.wikipedia.org/wiki?curid=1298645" title="Mistrzostwa Świata w Narciarstwie Alpejskim 1991">
Mistrzostwa Świata w Narciarstwie Alpejskim 1991

31. Mistrzostwa świata w narciarstwie alpejskim odbywały się od 22 stycznia do 3 lutego 1991 w Saalbach-Hinterglemm (Austria). Były to siódme mistrzostwa świata w historii rozgrywane w Austrii, ale pierwsze odbywające się w tej miejscowości (poprzednio Austria organizowała MŚ w latach: 1933, 1936, 1958, 1964, 1976 i 1982). W klasyfikacji medalowej najlepsza okazała się reprezentacja gospodarzy, której zawodnicy zdobyli łącznie jedenaście medali, w tym pięć złotych, trzy srebrne i trzy brązowe. 

</doc>
<doc id="1298653" url="https://pl.wikipedia.org/wiki?curid=1298653" title="Mistrzostwa Świata w narciarstwie alpejskim 1991">
Mistrzostwa Świata w narciarstwie alpejskim 1991



</doc>
<doc id="1298654" url="https://pl.wikipedia.org/wiki?curid=1298654" title="Urodzony 4 lipca">
Urodzony 4 lipca

Urodzony 4 lipca (ang. "Born on the Fourth of July") – amerykański film wojenny z 1989 roku w reżyserii Olivera Stone’a.
Jest to adaptacja autobiografii weterana wojny w Wietnamie Rona Kovica. Film był kręcony na Filipinach z powodu ówczesnych napiętych relacji politycznych między Wietnamem i USA.

</doc>
<doc id="1298657" url="https://pl.wikipedia.org/wiki?curid=1298657" title="Michał Heydenreich-Kruk">
Michał Heydenreich-Kruk



</doc>
<doc id="1298666" url="https://pl.wikipedia.org/wiki?curid=1298666" title="I Korpus Lubelski">
I Korpus Lubelski

I Korpus „Lubelski” – korpus sił powstańczych okresu powstania styczniowego, obejmujący dwa dawne województwa: lubelskie i podlaskie.
Formowanie.
Główny cel jaki postawił sobie Romuald Traugutt po objęciu władzy nad powstaniem to przekształcenie oddziałów partyzanckich w rzeczywistą siłę zbrojną. Dekretem z dnia 15 grudnia 1863 powołał regularne oddziały aż do poziomu korpusu. Ograniczył samodzielność istniejących oddziałów, zakazał dowolnego ich formowania i rozformowywania. Stawały się one tym samym składową większych formacji.
W zamyśle miało powstać pięć korpusów, cztery na terenie Królestwa, piąty na Litwie i miały tworzyć kadry przyszłej masowej formacji dla potrzeb planowanej kolejnej kampanii. W praktyce udało się stworzyć zalążki dwóch - II Korpus („Krakowski”) pod dowództwem Józefa Hauke-Bosaka i I "Lubelski" - Michała Heydenreicha-Kruka, w pozostałych województwach istniały one tylko na papierze.

</doc>
<doc id="1298669" url="https://pl.wikipedia.org/wiki?curid=1298669" title="Trebia (rzeka)">
Trebia (rzeka)



</doc>
<doc id="1298671" url="https://pl.wikipedia.org/wiki?curid=1298671" title="Mgebrow-Benz">
Mgebrow-Benz

Mgebrow-Benz - skonstruowany w 1916 roku przez kapitana Mgebrowa samochód pancerny wykorzystujący podwozie podwozie samochodu firmy Benz &amp; Cie. Podobnie jak wcześniejszy Mgebrow-Renault pojazd ten miał charakterystyczne, silnie pochylone płyty pancerza dzięki czemu miał charakteryzować się duża odpornością na ostrzał z broni strzeleckiej. Śmierć konstruktora w kilka dni po ukończeniu prototypu spowodowała, że pojazd nie trafił do produkcji seryjnej.

</doc>
<doc id="1298673" url="https://pl.wikipedia.org/wiki?curid=1298673" title="Osiedla typu miejskiego na Białorusi">
Osiedla typu miejskiego na Białorusi

Na podstawie Zarządzenia Republiki Białorusi z 5 maja 1998 roku ("Zakon Riespubliki Biełaruś ot 5 maja 1998 g. №154-Z „Ob administratiwno-territorialnom dielenii i poriadkie rieszenija woprosow administratiwno-territorialnogo ustrojstwa Riespubliki Biełaruś”") na Białorusi do kategorii osiedli typu miejskiego zalicza się:
Spis osiedli typu miejskiego.
Na dzień 14 października 2009 roku (spis ludności) status osiedla typu miejskiego posiadało 94 miejscowości, w tym 83 osiedla miejskie, 1 osiedle wypoczynkowe, 10 osiedli roboczych.
Na dzień 1 stycznia 2016 roku pozostało 90 osiedli typu miejskiego, w tym 81 osiedle miejskie, 1 osiedle wypoczynkowe oraz 8 osiedli roboczych.

</doc>
<doc id="1298675" url="https://pl.wikipedia.org/wiki?curid=1298675" title="Telewizja Łużyce">
Telewizja Łużyce

Telewizja Łużyce – lubańska telewizja lokalna, która funkcjonowała w latach 1990–2019. Nadawała na terenach powiatów: bolesławieckiego, karkonoskiego, lubańskiego, lubińskiego, lwóweckiego, zgorzeleckiego i złotoryjskiego. TV Łużyce miała swoją siedzibę w Lubaniu. Stacja nadawała swój program z Chojnowa, Rząsina (gmina Gryfów Śląski) i Jeleniej Góry na kanale 38. Ostatnie odcinki wszystkich emitowanych pozycji telewizja umieszczała również na swojej stronie internetowej.
Stacja produkowała codzienny magazyn informacyjny z newsami z czterech powiatów oraz osiem programów cyklicznych, od historycznego, przez publicystykę po motoryzację.
Historia.
Prace nad stworzeniem w Lubaniu lokalnej stacji rozpoczęły się w grudniu 1989 roku powołaniem Społecznego Komitetu Odbudowy Telewizji Lokalnej (SKOTL). Celem działalności komitetu była odbudowa istniejącego w mieście w 1959 roku przekaźnika telewizyjnego oraz rozpoczęcie nadawania przy jego użyciu programu lokalnego. Starania komitetu zostały uwieńczone sukcesem 1 marca 1990 roku, gdy rozpoczęto nadawanie własnego programu pod nazwą „Studio S”. Początkowo, premierowy blok dwugodzinny prezentowany był wyłącznie w niedziele, w środy zaś emitowano jego powtórki. W późniejszym okresie pozostałą część czasu antenowego wypełniała retransmisja sygnału Polonii 1.
2 grudnia 1994 roku Krajowa Rada Radiofonii i Telewizji wydała koncesję na nadawanie TV Lubań.
Od połowy lat dziewięćdziesiątych XX wieku do 2005 roku emitowany był program raz w tygodniu (niedziela o godzinie 14). W listopadzie 1997 roku ponownym prezesem stacji został Tadeusz Sudoł. Telewizja była zwycięzcą konkursu na audycję dotyczącą Unii Europejskiej.
Opis emisji z 2001 roku.
- telewizja rozsiewcza o zasięgu 25 km od Lubania
- moc nadajnika 200W
- kanał 51
Od 1 grudnia 2004 roku program docierał do blisko 100 tys. mieszkańców powiatów lubańskiego i bolesławieckiego. Emitował program "Magazyn" o 14 i 20 w niedzielę, i środy o 16 oraz 20. W czasie nadawania INFO-TEXT był nadawany sygnał Tok FM, a od godziny 20 w sobotę do godziny 14 w niedzielę retransmitowano TVP Polonię.
W 2005 roku w lubańskiej telewizji nastąpiły zmiany – w wyniku porozumienia stowarzyszenia zarządzającego „Studiem S” (powstałym z dawnego SKOTL) z inwestorem z Bolesławca nastąpiło rozszerzenie działalności telewizji na obszar okolicznych powiatów oraz zmiany nazwy na Telewizja Lubań-Bolesławiec.
W sierpniu 2008 roku zmieniono nazwę TLB na Telewizję Łużyce. Stacja zastąpiła wówczas emisję plansz poza godzinami nadawania programu lokalnego retransmisją stacji TVN. Tym samym mieszkańcy czterech powiatów: lubańskiego, bolesławieckiego, lwóweckiego i zgorzeleckiego po raz pierwszy uzyskali możliwość odbioru większości programów TVN drogą naziemną.
Do końca maja 2014 analogowo retransmitowano TVN.
Pierwotnie Telewizja Łużyce w I kwartale 2014 miała dołączyć do naziemnej telewizji cyfrowej. Ostatecznie weszła do multipleksu LX-1 12 września 2014 wraz z stacjami 4fun.tv i TV.Disco. 2 stycznia 2015 dołączył Vox Music TV, zaś trzy miesiące później do multipleksu dołączyła stacja muzyczna Stars.TV.
Telewizja w sierpniu 2019 roku zawiesiła działalność z powodu braku dziennikarzy. Stacja deklarowała powrót do nadawania, jednak do wznowienia emisji nigdy nie doszło, a koncesja została cofnięta na wniosek nadawcy.
Nadajniki.
Telewizja Łużyce 12 września 2014 roku przeszła na nadawanie cyfrowe. Do sierpnia 2015 emitowała swój sygnał z nadajnika w Nowej Karczmie.
Programy TV Łużyce.
Historia.
Według stanu na wrzesień 2008 Telewizja Łużyce emitowała na swojej antenie następujące programy:
Jesienna ramówka [2009] wprowadziła zmiany, dodając do ramówki telewizji Łużyce programy stacji TVN, takie jak.:
Od marca 2017 do sierpnia 2019 nadawane były programy:

</doc>
<doc id="1298677" url="https://pl.wikipedia.org/wiki?curid=1298677" title="Badania panelowe">
Badania panelowe



</doc>
<doc id="1298678" url="https://pl.wikipedia.org/wiki?curid=1298678" title="Grand Prix Wielkiej Brytanii 1989">
Grand Prix Wielkiej Brytanii 1989

Grand Prix Wielkiej Brytanii 1989 (oryg. Shell British Grand Prix) – ósma runda Mistrzostw Świata Formuły 1 w sezonie 1989, która odbyła się 16 lipca 1989, po raz 23. na torze Silverstone.
42. Grand Prix Wielkiej Brytanii, 40. zaliczane do Mistrzostw Świata Formuły 1.

</doc>
<doc id="1298680" url="https://pl.wikipedia.org/wiki?curid=1298680" title="Animal Planet HD">
Animal Planet HD

Animal Planet – kanał telewizyjny, emitujący głównie programy dokumentalne o zwierzętach i przyrodzie.
Emisja w Polsce.
Stacja w polskiej wersji językowej wystartowała 9 września 2009 roku. Od samego początku kanał dostępny był dla abonentów platformy n (obecnie Platforma Canal+). Kolejno kanał został udostępniany dla kolejnych operatorów. Od początku emisji ramówka kanału różniła się od ramówki kanału Animal Planet w wersji SD, choć kanały nadają podobne programy. Od sierpnia 2013 roku kanał zyskał w pełni polską oprawę graficzną, a ramówka została dostosowana do potrzeb polskiego rynku i jest planowana lokalnie (wcześniej nadawano panaeuropejską wersję sygnału).
1 lutego 2015 roku Animal Planet w wersji SDTV został zastąpiony w Polsce kanałem Discovery Life. Zmiany nie dotyczyły kanału Animal Planet HD.
Emisja na świecie.
Kanał rozpoczął emisję 1 sierpnia 2007 w roku USA jako pierwszy kanał HD Discovery Communications równoczesny do wcześniejszego ("simulcast"). Jest dostępny na platformach cyfrowych: Dish Network, Comcast i DirecTV.

</doc>
<doc id="1298682" url="https://pl.wikipedia.org/wiki?curid=1298682" title="Grand Prix Wielkiej Brytanii 1990">
Grand Prix Wielkiej Brytanii 1990

Grand Prix Wielkiej Brytanii 1990 (oryg. Foster's British Grand Prix) – ósma runda Mistrzostw Świata Formuły 1 w sezonie 1990, która odbyła się 15 lipca 1990, po raz 24. na torze Silverstone.
43. Grand Prix Wielkiej Brytanii, 41. zaliczane do Mistrzostw Świata Formuły 1.

</doc>
<doc id="1298683" url="https://pl.wikipedia.org/wiki?curid=1298683" title="Simmias z Aten">
Simmias z Aten

Simmias z Aten (syn Eupalamosa) – grecki rzeźbiarz działający w okresie wczesnoarchaicznym, autor niezachowanego posągu Dionizosa.

</doc>
<doc id="1298684" url="https://pl.wikipedia.org/wiki?curid=1298684" title="Gałęzinowo (przystanek kolejowy)">
Gałęzinowo (przystanek kolejowy)

Gałęzinowo – przystanek kolejowy w Gałęzinowie w województwie pomorskim, w Polsce, na linii kolejowej nr 405, łączącej stację Piła Główna z Ustką.
W roku 2017 przystanek obsługiwał 10–19 pasażerów na dobę.

</doc>
<doc id="1298687" url="https://pl.wikipedia.org/wiki?curid=1298687" title="Lek ziołowy">
Lek ziołowy

Lek ziołowy, lek roślinny, fitofarmaceutyk – według Europejskiego Naukowego Zrzeszenia do Spraw Fitoterapii to użyteczne w medycynie wyroby, których składnikami czynnymi są rośliny lecznicze, ich części lub substancje z nich pochodzące, ewentualnie kombinacje wymienionych w postaci przerobionej. W Polsce tytułowe określenia tradycyjnie odnoszą się do wszelkich preparatów leczniczych zawierających surowce zielarskie lub roślinne przetwory galenowe i to bez względu, czy są one składnikiem decydującym o działaniu, czy tylko składnikiem pomocniczym. Leki te bywają wyróżniane też z użyciem kryterium ilościowego, jako farmaceutyki zawierające co najmniej 60% składników pochodzenia roślinnego.
Cechą charakterystyczną leków roślinnych jest to, że nie występują w postaci czystej, lecz towarzyszą im liczne naturalne związki chemiczne. Tym leki te różnią się od leków syntetycznych pochodzenia roślinnego, zawierających czysty związek działający (np. atropina, efedryna – stosowane zwykle w postaci soli rozpuszczalnych w wodzie).
Surowiec używany do przetwarzania powinien spełniać określone normami lub farmakopeą wymagania zarówno w zakresie składu jakościowego oraz ilościowego substancji czynnych, ale też zawartości metali ciężkich, pozostałości pestycydów i zanieczyszczeń mikrobiologicznych.Świeżo pozyskany surowiec roślinny jest nietrwały – podstawową metodą stabilizacji materiału roślinnego jest suszenie. Podczas tego zabiegu w ściśle określonych warunkach temperatury, przepływu i wilgotności powietrza świeże rośliny tracą 90 – 95% wody.Jakość takich surowców zależy w znacznym stopniu od warunków ich przechowywania podczas którego dochodzi do zachodzenia procesów hydrolizy, utleniania, polimeryzacji lub racemizacji substancji czynnych. Susz należy chronić przede wszystkim przed wilgocią której towarzyszy zwiększanie skażenia mikrobiologicznego oraz niekiedy przed destruktywnym działaniem promieni słonecznych.Monografie farmakopealne oraz normy precyzują wymagania, jakim powinny odpowiadać poszczególne surowce. Umożliwia to standaryzację materiału roślinnego, a co za tym idzie należytą jakość otrzymanych z niego postaci leku.
Leki roślinne w zależności od ich postaci dzielone są na:
Wyróżnia się leki ziołowe proste lub złożone. Leki ziołowe proste składają się tylko z jednego surowca roślinnego, leki złożone są zaś ich mieszanką.Leki ziołowe mogą być stosowane na różne schorzenia, wiele z nich dostępnych jest bez recepty.

</doc>
<doc id="1298688" url="https://pl.wikipedia.org/wiki?curid=1298688" title="Grand Prix Wielkiej Brytanii 1991">
Grand Prix Wielkiej Brytanii 1991

Grand Prix Wielkiej Brytanii 1991 (oryg. Foster's British Grand Prix) – ósma runda Mistrzostw Świata Formuły 1 w sezonie 1991, która odbyła się 14 lipca 1991, po raz 25. na torze Silverstone.
44. Grand Prix Wielkiej Brytanii, 42. zaliczane do Mistrzostw Świata Formuły 1.

</doc>
<doc id="1298691" url="https://pl.wikipedia.org/wiki?curid=1298691" title="Trzęślica jednokolankowa">
Trzęślica jednokolankowa



</doc>
<doc id="1298693" url="https://pl.wikipedia.org/wiki?curid=1298693" title="Grand Prix Wielkiej Brytanii 1992">
Grand Prix Wielkiej Brytanii 1992

Grand Prix Wielkiej Brytanii 1992 (oryg. Foster's British Grand Prix) – dziewiąta runda Mistrzostw Świata Formuły 1 w sezonie 1992, która odbyła się 12 lipca 1992, po raz 26. na torze Silverstone.
45. Grand Prix Wielkiej Brytanii, 43. zaliczane do Mistrzostw Świata Formuły 1.

</doc>
<doc id="1298696" url="https://pl.wikipedia.org/wiki?curid=1298696" title="Charnowo Słupskie">
Charnowo Słupskie

Charnowo Słupskie – przystanek kolejowy, a dawniej stacja kolejowa w Charnowie w województwie pomorskim, w Polsce, na linii kolejowej nr 405, łączącej stację Piła Główna z Ustką.
W roku 2017 przystanek obsługiwał 0–9 pasażerów na dobę.

</doc>
<doc id="1298701" url="https://pl.wikipedia.org/wiki?curid=1298701" title="Grand Prix Wielkiej Brytanii 1993">
Grand Prix Wielkiej Brytanii 1993

Grand Prix Wielkiej Brytanii 1993 (oryg. Foster's British Grand Prix) – dziewiąta runda Mistrzostw Świata Formuły 1 w sezonie 1993, która odbyła się 11 lipca 1993, po raz 27. na torze Silverstone.
46. Grand Prix Wielkiej Brytanii, 44. zaliczane do Mistrzostw Świata Formuły 1.

</doc>
<doc id="1298703" url="https://pl.wikipedia.org/wiki?curid=1298703" title="Spojrzenie w Przyszłość">
Spojrzenie w Przyszłość

Spojrzenie w Przyszłość (ang. "Beyond Tomorrow") – australijski program telewizyjny poświęcony nowoczesnym technologiom. Prezentowany w Polsce na Discovery Science.
Historia.
Towards 2000 i Beyond 2000.
Pierwszy odcinek programu został wyemitowany w Australii, kanale ABC (Australian Broadcasting Corporation) w 1981 roku pod tytułem "Towards 2000". Były to półgodzinne pokazy rozwoju technologii. W 1985 roku zmieniono nazwę programu na Beyond 2000 i wydłużono długość jednego odcinka do godziny. "Beyond 2000" był już nadawany na arenie międzynarodowej (np. USA, Wielka Brytania, Kanada). Program był emitowany do 1995 roku, w 1999 roku wyprodukowano odcinek specjalny.
Prezenterzy.
Ówczesnymi prezenterami byli:
Spojrzenie w Przyszłość.
W 2005 roku program powrócił pod nową nazwą "Beyond Tomorrow (Spojrzenie w Przyszłość)". Pierwszy odcinek nowego programu ukazał się 1 czerwca 2005. W odróżnieniu od wcześniejszych wersji, "Spojrzenie w Przyszłość" bardziej zagłębia się w różne tematy, poczynając od kuracji przeciw chrapaniu a kończąc na sztucznej inteligencji. 
Część udziałów zakupiła spółka Discovery Communications, dzięki czemu program jest emitowany praktycznie we wszystkich krajach, gdzie dostępne są kanały Discovery.
Prezenterzy.
Prezenterami programu są:

</doc>
<doc id="1298705" url="https://pl.wikipedia.org/wiki?curid=1298705" title="Grand Prix Wielkiej Brytanii 1994">
Grand Prix Wielkiej Brytanii 1994

Grand Prix Wielkiej Brytanii 1994 (oryg. RAC British Grand Prix) – ósma runda Mistrzostw Świata Formuły 1 w sezonie 1994, która odbyła się 10 lipca 1994, po raz 28. na torze Silverstone.
47. Grand Prix Wielkiej Brytanii, 45. zaliczane do Mistrzostw Świata Formuły 1.

</doc>
<doc id="1298707" url="https://pl.wikipedia.org/wiki?curid=1298707" title="III Korpus Augustowski">
III Korpus Augustowski

III Korpus „Augustowski” - planowany korpus sił powstańczych okresu powstania styczniowego, mający objąć dwa dawne województwa: augustowskie i grodzieńskie.
Na dowódcę korpusu przewidywano płk. Jana Koziełł-Poklewskiego ps. Jakub Skała.
Formowanie.
Główny cel jaki postawił sobie Romuald Traugutt po objęciu władzy nad powstaniem to przekształcenie oddziałów partyzanckich w rzeczywistą siłę zbrojną, dekretem z dnia 15 grudnia 1863 r. powołał regularne oddziały aż do poziomu korpusu. Ograniczył samodzielność istniejących oddziałów, zakazał dowolnego ich formowania i rozformowywania, stawały się one tym samym składową większych formacji.
W zamyśle miało powstać pięć korpusów, cztery na terenie Królestwa, piąty na Litwie i miały tworzyć kadry przyszłej masowej formacji dla potrzeb planowanej kolejnej kampanii. W praktyce udało się stworzyć zalążki dwóch - II Korpus ("Krakowski") pod dowództwem Józefa Hauke-Bosaka i I „Lubelski" - Michała Heydenreicha-Kruka, w pozostałych województwach istniały one tylko na papierze.

</doc>
<doc id="1298709" url="https://pl.wikipedia.org/wiki?curid=1298709" title="Grzegorz Brudziński">
Grzegorz Brudziński

Grzegorz Brudziński, (ur. 1959 roku w Piszu, województwo warmińsko-mazurskie) – polski sędzia sportowy.
Sędziuje od 1982 roku, sędzia międzynarodowy od 1989 r. W 1996 zdobył uprawnienia sędziego klasy E upoważniające do sędziowania mistrzostw świata i europy. Uczestnik Olimpiad: Sydney 2000, Ateny 2004, Pekin 2008 oraz Londyn 2012.
od 2013 roku wiceprezydent Światowej Komisji Sędziowskiej i Prezydent Europejskiej Komisji Sędziowskiej przy Światowej Federacji Zapasów. Podczas olimpiady w Pekinie był kierownikiem maty odpowiedzialnym i decydującym na jednej z trzech mat.
Awansem wszedł do grona rekordzistów sędziujących Igrzyska Olimpijskie, którzy sędziowali 3 Olimpiady (przed nim: Przedpolski, Smalcerz – ciężary, Lis – zapasy) Ci ostatni już zakończyli karierę sędziowską. Limit wieku dla sędziów zapaśniczych wynosi 65 lat tak, że pobicie rekordu uczestnictwa w Igrzyskach Olimpijskich jest całkiem realne.
W 2009 roku decyzją Biura Światowej Federacji Zapasów mianowany został instruktorem tj. Członkiem Komisji Sędziowskiej przy Światowej Federacji Zapasów. Komisja składa się z 11 osób z całego świata. Do obowiązków członków komisji należy kontrola organizatorów i sędziów podczas mistrzostw kontynentalnych, świata i olimpiad. Nominuje sędziów na wyższe klasy sędziowskie oraz ich degraduje. Komisja ta typuje również sędziów na Igrzyska Olimpijskie. Komisja wydaje również przepisy wykonawcze interpretujące zasady walki zapaśniczej. Jest pierwszym i jedynym sędzią z Polski awansowanym na tak wysokie stanowisko w strukturach wszystkich światowych federacji sportu.
Wcześniej zawodnik w stylu klasycznym klubu Budowlanych Olsztyn i Glinika Gorlice, wychowanek trenera Henryka Cupa. Z żona Bożeną ma dwie córki, Anna i Kinga.
W listopadzie 2016 został wybrany prezesem Polskiego Związku Zapaśniczego na kadencję 2016–2020. Został z tego stanowiska odwołany już po pół roku, 14 maja 2017 r., przez Nadzwyczajne Walne Zgromadzenie Delegatów Związku.
Członek Zarządu Polskiego Komitetu Olimpijskiego

</doc>
<doc id="1298710" url="https://pl.wikipedia.org/wiki?curid=1298710" title="Grand Prix Wielkiej Brytanii 1995">
Grand Prix Wielkiej Brytanii 1995

Grand Prix Wielkiej Brytanii 1995 (oryg. RAC British Grand Prix) – ósma runda Mistrzostw Świata Formuły 1 w sezonie 1995, która odbyła się 14 lipca - 16 lipca 1995, po raz 31. na torze Silverstone.
48. Grand Prix Wielkiej Brytanii, 46. zaliczane do Mistrzostw Świata Formuły 1.

</doc>
<doc id="1298712" url="https://pl.wikipedia.org/wiki?curid=1298712" title="Grand Prix Wielkiej Brytanii 1996">
Grand Prix Wielkiej Brytanii 1996

Wyniki Grand Prix Wielkiej Brytanii na Silverstone 14 lipca 1996.

</doc>
<doc id="1298715" url="https://pl.wikipedia.org/wiki?curid=1298715" title="Jeffery-Popławko">
Jeffery-Popławko

Jeffery-Popławko - rosyjski samochód pancerny z I wojny światowej, skonstruowany przez sztabskapitana Popławko w 1915 roku. Wykorzystywał podwozie amerykańskiego samochodu ciężarowego z napędem 4×4 Jeffery Quad. Poza prototypem wyprodukowano około 30 seryjnych pojazdów tego typu.
W Wojsku Polskim używano co najmniej dwóch samochodów pancernych Jeffery, zdobytych na Armii Czerwonej. Po naprawie w Warszawie, jeden z tych samochodów na przełomie 1919/1920 roku został skierowany na front wojny polsko-radzieckiej i włączony w skład plutonu pancernego "Dziadek". Otrzymał on nazwę "Wnuk" (w skład tego plutonu wchodził ponadto samochód Garford "Dziadek"). Samochód ten wraz z plutonem uczestniczył w walkach 1920 roku. Między innymi, pluton "Dziadek" wziął udział w zagonie pancerno-motorowym na Żytomierz 25-26 kwietnia 1920.

</doc>
<doc id="1298716" url="https://pl.wikipedia.org/wiki?curid=1298716" title="Wilkowo Świebodzińskie">
Wilkowo Świebodzińskie

Wilkowo Świebodzińskie (niem. "Wilkau (bei Schwiebus)") – przystanek kolejowy w Wilkowie, w gminie Świebodzin, w województwie lubuskim. Jest przystankiem na linii kolejowej nr 3 – trasie pociągów: Zbąszynek – Rzepin.
W roku 2017 przystanek obsługiwał 20–49 pasażerów na dobę.

</doc>
<doc id="1298719" url="https://pl.wikipedia.org/wiki?curid=1298719" title="Muzeum Archidiecezjalne w Przemyślu">
Muzeum Archidiecezjalne w Przemyślu

Muzeum Archidiecezjalne im. św. Józefa Sebastiana Pelczara w Przemyślu – muzeum sakralne w Przemyślu, zlokalizowane przy placu Katedralnym w zabytkowym gmachu dawnej szkoły katedralnej z lat 1564-72 oraz w sąsiadującej z nim kamienicy.
Najstarsza placówka muzealna województwa podkarpackiego. Prezentuje sztukę sakralną polskiego średniowiecza, m.in. Piękne Madonny z Bączala Dolnego (koniec XV wieku), czy Święcan (1375). Uwagę zwiedzających przykuwa monumentalny krucyfiks z belki tęczowej kościoła w Nowym Mieście. Ponadto w kolekcji znajdują się portrety z epoki baroku, XVII-wieczna tzw. izba szlachecka wyposażona w sprzęty przeniesione z Dworku Stanisława Orzechowskiego, manierystyczne rzeźby, tapiserie z manufaktury papieskiej San Michele i wiele innych dzieł sztuki sakralnej. Można tu także zobaczyć zbiór pamiątek związanych z osobą Jana Pawła II.
W Muzeum wystawiane są też ekspozycje czasowe.
Historia.
Muzeum Archidiecezjalne w Przemyślu zostało założone w 1902 roku uchwałą Synodu Diecezjalnego, z inicjatywy ówczesnego biskupa przemyskiego Józefa Sebastiana Pelczara, który rozpoczął wtedy swoją posługę kapłańską. Zebrane dzieła sztuki umieszczono w pojezuickim oratorium XVII-wiecznego kościoła pw. Najświętszego Serca Pana Jezusa. Muzeum otwarto i poświęcono w 1908. Po ponad stu latach eksponaty przeniesiono do dwóch kamienic przy katedrze św. Jana Chrzciciela, ze względu na zły stan dotychczasowej siedziby. Rozpoczęto też konserwację niektórych dzieł sztuki. Muzeum w nowym miejscu otwarto w 2008 roku.

</doc>
<doc id="1298722" url="https://pl.wikipedia.org/wiki?curid=1298722" title="IV Korpus Mazowiecki">
IV Korpus Mazowiecki

IV Korpus „Mazowiecki” - planowany korpus sił powstańczych okresu powstania styczniowego, mający objąć dwa dawne województwa: mazowieckie i płockie.
Jako jedyny korpus sił powstańczych nie miał wcześniej wyznaczonego dowódcy.
Formowanie.
Główny cel jaki postawił sobie Romuald Traugutt po objęciu władzy nad powstaniem to przekształcenie oddziałów partyzanckich w rzeczywistą siłę zbrojną, dekretem z dnia 15 grudnia 1863 r. powołał regularne oddziały aż do poziomu korpusu. Ograniczył samodzielność istniejących oddziałów, zakazał dowolnego ich formowania i rozformowywania, stawały się one tym samym składową większych formacji.
W zamyśle miało powstać pięć korpusów, cztery na terenie Królestwa, piąty na Litwie i miały tworzyć kadry przyszłej masowej formacji dla potrzeb planowanej kolejnej kampanii. W praktyce udało się stworzyć zalążki dwóch - II Korpus („Krakowski”) pod dowództwem Józefa Hauke-Bosaka i I "Lubelski" - Michała Heydenreicha-Kruka, w pozostałych województwach istniały one tylko na papierze.

</doc>
<doc id="1298728" url="https://pl.wikipedia.org/wiki?curid=1298728" title="V Korpus Litewski">
V Korpus Litewski

V Korpus „Litewski” – planowany korpus sił powstańczych okresu powstania styczniowego, jednak ze względu na braki kadrowe oraz ograniczone środki finansowe powstańców nie udało się go ostatecznie sformować.
Korpus ten miał być później oddany pod komendę płk. Bolesława Jabłonowskiego-Dłuskiego.
Formowanie.
Główny cel jaki postawił sobie Romuald Traugutt po objęciu władzy nad powstaniem to przekształcenie oddziałów partyzanckich w rzeczywistą siłę zbrojną, dekretem z dnia 15 grudnia 1863 r. powołał regularne oddziały aż do poziomu korpusu. Ograniczył samodzielność istniejących oddziałów, zakazał dowolnego ich formowania i rozformowywania, stawały się one tym samym składową większych formacji.
W zamyśle miało powstać pięć korpusów, cztery na terenie Królestwa, piąty na Litwie i miały tworzyć kadry przyszłej masowej formacji dla potrzeb planowanej kolejnej kampanii. W praktyce udało się stworzyć zalążki dwóch – II Korpus („Krakowski”) pod dowództwem Józefa Hauke-Bosaka i I "Lubelski" – Michała Heydenreicha-Kruka, w pozostałych województwach istniały one tylko na papierze.

</doc>
<doc id="1298735" url="https://pl.wikipedia.org/wiki?curid=1298735" title="Polskie kluby gimnastyczne">
Polskie kluby gimnastyczne

Aktualnie w Polsce gimnastykę sportową "(GSK,GSM)" lub artystyczną "(GA)" można uprawiać w następujących klubach.

</doc>
<doc id="1298743" url="https://pl.wikipedia.org/wiki?curid=1298743" title="Spetses">
Spetses

Spetses (gr. Σπέτσες) – grecka wyspa należąca do archipelagu Wysp Sarońskich. Do 1948 roku wyspa należała do starej prefektury Argolidocorinthia, która następnie podzielona została na prefektury Argolidę oraz Koryntię. Od 2011 roku leży w administracji zdecentralizowanej Attyka, w regionie Attyka, w jednostce regionalnej Wyspy, w gminie Spetses.
Największym miastem wyspy jest Spetses, które jest zarazem jedynym dużym miejscem osadnictwa z populacją sięgającą 3846 mieszkańców. Inne miejscowości na wyspie to: Moni Ajion Panton (populacja 32 mieszkańców), Ligoneri (populacja 16 mieszkańców), Ajii Anarjiri (populacja 11 mieszkańców) oraz Kuzunos (populacja 3 mieszkańców). Łączna populacja wyspy wynosi 3916 osób. W skład gminy wchodzi także wyspa Spetsopula (populacja 8 mieszkańców). 
Wyspa posiada połączenia promowe z Pireusem, Plaką niedaleko Leonidio oraz Nauplionem. Używanie samochodów na wyspie jest ograniczone. W związku z tym głównym środkiem transportu publicznego są konie oraz wodne taksówki posiadające specjalne licencje na swoje usługi. Oprócz tego mieszkańcy wyspy poruszają się głównie pieszo lub używając skuterów oraz rowerów, które są popularne na wyspie. Długość tras rowerowych wynosi 30 km.
W centrum miasta Spetses znajduje się słynny kompleks plaż. Na jednej z nich znajduje się Akademia Sportów Wodnych.
Historia.
Ślady osadnictwa odkryte przez archeologów datowane są na 2000 p.n.e. W starożytności wyspa nie odgrywała istotnej roli.
Między 1821 a 1832 rokiem, jako wyspa znakomitych kupców i marynarzy, odegrała ważną rolę w wojnie o niepodległość Grecji. Spetses była miejscem schronienia greckiej bohaterki walk o niepodległość Laskariny Bubuliny. Współczesna fregata wojenna klasy Hydra, F 453 Spetsai oraz historyczny grecki pancernik Spetsai otrzymały imiona od nazwy wyspy.
W latach 1960–1970 wyspa stała się popularnym miejscem bogatych Ateńczyków wynajmujących lub kupujących wille na wyspie. Obecnie wyspa posiada sporą liczbę hoteli oraz jest popularnym miejscem turystycznym, a także miejscem wycieczek niskobudżetowych.
Spetses w kulturze masowej.
Angielski pisarz John Fowles w swojej książce Mag opisał fikcyjną wyspę Phraxos, której geografię i rozmieszczenie budynków wzoruje na Spetses. W 2007 r. nakręcono tu film "Morska opowieść" (Fishtales, 2007) z Billym Zane i Kelly Brook.

</doc>
<doc id="1298747" url="https://pl.wikipedia.org/wiki?curid=1298747" title="Grand Prix Wielkiej Brytanii 1997">
Grand Prix Wielkiej Brytanii 1997

Grand Prix Wielkiej Brytanii 1997 (oryg. RAC British Grand Prix) – 50. Grand Prix Wielkiej Brytanii, 48 edycja zaliczana do Mistrzostw Świata Formuły 1, rozgrywana jako dziewiąta w sezonie 1997 po raz 33. na torze Silverstone. W odbywającym się 13 lipca 1997 roku wyścigu zwycięstwo odnióśł, startujący z pole position, Jacques Villeneuve

</doc>
<doc id="1298749" url="https://pl.wikipedia.org/wiki?curid=1298749" title="Prajęzyk ludzkości">
Prajęzyk ludzkości

Prajęzyk ludzkości, nazywany po angielsku Proto-Human (także: "Proto-World" lub "Proto-Sapiens") – hipotetyczny prajęzyk, z którego wywodzą się wszystkie języki ludzkości. Jego istnienie zakładane jest w teorii monogenezy wszystkich istniejących języków. Teoria ta daje się uzasadnić na gruncie historycznym, biologicznym i psychologicznym, występuje także w okultyzmie, ezoteryce, religii i mitologii (zob. np. język Adamowy, Wieża Babel). Ze względu jednak na olbrzymi przedział czasowy (50 do 100 tysięcy lat) dzielący współczesność od czasu, kiedy ten hipotetyczny język mógł być w użyciu, większość lingwistów uważa udowodnienie wspólnego pochodzenia wszystkich języków świata za niemożliwe na gruncie językoznawstwa. Dlatego też jest kwestią sporną, czy sądy o cechach prajęzyka ludzkości mogą w ogóle uchodzić za poważną lingwistykę. Mimo to podejmowane są próby tworzenia globalnych etymologii słów. Badania w tym zakresie prowadzą między innymi amerykańscy językoznawcy Merritt Ruhlen i John D. Bengtson. 
Niezależnie od pytania o ogólną monogenezę mowy ludzkiej możliwe są też przypadki powstania zupełnie nowego języka w oderwaniu od istniejących. Przykładem może być tutaj nikaraguański język migowy, który rozwinął się w sposób naturalny wśród głuchych dzieci słyszących rodziców.

</doc>
<doc id="1298752" url="https://pl.wikipedia.org/wiki?curid=1298752" title="Proto-Sapiens">
Proto-Sapiens



</doc>
<doc id="1298753" url="https://pl.wikipedia.org/wiki?curid=1298753" title="Otto Strasser">
Otto Strasser

Otto Johann Maximillian Strasser (ur. 10 września 1897 w Bad Windsheim, zm. 27 sierpnia 1974 w Monachium) – niemiecki polityk, członek lewego skrzydła NSDAP, brat Gregora Strassera. 4 lipca 1930 roku na skutek konfliktu z Adolfem Hitlerem odszedł z NSDAP wraz z grupką swoich 25 zwolenników. Po odejściu z NSDAP założył własne ugrupowanie o nazwie "". W latach 1934–1955 na emigracji, po powrocie do Niemiec założył partię "Niemiecka Unia Socjalna".
Życiorys.
Działalność polityczna do 1930 roku.
Urodził się w Bawarii. Wziął udział w I wojnie światowej. Po zakończeniu wojny studiował ekonomię, między innymi słuchał wykładów Wernera Sombarta. W 1919 roku wstąpił do niemieckiej partii socjaldemokratycznej SPD. W roku 1920 był przeciwnikiem Puczu Kappa. Jednak odchodził coraz bardziej od reformatorsko-socjalistycznego stanowiska swojej partii, szczególnie gdy rząd SPD stłumił powstanie robotników w Zagłębiu Ruhry. Ostatecznie opuścił SPD w 1920 roku. W 1925 wstąpił do NSDAP, do której już od kilku lat należał jego brat. Wspólnie z bratem wydawał i redagował pisma "Der nationale Sozialist" i "Berliner Arbeiterzeitung". W 1926 roku wspólnie założyli wydawnictwo "Kampfverlag".
Otto Strasser był w latach 20. czołową postacią lewicowej frakcji w NSDAP. Jego brat Gregor Strasser był wówczas obok Josepha Goebbelsa nieformalnym przywódcą północnoniemieckiego odłamu NSDAP. Frakcja skupiona dookoła Gregora Strassera pragnęła pozyskać dla NSDAP robotników, w związku z tym sięgała po retorykę antykapitalistyczną, popierała związki zawodowe i strajki, domagała się nacjonalizacji przemysłu, wywłaszczenia majątków rolnych należących do członków rodzin królewskich, a w polityce zagranicznej postulowała orientacje na ZSRR. Północnoniemiecki odłam NSDAP niechętnie patrzył także na próby zbliżenia się Hitlera z kościołem katolickim. Otto był związany z frakcją brata i propagował jej poglądy na łamach prasy nazistowskiej.
Hitler nie zgadzał się z niektórymi elementami programu grupy Strassera, uważał, iż są one zbyt radykalne i niekorzystne dla niektórych części społeczeństwa niemieckiego (w szczególności dla klasy średniej i wspierających nazistów przemysłowców). W 1926 roku frakcja Strassera stworzyła luźne stowarzyszenie okręgów partyjnych pod nazwą "Wspólnota pracy Północnych i Zachodnioniemieckich okręgów NSDAP" (niem. "Arbeitsgemeinschaft der nord- und westdeutschen Gaue") i próbowała doprowadzić do rewizji programu NSDAP, chciano wprowadzić do programu korporacjonizm, postulat stworzenia unii celnej środkowej Europy i wprowadzenie publicznej kontroli środków produkcji przy zachowaniu prywatnej własności. W czasie konferencji w Bambergu (1926) próba rewizji programu została jednak powstrzymana przez Hitlera, a sama frakcja Strassera została pozbawiona znaczącego wpływu na kierunek rozwoju i ideologie partii, Joseph Goebbels stanął po stronie Hitlera i odciął się od Strasserów.
Wystąpienie z NSDAP, emigracja, powrót do RFN po wojnie.
W 1930 roku Otto Strasser na łamach pisma wydawanego przez "Kampfverlag" poparł strajk metalowców w Saksonii. Było to wbrew stanowisku Hitlera, który dążył wówczas do pozyskania przedsiębiorców, i wywołało wściekłość Goebbelsa. Jak notował Goebbels: „[Hitler] nie znosi Strasserów i surowo ocenia ten salonowy socjalizm”. 21 maja 1930 roku Hitler zaprosił Strassera na rozmowę, podczas której Otto przeciwstawił się jego poglądom. Oburzony Hitler stwierdził, że Strasser głosi poglądy pro-demokratyczne i marksistowskie. Po rozmowie Hitler nakazał Goebbelsowi wyrzucenie Otto Strassera i jego zwolenników z partii. 4 lipca 1930 roku przeczuwając, że zostanie wydalony Strasser ogłosił, że „socjaliści odchodzą z NSDAP” i, wspólnie z 25 swoimi zwolennikami, wystąpił z partii. Jego brat Gregor pozostał wówczas w NSDAP.
Po odejściu z NSDAP Otto założył własną partię pod nazwą "Związek walki rewolucyjnych narodowych socjalistów" (niem. "Kampfgemeinschaft Revolutionärer Nationalsozialisten"), partia liczyła około 6000 członków w 1931 roku, członkowie rekrutowali się głównie spośród rozczarowanych Hitlerem nazistów. W 1931 roku partia przyjęła nazwę "". Dążył w ten sposób do rozbicia NSDAP, do żadnego rozłamu jednak nie doszło.
W 1934 roku, po zdobyciu władzy przez nazistów i delegalizacji "Czarnego Frontu" udał się na emigrację. Początkowo schronił się w Austrii, następnie w Pradze, Szwajcarii i Francji. Później, w roku 1940, przeniósł się na Bermudy, zostawiając żonę i dwoje dzieci w Szwajcarii. W roku 1941 wyemigrował do Kanady, gdzie mieszkał do 1955 roku. Na emigracji Strasser przewodniczył Ruchowi Wolnych Niemców poza krajem, przekonywał ludność niemiecką na całym świecie do działań na rzecz upadku Hitlera i nazizmu. Ruch nie był jednak uznawany przez aliantów, ponieważ głosił hasła antysemickie.
Po wojnie kraje alianckie oraz rząd RFN nie zgadzały się na powrót Strassera do Niemiec, jako że był on wciąż wierny wielu doktrynom narodowego socjalizmu. W czasie pobytu na emigracji pisał artykuły na temat Trzeciej Rzeszy i kierownictwa NSDAP dla kilku brytyjskich, amerykańskich i kanadyjskich gazet, w tym „New Statesman” oraz „Montreal Gazette”.
Zgodę na powrót Strassera do Niemiec wydał w roku 1955 Federalny Sąd Administracyjny. Strasser odzyskał też obywatelstwo niemieckie, którego został pozbawiony w 1934 roku przez władze III Rzeszy. W roku 1956 założył własną skrajnie prawicową i antydemokratyczną partię Niemiecką Unię Społeczną. Jego ugrupowanie nie zyskało poparcia. Do swojej śmierci (w Monachium w roku 1974) Strasser propagował własną, przedwojenną wizję narodowego socjalizmu.

</doc>
<doc id="1298755" url="https://pl.wikipedia.org/wiki?curid=1298755" title="Grand Prix Wielkiej Brytanii 1999">
Grand Prix Wielkiej Brytanii 1999

Grand Prix Wielkiej Brytanii 1999 (oryg. RAC British Grand Prix) – 52. Grand Prix Wielkiej Brytanii, 50 edycja zaliczana do Mistrzostw Świata Formuły 1, rozgrywana jako ósma w sezonie 1999 po raz 35. na torze Silverstone. W odbywającym się 11 lipca 1999 roku wyścigu zwycięstwo odniósł David Coulthard.

</doc>
<doc id="1298756" url="https://pl.wikipedia.org/wiki?curid=1298756" title="Lancetogłów królewski">
Lancetogłów królewski

Lancetogłów królewski ("Lampropeltis getula") – gatunek węża z rodziny połozowatych.
Występowanie: południowo-wschodnia część Stanów Zjednoczonych od New Jersey po Florydę. Tradycyjnie zaliczano do tego gatunku podgatunki żyjące na całym obszarze południa Stanów Zjednoczonych oraz w Meksyku; jednak podgatunki te mogą w rzeczywistości być odrębnymi gatunkami (patrz niżej).
Ubarwienie: kolorem podstawowym jest czarny lub brązowy. Na tym tle znajdują się poprzeczne pasy lub prążki o barwie białej, kremowej, żółtawej lub nawet czerwonej. Oprócz tego mogą występować także plamki.
Rozmiar: od 90 cm do ponad 2 metrów.
Tryb życia: prowadzi naziemny tryb życia. Aktywny jest głównie nocą.
Pokarm: żywi się małymi ssakami, ptakami, jaszczurkami oraz wężami (także grzechotnikami).
Hodowla: jest hodowany w domach. Jest stosunkowo łatwy w hodowli, wymaga jednak indywidualnego trzymania, gdyż nie gardzi nawet osobnikami własnego gatunku. Wymaga temperatury w granicach 25-30 °C z nocnymi spadkami o 5-8 °C, oraz umiarkowanej wilgotności.
Kopulacja: kopulacje mają miejsce przeważnie w marcu i kwietniu, a po 4-6 tygodniach składane są jaja w liczbie od 7 do 21 sztuk.
Temperatura inkubacji nie powinna przekraczać 28 °C przy utrzymaniu bardzo wysokiej wilgotności. Młode po urodzeniu mierzą około 25 cm. Ich pierwszym chętnie przyjmowanym, pokarmem są noworodki mysie.
Podgatunki.
Tradycyjnie wyróżniane są podgatunki:
Jednak Pyron i Burbrink (2009) podnieśli podgatunki "L. getula californiae", "holbrooki", "niger" i "splendida" do rangi odrębnych gatunków. Autorzy ci uznają też "L. getula nigrita" za młodszy synonim "Lampropeltis californiae"; pozostałe tradycyjnie wyróżniane podgatunki należą wprawdzie do "L. getula", lecz autorzy nie uznają ich za odrębne podgatunki. Krysko i współpracownicy (2017) podnoszą podgatunki "L. getula floridana", "L. getula meansi" i "L. getula nigrita" do rangi odrębnych gatunków.

</doc>
<doc id="1298757" url="https://pl.wikipedia.org/wiki?curid=1298757" title="Reshat Arbana">
Reshat Arbana

Reshat Arbana (ur. 15 września 1940 w Tiranie) – albański aktor i reżyser.
Życiorys.
Syn Hamita. W 1965 ukończył szkołę aktorską im. Aleksandra Moisiu przy Teatrze Ludowym w Tiranie. W latach 1965-1973 pracował w Radiu Tirana, w którym kierował redakcją programów dla dzieci i młodzieży. W 1977 zadebiutował na scenie Teatru Ludowego. Na dużym ekranie zadebiutował w 1963, rolą Pjetera Mustakuqi w filmie fabularnym "Komisari i Dritës". Zanim w 1995 przeszedł na emeryturę zagrał w 35 filmach fabularnych.
W 2004 po dłuższej przerwie powrócił na scenę Teatru Narodowego, gdzie zagrał główną rolę w sztuce Ruzhdi Pullahy "Streha e të harruarve" (Schronienie dla zapomnianych). Pojawia się także w serialach emitowanych przez telewizję albańską ("Ne kerkim te kujt").
Uhonorowany tytułem "Artist i Merituar" (Zasłużony Artysta), a w październiku 2011 orderem "Nderi i Kombit" (Honor Narodu).

</doc>
<doc id="1298760" url="https://pl.wikipedia.org/wiki?curid=1298760" title="Grand Prix Wielkiej Brytanii 2000">
Grand Prix Wielkiej Brytanii 2000

Grand Prix Wielkiej Brytanii 2000 (oryg. Foster's British Grand Prix) – 53. Grand Prix Wielkiej Brytanii, 51 edycja zaliczana do Mistrzostw Świata Formuły 1, rozgrywana jako czwarta w sezonie 2000 po raz 36. na torze Silverstone. W odbywającym się 23 kwietnia 2000 roku wyścigu zwycięstwo odniósł David Coulthard.

</doc>
<doc id="1298762" url="https://pl.wikipedia.org/wiki?curid=1298762" title="Mike Verstraeten">
Mike Verstraeten

Mike Verstraeten (ur. 12 sierpnia 1967 roku w Mechelen) – były belgijski piłkarz występujący na pozycji obrońcy.
Kariera klubowa.
Mike Verstraeten zawodową karierę rozpoczynał w 1984 roku w KV Mechelen. W 1989 roku został zawodnikiem zespołu Koninklijke Beerschot, dla którego rozegrał 30 spotkań. W 1999 roku klub ten połączył się z K.F.C. Germinalem Ekeren i na skutek fuzji powstał Germinal Beerschot Antwerpia. W ekipie "De Ratten" Verstraeten spędził dziewięć lat, w czasie których wystąpił aż w 274 ligowych pojedynkach. W 1997 roku belgijski gracz razem ze swoim zespołem wywalczył Puchar Belgii. W 1999 roku Verstraeten zdecydował się zmienić klub i trafił do RSC Anderlechtu. Z "Fiołkami" dwa razy sięgnął po tytuł mistrza kraju. W Brukseli Verstraeten pełnił jednak rolę rezerwowego i w trakcie dwóch sezonów zaliczył tylko osiem ligowych występów. Po zakończeniu rozgrywek 2000/01 Belg postanowił zakończyć piłkarską karierę.
Kariera reprezentacyjna.
Verstraeten w reprezentacji swojego kraju zadebiutował w 1997 roku. W 1998 roku Georges Leekens powołał go do 22-osobowej kadry na mistrzostwa świata. Na mundialu tym Belgowie zostali wyeliminowani już w fazie grupowej, a sam Verstraeten wystąpił tylko w pierwszym spotkaniu turnieju przeciwko Holandii. Łącznie dla drużyny narodowej wychowanek Mechelen rozegrał sześć meczów.

</doc>
<doc id="1298766" url="https://pl.wikipedia.org/wiki?curid=1298766" title="Grand Prix Wielkiej Brytanii 2001">
Grand Prix Wielkiej Brytanii 2001

Grand Prix Wielkiej Brytanii 2001 (oryg. Foster's British Grand Prix) – 54. Grand Prix Wielkiej Brytanii, 11 runda Mistrzostw Świata Formuły 1 w sezonie 2001, rozgrywana na torze Silverstone. W odbywającym się 15 lipca 2001 roku wyścigu, zwycięstwo odniósł Mika Hakkinen.

</doc>
<doc id="1298768" url="https://pl.wikipedia.org/wiki?curid=1298768" title="Kazungula">
Kazungula

Kazungula – małe nadgraniczne miasteczko w południowej Zambii, położone na północnym brzegu rzeki Zambezi, 70 kilometrów na zachód od Maramby. Spotykają się tam granice czterech państw – Zimbabwe, Namibii, Zambii i Botswany. Jest stolicą okręgu administracyjnego o tej samej nazwie.
Przed otwarciem mostu w 2021 roku znajdowała się tu przeprawa promowa do miasta Kasane w Botswanie. Był to jeden z największych promów w regionie, miał udźwig 70 ton. 2 km od Kazunguli znajduje się droga Livingstone-Seszeke łącząca Zambię i Namibię.

</doc>
<doc id="1298773" url="https://pl.wikipedia.org/wiki?curid=1298773" title="Zadnie Jatki">
Zadnie Jatki

Zadnie Jatki (, , ) – dwuwierzchołkowy szczyt znajdujący się w Tatrach Bielskich na Słowacji w ich głównej grani. Zadnie Jatki są najwyższym punktem zachodniej części tej grani.
Zadnie Jatki są pierwszym od zachodu szczytem trzykilometrowej grani Bielskich Jatek ("Jatky"), w której dalej na wschód znajdują się Pośrednie Jatki i Skrajne Jatki (Przednie Jatki).
Szczyt od Szalonego Wierchu oddzielony jest wyraźną, trawiastą Szaloną Przełęczą ("Sedlo pod Hlúpym", 1936 m). Zadnie Jatki mają dwa wierzchołki. Zachodni wierzchołek ma 2020 m n.p.m. i jest czwartym co do wysokości szczytem w paśmie Tatr Bielskich. Wierzchołek wschodni znajduje się około 800 m na wschód od niego i osiąga 1984 m. Pomiędzy wierzchołkami nie ma wyraźnych obniżeń. Dalej na wschód znajduje się niewybitna Przełączka nad Wielkim Koszarem (1950 m), oddzielająca szczyt od trawiastego grzbietu Pośrednich Jatek.
W obu wierzchołkach Zadnich Jatek od grani głównej odchodzą boczne odnogi:
Na południową stronę obydwa szczyty Zadnich Jatek opadają na Bielską Rówień w Dolinie Przednich Koperszadów. Ich górna część jest skalista, również ich międzywierzchołkowa grań tworzy ścianki o wysokości do 30 m. Spod głównego wierzchołka Zadnich Jatek do Doliny Przednich Koperszadów opada jedna z gałęzi Szalonego Żlebu. Do doliny tej opadają także dwa równoleggłe żleby spod grani międzywierzchołkowej. Poniżej skalnych podwierzchołkowych ścianek zbocze opadające z Zadnich Jatek do Doliny Przednich Koperszadów jest umiarkowanie strome, górą trawiaste, niżej porośnięte kosodrzewiną.
Zadnie Jatki mają bogatą florę. W północnym zboczu Zadnich Jatek, na wysokości ok. 2000 m n.p.m., znajduje się niewielka jaskinia – Capia Dziura ("Kamzíčia jaskyňa"). Ma ona ok. 47 m długości. Jej nazwa pochodzi od kozic, dla których jej korytarz służy jako schronienie.
Zadnie Jatki, podobnie jak cały grzbiet Jatek, położone są na terenie ścisłego rezerwatu. Prowadzący granią szlak Magistrali Tatrzańskiej został zamknięty w 1978 r.

</doc>
<doc id="1298774" url="https://pl.wikipedia.org/wiki?curid=1298774" title="Grand Prix Wielkiej Brytanii 2002">
Grand Prix Wielkiej Brytanii 2002

Grand Prix Wielkiej Brytanii, oficjalnie LV Foster's British Grand Prix – dziesiąty z siedemnastu wyścigów Mistrzostw Świata Formuły 1 w sezonie 2002 odbywający się na torze Silverstone 7 lipca 2002. Wyścig został wygrany przez Michaela Schumachera (Ferrari) startując z trzeciego pola. Drugie miejsce zajął Rubens Barrichello (Ferrari) po starcie z drugiego pola, a Juan Pablo Montoya (Williams-BMW) trzecie miejsce; w kwalifikacjach zdobył pole position. W wyścigu Michael Schumacher zdobył swoje 6 zwycięstwo w sezonie i 60 w karierze, przybliżając się znacząco do wygrania w klasyfikacji generalnej kierowców w sezonie 2002. 
Do zawodów zostało zgłoszonych 22 kierowców, z czego w samym wyścigu wzięło udział 21 kierowców. Alex Yoong z zespołu Minardi-Asiatech został zdyskwalifikowany zgodnie z regułą 107%. 

</doc>
<doc id="1298777" url="https://pl.wikipedia.org/wiki?curid=1298777" title="Geoffrey Scott">
Geoffrey Scott

Geoffrey Chase Scott (ur. 22 lutego 1942 w Hollywood, zm. 23 lutego 2021 w Broomfield) – amerykański aktor telewizyjny.
Życiorys.
Wczesne lata.
Urodził się w Hollywood, w stanie Kalifornia. Jego ojciec, Reed, pracował jako menedżer w wytwórni produkującej samoloty Lockheed. Scott i jego brat Don wychowali się w San Fernando Valley. na tej samej ulicy co John Wayne i Clark Gable, gdzie angażowali się w nielegalne kąpiele w basenie Gable’a.
Kariera.
Scott rozpoczął działalność w show businessie, kiedy w 1969 podpisał kontrakt z legendarnym agentem Dickiem Claytonem, który reprezentował takich artystów jak James Dean, Burt Reynolds i Jane Fonda, co doprowadziło do zawarcia kontraktu z Universal Pictures. Debiutował na małym ekranie w operze mydlanej ABC "Cienie mroku" ("Dark Shadows", 1970) jako Sky Rumson. Następnie wystąpił w serialach CBS: "Where the Heart Is" (1972), "Cannon" (1972, 1973) z tytułową rolą Williama Conrada. W 1970 trafił na off-Broadway w przedstawieniu "Lulu" z Danem Hedayą.
W operze mydlanej ABC "Dynastia" ("Dynasty", 1982-1985) pojawił się jako tenisista Mark Jennings, pierwszy mąż Krystle Carrington (Linda Evans).
Po raz pierwszy trafił na kinowy ekran dreszczowcu Sidneya Lumeta "Nazajutrz" ("The Morning After", 1986) u boku Jane Fondy, Jeffa Bridgesa i Raula Julii.
Można go było zobaczyć także w operze mydlanej ABC "Hotel" (1984) z Jamesem Brolinem i Connie Selleccą, sitcomie ABC "Statek miłości" ("The Love Boat", 1983, 1986), sitcomie FOX "Świat według Bundych" ("Married with Children", 1987), operze mydlanej ABC "Szpital miejski" ("General Hospital", 1989) w roli Davida McAllistera, sitcomie CBS "Murphy Brown" (1993) z Candice Bergen. W filmie Ang Lee "Hulk" (2003) wystąpił w roli prezydenta.
Scott wziął również udział w prawie 100 reklamach, w tym Marlboro, Old Spice jako żeglarz, a także Camel jako miłośnik papierosów, który „wędrował milę na wielbłądzie” w Tadź Mahal oraz serii spotów dla kawy Maxwell House.
Życie prywatne.
W latach 1960-1962 był żonaty z Tanyą Thompson. 14 czerwca 1975 poślubił Carol Englehart. 19 grudnia 1979 doszło do rozwodu. W 1983 ożenił się z Cheri Catherine, z którą miał dwóch synów - Christophera i Matthew.
Jego wielką pasją było narciarstwo.
W 1988 uległ poważnemu wypadkowi, kiedy został potrącony przez samochód podczas jazdy na rowerze. Obie nogi zostały zmiażdżone, ale z czasem doszedł do pełnego wyzdrowienia.
Śmierć.
Zmarł 23 lutego 2021, dzień po swoich urodzinach, w swoim domu w Broomfield w Kolorado w wieku 79 lat na chorobę Parkinsona.

</doc>
<doc id="1298778" url="https://pl.wikipedia.org/wiki?curid=1298778" title="Grand Prix Wielkiej Brytanii 2003">
Grand Prix Wielkiej Brytanii 2003

Grand Prix Wielkiej Brytanii 2003 (oryg. Foster's British Grand Prix) – 56. Grand Prix Wielkiej Brytanii, 11 runda Mistrzostw Świata Formuły 1 w sezonie 2003 rozgrywana na torze Silverstone. W odbywającym się 20 lipca 2003 roku wyścigu zwycięstwo odniósł, startujący z pole position, Rubens Barrichello.

</doc>
<doc id="1298781" url="https://pl.wikipedia.org/wiki?curid=1298781" title="Herb Ursusa">
Herb Ursusa

Herb Ursusa − herb dzielnicy Ursus w Warszawie.
Opis.
Herb został przyjęty przez Radę Dzielnicy 14 marca 1997 roku. 
Herb odwołuje się do historii Ursusa. Na zielonym polu, niedźwiedź brunatny ze złotą okszą na lewym barku, kroczy na tylnych łapach. Postawa bojowa niedźwiedzia oznacza nieustępliwość w obliczu nieprzyjaciela i wrogość. Złota oksza nawiązuje do herbu rodowego Czechowskich, którzy byli właścicielami wsi Czechowice w XVI wieku. Oksza jest symbolem obrony, sprawiedliwości i niezłomności woli. Niedźwiedź jest nawiązaniem do fabryki "Ursus", co po łacinie znaczy niedźwiedź, który miał być symbolem potęgi i siły produktów fabryki.

</doc>
<doc id="1298788" url="https://pl.wikipedia.org/wiki?curid=1298788" title="Grand Prix Wielkiej Brytanii 2004">
Grand Prix Wielkiej Brytanii 2004

Grand Prix Wielkiej Brytanii, oficjalnie LVII Foster's British Grand Prix – jedenasty z osiemnastu wyścigów Mistrzostw Świata Formuły 1 w sezonie 2004 odbywający się na torze Silverstone 11 lipca 2004. Wyścig został wygrany przez Michaela Schumachera (Ferrari) startując z czwartego pola startowego. Drugie miejsce zajął Kimi Räikkönen (McLaren-Mercedes) po starcie z pole position, a Rubens Barrichello (Ferrari) zajął trzecie miejsce. W sobotnim treningu zespół Minardi wycofał swoich kierowców z powodu nagłej śmierci dyrektora sportowego tegoż zespołu – Johna Waltona.

</doc>
<doc id="1298797" url="https://pl.wikipedia.org/wiki?curid=1298797" title="Kanadyjski akt zbożowy">
Kanadyjski akt zbożowy

Kanadyjski akt zbożowy (ang. "Canada Corn Act") – akt prawny uchwalony przez parlament brytyjski w 1843 roku. Na jego mocy kanadyjska mąka i zboże uzyskały priorytet w imporcie brytyjskim.

</doc>
<doc id="1298803" url="https://pl.wikipedia.org/wiki?curid=1298803" title="Guarani Antonio Franco Posadas">
Guarani Antonio Franco Posadas



</doc>
<doc id="1298805" url="https://pl.wikipedia.org/wiki?curid=1298805" title="Grand Prix Brazylii 1973">
Grand Prix Brazylii 1973

Grand Prix Brazylii 1973 (oryg. Grande Prmio do Brasil) – druga runda Mistrzostw Świata Formuły 1 w sezonie 1973, która odbyła się 11 lutego 1973, po raz pierwszy na torze Interlagos.
2. Grand Prix Brazylii, pierwsze zaliczane do Mistrzostw Świata Formuły 1.

</doc>
<doc id="1298808" url="https://pl.wikipedia.org/wiki?curid=1298808" title="Wierzchowina Giełczewska">
Wierzchowina Giełczewska



</doc>
<doc id="1298810" url="https://pl.wikipedia.org/wiki?curid=1298810" title="Gordan Vidović">
Gordan Vidović

Gordan Vidović (ur. 23 czerwca 1968 w Sarajewie) – belgijski piłkarz występujący na pozycji obrońcy.
Kariera klubowa.
Gordan Vidović zawodową karierę rozpoczynał w 1988 roku w zespole FK Željezničar. W trakcie czterech sezonów rozegrał tam 47 meczów, lecz z powodu wojny w Bośni wyjechał z kraju i podpisał kontrakt ze szwajcarskim FC Sankt Gallen. Następnie trafił do Belgii, gdzie najpierw reprezentował barwy KVK Tienen, a później Royal Cappellen FC W 1995 roku Vidović przeniósł się do Excelsioru Mouscron. W pierwszym sezonie występów w tej drużynie belgijski gracz zdobył dwanaście bramek i znalazł się w czołówce strzelców Tweede Klasse. Mouscron awansowało do Eerste Klasse, gdzie zajęło trzecią lokatę w końcowej tabeli. W Excelsiorze Vidović grał łącznie przez dziewięć sezonów, w trakcie których wystąpił w 182 ligowych pojedynkach. Belgijski piłkarz pomimo tego, że grał na pozycji obrońcy zdobył w nich 45 bramek. Po zakończeniu sezonu 2003/04 Vidović zdecydował się zakończyć karierę.
Kariera reprezentacyjna.
Vidović w reprezentacji Belgii zadebiutował w 1997 roku. W 1998 roku Georges Leekens powołał go na mistrzostwa świata. Na mundialu tym Belgowie zostali wyeliminowani już w rundzie grupowej. Vidović rozegrał dwa spotkania w pełnym wymiarze czasowym - przeciwko Meksykowi oraz Korei Południowej. Łącznie dla drużyny narodowej wychowanek Željezničaru wystąpił w szesnastu pojedynkach.

</doc>
<doc id="1298811" url="https://pl.wikipedia.org/wiki?curid=1298811" title="Independiente Neuquen">
Independiente Neuquen



</doc>
<doc id="1298812" url="https://pl.wikipedia.org/wiki?curid=1298812" title="Gordan Vidovic">
Gordan Vidovic



</doc>
<doc id="1298813" url="https://pl.wikipedia.org/wiki?curid=1298813" title="Grand Prix Brazylii 1974">
Grand Prix Brazylii 1974

Grand Prix Brazylii 1974 (oryg. Grande Prmio do Brasil) – druga runda Mistrzostw Świata Formuły 1 w sezonie 1974, która odbyła się 27 stycznia 1974, po raz drugi na torze Interlagos.
3. Grand Prix Brazylii, drugie zaliczane do Mistrzostw Świata Formuły 1.

</doc>
<doc id="1298819" url="https://pl.wikipedia.org/wiki?curid=1298819" title="Grand Prix Brazylii 1975">
Grand Prix Brazylii 1975

Grand Prix Brazylii 1975 (oryg. Grande Prmio do Brasil) – druga runda Mistrzostw Świata Formuły 1 w sezonie 1975, która odbyła się 26 stycznia 1975, po raz trzeci na torze Interlagos.
4. Grand Prix Brazylii, trzecie zaliczane do Mistrzostw Świata Formuły 1.

</doc>
<doc id="1298820" url="https://pl.wikipedia.org/wiki?curid=1298820" title="Grand Prix Brazylii 1976">
Grand Prix Brazylii 1976

Grand Prix Brazylii 1976 (oryg. Grande Prmio do Brasil) – pierwsza runda Mistrzostw Świata Formuły 1 w sezonie 1976, która odbyła się 25 stycznia 1976, po raz czwarty na torze Interlagos.
5. Grand Prix Brazylii, czwarte zaliczane do Mistrzostw Świata Formuły 1.

</doc>
<doc id="1298821" url="https://pl.wikipedia.org/wiki?curid=1298821" title="Pięść Breżniewa">
Pięść Breżniewa



</doc>
<doc id="1298822" url="https://pl.wikipedia.org/wiki?curid=1298822" title="Grand Prix Brazylii 1977">
Grand Prix Brazylii 1977

Grand Prix Brazylii 1977 (oryg. Grande Prmio do Brasil) – druga runda Mistrzostw Świata Formuły 1 w sezonie 1977, która odbyła się 23 stycznia 1977, po raz piąty na torze Interlagos.
6. Grand Prix Brazylii, piąte zaliczane do Mistrzostw Świata Formuły 1.

</doc>
<doc id="1298825" url="https://pl.wikipedia.org/wiki?curid=1298825" title="Grand Prix Brazylii 1978">
Grand Prix Brazylii 1978

Grand Prix Brazylii 1978 (oryg. Grande Prmio do Brasil) – druga runda Mistrzostw Świata Formuły 1 w sezonie 1978, która odbyła się 29 stycznia 1978, po raz pierwszy na torze Jacarepagua.
7. Grand Prix Brazylii, szóste zaliczane do Mistrzostw Świata Formuły 1.

</doc>
<doc id="1298826" url="https://pl.wikipedia.org/wiki?curid=1298826" title="Ośrodek Szkolenia Nurków i Płetwonurków Wojska Polskiego">
Ośrodek Szkolenia Nurków i Płetwonurków Wojska Polskiego



</doc>
<doc id="1298828" url="https://pl.wikipedia.org/wiki?curid=1298828" title="Beata Schimscheiner">
Beata Schimscheiner

Beata Schimscheiner także jako Beata Kałek (ur. 13 września 1966 w Siemianowicach Śląskich) – polska aktorka teatralna i telewizyjna.
Życiorys.
W 1990 ukończyła krakowską PWST i od tego samego roku pracuje na deskach Teatru Ludowego w Krakowie.
Jest żoną aktora Tomasza Schimscheinera, z którym ma dwie córki: Lenę (ur. 3 czerwca 1991) i Adelę (ur. 18 czerwca 2008).
Nagrody.
Została nominowana do "Orłów 2002" w kategorii "najlepsza drugoplanowa rola kobieca" za rolę Ramony w filmie "Anioł w Krakowie".

</doc>
<doc id="1298829" url="https://pl.wikipedia.org/wiki?curid=1298829" title="Grand Prix Brazylii 1979">
Grand Prix Brazylii 1979

Grand Prix Brazylii 1979 (oryg. Grande Prmio do Brasil) – druga runda Mistrzostw Świata Formuły 1 w sezonie 1979, która odbyła się 4 lutego 1979, po raz szósty na torze Interlagos.
8. Grand Prix Brazylii, siódme zaliczane do Mistrzostw Świata Formuły 1.

</doc>
<doc id="1298830" url="https://pl.wikipedia.org/wiki?curid=1298830" title="Grand Prix Brazylii 1980">
Grand Prix Brazylii 1980

Grand Prix Brazylii 1980 (oryg. Grande Prmio do Brasil) – druga runda Mistrzostw Świata Formuły 1 w sezonie 1980, która odbyła się 27 stycznia 1980, po raz siódmy na torze Interlagos.
9. Grand Prix Brazylii, ósme zaliczane do Mistrzostw Świata Formuły 1.

</doc>
<doc id="1298832" url="https://pl.wikipedia.org/wiki?curid=1298832" title="Centrum Szkolenia Sił Powietrznych">
Centrum Szkolenia Sił Powietrznych



</doc>
<doc id="1298833" url="https://pl.wikipedia.org/wiki?curid=1298833" title="Diagonalizacja macierzy">
Diagonalizacja macierzy



</doc>
<doc id="1298835" url="https://pl.wikipedia.org/wiki?curid=1298835" title="Grand Prix Brazylii 1981">
Grand Prix Brazylii 1981

Grand Prix Brazylii 1981 (oryg. Grande Prmio do Brasil) – druga runda Mistrzostw Świata Formuły 1 w sezonie 1981, która odbyła się 29 marca 1981, po raz drugi na torze Jacarepagua.
10. Grand Prix Brazylii, dziewiąte zaliczane do Mistrzostw Świata Formuły 1.

</doc>
<doc id="1298836" url="https://pl.wikipedia.org/wiki?curid=1298836" title="Dany Boon">
Dany Boon

Dany Boon, właściwie Daniel Farid Hamidou (ur. 26 czerwca 1966 w Armentières) – francuski komik, aktor, reżyser, scenarzysta oraz producent filmowy. Międzynarodową sławę przyniósł mu film komediowy "Jeszcze dalej niż Północ" z 2008, którego był reżyserem i scenarzystą, a także zagrał w nim jedną z głównych ról.
Życiorys.
Pochodzenie i początki kariery scenicznej.
Jest synem Ahmeda Hamidou (byłego boksera, a zawodowo – kierowcy ciężarówek, pochodzącego z Kabylii w Algierii) i Danièle Ducatel (gospodyni domowej z północnej Francji). Na świat przyszedł i wychowywał się w mieście Armentières (w departamencie Nord). Ma dwóch braci: Alexisa oraz Philippe'a. Studiował grafikę i rysunek w belgijskim Tournai, następnie uzyskał dyplom CAP z fotografii (1981). Zatrudniony w agencji reklamowej opracował swoje pierwsze spektakle komiczne i skecze (1983–84). W 1989 przeprowadził się do Paryża, uzyskał pracę rysownika i występował w paryskich kawiarniach jako Dany Boon (pseudonim zaczerpnął od bohatera amerykańskiego serialu telewizyjnego). W 1992 porzucił zawód rysownika, a w 1994 odniósł pierwszy sukces ze spektaklem "Dany Boon Fou?" wystawianym w paryskim "Théâtre Tristan-Bernard". Kolejnymi spektaklami zdobywał coraz większą publiczność. Jednocześnie zaczął grywać w filmach.
Sukces.
W 2006 spróbował swoich sił w reżyserii (film "La maison du bonheur"). W 2008 wyreżyserował film "Jeszcze dalej niż Północ" ("Bienvenue chez les Ch'tis"), który odniósł największy sukces kasowy w historii francuskiego kina (ponad 20 mln widzów). Film opowiada historię kierownika poczty z Salon-de-Provence na południu Francji, który zostaje przeniesiony do Bergues na północy Francji i odkrywa krainę "ch'tis". Film kipi humorem i ciepłym podejściem do problemów związanych ze stereotypowymi wyobrażeniami na temat mieszkańców północnej Francji. Dzięki niemu Dany Boon uzyskał status megagwiazdy w swoim kraju. 26 czerwca 2008 nadano mu tytuł Oficera Orderu Sztuki i Literatury, a 10 listopada 2009 – Rycerza Legii Honorowej.
Życie prywatne.
W latach 1998–2002 żonaty z aktorką Judith Godrèche, którą spotkał podczas kręcenia filmu "Bimboland". 26 grudnia 2003 poślubił szwajcarską modelkę i scenarzystkę Yaël Harris (obecnie Yaël Boon), którą poznał w grudniu 2002. Jest ojcem piątki dzieci:
Jest wyznawcą judaizmu. Przez pięć lat (2009–2014) mieszkał wraz z rodziną w Los Angeles (gdzie pracował m.in. jako doradca artystyczny przy amerykańskiej wersji filmu "Jeszcze dalej niż Północ"), by w 2014 przeprowadzić się do Londynu.

</doc>
<doc id="1298838" url="https://pl.wikipedia.org/wiki?curid=1298838" title="Grand Prix Brazylii 1982">
Grand Prix Brazylii 1982

Grand Prix Brazylii 1982 (oryg. Grande Prmio do Brasil) – druga runda Mistrzostw Świata Formuły 1 w sezonie 1982, która odbyła się 21 marca 1982, po raz trzeci na torze Jacarepagua.
11. Grand Prix Brazylii, 10. zaliczane do Mistrzostw Świata Formuły 1.

</doc>
<doc id="1298840" url="https://pl.wikipedia.org/wiki?curid=1298840" title="Zespół Szkół Ogólnokształcących nr 4 w Legnicy">
Zespół Szkół Ogólnokształcących nr 4 w Legnicy



</doc>
<doc id="1298841" url="https://pl.wikipedia.org/wiki?curid=1298841" title="Wyższa Szkoła Oficerska Wojsk Lądowych">
Wyższa Szkoła Oficerska Wojsk Lądowych



</doc>
<doc id="1298842" url="https://pl.wikipedia.org/wiki?curid=1298842" title="Grand Prix Brazylii 1983">
Grand Prix Brazylii 1983

Grand Prix Brazylii 1983 (oryg. Grande Prmio do Brasil) – pierwsza runda Mistrzostw Świata Formuły 1 w sezonie 1983, która odbyła się 13 marca 1983, po raz czwarty na torze Jacarepaguá.
12. Grand Prix Brazylii, 11. zaliczane do Mistrzostw Świata Formuły 1.

</doc>
<doc id="1298848" url="https://pl.wikipedia.org/wiki?curid=1298848" title="Berezowica Mała">
Berezowica Mała

Berezowica Mała (ukr. Мала Березовиця) – wieś na Ukrainie w rejonie zbaraskim obwodu tarnopolskiego.
Historia.
W okresie rozbiorów Polski Berezowica Mała położona była blisko granicy rosyjskiej, po stronie Galicji.
W II Rzeczypospolitej miejscowość należała do gminy Dobrowody w powiecie zbaraskim, w województwie tarnopolskim.
W nocy z 22 na 23 lutego 1944 r. w Berezowicy Małej została dokonana jedna ze zbrodni Ukraińskiej Powstańczej Armii. Ukraińscy nacjonaliści zajęli wtedy miejscowość i zamordowali 131 polskich mieszkańców.
W 2007 r. we wsi odsłonięto krzyż i dwie tablice z listą ofiar mordu. Napis na krzyżu głosi: "Pamięci spoczywających tu około 130 Polaków mieszkańców wsi Berezowica Mała zamordowanych nocą z 22 na 23 lutego 1944 roku, niech spoczywają w pokoju Rząd Rzeczypospolitej Polskiej, Rodziny, 2007".

</doc>
<doc id="1298849" url="https://pl.wikipedia.org/wiki?curid=1298849" title="Centrum Szkolenia Sił Powietrznych im. Romualda Traugutta w Koszalinie">
Centrum Szkolenia Sił Powietrznych im. Romualda Traugutta w Koszalinie



</doc>
<doc id="1298851" url="https://pl.wikipedia.org/wiki?curid=1298851" title="Ośrodek Szkolenia Nurków i Płetwonurków Wojska Polskiego im. Komandora Stanisława Mielczarka w Gdyni">
Ośrodek Szkolenia Nurków i Płetwonurków Wojska Polskiego im. Komandora Stanisława Mielczarka w Gdyni



</doc>
<doc id="1298855" url="https://pl.wikipedia.org/wiki?curid=1298855" title="Henry Knox">
Henry Knox

Henry Knox (ur. 25 lipca 1750 w Bostonie (Massachusetts), zm. 25 października 1806) – amerykański żołnierz i polityk.
W latach 1789–1794 pełnił funkcję pierwszego sekretarza wojny Stanów Zjednoczonych w gabinecie prezydenta George’a Washingtona.
Od jego nazwiska pochodzą liczne nazwy geograficzne w Stanach Zjednoczonych, między innymi Fort Knox, nazwy dziewięciu hrabstw, a także nazwa miasta Knoxville w stanie Tennessee.

</doc>
<doc id="1298863" url="https://pl.wikipedia.org/wiki?curid=1298863" title="Centrum Szkolenia Wojsk Lądowych im. Stefana Czarnieckiego w Poznaniu">
Centrum Szkolenia Wojsk Lądowych im. Stefana Czarnieckiego w Poznaniu



</doc>
<doc id="1298865" url="https://pl.wikipedia.org/wiki?curid=1298865" title="Zbrodnia ferpekcyjna">
Zbrodnia ferpekcyjna

Zbrodnia ferpekcyjna ("Crimen Ferpecto") – hiszpańsko-włoski film z 2004 roku w reżyserii Álexa de la Iglesii.

</doc>
<doc id="1298868" url="https://pl.wikipedia.org/wiki?curid=1298868" title="Ratusz w Siedlcach">
Ratusz w Siedlcach

Ratusz miejski w Siedlcach – późnobarokowo-klasycystyczna budowla zwana "Jackiem", mieszcząca się przy ul. J. Piłsudskiego 1, wzniesiona w połowie XVIII wieku według projektu Stanisława Zawadzkiego i zwieńczona ośmioboczną wieżą z figurą Atlasa dźwigającego kulę ziemską. Ratusz został częściowo zniszczony w czasie II wojny światowej, odbudowany w latach 1945–1952.
Obecnie w budynku Ratusza mieści się Muzeum Regionalne w Siedlcach.

</doc>
<doc id="1298871" url="https://pl.wikipedia.org/wiki?curid=1298871" title="Kurd von Schlözer">
Kurd von Schlözer

Kurd von Schlözer (ur. 1822, zm. 1894) niemiecki dyplomata i historyk.
Jego ojcem był handlowiec i rosyjski konsul w Lubece Karl von Schlözer, a dziadkiem historyk August Ludwig von Schlözer (1735–1809). 
W latach 1871–1882 Kurd von Schlözer był niemieckim ministrem pełnomocnym w USA.

</doc>
<doc id="1298873" url="https://pl.wikipedia.org/wiki?curid=1298873" title="Catharsis">
Catharsis



</doc>
<doc id="1298877" url="https://pl.wikipedia.org/wiki?curid=1298877" title="Stijn Devolder">
Stijn Devolder

Stijn Devolder (ur. 29 sierpnia 1979 w Kortrijk) – belgijski kolarz szosowy.
Jest kolarzem profesjonalnym od 2002 roku i jeździ w barwach belgijskiej grupy zawodowej Vérandas Willems–Crelan. 
Największymi jego sukcesami w karierze są zwycięstwa w wyścigu Ronde van Vlaanderen w latach 2008-2009. Wcześniej zwyciężył we Flandrii jako junior w 1996 roku.

</doc>
<doc id="1298883" url="https://pl.wikipedia.org/wiki?curid=1298883" title="Inszuszinak">
Inszuszinak

Inszuszinak – bóg świata zmarłych w mitologii elamickiej. Był również opiekunem prawa.

</doc>
<doc id="1298884" url="https://pl.wikipedia.org/wiki?curid=1298884" title="Apolutrosis">
Apolutrosis

Apolutrosis – debiutancki album polskiego unblackmetalowego projektu muzycznego Elgibbor wydany w 2004 roku. 17 kwietnia 2007 roku ukazała się zremiksowana i zremasterowana wersja tegoż albumu z nowym projektem okładki, limitowana nakładowo do 50 sztuk.

</doc>
<doc id="1298885" url="https://pl.wikipedia.org/wiki?curid=1298885" title="Roberto Bonano">
Roberto Bonano

Roberto Oscar Bonano (ur. 24 stycznia 1970 roku w Rosario) – argentyński piłkarz występujący na pozycji bramkarza. Obecnie członek sztabu szkoleniowego trenera Eduarda Berizzo.
Posiada również obywatelstwo włoskie za sprawą pochodzących z tego kraju przodków.
Kariera klubowa.
Roberto Bonano zawodową karierę rozpoczynał w 1991 roku w Rosario Central. Pełnił tam funkcję pierwszego bramkarza, jednak w trakcie sezonu 1994/1995 stracił miejsce w podstawowej jedenastce na rzecz Roberta Abbondanzieriego. W 1995 roku Bonano razem z drużyną zwyciężył w rozgrywkach Copa CONMEBOL. Łącznie dla "Los Canallas" rozegrał 110 ligowych pojedynków, po czym latem 1996 roku przeniósł się do Club Atlético River Plate. Tam rywalizował o miejsce między słupkami z Germánem Burgosem. Wraz z zespołem "Millonarios" wychowanek Rosario pięć razy zdobył mistrzostwo Argentyny (trzy razy Apertura i dwa razy Clausura), triumfował także w Copa Libertadores oraz Supercopa Sudamericana. W 2001 roku Roberto podpisał kontrakt z drużyną FC Barcelona. Spędził tam dwa sezony, w trakcie których najpierw wygrał rywalizację o miejsce w podstawowym składzie z José Reiną, a następnie z Víctorem Valdésem. W barwach "Blaugrany" Argentyńczyk rozegrał 51 ligowych meczów, po czym trafił do Realu Murcia. Tam odgrywał rolę rezerwowego dla Juanmiego. W 2004 roku Bonano przeniósł się do Deportivo Alavés Vitoria. W pierwszym sezonie występów w tej drużynie wystąpił w 34 spotkaniach. Następnie był rezerwowym kolejno dla Franca Costanzo i Stéphane’a Porato. W trakcie sezonu 2007/2008 Bonano zdecydował się zakończyć karierę piłkarską.
Kariera reprezentacyjna.
W reprezentacji Argentyny Bonano zadebiutował 28 grudnia 1996 roku w przegranym 2:3 meczu przeciwko Jugosławii. W 2002 roku Marcelo Bielsa powołał go do 23-osobowej kadry na mistrzostwa świata. Na mundialu tym Argentyńczycy zostali wyeliminowani już w rundzie grupowej, a Bonano po Pablu Cavallero i Germánie Burgosie był trzecim bramkarzem swojego zespołu. Łącznie dla drużyny narodowej wychowanek Rosario Central rozegrał trzynaście pojedynków.
Kariera trenerska.
W 2012 roku został asystentem Eduarda Berizzo w O’Higgins. W 2014 roku przeniósł się razem z Berizzem do Celty Vigo, gdzie dalej pełnił funkcję asystenta trenera. W 2017 roku został asystentem Berizza w Sevilli FC.

</doc>
<doc id="1298893" url="https://pl.wikipedia.org/wiki?curid=1298893" title="James McIlroy">
James McIlroy

James McIlroy (ur. 7 grudnia 1977 w King’s Lynn, Norfolk) – brytyjski muzyk, kompozytor i gitarzysta, który spędził wraz z rodziną swoje dzieciństwo w Belgii. Mcilroy współpracował m.in. z zespołem muzycznym Cradle of Filth w latach 2003-2005 i 2009-2014. Muzyk gra na gitarze firmy Ibanez model JMC1 James McIlroy Custom. Używa ponadto wzmacniacza gitarowego Peavey 6505.

</doc>
<doc id="1298896" url="https://pl.wikipedia.org/wiki?curid=1298896" title="Parafia Niepokalanego Serca Najświętszej Maryi Panny i św. Antoniego M. Klareta w Łodzi">
Parafia Niepokalanego Serca Najświętszej Maryi Panny i św. Antoniego M. Klareta w Łodzi

Parafia Niepokalanego Serca Najświętszej Maryi Panny i św. Antoniego Marii Klareta w Łodzi – rzymskokatolicka parafia położona w dekanacie Łódź-Teofilów-Żubardź. Jest najmłodszą parafią tego dekanatu.
Historia parafii.
Starania o utworzenie w Łodzi parafii klaretyńskiej podjął w 1986 roku o. prowincjał Stanisław Piórkowski, który oddelegował wówczas dwóch kapłanów do łódzkiej parafii Dobrego Pasterza. Parafia klaretyńska została erygowana w dniu 28 września 1989 roku przez biskupa Władysława Ziółka, a 1 października tegoż roku otrzymała osobowość prawną. Z chwilą erygowania stała się piątą, najmłodszą parafią rzymskokatolicką dekanatu Łódź-Teofilów. Po reorganizacji dekanatów i utworzeniu dekanatu Łódź-Teofilów-Żubardź z dniem 1 września 2015 roku, parafia jest siódmą, nadal najmłodszą parafią dekanatu.
Pierwsze msze święte w parafii były odprawiane w Bałuckim Ośrodku Kultury „Lutnia” przy ul. Łanowej 14, w kościele parafialnym Matki Boskiej Bolesnej przy ul. Grabieniec (ob. al. Pasjonistów) 23 i w kościele parafialnym Miłosierdzia Bożego przy ul. Krzysztofa Kamila Baczyńskiego 156. Kancelaria parafialna mieściła się początkowo w parafii oo. pasjonistów przy ul. Grabieniec (ob. al. Pasjonistów) 23.
15 grudnia 1989 roku uzyskano akt własności placu przeznaczonego do stworzenia ośrodka duszpasterskiego. 29 kwietnia 1990 roku poświęcono plac i krzyż, który stanął na placu budowy, ustawiono wiatę i ołtarz polowy, przy którym były odprawiane msze w okresie lata. Rozpoczęto ponadto budowę kaplicy, którą 27 października 1991 roku poświęcił ks. bp Władysław Ziółek. Kościół parafialny został wzniesiony w latach 1993–98. W latach 2001–03 urządzono jego najbliższe otoczenie – schody zostały obłożone płytami granitowymi, teren kościelny ogrodzono i wyłożono kostką brukową.
Pierwotnie planowane było utworzenie seminarium duchownego – w tym celu wzniesiony został budynek na sąsiedniej działce, przy ul. Klaretyńskiej 9 (ukończony w 2001 roku). Aula im. św. Antoniego Marii Klareta w tym gmachu służyła przez pewien czas jako tymczasowa kaplica parafialna. Plan nie został jednak zrealizowany, a nowy budynek zajęła Wyższa Szkoła Marketingu i Biznesu (założona w 1991 roku przez Szczepana Miłosza), która prowadziła w nim zajęcia do dnia likwidacji (30 września 2011 roku). Następnie w budynku rozpoczęło działalność Mundurowe Liceum Ogólnokształcące w Łodzi, w którym oo. klaretyni prowadzą katechizację.
W okresie od 9 września 2005 roku do kwietnia 2007 roku trwała budowa domu zakonnego z zapleczem parafialnym, połączonego z kościołem. Dom został poświęcony 24 października 2007 roku przez abp. metropolitę Władysława Ziółka (do czasu jego ukończenia oo. klaretyni mieszkali w domu przy ul. Szczecińskiej, przekazanym w 1989 roku przez bp. Ziółka). Budynek parafialny pomieścił otwartą dla parafian bibliotekę oraz salę komputerową, w której oo. klaretyni organizują kursy komputerowe dla dorosłych. Ponadto znajdują się w nim: zakrystia, kancelaria parafialna, sala konferencyjna, pokój do rozmów kanonicznych, kafejka, pomieszczenia dla kapłanów, pokoje gościnne i kaplica, której patronem jest bł. Andrzej Solá Molist.
Po zakończeniu budowy domu zakonnego urządzony został w kolejnych latach na terenie przykościelnym ogród z dziecięcym placem zabaw, miejscem zadumy przy grocie Maryi, oczkiem wodnym i bogatą aranżacją roślinną.
Badania przeprowadzone w 2012 roku wykazały, że parafia charakteryzuje się wysokimi wskaźnikami udziału wiernych w mszach ("dominicantes") i udziału przyjmujących komunię ("communicantes") – wynosiły one odpowiednio 60–80% (przy średniej dla łódzkich parafii około 23%) i 25–50% (przy średniej około 10%). Jednocześnie parafię wyróżniają największy odsetek "communicantes" w wieku powyżej 55 lat i ich wysoki wskaźnik feminizacji (powyżej 75%).
Kościół parafialny.
Historia budowy kościoła i jego architektura.
Budowę kościoła rozpoczęto wiosną 1993 roku według projektu wrocławskiego architekta Zenona Nasterskiego przy współpracy Mariana Stefańskiego z Warszawy. 7 listopada tegoż roku ks. abp Władysław Ziółek wmurował akt erekcyjny i kamień węgielny poświęcony 13 czerwca 1987 roku przez papieża Jana Pawła II podczas wizyty w Łodzi. Miejsce wmurowania kamienia węgielnego upamiętniono tablicą umieszczoną po prawej stronie wejścia głównego. Budowę ukończono w stanie surowym w 1998 roku, prace wykończeniowe (m.in. instalacja ogrzewania i nagłośnienia) trwały do 2003 roku. Pierwsze msze święte w nowej świątyni odprawiono w dzień Bożego Narodzenia w 2000 roku. Sprawowanie liturgii w kościele rozpoczęto na stałe w Wielki Czwartek 12 kwietnia 2001 roku.
Kościół jest obiektem jednokondygnacyjnym, jednoprzestrzennym, trójnawowym o rzucie prostokątnym, posiada balkon na wysokości 4,5 m i prezbiterium wzdłuż całej ściany czołowej. Jest przystosowany dla potrzeb osób niepełnosprawnych.
Wyposażenie kościoła.
Kamienny ołtarz główny znajduje się na silnie nasłonecznionej ścianie południowej. W jednej z naw – ołtarz boczny poświęcony św. Janowi Pawłowi II, obok niego znajduje się kamienna tablica upamiętniająca jego beatyfikację; w ołtarzu umieszczono wizerunek Matki Boskiej Częstochowskiej na pamiątkę Nawiedzenia kopii Obrazu Matki Boskiej Częstochowskiej 26 maja 2010 roku. W drugiej nawie – ołtarz boczny poświęcony Miłosierdziu Bożemu oraz chrzcielnica; u dołu ołtarza – obraz św. Faustyny Kowalskiej, patronki Łodzi.
Na ścianach świątyni znajdują się malowane na drewnie stacje drogi krzyżowej. Wizerunki zostały ufundowane indywidualnie przez parafian (nazwiska fundatorów zostały uwidocznione przy poszczególnych obrazach).
W oknie ściany południowej, nad prezbiterium, umieszczony jest witraż przedstawiający św. Antoniego Marię Klareta, będący darem parafian z okazji 15-lecia istnienia parafii, poświęcony podczas sumy odpustowej 24 października 2004 roku. W wieży kościoła zawieszony jest dzwon imienia Klaretyńskich Męczenników z Barbastro, poświęcony w październiku 1997 roku przez abp. Władysława Ziółka.
Posadzka świątyni została wyłożona płytami marmurowymi. Przed Wielkanocą 2014 roku nawa główna kościoła została wyposażona w 76 nowych dębowych ławek (z których 19 ufundowali konkretni darczyńcy). Łącznie w świątyni znajduje się około 730 miejsc siedzących.
Terytorium parafii.
Terytorium parafii mieści się na terenie osiedli Teofilów A (osiedle im. Władysława Reymonta) i Teofilów Przemysłowy. Granice parafii wyznaczają:
Do parafii należą ulice: Aleksandrowska (część), Cepowa, Koprowa, Krynicka, Kwiatowa (część), Łanowa, Marzanny, Pabianka, Plantowa, Samopomocy, Sierpowa, Słomiana, Traktorowa (część), Warecka (część), Żabieniec, Żeńców. W 2001 roku na terenie parafii zamieszkiwało 12 000 osób, w 2015 roku liczba mieszkańców zmalała do 8350 osób.
Proboszczowie.
Lista proboszczów parafii:
Kapłani pochodzący z parafii.
Z parafii pochodzą kapłani:
Grupy parafialne.
Asysta Kościelna, Caritas Parafialny, chór parafialny, Czciciele Miłosierdzia Bożego, Duszpasterstwo Młodzieżowe, Koło Misyjne, Liturgiczna Służba Ołtarza (ministranci i lektorzy), Oaza Dzieci Bożych (oaza rodzin), Parafialna Wspólnota Pracy, Rycerstwo Niepokalanej, schola dziecięca, Wspólnota Wieczernika modlitwy za kapłanów, Wspólnota Żywego Różańca „Żywa Róża”.

</doc>
<doc id="1298900" url="https://pl.wikipedia.org/wiki?curid=1298900" title="Martin Powell">
Martin Powell

Martin Curtis-Powell (ur. 19 lipca 1973 w Sheffield w hrabstwie Yorkshire) - brytyjski muzyk, kompozytor i multiinstrumentalista. Powell współpracował z takimi grupami muzycznymi i wykonawcami jak: My Dying Bride, Cryptal Darkness, Cradle of Filth, Sarah Jezebel Deva i Anathema.
W 2010 roku zaprzestał działalności jako muzyk heavymetalowy. W międzyczasie podjął studia doktoranckie na Uniwersytecie w Sheffield. Laureat Philip John Lord Composition Prize.

</doc>
<doc id="1298901" url="https://pl.wikipedia.org/wiki?curid=1298901" title="Sadul">
Sadul

Sadul – osiedle i obszar MSI w dzielnicy Wawer w Warszawie. 
Opis.
Terytorium osiedla stanowi obszar w granicach określonych w załączniku nr 1 do Statutu Osiedla Sadul:
Granica Osiedla Sadul przebiega:
Mimo że zgodnie z uchwałą nr 104/XXVII/2004 Rady Dzielnicy Wawer z dnia 18 października 2004 granica obszaru Sadul powinna pokrywać się ze statutowymi granicami osiedla, opis sporządzony przez Zarząd Dróg Miejskich, pion ds. MSI na podstawie mapki będącej załącznikiem do wcześniej wymienionej uchwały, różni się od opisu terytorium osiedla umieszczonego w Statucie. Według ZDM granice obszaru przebiegają: od ulicy Lucerny na wysokości kanału Nowa Ulga wzdłuż linii wysokiego napięcia do Kanału Zagoździańskiego, Kanałem Zagoździańskim na wysokości ulicy Mirtowej na wschód wzdłuż ulicy Mirtowej i Piechurów do torów kolejowych i torami kolejowymi na północ do ulicy Lucerny; ulicą Lucerny do kanału Nowa Ulga.
Na terenie osiedla znajduje się stacja kolejowa Warszawa Anin, Komisariat Policji Warszawa Wawer oraz jedna szkoła – Prywatna Szkoła Podstawowa nr 92. Powierzchnia osiedla wynosi .

</doc>
<doc id="1298902" url="https://pl.wikipedia.org/wiki?curid=1298902" title="Grand Prix Brazylii 1984">
Grand Prix Brazylii 1984

Grand Prix Brazylii 1984 (oryg. Grande Prmio do Brasil) – pierwsza runda Mistrzostw Świata Formuły 1 w sezonie 1984, która odbyła się 25 marca 1984, po raz piąty na torze Jacarepaguá.
13. Grand Prix Brazylii, 12. zaliczane do Mistrzostw Świata Formuły 1.

</doc>
<doc id="1298904" url="https://pl.wikipedia.org/wiki?curid=1298904" title="Rosie Smith">
Rosie Smith



</doc>
<doc id="1298905" url="https://pl.wikipedia.org/wiki?curid=1298905" title="Grand Prix Brazylii 1985">
Grand Prix Brazylii 1985

Grand Prix Brazylii 1985 (oryg. Grande Prmio do Brasil) – pierwsza runda Mistrzostw Świata Formuły 1 w sezonie 1985, która odbyła się 7 kwietnia 1985, po raz szósty na torze Jacarepaguá.
14. Grand Prix Brazylii, 13. zaliczane do Mistrzostw Świata Formuły 1.

</doc>
<doc id="1298906" url="https://pl.wikipedia.org/wiki?curid=1298906" title="Templariusz">
Templariusz



</doc>
<doc id="1298908" url="https://pl.wikipedia.org/wiki?curid=1298908" title="Gian Pyres">
Gian Pyres

Gianpiero "Gian" Piras (ur. 20 października 1973 w Londynie) – angielski muzyk, kompozytor i gitarzysta. Pyres współpracował m.in. z takimi grupami muzycznymi jak: Dragonlord, Graven Image, Solstice, Gorerotted, Screamin' Daemon czy Cradle of Filth. Wystąpił także gościnnie na płytach zespołów Extreme Noise Terror, Bal-Sagoth oraz Theatres des Vampires.

</doc>
<doc id="1298909" url="https://pl.wikipedia.org/wiki?curid=1298909" title="Grand Prix Brazylii 1986">
Grand Prix Brazylii 1986

Grand Prix Brazylii 1986 (oryg. Grande Prmio do Brasil) – pierwsza runda Mistrzostw Świata Formuły 1 w sezonie 1986, która odbyła się 23 marca 1986, po raz siódmy na torze Jacarepaguá.
15. Grand Prix Brazylii, 14. zaliczane do Mistrzostw Świata Formuły 1.

</doc>
<doc id="1298910" url="https://pl.wikipedia.org/wiki?curid=1298910" title="Fundacja Kobieca eFKa">
Fundacja Kobieca eFKa

Fundacja Kobieca eFKa (zarejestrowana jako "Fundacja Kobieca") – organizacja feministyczna powstała w marcu 1991 w Krakowie, wydawca kwartalnika Zadra. Od 1999 prowadzi działalność wydawniczą (m.in. książki Bożeny Keff, Kazimiery Szczuki i Sławomiry Walczewskiej). Od 2006 Fundacja organizuje również Akademię Feministyczną, kursy samoobrony dla kobiet (wendo) i szereg programów edukacyjnych ("Wybory Kobiet").

</doc>
<doc id="1298912" url="https://pl.wikipedia.org/wiki?curid=1298912" title="Grand Prix Brazylii 1987">
Grand Prix Brazylii 1987

Grand Prix Brazylii 1987 (oryg. Grande Prmio do Brasil) – pierwsza runda Mistrzostw Świata Formuły 1 w sezonie 1987, która odbyła się 12 kwietnia 1987, po raz ósmy na torze Jacarepaguá.
16. Grand Prix Brazylii, 15. zaliczane do Mistrzostw Świata Formuły 1.

</doc>
<doc id="1298913" url="https://pl.wikipedia.org/wiki?curid=1298913" title="Grand Prix Brazylii 1988">
Grand Prix Brazylii 1988

Grand Prix Brazylii 1988 (oryg. Grande Prmio do Brasil) – pierwsza runda Mistrzostw Świata Formuły 1 w sezonie 1988, która odbyła się 3 kwietnia 1988, po raz dziewiąty na torze Jacarepaguá.
17. Grand Prix Brazylii, 16. zaliczane do Mistrzostw Świata Formuły 1.

</doc>
<doc id="1298914" url="https://pl.wikipedia.org/wiki?curid=1298914" title="Napirisza">
Napirisza

Napirisza – bóg świata podziemnego i słodkich wód w mitologii elamickiej.
Kult zapoczątkowany w Anszanie, w II tysiącleciu p.n.e. rozpowszechniony również w Suzie. W czasach dynastii Igehalkidów (1350-1210 p.n.e.) był opiekunem królewskiego rodu.
Przedstawiany był jako mężczyzna siedzący na tronie ze zwiniętego węża, trzymającego w dłoniach wazę, z której lała się woda. Jego atrybutem był wąż lub stwór o ciele węża z ludzką głową.

</doc>
<doc id="1298916" url="https://pl.wikipedia.org/wiki?curid=1298916" title="Parafia Matki Boskiej Bolesnej w Łodzi">
Parafia Matki Boskiej Bolesnej w Łodzi

Parafia Matki Bożej Bolesnej w Łodzi – rzymskokatolicka parafia w dekanacie Łódź-Teofilów-Źubardź archidiecezji łódzkiej.
Historia budowy kościoła i jego architektura.
Wybudowany w latach 1973–1976. Kościół nowoczesny na planie sześcioboku, z monumentalną wieżą, powierzchnia 1500 m2, dwupoziomowy. Autorzy projektu, architekci: Leszek Łukoś, Ludwik Mackiewicz. Poświęcony w 1976 przez bpa Józefa Rozwadowskiego, a konsekrowany został w 2006 roku przez abpa Władysława Ziółka.
Wyposażenie kościoła: tabernakulum w górnym i dolnym kościele, figura Chrystusa Ukrzyżowanego i Matki Boskiej Bolesnej, wykonane w brązie. Witraże w kaplicy Matki Boskiej Bolesnej, granitowy ołtarz, ławki dębowe, konfesjonały dębowe, chrzcielnica.

</doc>
<doc id="1298920" url="https://pl.wikipedia.org/wiki?curid=1298920" title="Tusk (album)">
Tusk (album)

Tusk – dwunasty album studyjny amerykańsko-brytyjskiego zespołu Fleetwood Mac z 1979 roku.
Krótki opis.
Krążek ten jest uznawany za eksperymentalny, głównie przez kompozycje gitarzysty i wokalisty Lindseya Buckinghama i inspiracje muzyką punk rock i new wave w sposobie produkcji. W ówczesnej prasie szczególnie zaznaczano fakt, że album był w tamtym czasie najdroższym krążkiem rockowym w kosztach nagrań (około 1 mln ówczesnych dolarów amerykańskich). "Tusk" został sprzedany w około 4 mln egzemplarzy w tamtym czasie. Płyta sprzedała się gorzej niż "Rumours", poprzedniego albumu grupy z 1977 r., który osiągnął dziesięciokrotną platynę pod koniec lat siedemdziesiątych (10 mln sprzedanych egzemplarzy). Częste porównywanie "Rumours" z następcą spowodowało, że "Tusk" uznano za niepowodzenie komercyjne. Był to też największy spadek popularności albumu po albumie.
Pierwotnie płyta była chłodno przyjmowana przez krytyków muzycznych, choć z czasem zaczęto doceniać album i jego powiązania z art rockiem. W 2013 r. magazyn "NME" umieścił "Tusk" na 445. miejscu swojej listy 500 najlepszych albumów wszech czasów.

</doc>
<doc id="1298921" url="https://pl.wikipedia.org/wiki?curid=1298921" title="Grand Prix Brazylii 1989">
Grand Prix Brazylii 1989

Grand Prix Brazylii 1989 (oryg. Grande Prêmio do Brasil) – pierwsza runda Mistrzostw Świata Formuły 1 w sezonie 1989, która odbyła się 24-26 marca 1989, po raz 10. na torze Jacarepaguá.
18. Grand Prix Brazylii, 17. zaliczane do Mistrzostw Świata Formuły 1.

</doc>
<doc id="1298923" url="https://pl.wikipedia.org/wiki?curid=1298923" title="Grand Prix Brazylii 1990">
Grand Prix Brazylii 1990

Grand Prix Brazylii 1990 (oryg. Grande Prêmio do Brasil) – druga runda Mistrzostw Świata Formuły 1 w sezonie 1990, która odbyła się 25 marca 1990, po raz ósmy na torze Interlagos.
19. Grand Prix Brazylii, 18. zaliczane do Mistrzostw Świata Formuły 1.
Lista startowa.
Źródło: Wyprzedź Mnie!
Wyniki.
Kwalifikacje.
Źródło: Wyprzedź Mnie!
Wyścig.
Źródło:Wyprzedź Mnie!
Najszybsze okrążenie.
Źródło: Wyprzedź Mnie!

</doc>
<doc id="1298924" url="https://pl.wikipedia.org/wiki?curid=1298924" title="Peregryn Haczela">
Peregryn Haczela

Peregryn Haczela, właśc. Jan Haczela (ur. 26 grudnia 1865 w Odrzykoniu, zm. 26 lipca 1942 w Stanisławowie) – polski franciszkanin konwentualny, prezbiter, doktor filozofii i teologii, prowincjał, zastępca ojca generała. 
Życiorys.
Urodzony w rodzinie rolniczej. Do szkół uczęszczał w Krośnie. Święcenia kapłańskie otrzymał w 1890. Uzyskał doktorat z teologii i filozofii. 
W 1899 został wybrany asystentem prowincjała prowincji galicyjskiej franciszkanów we Lwowie, o. Benignego Chmury. W 1902 został wybrany kustoszem dla kustodii krakowskiej. Od stycznia 1904 do 1905 był gwardianem klasztoru w Krakowie. Od 1905 był prowincjał prowincji lwowskiej na terenie Galicji. W 1908 został nowym postulatorem w sprawie kanonizacji bł. Kingi. W 1909 został wybrany w diecezji lwowskiej cenzorem książek treści religijnej. W 1914 został pierwszym zastępcą (asystentem) generała. Pełnił także funkcję socjusza. W sierpniu 1924 po raz czwarty został wybrany prowincjałem.
W czasie misji, które głosił w Pabianicach, poruszył Rajmunda Kolbego (późniejszego świętego), tak że ten z bratem Franciszkiem Kolbe przedarł się przez kordon do zaboru austriackiego i zgłosił się do seminarium franciszkanów we Lwowie. Tam o. Haczela przyjął Kolbego do seminarium, ale później wysłał na studia do Rzymu.
Pod koniec lat 30. przebywał klasztorze Franciszkanów w Jaśle.
W czasie II wojny światowej został aresztowany w Haliczu pod zarzutem ukrywania Żydów i zamordowany przez Niemców 26 lipca 1942 w Stanisławowie (albo w drodze z Halicza do Stanisławowa) wraz z br. Stefanem Kosiorkiem i o. Remigiuszem Wójcikiem.
Upamiętnienie.
Ojciec Peregryn Haczela został wymieniony na tablicach pamiątkowych, jednej pod nazwą "Franciszkanie umęczeni w czasie wojny 1939–1945" w kościele franciszkanów Krakowie (w krużgankach) oraz na drugiej, pod nazwą "Franciszkanie polscy oddali życie za Wiarę i Ojczyznę 1939–1945" w kościele Stygmatów św. Franciszka w Warszawie.

</doc>
<doc id="1298926" url="https://pl.wikipedia.org/wiki?curid=1298926" title="Come Hell or High Water">
Come Hell or High Water

Come Hell or High Water – koncert hardrockowego zespołu Deep Purple zarejestrowany 16 października 1993 w Hans-Martin-Schleyer-Halle w Stuttgarcie w Niemczech oraz 9 listopada tego samego roku w Birmingham w Wielkiej Brytanii i wydany na CD oraz DVD.
Album jest jednym z ostatnich, w nagraniu którego udział wziął Ritchie Blackmore, tuż przed jego odejściem, po koncercie zagranym 17 listopada 1993 w Helsinkach w Finlandii. Gitarzystę na czas tournée zastąpił Joe Satriani, później w skład zespołu wszedł Steve Morse.
Spór Blackmore'a z kamerzystą pracującym po jego stronie sceny na początku koncertu w Birmingham sprowokował powrót gitarzysty do jego garderoby, trwało to do czasu zmiany kamerzysty. To zdarzenie spowodowało dłuższe niż zwykle intro gitarowe do „Highway Star” i kilka skróconych, nieczystych riffów gitarowych podczas koncertu. Reszta członków zespołu niezadowolonych z jego zachowania postanowiła się z nim wkrótce rozstać, czemu dali wyraz podczas wywiadów dołączonych do DVD.
Koncert na płycie CD zawiera edytowane (połączone) wersje utworów z koncertu w Stuttgarcie, z wyjątkiem „Anyone's Daughter” z koncertu w Birmingham.
Pełne wersje koncertów w Stuttgarcie i Birmingham zostały wydane przez Sony/BMG w 2006 roku jako czteropłytowy box set CD, każdy koncert ma swoją własną kopertę i papierowe wkładki. W roku 2007 każdy koncert wydany został oddzielnie ale koncert z Birmingham wkrótce został usunięty z powodu protestu Iana Gillana po ponownej jego reedycji.

</doc>
<doc id="1298927" url="https://pl.wikipedia.org/wiki?curid=1298927" title="Zatoka Gaecka">
Zatoka Gaecka

Zatoka Gaecka a. Zatoka Gaetańska (wł. "Golfo di Gaeta") – zatoka morska, położona na południowo-zachodnim wybrzeżu Włoch, stanowi część Morza Tyrreńskiego. Od północy ograniczona jest Przylądkiem Circeo, od zachodu i południa Wyspami Poncjańskimi i wyspą Ischia.
Nazwa zatoki pochodzi od pobliskiego miasta Gaeta, największą rzeką uchodzącą do zatoki jest Volturno.

</doc>
<doc id="1298931" url="https://pl.wikipedia.org/wiki?curid=1298931" title="Les Smith">
Les Smith

Keith Lesli „Les” Smith (ur. 5 marca 1967 w Dewsbury) - brytyjski muzyk, kompozytor i instrumentalista klawiszowiec. Les Smith znany jest przede wszystkim z występów w grupie muzycznej Anathema, której był członkiem w latach 2000-2011. Wcześniej grał w blackmetalowym zespole Cradle of Filth. Był również członkiem australijskiej formacji postmetalowej Tourettes, a także progrockowego zespołu Ship of Fools.

</doc>
<doc id="1298933" url="https://pl.wikipedia.org/wiki?curid=1298933" title="It's the Falling in Love">
It's the Falling in Love



</doc>
<doc id="1298934" url="https://pl.wikipedia.org/wiki?curid=1298934" title="Świadek bez pamięci">
Świadek bez pamięci

Świadek bez pamięci – amerykański film fabularny (dramat kryminalny) z 2007 roku w reżyserii Scotta Franka.
Fabuła.
Chris, świetnie zapowiadający się sportowiec, cudem unika śmierci w tragicznym wypadku. Chory, nękany problemami, nie może już trenować, potrafi wykonywać jedynie proste czynności. Dlatego podejmuje pracę jako ochroniarz w lokalnym oddziale banku. Wkrótce, zupełnie nieświadomie, zostaje wplątany w napad...
Nagrody i nominacje.
Nagroda Satelita 2007

</doc>
<doc id="1298937" url="https://pl.wikipedia.org/wiki?curid=1298937" title="St. Wendel">
St. Wendel

St. Wendel, Sankt Wendel – miasto powiatowe w zachodnich Niemczech, w kraju związkowym Saara, siedziba powiatu St. Wendel.
Geografia.
Miasto leży nad rzeką Blies.
Z powierzchnią 113,54 km² jest drugim, po Saarbrücken, co do wielkości miastem Saary. Miasto zamieszkuje około 26 208 osób (2010). Najwyższym punktem jest góra Bosenberg (485 m n.p.m.), teren obniża się w kierunku południowym. Najniższym miejscem jest brzeg Blies w okolicach Ottweiler (260 m n.p.m.), centrum miasta znajduje się na wysokości 286 m n.p.m. ("Fruchtmarkt").
St. Wendel leży ok. 75 km na południowy wschód od Luksemburga, ok. 30 km na północny wschód od Saarbrücken i ok. 100 km na zachód od Mannheim.
Historia.
Powstanie miasta St. Wendel ma prawdopodobnie swoje podwaliny za czasów panowania Merowingów, wówczas powstał tu dwór pana imieniem Baso. Tak powstała nazwa miejscowości "Basonevillare". Gdyby nazwy nie zmieniono na cześć Wendelina, nazwa miasta przekształciła by się zapewne w "Bosenweiler" – porównaj z Bosenberg (góra) i Bosenbach (gmina w Nadrenii-Palatynacie), w których używany jest nadal przedrostek "Bosen". Dwór Basos leżał na stokach Bosenberg, między Todtbach a Bosenbach.
W VII w. Paulus, biskup Verdun kupił "Basonevillare". Odziedziczył on również po francuskiej szlachciance Adalgisil Grimo Tholey (wówczas jeszcze bez klasztora). Obszar miasta przeszedł w ten sposób na kilka wieków do Verdun. Krótko po tym w Basonevillare zmarł pustelnik Wendelin (łac. "Wendelinus"). Był on czczony przez wielu ludzi jeszcze za życia. Kult rozwijał się i do miejscowości organizowano pielgrzymki, doprowadziło to do zmiany nazwy w XII w. na St. Wendel.
Grafowie z Blieskastel, których posiadłości rozciągały się od północnej Lotaryngii, przez Blies, w poprzek Hunsrück aż do Bernkastel nad Mozelą (obecnie Bernkastel-Kues), wybudowali w X w. zamek wodny w dolinie Blies i usiłowali podnieść ochronę miejsca pielgrzymkowego. Zamek wybudowano na usypanym kopcu, była to drewniana wieża mieszkalna. Była otoczona palisadą oraz fosą. Była to forma nazywana motte i do dziś miejsce to nazywane jest "Mott".
W miejscowości utworzono mały kościół – "nad grobem Wendeliniusa". Uznaje się, że wzniesiono go prawdopodobnie na miejscu dzisiejszej kaplicy pw. św. Magdaleny. Dopiero na przełomie IX i X w. powstał pierwszy kościół na miejscu dzisiejszej bazyliki. Relikwie św. Wendalinusa zostały przeniesione tam w XI w. i od tego czasu w październiku organizowane są pielgrzymki do tego miejsca. Jednocześnie z kościołem powstał "Wendelsmarkt", centralny rynek dla całego otoczenia.
Wokół kościoła wcześniej zaczęła osiedlać się szlachta i kler. Zamek, dwór i kościół zrosły się stopniowo dopiero w XIV w.
Do końca XX w. St. Wendel był ważniejszą bazą Verdun w Zachodniej Rzeszy. W latach 1326-1328 elektor Trewiru i arcybiskup Baldwin Luksemburski nabył zamek i wieś St. Wendel. Chciał on wyprzeć lotaryńskie wpływy znad Renu. Z nabyciem wsi przez Baldwina St. Wendel szybko rozrosło się do średniego miasta. Pierwszym dzierżawcą (i burggrafem) został Jakomin von Monkler. Jako reprezentant elektora zaprzestał budowy nowego zamku. W tym samym czasie poleceniem biskupa Baldwina rozpoczął prace nad budową nowego kościoła pielgrzymkowego. Podczas zwołanego w 1323, w Norymberdze sejmie rzeszy Baldwin wykupił u cesarza Ludwika IV Bawarskiego prawa miejskie dla St. Wendel, przyniosło to wiele zysków dla samego miasta, jak i biskupstwa. Następcą Baldwina Luksemburskiego był arcybiskup Werner von Falkenstein, w 1388 wstrzymał on rozbudowę murów miejskich. Do tego czasu w mieście żyło około 500 osób.
W XIV w. obecny targ owocowy ("Fruchtmarkt") był dzielnicą szlachty i duchowieństwa, stał się jednak placem targowym już w XV w. W dawnych dworach szlacheckich osiedliła się średnia warstwa społeczeństwa (m.in. rzemieślnicy, handlarze). Stworzyli oni gildie, które uzyskały prawo współdecydowania w zarządzie miasta. W 1455 założono miejską fundację szpitalną, później wybudowano ratusz. W XV w. liczba mieszkańców wzrosła do 700.
Pożar, który wybuchł w 1591, zniszczył większą część miasta. Mieszkańcy ledwie rozpoczęli odbudowę miasta, a wybuchła wojna trzydziestoletnia i kwaterunki oraz kontrybucje dla utrzymania wojsk okupacyjnych doprowadziły miasto do ruiny.
Podczas wojny Francji z koalicją (1672-1697) spalono wszystkie domy z niewielkimi wyjątkami. Mury miejskie zostały zniszczone, spustoszono ratusz oraz zamek.
Wojna o sukcesję hiszpańską (1701-1714) nie odznaczyła się dobrze w historii miasta, zostało ono ponownie zgrabione i okupowane. Handel i rzemiosło przez długi czas nie mogło powrócić do dawnej formy. Oczyszczanie miasta rozpoczęło się dopiero w 1714.
Przez St. Wendel maszerowały wojska podczas wojen o sukcesję polską (1733-1736), o sukcesję austriacką (1741-1748) oraz wojny siedmioletniej (1756-1763) nakładając na miasto wysokie kontrybucje.
Mieszkańcy odetchnąć mogli dopiero w połowie XVIII w. Rozwój urbanistyczny miasta odznaczał się dużą różnicą w gęstości zaludnienia. Na starówce otoczonej murem osiedliło się dużo osób, w przeciwieństwie do terenów na zewnątrz muru. Był on przeszkodą dla rozwijającego się miasta. Wyraźnie ożyło rzemiosło, w szczególności przemysł skórzany i wełniany. Duże zakłady posiadały nawet do 100 krosen tkackich. Kupcy z Saarbrücken i Strasburga kupowali tu dobrej jakości sukna, produkty garbarskie były przedstawiane na Targach Frankfurckich. Tak wkrótce utworzyła się wyższa warstwa społeczna, dzięki której powstawały cenne budynki mieszkalne i gospodarcze. Na katedrze Wendela w 1753 została wybudowana trójstopniowa barokowa kopuła. W tym czasie wybudowano wiele nowych ulic, zabudowano obszar zamku oraz założono cmentarz przy bazylice.
Podczas wojny napoleońskiej w 1792, w mieście stacjonowały oddziały dwóch stron. Tkacze i garbarze musieli płacić podatki na cele wojskowe. Cechy wprowadziły wolność wykonywania zawodu, w wyniku czego wiele fachowców stało się bezrobotnymi. Od 1798 okręg St. Wendel należał do okręgu Saarbrücken, w departamencie Saary. Sytuacja w mieście się ustabilizowała i stopniowo przybywało coraz więcej mieszkańców. Zburzono górną bramę miejską przy Kelsweilerstraße oraz most nad Todbach, w obecnym miejscu Bahnhofstraße wybudowano most nad Blies.
W 1814 książę Ernest I dostał za wygrane wojenne okręgi St. Wendel, Grumbach i Baumholder (razem około 20 tysięcy mieszkańców). Od 1816 obszar nazwano księstwem Lichtenberg i był on eksklawą Sachsen-Coburg-Saalfeld. Na granicy księstwa opiera swój obecny zasięg Okręg Kościoła Ewangelickiego St. Wendel. Rządy księcia odnosiły sukcesy w szczególności w gospodarce, chciał on również zmniejszyć wpływy państwowej kontroli sądowniczej. W Lichtenberg zmalało zaufanie do niezależnego wymiaru sprawiedliwości. Ludność po utworzeniu Landratu miała nadzieję na wspólne decydowanie o ustawodawstwie, polityce podatkowej itp., jednak Ernest I decydował o wielu sprawach samodzielnie. Wśród ludności wzrastało niezadowolenie. W ciągu ruchu liberalnego po Hambacher Fest w 1832 nasiliła się dyskusja. Rozruchy mieszkańców zostały stłumione za pomocą pruskich oddziałów z Saarlouis. W 1834 książę sprzedał tereny uzyskane w 1814 Prusom. St. Wendel stało się miastem powiatowym w rejencji Trewir.
W St. Wendel stacjonował garnizon, co odbiło się bardzo źle na lokalnej ekonomii. Do połowy XIX w. wiele mieszkańców miasta wyemigrowało do Ameryki Północnej.
Miasto stopniowo zwiększało swój obszar, największy rozwój odbywał się w kierunku miejscowości Alsfassen i Breiten. Dzisiejsza ulica Bahnhofstraße, która prowadziła do Niederweiler została zabudowana. Tak samo stało się z Brühlstraße i Kelsweilerstraße, które zmierzały w kierunku Breiten i Alsfassen. Ostatecznie w 1859 St. Welden, Alsfassen i Breiten zostały połączone w nowe miasto St. Wendel. W okresie tym oświetlano ulice, wybudowano szpital, założono cmentarz przy Werschweilerstraße oraz wybudowano kościół ewangelicki (1814). Sytuacja gospodarcza miasta zmieniła się dopiero w 1860, z otwarciem linii kolejowej Nahetal. Połączyła on Bingen am Rhein i Saarbrücken, miasto dzięki temu uzyskało stację kolejową i parowozownię. Parowozownia znajdowała się naprzeciwko dworca, w latach 1913-1915 przeniesiono ją na Schwarzen Weg, dzisiaj jako Werkstraße ("HIL Heeresinstandsetzungslogistik GmbH").
W 1898 Werbiści założyli w St. Wendel Dom Misyjny. Wiele środków finansowych przeznaczono na zmiany struktury gospodarczej i społecznej z jednoczesnym powiększeniem się miasta. Wskutek tego w latach 1910-1937 powierzchnia budowlana podwoiła się. W czasach III Rzeszy (1937-1938) na zachodnich peryferiach miasta, po dwóch stronach drogi do Winterbach wzniesiono duży kompleks koszar.
Po II wojnie światowej ekspansja budownictwa mieszkalnego napędzała gospodarkę. Podział kraju po wojnie miał niekorzystny wpływ na rozwój miasta, w 1960 musiano zamknąć fabrykę tytoniu "Tabakfabrik Marschall", a był to jeden z największych pracodawców. W kompleksie koszarów w latach 1951-1999 znajdował się francuski garnizon.
Mimo wojen jeszcze w latach 60. XX wieku w centrum St. Wendel istniało wiele zabytkowych budynków. U władzy Franza Gräffa (1956-1974) i Jakoba Fellera (1974-1982) zniweczono plany zachowania świadomości historycznej i zagospodarowania miasta. Na początku lat 80. XX w. szybko rozwinęło się budownictwo. Obaj burmistrzowie byli znani jako obrońcy wielce rozpowszechnionej filozofii destrukcji układu urbanistycznego w ramach rozwoju miasta. Podczas okresu ich urzędowania zostały zburzone niektóre ważne historyczne i urbanistyczne budynki w centrum miasta, na ich miejscach wznoszono nowe nowoczesne budynki. Ogólny obraz miasta został bardzo zniszczony.
Zmiany układu urbanistycznego w największym stopniu dotyczyły centralnego placu miasta oraz Schlossplatz. Na północnych stronach zniszczono zabytkowe fronty budowli i zastąpiono je nowoczesnymi, spowodowało to wielkie straty w autentyczności tych miejsc. Ślady średniowiecznej zabudowy znaleźć można jedynie w okolicach bazyliki Wendelina.
St. Wendel w wyniku reformy administracyjnej w 1974 stracił wiele wsi wchodzących w skład miasta. Dzisiaj miasto liczy około 27 000 mieszkańców.
Dzisiejsze miejscowości wchodzące w skład miasta do końca XVIII w. wchodziły w skład różnych państw: księstwa Trier, księstwa Nassau-Saarbrücken, Pfalz-Zweibrücken, większość miejscowości Palatynatu obecnie są ewangelickie. W latach 1816-1834 St. Wendel należał do księstwa Lichtenberg, później Saksonia-Coburg, następnie do Prus, gdzie powiat St. Wendel został włączony do Nadrenii.
W 1947 do powiatu St. Wendel wcielono bawarsko-palatynackie miejscowości Osterbrücken, Hoof, Niederkirchen, Marth, Saal i Bubach (powiat Kusel), w 1974 wsie te zostały włączone do administracyjnych granic miasta St. Wendel.
Religia.
Dolina Blies, gdzie leży St. Wendel zamieszkana jest w podobnym stopniu przez katolików, jak i ewangelików. Samo miasto jest przeważnie katolickie. Zaś dolina Oster zdominowana jest przez luteranów. W centrum miasta znajdują się katolickie parafie św. Wendelina ("St. Wendelin") oraz św. Anny ("St. Anna"), jak i parafia ewangelicka.
Dzielnice.
W skład miasta wchodzi 16 dzielnic:
Niederlinxweiler, Oberlinxweiler, Remmesweiler, Winterbach, Bliesen, Urweiler im Bliestal, Leitersweiler, Osterbrücken, Hoof, Marth, Niederkirchen, Saal, Bubach, Werschweiler, Dörrenbach im Ostertal i St. Wendel.
Polityka.
Rada miasta.
Ostatnie wybory, gdzie CDU nie miało bezwzględnej większości głosów, odbyły się w 1956. Partia ta uzyskała wówczas 41,3% poparcia.
Infrastruktura i gospodarka.
Przedsiębiorstwa.
Przemysł: obróbka metali, sprzęt medyczny (Fresenius Medical Care), elektronika
Manufaktury: Stamer Gruppe (muzyczne urządzenia elektroniczne, siedziba i fabryka)
Handel: główna siedziba sieci supermarketów Globus działającej w Niemczech, Czechach i Rosji.
Transport.
St. Wendel posiada dobrze rozwiniętą komunikację, szczególnie na osi północ-południe. Równolegle do Blies biegnie droga krajowa B41 oraz linia kolejowa Nahetal (odcinek Saarbrücken-Bad Kreuznach, linia kolejowa 680). B41 stanowi obwodnicę miasta, w jego obrębie znajduje się pięć zjazdów z tej drogi (od południa "St. Wendel- Niederlinxweiler, -Oberlinxweiler, -Centrum, -Winterbach, -Alsfassen"). Przy zjeździe "St. Wendel-centrum" do drogi B41 włącza się droga B269 i stanowią jeden szlak w kierunku północnym, aż do Birkenfeld. Przez wschodnie i południowe tereny miasta (Werschweiler) biegnie droga krajowa B420.
Wokół miasta znajdują się trzy autostrady:
W St. Wendel zatrzymują się pociągi Regional-Express i Regionalbahn, które jeżdżą po linii Nahetal. Miasto co godzinę ma połączenie z regionem Ren-Men oraz trzy razy na godzinę do Saarbrücken. Pociągi do Moguncji i Frankfurtu nad Menem rozpoczynają swoją trasę w pobliskim Türkismühle.
Linia kolejowa St. Wendel - Tholey powstała w roku 1915 i była użytkowana do lat 80. XX wieku. Linia biegła przez dzielnicę Bliesen oraz miejscowość Oberthal i kończyła się w Tholey. W 1984 zamknięto odcinek Tholey-Oberthal dla ruchu pasażerskiego, a następnie resztę trasy.
Stacje i przystanki kolejowe w St. Wendel (od północy):
Tymczasem z miasta do Tholey wybudowano w pełni asfaltowy szlak turystyczny i rowerowy "Wendelinus-Radweg".
Zabytki.
Bliesen
Bubach
Dörrenbach
Hoof
Leitersweiler
Marth
Niederkirchen
Niederlinxweiler
Oberlinxweiler
Osterbrücken
Remmesweiler
St. Wendel
Urweiler
Werschweiler
Winterbach

</doc>
<doc id="1298948" url="https://pl.wikipedia.org/wiki?curid=1298948" title="Damien Gregori">
Damien Gregori



</doc>
<doc id="1298955" url="https://pl.wikipedia.org/wiki?curid=1298955" title="John Piras">
John Piras



</doc>
<doc id="1298961" url="https://pl.wikipedia.org/wiki?curid=1298961" title="Matthew Porretta">
Matthew Porretta

Matthew Charles Porretta (ur. 29 maja 1965 roku w Darien, w stanie Connecticut) – amerykański aktor telewizyjny i filmowy. 
Syn śpiewaka operowego Franka Porretty II i piosenkarki/Miss Ohio '56 Roberty Palmer, uczęszczał do Manhattan School of Music. Debiutował na dużym ekranie rolą Willa Scarleta O'Hary w parodii wcześniej powstałych filmów opowiadających legendę Robina Hooda Mela Brooksa "" ("Robin Hood: Men in Tights", 1993) u boku Cary’ego Elwesa i Patricka Stewarta. Wystąpił w serialach: "Klasa '96" ("Class of '96", 1993) z Jasonem Gedrickiem, NBC "Plaż Południa" ("South Beach ", 1993), operze mydlanej "Beverly Hills 90210" (1993) i sitcomie NBC "Skrzydła" ("Wings", 1996).
W 1994 roku wystąpił na Broadwayu w sztuce "Pasja" ("Passion"). Zagrał postać Robina Hooda w serialu Warner Bros. "Nowe przygody Robin Hooda" ("The New Adventures of Robin Hood", 1996–1998). Pojawił się także w serialach CBS: "Bez śladu" ("Without a Trace", 2004) i "" ("CSI: NY", 2005).

</doc>
<doc id="1298974" url="https://pl.wikipedia.org/wiki?curid=1298974" title="Dolina Kryta">
Dolina Kryta

Dolina Kryta – dolina będąca bocznym, zachodnim odgałęzieniem Doliny Chochołowskiej w Tatrach Zachodnich. Jej wylot znajduje się nieco poniżej polany Huciska, sama zaś kręta dolina ciągnie się aż pod Furkaskę (1491 m) w granicznym polsko-słowackim grzbiecie zbiegającym od Bobrowca na północ. Od sąsiedniej na południe Doliny Długiej oddzielona jest niewysokim, lesistym grzbietem Pośrednie. Od północnej strony jej zbocza tworzy grzbiet z Tyrałową Czubą (1401 m) i Krytą Czubą (1246 m), za którym znajdują się Wielkie Koryciska. Dnem spływa potok będący dopływem Chochołowskiego Potoku.
Dolinę Krytą porasta las. U jej wylotu znajduje się niewielka Kryta Polana. Pod szczytem Tyrałowej Czuby znajduje się polana Tyrałówka. Obydwie te polany wchodziły w skład Hali Krytej, nazywanej także Halą Krytą – Koryciska – Tyrałówka. W dolinie, na przełomie XVIII i XIX wieku z czerwonych wapieni reglowej jury wydobywano rudy kwarcowo-hematytowe. M.in. rośnie tutaj ostrożeń głowacz – roślina w Polsce występująca tylko w Karpatach i to rzadko.

</doc>
<doc id="1298980" url="https://pl.wikipedia.org/wiki?curid=1298980" title="Jean Louis Marie Eugène Durieu">
Jean Louis Marie Eugène Durieu

Jean Louis Marie Eugène Durieu (ur. 1800 w Nîmes, zm. 1874 w Paryżu) – francuski fotograf, znany z aktów, które wykonywał dla malarza Eugène'a Delacroix. Delacroix chociaż sam nie cenił fotografii jako środka ekspresji artystycznej, jednak wykorzystywał ją jako źródło inspiracji dla własnych szkiców i obrazów.
W 1854 r. Durieu wykonał serię 32 aktów, w których plan aranżował Delacroix. Jedna z fotografii "Akt od tyłu" trafiła na okładkę
książki "La photographie, historie d'un art" (Fotografia, historia pewnej sztuki), której autorem był Jean-Luc Daval. Po tej publikacji praca malarza i fotografa stała się popularna i była wielokrotnie prezentowana na wystawach aktu.

</doc>
<doc id="1298983" url="https://pl.wikipedia.org/wiki?curid=1298983" title="Ivik">
Ivik

IVIK (szw. "Individuella programmets introduktionskurser för invandrare") – indywidualne programy przygotowawcze dla imigrantów w większości szwedzkich liceów (gymnasieskolor), mające na celu wyrównanie szans edukacyjnych przed rozpoczęciem w nich nauki. Program obejmuje przygotowanie się w zakresie wiedzy i umiejętności na poziomie obowiązującym rocznik 9. w j. angielskim, j. szwedzkim i matematyce, a także wiedzy o Szwecji i jej kulturze.

</doc>
<doc id="1298986" url="https://pl.wikipedia.org/wiki?curid=1298986" title="Stelleryt">
Stelleryt

Stelleryt – minerał z gromady krzmianów należący do grupy zeolitów. Należy do grupy minerałów bardzo rzadkich. 
Nazwany na cześć Georga Wilhelma Stellera (1709-1746), niemieckiego zoologa, odkrywcy Wysp Komandorskich.
Właściwości.
Zazwyczaj tworzy kryształy o pokroju sferycznym, gwiaździstym lub tabliczkowym.
Występowanie.
Występuje w tufach diabazowych na Wyspach Komandorskich oraz w innych miejscach występowania diabazu na świecie.
Miejsca występowania: Argentyna, Australia, Austria, USA, Chiny, Francja, Rosja, Szwajcaria.

</doc>
<doc id="1298987" url="https://pl.wikipedia.org/wiki?curid=1298987" title="Indukcja wzajemna">
Indukcja wzajemna

Indukcja wzajemna - zjawisko polegające na indukowaniu się siły elektromotorycznej w cewce pod wpływem zmiany prądu w innej cewce z nią sprzężonej.

</doc>
<doc id="1298988" url="https://pl.wikipedia.org/wiki?curid=1298988" title="Resonans con tutti">
Resonans con tutti

Zabrzański Chór Młodzieżowy „Resonans con tutti” im. N.G. Kroczka − polski chór założony w 1970 roku przez Norberta Grzegorza Kroczka i jego żonę Marię w Zabrzu.
Historia.
Zespół został założony jako chór szkolny przy IV LO w Zabrzu, początkowo będąc oprawą dla uroczystości szkolnych. W późniejszym okresie swej działalności zespół zaczął się angażować w występy pozaszkolne, a do chóru dołączali także uczniowie innych szkół oraz studenci. W 1971 chór wystąpił na pierwszym konkursie, a w kwietniu 1984 roku dał pierwszy koncert z towarzyszeniem orkiestry symfonicznej i solistów
29 kwietnia 1994, koncertując z chórem w Cork Norbert Kroczek zmarł na zawał serca. Po śmierci założyciela chóru, kierownictwo nad zespołem objęła jego żona – Maria Kroczek. Dyrygentem chóru został Waldemar Gałązka, dotychczasowy asystent Kroczka. Drugim dyrygentem, a także instruktorem emisji głosu jest Arlena Różycka-Gałązka. W 2010 chór świętował swoje 40-lecie.
W składzie chóru śpiewają osoby w wieku od 15 do ok. 27 lat. W zależności od repertuaru, chór występuje w składzie kameralnym, koncertowym lub oratoryjnym. Chór koncertował m.in. dla papieża Jana Pawła II, prezydenta RFN Richarda von Weizsackera i premiera Jerzego Buzka.
Repertuar.
W repertuarze chóru znajduje się wiele dzieł oratoryjno-kantatowych. Są to m.in.:
Osiągnięcia.
Do najważniejszych osiągnięć chóru należą:

</doc>
<doc id="1298989" url="https://pl.wikipedia.org/wiki?curid=1298989" title="Dave Hirschheimer">
Dave Hirschheimer



</doc>
<doc id="1298993" url="https://pl.wikipedia.org/wiki?curid=1298993" title="Juventud Alianza Santa Lucia">
Juventud Alianza Santa Lucia



</doc>
<doc id="1298999" url="https://pl.wikipedia.org/wiki?curid=1298999" title="Stuart Antsis">
Stuart Antsis



</doc>
<doc id="1299001" url="https://pl.wikipedia.org/wiki?curid=1299001" title="Juventud Unida Gualeguaychu">
Juventud Unida Gualeguaychu



</doc>
<doc id="1299005" url="https://pl.wikipedia.org/wiki?curid=1299005" title="Dirty Harry">
Dirty Harry

Dirty Harry właśc. Victoria Harrison (ur. 10 maja 1982 w Londynie) – angielska wokalistka i kompozytorka popowa. Harrison współpracowała m.in. z grupą muzyczną Cradle of Filth, muzykami Tommym Lee i Raymondem Wattsem.

</doc>
<doc id="1299007" url="https://pl.wikipedia.org/wiki?curid=1299007" title="James McHenry">
James McHenry

James McHenry (ur. 16 listopada 1753, zm. 3 maja 1816) – amerykański lekarz i polityk.
W 1787 roku został delegatem stanu Maryland na Konwencję w Filadelfii, podczas której ratyfikowano Konstytucję Stanów Zjednoczonych, której był sygnatariuszem.
W latach 1796–1800 pełnił funkcję sekretarza wojny Stanów Zjednoczonych w gabinetach prezydentów George’a Washingtona i Johna Adamsa.

</doc>
<doc id="1299009" url="https://pl.wikipedia.org/wiki?curid=1299009" title="Manfred Sakel">
Manfred Sakel

Manfred Joshua Sakel (ur. 6 czerwca 1900 w Nadwórnej, zm. 2 grudnia 1957 w Nowym Jorku) – amerykański lekarz psychiatra.
Życiorys.
Syn Mayera Sakela i Judith Golde Friedemann. Ukończył niemieckojęzyczne gimnazjum w Brnie (vereinigte k.k. Gymnasium in Brünn). Studiował medycynę na Uniwersytecie Wiedeńskim od 1919 do 1925, gdzie specjalizował się w neurologii i psychiatrii. Po studiach pracował w Berlinie, w prywatnej klinice Kurta Mendla i w szpitalu Am Urban. Od 1933 współpracował z kliniką neuropsychiatryczną Ottona Pötzla na Uniwersytecie Wiedeńskim, jednocześnie pracując jako lekarz współprowadzący sanatorium w Hütteldorf-Hacking. Wprowadził do psychiatrii leczenie wstrząsami insulinowymi. W 1936 na zaproszenie komisarza ds. higieny psychicznej wyjechał do Stanów Zjednoczonych, tam prezentował swoją metodę w Harlem Valley State Hospital. Od 1936 roku prowadził praktykę prywatną w Nowym Jorku. 
Nie założył rodziny.

</doc>
<doc id="1299014" url="https://pl.wikipedia.org/wiki?curid=1299014" title="Live Bait for the Dead">
Live Bait for the Dead

Live Bait for the Dead – pierwszy album koncertowy angielskiej grupy muzycznej Cradle of Filth. Wydawnictwo ukazało się nakładem Abracadaver i Snapper Music w roku 2002.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1299016" url="https://pl.wikipedia.org/wiki?curid=1299016" title="Bitwa pod Birżami">
Bitwa pod Birżami

Bitwa pod Birżami – seria bitew stoczonych w dniach 7–9 maja 1863 pomiędzy oddziałem wojsk powstańczych Zygmunta Sierakowskiego i wojskami rosyjskimi w okolicach Birż na Litwie w czasie powstania styczniowego.
Zgrupowanie Zygmunta Sierakowskiego, próbowało przebić się do Kurlandii, gdzie oczekiwano na wylądowanie wyprawy morskiej z dostawą broni. Wojska powstańcze zmierzające do rejonu koncentracji w Medejkach, zostały rozbite przez wojska rosyjskie w serii starć. Klęska ta spowodowała zanik aktywności powstańczej na Litwie.
Bitwa pod Medejkami – miała miejsce 7 maja 1863 pod Medejkami (), 10 km na północ od Birż. Oddział Sierakowskiego podzieliwszy się w marszu na trzy kolumny, ruszył w kierunku Birż. Oddział wojsk rosyjskich gen. Ganeckiego w sile 3 roty strzelców finlandzkich, pół szwadronu kozaków gwardii, pół sotni kozaków dońskich, dwóch rot 2. Sofijskiego Pułku Piechoty i 3. Narewskiego Pułku Piechoty, szwadronu ułanów, sotni kozaków, półtora roty pułku kaporskiego został podzielony na trzy kolumny. Środkowa z nich pod dowództwem mjr Merlina zaatakowała lewą kolumnę polską dowodzoną przez Bolesława Kołyszkę. Oddział powstańczy, wzmocniony centralną kolumną dowodzoną przez Zygmunta Sierakowskiego zadał dotkliwe straty wojskom rosyjskim w liczbie 65 zabitych i 75 rannych. Sierakowski zaniechał pościgu, oczekując na nadejście prawej kolumny polskiej.
Bitwa pod Świrplenami – 8 maja 1863 oddział Lutkiewicza i Jasińskiego kierujący się w kierunku Birż, został rozbity przez oddział mjr Hilsebacha i zmuszony do wycofania się.
Bitwa pod Hudyszkami – 8 maja 1863 na pomoc pobitemu pod Medejkami mjr Merlinowi ruszyła kolumna gen. Ganeckiego, która pod Hudyszkami (lit.: "Gudiškis") 3 km na południowy wschód od Medejek starła się ze zgrupowaniem Sierakowskiego.
Atak polskich kosynierów Bolesława Kołyszki z lewego skrzydła i Pawła Wiwulskiego z prawego załamał się, doszło do starcia na bagnety. Wojska powstańcze straciły 200 zabitych i rannych i zmuszone zostały do odwrotu. Ranny Sierakowski wyznaczył swoim następcą Ignacego Laskowskiego.
Bitwa pod Sznurkiszkami – 9 maja 1863 zebrawszy rozbity pod Hudyszkami oddział powstańczy Laskowski zajął pozycję przy folwarku w Sznurkiszkach niedaleko Skrobiszek. Niespodziewanie został zaatakowany przez oddział wojsk rosyjskich. Ks. Antoni Mackiewicz przez godzinę utrzymywał swoje pozycje broniąc taboru z rannymi. Bitwa zakończyła się klęską wojsk powstańczych, które zmuszone zostały do ucieczki.

</doc>
<doc id="1299017" url="https://pl.wikipedia.org/wiki?curid=1299017" title="Volturno">
Volturno

Volturno (w starożytności znana jako "Volturnus", od łacińskiego "volvere"; kołysać, falować) – rzeka płynąca w środkowej części Półwyspu Apenińskiego, we Włoszech. Należy do zlewiska Morza Tyrreńskiego.
Geografia.
Rzeka o długości 175 km, powierzchnia dorzecza wynosi ok. 5,5 tys. km². Źródła Volturno znajdują się w Apeninie Abruzyjskim, w środkowej części Gór Apenińskich, na wysokości ok. 500 m n.p.m., nieopodal miejscowości Rocchetta a Volturno. Początkowo Volturno płynie w kierunku południowo-wschodnim aż do połączenia z rzeką Calore niedaleko Caiazzo, kiedy to zmienia kierunek biegu na południowy aż do miejscowości Venafro, następnie skręca na południowy zachód, przepływa obok miasta Kapua, i uchodzi do Zatoki Gaeckiej w Castel Volturno, na północny zachód od Neapolu.
Historia.
Rzeka zawsze miała istotne znaczenie militarne, kolonia Volturnum została założona przez Rzymian w 194 p.n.e., przy ujściu na południowym brzegu; obecnie znajduje się ok. 1,5 km w głąb lądu. Podczas oblężenia Capui przez wojska rzymskie umiejscowiony w tym miejscu fort, wraz z Puteoli, służył jako źródło zaopatrzenia dla armii rzymskiej. Oktawian August założył tutaj kolonię dla weteranów. "Via Domitiana" z Sinuessa do Puteoli przecinała rzekę w tym miejscu, część z pozostałości po moście jest widocznych do dziś. Rzeka była wykorzystywana do żeglugi aż do wysokości Capui.
W 554, bizantyjski generał Narses, podczas wojen gockich pokonał armię frankisko-alamańską niedaleko rzeki Volturno.
W następstwie inwazji na południowe włochy w 1860, dokonanej przez rewolucjonistów włoskich pod przywództwem Giuseppe Garibaldiego, Franciszek II, król Obojga Sycylii zbiegł wraz z wojskiem z Neapolu i zajął pozycje obronne na południowym brzegu rzeki. W dniu 1 października 1860 roku doszło do zwycięskiej dla rewolucjonistów bitwy nad rzeką Volturno.

</doc>
<doc id="1299018" url="https://pl.wikipedia.org/wiki?curid=1299018" title="Bitwa pod Medejkami">
Bitwa pod Medejkami



</doc>
<doc id="1299020" url="https://pl.wikipedia.org/wiki?curid=1299020" title="Bitwa pod Świrplenami">
Bitwa pod Świrplenami



</doc>
<doc id="1299021" url="https://pl.wikipedia.org/wiki?curid=1299021" title="Bitwa pod Hudyszkami">
Bitwa pod Hudyszkami



</doc>
<doc id="1299022" url="https://pl.wikipedia.org/wiki?curid=1299022" title="Bitwa pod Sznurkiszkami">
Bitwa pod Sznurkiszkami



</doc>
<doc id="1299024" url="https://pl.wikipedia.org/wiki?curid=1299024" title="Kodeksy karne wojskowe">
Kodeksy karne wojskowe

Kodeksy Karne Wojskowe – akt normatywny wydany przez Rząd Narodowy w okresie powstania styczniowego. Penalizował on niektóre zachowania żołnierzy wojsk powstańczych.
Przestępstwa żołnierzy podlegały sądom doraźnym, stałym bądź koleżeńskim.
Dla zdrajców, szpiegów i dezerterów przewidziana była najwyższa kara – kara śmierci. Pozostałe kary to m.in. banicja, degradacja, odbywanie dodatkowej służby na czatach, bądź wymienianie nazwiska w rozkazie dziennym.

</doc>
<doc id="1299027" url="https://pl.wikipedia.org/wiki?curid=1299027" title="Pośrednie Jatki">
Pośrednie Jatki

Pośrednie Jatki (, , , 1980 m) – trawiasty grzbiet w Tatrach Bielskich na Słowacji, w ich głównej grani pomiędzy Zadnimi Jatkami i Skrajnymi Jatkami (Przednimi Jatkami), razem z którymi tworzy trzykilometrową grań Bielskich Jatek.
Kulminacja Pośrednich Jatek znajduje się przy ich wschodnim końcu. Szczyt jest oddzielony dwoma niewyraźnymi przełączkami od sąsiednich wzniesień. Od Zadnich Jatek oddzielony jest Przełączką nad Wielkim Koszarem (1950 m), a od Skrajnych Jatek Przełączką nad Małym Koszarem (1964 m), które swą nazwy wzięły od górnych partii Doliny pod Koszary – Wielkiego Koszaru i Małego Koszaru, kotłów lodowcowych znajdujących się u północnych podnóży Pośrednich Jatek. Od Pośrednich Jatek na północ odbiegają dwa ramiona:
Na południowy zachód do Doliny Przednich Koperszadów ze zboczy Pośrednich Jatek opadają dwa równoległe żleby o wspólnej nazwie Żlebu spod Jatek.
Grzbiet Pośrednich Jatek ma długość około 400 m i na całej tej długości na południową stronę opadają z niego ścianki o wysokości dochodzącej do 30 m. Na północną stronę opada pasem ścian o wysokości dochodzącej do 100 m. Pomiędzy tymi ścianami a Pośrednim Diablim Grzbietem ciągnie się skośnie płytowo-trawiasty zachód. Po południowej stronie grani Pośrednich Jatek, około 20 m na zachód od najwyższego ich punktu znajduje się tunel o nazwie Przeziorowa Dziura ("Vetrová jaskyňa").
Pośrednie Jatki, podobnie jak cały grzbiet Jatek, położone są na terenie ścisłego rezerwatu. Prowadzący granią szlak Magistrali Tatrzańskiej został zamknięty w 1978 r. Najlepiej widoczny grzbiet jest z zielonego szlaku przebiegającego u jego stóp i prowadzącego z Tatrzańskiej Kotliny przez Schronisko pod Szarotką do Doliny Białych Stawów.

</doc>
<doc id="1299029" url="https://pl.wikipedia.org/wiki?curid=1299029" title="Cacophonous Records">
Cacophonous Records

Cacophonous Records – niezależna brytyjska wytwórnia muzyczna powstała w 1993 roku, specjalizująca się w gatunkach black i death metal. Nakładem wytwórni ukazywały się m.in. nagrania takich grup jak 13 Candles, Abyssos, Ancient Ceremony, Antestor, Bal-Sagoth, Blood Storm, Christ Agony, Cradle of Filth, Deinonychus, Dimmu Borgir, EbonyLake, Gehenna, NAOS, Primordial, Root, Scalplock, Sigh, Twilight Ophera oraz Unsanctum Vergelmer.

</doc>
<doc id="1299031" url="https://pl.wikipedia.org/wiki?curid=1299031" title="Aeroklub RP">
Aeroklub RP



</doc>
<doc id="1299032" url="https://pl.wikipedia.org/wiki?curid=1299032" title="Skrajne Jatki">
Skrajne Jatki

Skrajne Jatki, Przednie Jatki (, , ) – dwuwierzchołkowy szczyt znajdujący się w głównej grani Tatr Bielskich na Słowacji. Razem z Zadnimi Jatkami i Pośrednimi Jatkami tworzy trzykilometrową grań Bielskich Jatek. Skrajne Jatki są najbardziej na wschód wysuniętą ich częścią. Od Pośrednich Jatek oddzielone są niewybitną Przełączką nad Małym Koszarem (1964 m). Od wschodu graniczą z Golicą Bielską bez wyraźnej przełączki.
Skrajne Jatki mają dwa wierzchołki o wysokości ok. 2012 m, oddzielone od siebie płytką przełączką, w której znajduje się duży blok skalny. Wyższy o 1 m jest wierzchołek północno-zachodni. Razem z sąsiadującą z nimi Golicą Bielską tworzą charakterystyczną trójwierzchołkową koronę, którą można obserwować od strony południowej. Władysław Cywiński przypuszcza, że dawniej Skrajne Jatki były trzywierzchołkowe, zaś nazwę Golica Bielska wprowadził Witold Henryk Paryski w 24 tomie swojego przewodnia "Tatry". Pierwotnie słowacka nazwa "Holica" zapewne dotyczyła wielkiego upłazu na północnych zboczach.
Skrajne Jatki zbudowane są ze skał wapiennych. Na południe ich szczyty opadają skalistymi ścianami. Ściana wierzchołka południowo-wschodniego jest zupełnie pionowa i ma wysokość 60 m. Do Doliny Przednich Koperszadów opada spod niej Strażkowski Żleb mający wylot przy Bielskiej Równi. Ograniczony jest po bokach dwoma trawiastymi i niezbyt stromymi grzędami; grzędą Golicy Bielskiej i grzędą drugiego wierzchołka Skrajnych Jatek. Od północnej strony natomiast szczyty Skrajnych Jatek i Golicy Bielskiej w grani są tak niewybitne, że praktycznie niezauważalne. Na północną stronę opadają mało stromą łąką, około 100 m niżej poderwaną wielką ścianą Małego Koszara – kotła lodowcowego Doliny pod Koszary.
Podobnie jak cały grzbiet Jatek, Skrajne Jatki położone są na terenie ścisłego rezerwatu. Prowadzący granią szlak Magistrali Tatrzańskiej został zamknięty w 1978 r. Najlepiej widoczny szczyt jest z zielonego szlaku przebiegającego u jego stóp i prowadzącego z Tatrzańskiej Kotliny przez Schronisko pod Szarotką do Doliny Białych Stawów.

</doc>
