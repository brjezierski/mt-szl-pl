<doc id="1318349" url="https://pl.wikipedia.org/wiki?curid=1318349" title="One Love">
One Love



</doc>
<doc id="1318350" url="https://pl.wikipedia.org/wiki?curid=1318350" title="Czerwona Besa">
Czerwona Besa

Czerwona Besa (tyt. oryg. "Besa e kuqe") – albański film fabularny z roku 1982 w reżyserii Piro Milkaniego.
Opis fabuły.
Akcja filmu rozgrywa się w czasie II wojny światowej. Historia pięciu partyzantów, działających w ruchu oporu, którzy zginęli w sierpniu 1944 w bitwie koło wsi Vigu. Śmierć partyzantów uczczono pomnikiem, który do niedawna stał w centrum Szkodry. Użyte w tytule słowo "besa" odnosi się do przysięgi, złożonej przez partyzantów.
W roli statystów w filmie wystąpili pracownicy kołchozu w Mirditë.

</doc>
<doc id="1318353" url="https://pl.wikipedia.org/wiki?curid=1318353" title="JEM7V">
JEM7V



</doc>
<doc id="1318354" url="https://pl.wikipedia.org/wiki?curid=1318354" title="Shotter's Nation">
Shotter's Nation

Shotter's Nation to drugi album grupy Babyshambles wydany w 2007 roku.

</doc>
<doc id="1318356" url="https://pl.wikipedia.org/wiki?curid=1318356" title="Voodoo People">
Voodoo People

Voodoo People – tytuł utworu i dziewiątego singla brytyjskiej formacji The Prodigy z płyty "Music for the Jilted Generation". Singel został wydany 7 listopada 1994 roku, i dotarł do 13. pozycji na liście najlepiej sprzedających się singli w Wielkiej Brytanii. Na płycie znalazł się m.in. remiks wykonany przez The Chemical Brothers, którzy wówczas nazywali się Dust Brothers. Przewodni riff gitarowy w "Voodoo People" został zapożyczony z utworu Nirvany "Very Ape" z płyty "In Utero". W 2005 roku remiksu utworu dokonał m.in. Pendulum na potrzeby promocji albumu "".
Utwór został wykorzystany w ścieżce dźwiękowej filmu "Hakerzy" reż. Iana Softleya.

</doc>
<doc id="1318357" url="https://pl.wikipedia.org/wiki?curid=1318357" title="Aleksander Maciejewski">
Aleksander Maciejewski

Aleksander Maciejewski, "Alik" (ur. 28 marca 1955 w Wilnie, zm. 14 grudnia 2007 w Gorzowie) – polski aktor filmowy i teatralny.
Życiorys.
Urodzony w polskiej rodzinie w Litewskiej SRR, jako roczne niemowlę wyjechał wraz z rodzicami, skazanymi za wykroczenie ojca na zsyłkę na terytorium Kazachskiej SRR. W wieku lat siedmiu przyjechał z rodzicami do Polski. Tu chodził do szkoły (w 1975 skończył Technikum Żeglugi Śródlądowej we Wrocławiu), tu rozpoczął studia w krakowskiej szkole teatralnej. Z uczelni relegowany za udział w epizodzie w filmie "Niedzielne dzieci" Agnieszki Holland (studenci mieli wówczas zakaz występowania poza szkołą). Holland zaangażowała go potem do realizowanego w Gorzowie przedstawienia "Emigranci" (1976) i w zrealizowanym w tym samym roku filmie "Zdjęcia próbne". Potem grał jeszcze w dwustu innych rolach filmowych i teatralnych w różnych miastach (26 różnych teatrów, m.in. w Olsztynie, Kaliszu, Koszalinie, Radomiu, Warszawie i Legnicy). W 1987 zdał egzamin eksternistyczny dla aktorów dramatu. W 1996 przyjechał ponownie do Gorzowa, by zagrać tu w "Śnie nocy letniej", i został w tutejszym teatrze na stałe. W grudniu 2007 ciężko zachorował i zmarł w wieku lat 52. Pochowany został w Malborku.
Przez czas pobytu w Polsce pozostawał bezpaństwowcem (jego ojciec przez kilka lat konsekwentnie odmawiał przyjęcia obywatelstwa ZSRR, wskutek czego niemożliwe było odtworzenie zaginionej metryki urodzenia Aleksandra). Od lat 70. bezskutecznie starał się o przyznanie polskiego obywatelstwa. Odpowiedni dokument został sporządzony dopiero po czterdziestu latach zabiegów i dotarł doń dwa dni przed śmiercią, już w czasie kiedy Maciejewski był nieprzytomny.
Pomimo braku formalnego uregulowania sprawy obywatelstwa, Aleksander Maciejewski był laureatem kilku nagród aktorskich, w tym m.in. Nagrody Kulturalnej "Motyla" przyznanej przez prezydenta miasta Gorzowa (za rolę w "Mazepie"), a także nagrody publiczności "Pierścień Melpomeny" (2002); otrzymał także (jako "cudzoziemiec") Krzyż Zasługi za udział w rozwijaniu polskiej kultury.

</doc>
<doc id="1318359" url="https://pl.wikipedia.org/wiki?curid=1318359" title="Pułk Muszkieterów von Donop">
Pułk Muszkieterów von Donop

Pułk Muszkieterów von Donop (niem. "Infanterie Regiment von Donop") – pułk muszkieterów w armii najemnej niemieckiego Landgrafostwa Hesja-Kassel. W 1776 wraz z wieloma innymi oddziałami heskimi znalazł się na żołdzie brytyjskim, by walczyć przeciw amerykańskim koloniom.
Swą nazwę zawdzięczał dowódcy, którym był pułkownik Carl von Donop. W czasie amerykańskiej wojny o niepodległość brał udział w następujących starciach:

</doc>
<doc id="1318361" url="https://pl.wikipedia.org/wiki?curid=1318361" title="Stade l'Abbe-Deschamps">
Stade l'Abbe-Deschamps



</doc>
<doc id="1318362" url="https://pl.wikipedia.org/wiki?curid=1318362" title="Domašov u Šternberka">
Domašov u Šternberka

Domašov u Šternberka – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 340 mieszkańców.

</doc>
<doc id="1318363" url="https://pl.wikipedia.org/wiki?curid=1318363" title="Pietro Antonio Solari">
Pietro Antonio Solari

Pietro Antonio Solari (ur. ok. 1445 w Caronie, zm. w maju 1493 w Moskwie) - rzeźbiarz i architekt włoski.
Życiorys.
Pochodził z licznej rodziny artystów z kantonu Ticino w Szwajcarii. Był synem architekta i rzeźbiarza Guiniforte Solariego i bratem malarza Andrea Solariego. Działalność swoją rozwijał głównie przy budowie zespołu klasztornego w Certosa di Pavia, Katedry Mediolańskiej i Ospedale Maggiore, czyli "Ca' Granda" w Mediolanie. Uczestniczył również w przebudowie niektórych kościołów mediolańskich: Santa Maria del Carmine (ok. 1470), Incoronata (1487), San Bernardino alle Monache.
Jako rzeźbiarz pracował w Mediolanie, gdzie w 1482 r. wykonał rzeźbę "Madonna del coazzone". W 1484 r. w Katedrze w Alessandrii wyrzeźbił "Tomba de' Capitani". Po śmierci ojca zostaje w 1482 r. mianowany przez księcia Gian Galeazzo Sforzę kierownikiem robót przy klasztorze w Certosa di Pavia.
W 1487 wielki książę moskiewski Iwan III zaprasza go do Moskwy, aby tam zbudował nowe kamienne wieże Kremla, zaczynając od strony dzisiejszego Placu Czerwonego. Budowle obronne od strony zachodniej zostały ukończone za panowania cara Wasyla III. Tam bowiem bagniste brzegi rzeczki Neglinnaja wymagały potężnych prac regulacyjnych i wzmacniających teren. Już w 1490 r. Solari buduje fortyfikacje z wieżami "Konstantyna i Heleny" oraz "Borowickaja". Wzniósł też mur idący od wieży "Sviblowa" do bramy "Borowickaja". W 1491 r. zaczyna fortyfikować Kreml, kładąc fundamenty pod wieże "Nikolskaja" i "Florowskaja". Ta druga od 1658 r. będzie się nazywała "Spasskaja". Nad wejściem od strony Placu Czerwonego zachował się napis upamiętniający budowniczego: IOANNES VASILII DEI GRATIA MAGNUS/DUX VOLODIMERIAE MOSCOVIAE NOV/OGORDIAE TFERIAE VETICIAE/ONGARIAE PERMIAE BUOLGARIAE ET/ALIAS TOTIUS Q/ue/RAXIE D-NUS/A NO 30 IMPERII SUI HAS TURRES CO/n/DERE/F. ET STATUIT PETRUS ANTONIUS SOLARIUS/MEDIOLANENSIS A NO N A D - NI 1491. K.M.I.P.
Bibliografia.
AA.VV., "Arte e artisti dei laghi lombardi", Noseda, Como 1959.

</doc>
<doc id="1318365" url="https://pl.wikipedia.org/wiki?curid=1318365" title="Reprezentacja Polski w skokach narciarskich 2008/2009">
Reprezentacja Polski w skokach narciarskich 2008/2009

Reprezentacja Polski w skokach narciarskich 2008/09
Skład reprezentacji na sezon 2008/09 został ogłoszony oficjalnie 23 kwietnia 2008 podczas posiedzenia zarządu PZN. 
W porównaniu z poprzednim sezonem, zmienił się podział reprezentacji na kadry. Kadra A została oficjalnie nazwana kadrą "Vancouver 2010". Miejsce kadry B zajęła kadra młodzieżowa, natomiast usunięto dotychczasową "młodzieżówkę", zwaną też kadrą C. Nie powołano także centrów szkoleniowych.

</doc>
<doc id="1318368" url="https://pl.wikipedia.org/wiki?curid=1318368" title="Choroba Albersa-Schönberga">
Choroba Albersa-Schönberga

Choroba Albersa-Schönberga (osteopetroza, choroba marmurowych kości, marmurkowatość kości ang. "Albers-Schönberg's disease", "osteopetrosis") – rzadka, uwarunkowana genetycznie choroba kośćca. Znane są dwie postaci o odmiennym dziedziczeniu; postać dziedziczona autosomalnie dominująco objawia się bólami kostnymi i ropniami zębopochodnymi, postać dziedziczona autosomalnie recesywnie jest letalna w okresie niemowlęcym, a do jej objawów należy także hipoplazja szkliwa, hiperkalcemia, pancytopenia oraz powiększenie wątroby, śledziony i węzłów chłonnych.
Jednostkę chorobową opisał jako pierwszy niemiecki chirurg i radiolog Heinrich Ernst Albers-Schönberg (1865-1921).
W osteopetrozie dochodzi do zaburzeń funkcji osteoklastów, które nie potrafią resorbować kości, co zaburza prawidłowy przebieg procesów przebudowy kości. Zostaje zaburzona struktura kości – powstaje kość o zwiększonej gęstości, ale o większej tendencji do złamania. 
Choroba powoduje charakterystyczny wygląd układu kostnego – trzony kręgów przyjmują wygląd kanapki – dochodzi do nadmiernej sklerotyzacji górnej i dolnej części kręgu i mniejszej w środkowej części kręgu. Kości długie i pokrywy czaszki są pogrubiałe i ulegają sklerotyzacji (na zdjęciu RTG mają bardzo „jasny” wygląd, a także widoczne są liczne uleczone złamania), a w przypadku osteopetrozy dziedziczonej AD obraz radiologiczny ukazuje objaw „kości w kościach”.
W leczeniu stosuje się przeszczepienie szpiku kostnego, w niektórych postaciach korzyść przynosi podawanie dużych dawek witaminy D.

</doc>
<doc id="1318369" url="https://pl.wikipedia.org/wiki?curid=1318369" title="Osteopetroza">
Osteopetroza



</doc>
<doc id="1318371" url="https://pl.wikipedia.org/wiki?curid=1318371" title="Choroba marmurowych kości">
Choroba marmurowych kości



</doc>
<doc id="1318372" url="https://pl.wikipedia.org/wiki?curid=1318372" title="Vishal Bharadwaj">
Vishal Bharadwaj



</doc>
<doc id="1318374" url="https://pl.wikipedia.org/wiki?curid=1318374" title="Mapam">
Mapam

Mapam (hebr.: מפ"ם, akronim od "Mifleget HaPoalim HaMeukhedet", מפלגת הפועלים המאוחדת, dosł. Partia Robotnicza Zjednoczona) – partia polityczna w Izraelu, jedna z poprzedniczek ugrupowania "Merec".
Historia.
"Mapam" była spadkobierczynią lewego skrzydła ruchu "Poalej Syjon". Powstała w 1948 roku w wyniku połączenia "Ha-Szomer Ha-Cair" z "Achdut ha-Awoda Poale Zion" (w skład tej ostatniej organizacji wchodzili członkowie prawego skrzydła "Poalej Syjon", którzy przyłączyli się do "Mapai" Dawida Ben Guriona, ale później odeszli od tego ugrupowania). Początkowo ideologia "Mapam" bazowała na marksizmie-leninizmie, z silnymi tendencjami stalinowskimi, reprezentując ruch kibucu Arci.
W wyniku wyborów do pierwszego Knesetu, "Mapam" uzyskała 19 miejsc w izbie, stając się drugą co do wielkości partią polityczną w parlamencie, za "Mapai". Pomimo tego, prosowieckie nastawienie "Mapam" zniechęcało Ben Guriona do zawiązywania z tą partią porozumienie koalicyjnego. Podczas kadencji pierwszego Knesetu, stan posiadania partii zwiększył się o jedno miejsce. Eli’ezer Preminger odszedł z "Maki", utworzył własną partię – Hebrajskich Komunistów, a potem przyłączył się do "Mapam".
Po wyborach w 1951 roku, liczba mandatów posiadanych przez "Mapam" zmniejszyła się do 15. Ponownie partia nie weszła w skład koalicji rządowej. Była ona jednak pierwszym ugrupowaniem syjonistycznym w Knesecie, reprezentowanym przez izraelskiego Araba, Rustama Bastuniego.
Z punktu widzenia liderów ugrupowania, najważniejszą sprawą podczas kadencji drugiego Knessetu były tzw. Procesy Praskie w 1953 roku, które naruszyły wiarę członków partii w Związek Radziecki. Oskarżeni w nich byli głównie liderzy Komunistycznej Partii Czechosłowacji, w większości żydowskiego pochodzenia. Jednym z oskarżonych o uknucie syjonistycznego spisku, był Mordechaj Oren, przedstawiciel "Mapam" w Pradze. Po zakończeniu procesów i tzw. referacie Chruszczowa, ideologia partii przesunęła się z radykalnie lewicowej w kierunku socjaldemokracji.
Wydarzenia te doprowadziły do rozłamu w partii. Awraham Berman, Rustam Bastuni i Mosze Sneh odłączyli się, tworząc Frakcję Lewicową, podczas gdy Channa Lamdan i Dawid Liwszic powołali Niezależną Frakcję Jedności Pracy. Później Bastuni powrócił do "Mapam", Berman i Sneh przyłączyli się do "Maki", a Lamdan i Liwszic przeszli do "Mapai". Czterech innych deputowanych "Mapam" stworzyli "Achdut ha-Awoda", choć przewodniczący Knessetu nie uznał jej za pełnoprawną frakcję parlamentarną.
Pomimo tego, że stan posiadania "Mapam" zmniejszył się w czasie kadencji drugiego Knessetu do 7 mandatów, partii udało się zdobyć 9 miejsc w izbie w wyniku wyborów w 1955 roku. Po oddaleniu się od Związku Radzieckiego, ugrupowanie weszło w skład koalicji rządowych, które utworzyły siódmy i ósmy rząd Izraela, z Dawidem Ben Gurionem na czele. Jednakże 5 czerwca 1959 roku wraz z "Achdut ha-Awoda" partia głosowała przeciwko rządowi w kwestii sprzedaży izraelskiej broni do Niemiec Zachodnich, jednocześnie pozostając w koalicji rządowej. Doprowadziło to do upadku rządu.
W wynku wyborów w 1959 roku, partia zachowała 9 miejsc w Knesecie, a pomimo wcześniejszych wydarzeń, została włączona w skład kolejnej koalicji rządowej utworzonej przez Ben Guriona. "Mapam" udało się powtórzyć wcześniejszy wynik wyborczy w 1961 roku, ale tym razem nie weszła w skład gabinetu.
W 1965 roku partia straciła jedno miejsce w parlamencie, ale – mając 8 mandatów – weszła w skład koalicji rządowej. W trakcie kadencji izby, "Mapam" połączyła się z "Mapai", "Achdut ha-Awoda" i "Rafi", tworząc Koalicję Pracy, polityczny sojusz partii lewicowych. Nowe ugrupowanie otrzymało najwyższe poparcie w historii Izraela w wyborach 1969 roku, uzyskując 56 na 120 miejsc w Knesecie. "Mapam" na krótko odłączyła się od Koalicji Pracy w trakcie kadencji ósmego Knessetu, ale wkrótce potem do niej powróciła. Pozostała w strukturach tego sojuszu aż do wyborów w 1984 roku, kiedy to sześciu deputowanych odeszło z Koalicji z powodu niezgody z decyzją Szimona Peresa, który zdecydował się stworzyć Rząd Jedności Narodowej z "Likudem". Grupa ta wkrótce zmniejszyła się do pięciu posłów, ponieważ Muhammad Wattad odszedł do Hadaszu. Jednakże po wyborach w 1988 roku "Mapam" uzyskała jedynie 3 miejsca w parlamencie.
Z powodu zmniejszającego się poparcia, partia połączyła siły z "Ratz" i "Szinui", tworząc "Merec", lewicowe, socjaldemokratyczne ugrupowanie, stawiające na negocjacje pokojowe z Arabami. Partia ta stała się czwartym ugrupowaniem pod względem ilości deputowanych w Knesecie, po wyborach w 1992 roku.
W 1997 roku "Ratz" i część "Szinui" połączyły się na stałe, likwidując oddzielne organizacje partyjne (większość członków tej drugiej partii nie zgodziła się na to, tworząc niezależne ugrupowanie pod przywództwem Awrahama Poraza). Taka formalizacja objęła także "Mapam", która oficjalnie zakończyła działalność jako samodzielne ugrupowanie.
Politycy Mapam.
Posłowie w pierwszym Knesecie.
Posłowie wybrani w wyborach w 1949: Mosze Aram, Menachem Bader, Dow Bar-Nir, Jisra’el Bar-Jehuda, Jicchak Ben Aharon, Mordechaj Bentow, Jisra’el Galili, Ja’akow Chazzan, Fajge Ilanit, Me’ir Ja’ari, Channa Lamdan, Nachum Nir, Eli’ezer Peri, Berl Repetur, Ja’akow Riftin, Chanan Rubin, Mosze Sneh, Jicchak Tabenkin, Aharon Zisling.
Posłowie, którzy weszli do Knesetu w trakcie trwania kadencji: Menachem Racon, Dawid Liwszic, Menachem Kohen.
Posłowie w drugim Knesecie.
Posłowie wybrani w wyborach w 1951: Eli’ezer Peri, Chanan Rubin, Me’ir Ja’ari, Mordechaj Bentow, Ja’akow Chazzan, Ja’akow Riftin, Aharon Zisling, Jisra’el Bar-Jehuda, Mosze Aram, Jicchak Ben Aharon, Dawid Liwszic, Channa Lamdan, Adolf Berman, Mosze Sneh, Rustam Bastuni.
Posłowie w trzecim Knesecie.
Posłowie wybrani w wyborach w 1955: Emma Talmi, Chajjim Jehuda, Chanan Rubin, Jisra’el Barzilaj, Jicchak Jicchaki, Me’ir Ja’ari, Mordechaj Bentow, Ja’akow Chazzan, Ja’akow Riftin. W trakcie trwania kadencji do Knesetu wszedł: Jusuf Chamis.

</doc>
<doc id="1318380" url="https://pl.wikipedia.org/wiki?curid=1318380" title="Poison (singel The Prodigy)">
Poison (singel The Prodigy)

Poison - tytuł utworu i dziesiątego singla brytyjskiej formacji The Prodigy. Singel został wydany 6 marca 1995 r. i dotarł do 15. pozycji na liście najlepiej sprzedających się singlii w Wielkiej Brytanii. Mimo iż okładki płyt sugerują, że lista utworów jest identyczna, tak naprawdę wersja vinylowa różni się od wersji CD - na 12" zamieszczono pełną wersję 95 EQ, natomiast na CD wersję skróconą znaną z teledysku.
Lista utworów.
12-cal. winyl(XLT 58).
"Poison" (95 EQ) (6:12)
"Rat Poison" (5:34)
"Scienide" (5:54)
"Poison" (Environmental Science Dub Mix) (6:18)
CD singel (XLS 58 CD).
"Poison" (95 EQ) (4:05)
"Rat Poison" (5:34)
"Scienide" (5:54)
"Poison" (Environmental Science Dub Mix) (6:18)

</doc>
<doc id="1318385" url="https://pl.wikipedia.org/wiki?curid=1318385" title="Carduelis chloris">
Carduelis chloris



</doc>
<doc id="1318387" url="https://pl.wikipedia.org/wiki?curid=1318387" title="Estadio José Zorrilla">
Estadio José Zorrilla

Estadio José Zorrilla - stadion piłkarski znajdujący się w hiszpański mieście Valladolid. Został zbudowany w 1982, a jego pojemność wynosi 26,512 miejsc. Obecnie na stadionie swoje mecze rozgrywa drużyna Primera División, Real Valladolid. Stadion otrzymał imię po hiszpańskim poecie José Zorrilli.
Mistrzostwa Świata 1982.
Na obiekcie zostały rozegrane trzy mecze mundialu w 1982 roku:
Mecze grupy D:

</doc>
<doc id="1318388" url="https://pl.wikipedia.org/wiki?curid=1318388" title="CWD">
CWD



</doc>
<doc id="1318389" url="https://pl.wikipedia.org/wiki?curid=1318389" title="Bacteriocyna">
Bacteriocyna



</doc>
<doc id="1318390" url="https://pl.wikipedia.org/wiki?curid=1318390" title="Choroba Albersa-Schonberga">
Choroba Albersa-Schonberga



</doc>
<doc id="1318391" url="https://pl.wikipedia.org/wiki?curid=1318391" title="Choroba Albersa-Schoenberga">
Choroba Albersa-Schoenberga



</doc>
<doc id="1318395" url="https://pl.wikipedia.org/wiki?curid=1318395" title="Plazmidy">
Plazmidy



</doc>
<doc id="1318396" url="https://pl.wikipedia.org/wiki?curid=1318396" title="Domasov u Sternberka">
Domasov u Sternberka



</doc>
<doc id="1318397" url="https://pl.wikipedia.org/wiki?curid=1318397" title="Estadio Jose Zorila">
Estadio Jose Zorila



</doc>
<doc id="1318406" url="https://pl.wikipedia.org/wiki?curid=1318406" title="Antoni Górszczyk">
Antoni Górszczyk

Antoni Sejmej Górszczyk (ur. 13 stycznia 1892 w Pisarzowej k. Limanowej, zm. 10 marca 1980 w Krakowie) – etnograf polski, historyk amator, nauczyciel.
Życiorys.
Pochodził z zamożnej rodziny chłopskiej, był synem Jana i Marii. Miał braci Piotra, Stanisława, Franciszka oraz siostry Rozalię i Marię. Uczył się w trzyklasowej szkole ludowej w Pisarzowej, naukę od IV klasy i w gimnazjum kontynuował w Nowym Sączu. W 1905 wstąpił do Seminarium Nauczycielskiego w Starym Sączu; tamże zdał w 1910 maturę i został nauczycielem w rodzinnej wsi. Rychło wstąpił do Związku Nauczycielstwa Polskiego, w którym od 1922 pełnił funkcję prezesa ogniska w Limanowej, a w latach 1925–1948 stał na czele oddziału powiatowego.
Od 1912 był członkiem Polskich Drużyn Strzeleckich, od sierpnia 1914 służył w 3. Pułku Legionów. Doszedł do rangi sierżanta, zbierając wysokie odznaczenia bojowe z Krzyżem Orderu Virtuti Militari i Krzyżem Walecznych (dwukrotnie) włącznie (po wojnie otrzymał też Krzyż Niepodległości). 1 czerwca 1915 pod Łużanami (Bukowina) trafił do niewoli rosyjskiej, internowany w Stawropolu na Kaukazie, działał tamże w komitecie pomocy ofiarom wojny.
W latach międzywojennych Górszczyk był kierownikiem szkoły w Pisarzowej, a od 1925 członkiem Rady Powiatowej w Limanowej. Zainicjował działalność czterech uniwersytetów ludowych – w Pisarzowej, Limanowej, Łososinie Górnej i Młynnem. W Pisarzowej powołał też do życia Koło Młodzieży Ludowej. Ponownie założył mundur w 1939, zmobilizowany w związku z wybuchem wojny. PO klęsce wrześniowej przez pewien czas przebywał w niewoli niemieckiej. W 1941 zbiegł z więzienia w Przemyślu i ukrywał się w rodzinnej okolicy;, mimo iż poszukiwało go gestapo, brał udział w tajnym nauczaniu.
Pierwsze lata powojenne przepracował ponownie jako kierownik szkoły w Pisarzowej, skąd usunięty został w 1952 na fali represji stalinowskich. W 1956 doczekał się rehabilitacji i powrócił do pracy w szkolnictwie. Do emerytury w 1969 był nauczycielem w Męcinie.
Od połowy lat 20. XX wieku datuje się zainteresowanie Górszczyka etnografią; rozpoczął on wówczas gromadzenie materiałów w Pisarzowej i okolicznych wioskach, a od 1930 publikował artykuły w prasie regionalnej. Część artykułów ukazała się w serii "Archiwum Etnograficzne Polskiego Towarzystwa Ludoznawczego" w zeszytach "Materiały etnograficzne z powiatu limanowskiego": "Malowane skrzynie pisarzowskie" (zeszyt 1, Wrocław 1967), "Pisarzowa", "Głody i epidemie w Limanowskiem" (zeszyt 2, Wrocław 1971), "Pisarzowa u schyłku XIX i w początkach XX wieku" (Wrocław 1986). Opracowania nieopublikowane i inne materiały pozostały w zbiorach Archiwum Państwowego w Nowym Sączu (m.in. rękopis pracy "Porównanie wsi królewieckiej i szlacheckiej – historia wsi Pisarzowy i Męciny"), Państwowego Muzeum Etnograficznego w Warszawie, Muzeum Ziemi Limanowskiej w Limanowej. Antoni Górszczyk był wieloletnim członkiem Polskiego Towarzystwa Ludoznawczego (działaczem oddziałów w Mszanie Dolnej i Limanowej), od 1968 członkiem honorowym Towarzystwa.
Z małżeństwa z Marią z Górków miał troje dzieci, z czego córka Zofia, nauczycielka, przejęła zainteresowania etnograficzne ojca. Górszczyk zmarł 10 marca 1980 w Krakowie i pochowany został w Pisarzowej.

</doc>
<doc id="1318408" url="https://pl.wikipedia.org/wiki?curid=1318408" title="Tour du Credit Lyonnais">
Tour du Credit Lyonnais



</doc>
<doc id="1318410" url="https://pl.wikipedia.org/wiki?curid=1318410" title="PZL MD-12">
PZL MD-12

PZL MD-12 – polski samolot komunikacyjny bliskiego i średniego zasięgu. Jedyny zbudowany czterosilnikowy samolot polskiej produkcji. 
Historia.
Ministerstwo Transportu 26 listopada 1955 roku sprecyzowało warunki techniczne na samolot pasażerski – miał to być dwusilnikowy, ekonomiczny samolot do lotów na liniach krajowych, dostosowany do przewozu 14 pasażerów. Profesorowie Franciszek Misztal i Leszek Dulęba, w oparciu o koncepcję FM-12 i doświadczenie uzyskane podczas projektowania CSS-12, opracowali projekt takiego samolotu. Zakładano w nim zastosowanie dwóch radzieckich silników ASz-21 i usterzenia ogonowego w układzie T. Przygotowany model samolotu został zaprezentowany przez pracowników Instytutu Lotnictwa podczas pochodu z okazji święta 1 maja.
Z powodu zaprzestania przez ZSRR produkcji silników ASz-21 zdecydowano się na zmianę konfiguracji maszyny na czterosilnikową i zastosowanie silników WN-3 z TS-8 Bies. Tak opracowany projekt nosił wstępne oznaczenie MD-12/4S-bis, następnie przyjęto nazwę MD-12. Zmianie uległa też konstrukcja usterzenia na klasyczne oraz kadłub – zwiększono liczbę miejsc pasażerów do 20. Przewidywano również, że powstaną również inne wersje samolotu dostosowane do celów transportowych, transportu sanitarnego, aerofotogrametrii i innych zadań gospodarczych.
W grudniu 1957 roku prace zostały przeniesione z Instytutu Lotnictwa do nowo utworzonego Ośrodka Konstrukcji Lotniczych WSK-Okęcie, gdzie w latach 1958–1959 opracowano projekt samolotu. Zakładano również, że MD-12 będzie studium wstępnym do zbudowania w Polsce samolotu o napędzie turbośmigłowym.
Pierwszy prototyp.
Pierwszy prototyp został zbudowany do prób statycznych, które ukończono w marcu 1959 roku. Samolot został wyposażony w silniki WN-3B. Oblot został wykonany 21 lipca 1959 roku przez Andrzeja Abłamowicza i Aleksandra Wąsowicza, samolot otrzymał znaki rejestracyjne SP-PAL. Data oblotu została wybrana ze względów propagandowych, pozwoliła zakładom PZL na złożenie 22 lipca władzom państwowym i partyjnym meldunku o spektakularnym osiągnięciu. Próby zostały zakończone oficjalnie 29 września 1959 roku po wykonaniu 15 lotów w czasie 10 godz. 05 min, ale już 6 września 1959 roku samolot został oficjalnie zaprezentowany w locie nad Stadionem Dziesięciolecia podczas Dożynek Centralnych. 11 września na lotnisku Okęcie samolot został zaprezentowany, na ziemi i w locie, przedstawicielom władz oraz szerszej publiczności. Do 7 lipca 1960 roku wykonano na pierwszym prototypie loty trwające łącznie 54 godziny i wydano "Opinię wstępną o wyposażeniu kabiny załogi samolotu MD-12". Następnie realizowano próby wytrzymałościowe, sztywnościowe i inne, które 26 listopada 1960 roku doprowadziły do wydania "Orzeczenia z Państwowych Prób Kontrolnych prototypu samolotu MD-12". 
W wyniku doświadczeń zebranych podczas testowania pierwszego prototypu przekonstruowano system chłodzenia silników oraz odprowadzania spalin. Dodano pod silnikami dodatkowe chłodnice oleju (z samolotu Jak-12), spaliny były odprowadzane jedną rurą wydechową wyposażoną w tłumik hałasu.
Drugi prototyp.
Drugi prototyp został zbudowany w wersji pasażerskiej oznaczonej MD-12P i został oblatany 7 stycznia 1961 roku przez Ludwika Natkańca. Otrzymał znaki rozpoznawcze SP-PBD i był wyposażony w silniki WN-3C. 29 kwietnia 1961 roku wydano "Sprawozdanie z prób fabrycznych samolotu MD-12 w wersji pasażerskiej". WSK-Okęcie 5 lipca 1961 roku zwróciło się do Instytutu Lotnictwa o przeprowadzenie skróconej próby homologacyjnej, którą prowadzono od 24 do 28 lipca 1961 roku. W trakcie prób stwierdzono, że samolot jest stateczny i sterowny, nawet przy dwóch niepracujących silnikach. Był zdolny do startu i lądowania z użyciem dwóch silników. 16 sierpnia 1961 roku zostało wydane tymczasowe orzeczenie dopuszczające wersję pasażerską samolotu MD-12 "do przewozu pasażerów i towarów w komunikacji lotniczej wewnątrzkrajowej".
W sierpniu 1961 roku samolot został przekazany do obsługi regularnych połączeń w PLL LOT. Był testowany jako samolot mający zastąpić samoloty Douglas DC-3 wykorzystywane na liniach krajowych. W okresie od 28 sierpnia do 30 września wykonał 120 lotów na trasie Warszawa – Rzeszów – Warszawa (łączny czas lotu wyniósł 129 godzin), podczas których przewieziono 1730 pasażerów. Loty odbywały się dwa razy dziennie. W 1962 roku samolot został skierowany do obsługi połączeń czarterowych na linii Warszawa - Poznań - Warszawa, gdzie wykonał kilkanaście lotów. Były to loty związane z obsługą Międzynarodowych Targów Poznańskich.
Samolot nie wszedł do stałej eksploatacji, gdyż znacznie odbiegał od standardu maszyn innych producentów używanych w PLL LOT. Nie posiadał hermetyzowanej kabiny, w kabinie pasażerskiej panował podwyższony hałas, miał mały zasięg i niską prędkość przelotową. Nie bez znaczenia było też pojawienie się pasażerskich samolotów odrzutowych, które były konstrukcjami znacznie nowocześniejszymi od MD-12. Ponadto, w ocenie PLL LOT, niecelowe było wykorzystywanie samolotów mających mniej niż 40 miejsc dla pasażerów. 
W trakcie użytkowania zauważono też pozytywne cech MD-12P, takie jak: krótki start i lądowanie, dobra prędkość wznoszenia oraz możliwość operowania z lotnisk o nawierzchni trawiastej. Ponadto samolot charakteryzował się niskim zużyciem paliwa, co oznaczało mniejsze o połowę koszty eksploatacji od samolotów Li-2 i Ił-14. Z uwagi na zastosowanie czterech silników zapewniał większe bezpieczeństwo lotu. Pozytywnie oceniono też wyposażenie kabiny i to, że konstruktorzy przewidzieli możliwość szybkiego demontażu foteli pasażerskich, co pozwalało na dostosowanie samolotu do celów transportowych. Obsługa samolotu była uproszczona z uwagi na umieszczenie kadłuba i silników nisko nad ziemią.
Samolot MD-12P był użytkowany do 1967 roku i został skasowany.
Samolot fotogrametryczny.
Na początku lat 60. istniało duże zapotrzebowanie na zdjęcia lotnicze. Posługiwano się nimi do celów geologicznych, archeologii, rolnictwa, leśnictwa, budownictwa oraz kartografii. Dotychczas używane samoloty Li-2F kończyły swój resurs, dlatego też podjęto decyzję o zbudowaniu trzeciego egzemplarza MD-12 w wersji fotogrametrycznej. Prace nad tą wersją prowadził zespół konstrukcyjny kierowany przez Marcina Fortuńskiego, otrzymała ona oznaczenie MD-12F. Próby naziemne trwały od 15 lipca 1962 roku, 21 lipca dokonano jego oblotu, samolot otrzymał znaki rozpoznawcze SP-PBL. Samolot został oblatany przez Andrzeja Abłamowicza i Jerzego Wyganwskiego. Dokonano daleko idących zmian w konstrukcji maszyny: dodano autopilota, została zwiększona rozpiętość skrzydeł, przód kadłuba został oszklony i umieszczono tam stanowisko nawigatora, zlikwidowano stanowisko prawego pilota, samolot otrzymał bogate wyposażenie nawigacyjne, został dostosowany do lotów w trudnych warunkach atmosferycznych, posiadał centralną instalację tlenową, zmniejszono masę całkowitą z 7500 do 7000 kg. W kabinie nawigatora zamontowano celownik, który umożliwiał precyzyjne ustalenie i kontrolowanie kierunku lotu. Powiększone zostały okna w kabinie pilota, przekonstruowano tablicę przyrządów, w podłodze oraz tylnej części kadłuba dodano dodatkowe otwory do wykonywania zdjęć. Przekonstruowaniu uległo również podwozie – zwiększono jego wysokość, zmieniano koła podwozia głównego na większe (650 x 200 mm) oraz wyposażono je w hamulce hydrauliczne. Pojemność zbiorników paliwa został zwiększona do 1160 litrów, co umożliwiło wykonywanie lotów trwających do 10 godzin. Na pokładzie zainstalowano bogate wyposażenie fotograficzne złożone z czterech aparatów fotograficznych (dwa do fotografii pionowej i dwa do skośnej) a nawet ciemnię do natychmiastowego wywoływania filmów. W podłodze kadłuba wykonano dwa otwory, o wymiarach 0,85 x 1 m, do mocowania aparatów fotograficznych do zdjęć pionowych. Otwory te były zamykane i otwierane z użyciem silników elektrycznych. Ponadto z boku kadłuba zostały dodane dwa otwory do wykonywania zdjęć ukośnych. Załoga został powiększona do 5 osób (pilot, nawigator, radiotelegrafista, dwóch fotooperatorów). Radiotelegrafista w czasie startu i lądowania pełnił funkcję mechanika pokładowego. Samolot, po odpowiedniej adaptacji, mógł być używany również jako transportowy, desantowy lub sanitarny. 18 sierpnia 1962 roku wydano orzeczenie tymczasowe o dopuszczeniu samolot do dalszych prób fabrycznych i próbnej eksploatacji oraz do lotów reklamowych i pokazowych.
Po oblocie samolot został skierowany do eksploatacji wstępnej, odbył dziesięciodniowy rajd reklamowy na Węgry i do Rumunii, gdzie był prezentowany w październiku 1962 roku na Międzynarodowej Konferencji Fotogrametrycznej krajów RWPG w Bukareszcie, a następnie w Budapeszcie. Samolot został udostępniony do zwiedzania na płycie lotniska oraz wykonywał pokazy w locie. Zainteresowanie maszyną wykazywały Związek Radziecki i Pakistan. W listopadzie 1962 roku samolot uzyskał pozytywną opinię Komitetu Technicznego Zarządu Topograficznego Sztabu Generalnego Wojska Polskiego. W czerwcu 1963 roku wykonał lot pokazowy do Drezna i Jeny. Był eksploatowany do 1967 roku. Przeszedł przegląd w WSK Okęcie i 19 kwietnia 1967 roku wykonał swój ostatni lot na lotnisko Rakowice w Krakowie.
Obecnie MD-12F jest eksponatem w Muzeum Lotnictwa Polskiego w Krakowie, gdzie dotarł lotem w kwietniu 1967 roku. Został wpisany do zasobu muzeum pod numerem inwentarzowym MLP 118. W latach 2017-2018 egzemplarz ze zbiorów muzeum przeszedł pełną renowację i od 30 listopada 2018 roku jest prezentowany na ekspozycji zewnętrznej. Wykonanie tych prac było możliwe dzięki dofinansowaniu Ministerstwa Kultury i Dziedzictwa Narodowego, patronat medialny nad całością prac sprawowała Skrzydlata Polska.
Katastrofa pierwszego prototypu.
Problemy związane ze sterownością samolotu stwierdzono już podczas pierwszych lotów. Samolot wykazywał niepokojące oznaki polegające na drganiach usterzenia w locie poziomym. Problemy pojawiał się podczas podchodzenia do lądowania, został jednak zbagatelizowany.
17 września 1963 roku pierwszy prototyp o znakach rejestracyjnych SP-PAL stracił usterzenie i wpadł w korkociąg plecowy. Wybudowaniu uległ też jeden z silników. Rozbił się o ziemię w niekontrolowanym locie na terenie wsi Bronisławów w okolicach Białobrzegów. Zginęło wówczas 5 osób będących na pokładzie – w tym dwóch pilotów doświadczalnych, którymi byli: Mieczysław Miłosz (z PZL) i Aleksander Wąsowicz (z I.L.), inżynier prowadzący próby Jerzy Żupański oraz dwoje obserwatorów doświadczalnych, którymi byli: Jerzy Hołowienko i Jadwiga Sajewska.
Powołana została komisja do zbadania przyczyn wypadku, której przewodniczył mgr inż. Tadeusz Chyliński z I.L. Szybko ustalono przyczynę katastrofy – obniżenie sztywności statecznika na skutek zmęczeniowego pęknięcia ścianki dźwigara. Wada została usunięta w dwóch pozostałych egzemplarzach.
19 września 2010 roku w miejscu katastrofy została umieszczona pamiątkowa tablica.
Przyczyny niepowodzenia.
Zasadnicze przyczyny niepowodzenia projektu MD-12 były związane z problemami technicznymi i politycznymi. Do problemów technicznych należy zaliczyć:
Przyczyny polityczne wynikały ze zmonopolizowania rynku samolotów pasażerskich w krajach demokracji ludowej przez Związek Radziecki co spowodowało brak zainteresowania ze strony potencjalnych użytkowników – PLL LOT oraz polskiej armii. 
W lutym 1964 roku Komisja Planowania przy Radzie Ministrów podjęła decyzję o wstrzymaniu produkcji MD-12.
Konstrukcja (MD-12P).
Samolot pasażerski w układzie wolnonośnego dolnopłata o konstrukcji metalowej.
Skrzydło trójdzielne o obrysie prostokątno-trapezowym i dużym wzniosie. Miało w części środkowej profil NACA 23016 przechodzący w końcówce w NACA 23010. Konstrukcja skrzydła półskorupowa, jednodźwigarowa, było wyposażone w instalację przeciwoblodzeniową, lotki i klapy szczelinowe o napędzie hydraulicznym. Lotki kryte płótnem, klapy blachą. W przykadłubowej części skrzydła były zabudowane zbiorniki paliwa. Istniała możliwość demontażu zewnętrznych części skrzydeł. W centralnej części płata znajdowały się dwa elastyczne zbiorniki paliwa o łącznej pojemności 950 l.
Kadłub o przekroju owalnym o konstrukcji półskorupowej usztywnionej podłużnicami z kątowników oraz wręg o przekroju ceowym, kryty blachą duralową. Kadłub składał się z czterech części: przedniej, środkowej, dolnej oraz tylnej. W przodzie kadłuba był umieszczony bagażnik na 200 kg ładunku, dostęp do bagażnika był możliwy po otwarciu nosa kadłuba. Kabina załogi dwuosobowa, z wejściem przez kabinę pasażerską, wyposażona w dwa wolanty oraz dwie pary pedałów regulowanych w locie. W wersji pasażerskiej tablica przyrządów składała się z trzech części. Po lewej znajdowały się wskaźniki sygnalizujące położenie podwozia, klap, drzwi, bagażnika i in. Znajdowały się tu też przyrządy pokładowe: prędkościomierz, wysokościomierz, wariometr, sztuczny horyzont, zegar, radiowysokościomierz, kompas żyroskopowy, radiobusola i przyrządy do lądowania bez widoczności ziemi. W części środkowej były umieszczone przyrządy kontrolujące pracę silników oraz paliwomierze i in. Po prawej stronie tablicy przyrządów znajdowały się wskaźniki i wyłączniki instalacji elektrycznych. Pomiędzy fotelami pilotów znajdowały się dźwignie sterowania silnikami, klapami, podwoziem, skokiem śmigieł i in. oraz awaryjne pompy paliwowe i pneumatyczna. Busola magnetyczna była umieszczona przed szybą przednią. Piloci mieli do dyspozycji radiostację krótkofalową oraz UKF. Kabina pasażerska wyposażona w 20 foteli umieszczonych w trzech rzędach (w układzie 2+1) z przejściem wzdłuż kabiny. Za kabiną pasażerską znajdowała się toaleta. Drzwi wejściowe do kabiny pasażerskiej znajdowały się z prawej strony kadłuba. Jako wyjścia awaryjne służyły przednie okna w kabinie pasażerskiej oraz właz w suficie kabiny pilotów.
Usterzenie wolnonośne, półskorupowe, o obrysie trapezowym i konstrukcji metalowej. Wyposażone w instalację odladzającą. Stateczniki jednodźwigarowe o konstrukcji półskorupowej, kryte blachą. Stery o konstrukcji jednodźwigarowej i pokryciu płóciennym. Wyważenie sterów masowe i aerodynamiczne, z zastosowaniem kompensacji osiowej.
Podwozie trójkołowe z kółkiem przednim, chowane w locie. Koło przednie podwójne o wymiarach 480 x 200 mm, samonastawne, z tłumikiem drgań, chowane do tyłu. Koła główne podwójne o wymiarach 600 x 180 mm, chowane do przodu w gondole silników wewnętrznych, wyposażone w hamulce pneumatyczne. Amortyzatory podwozia głównego olejowo-pneumatyczne, pracujące tylko na ściskanie. Wciąganie i wypuszczanie podwozia przy pomocy instalacji hydraulicznej. Rozstaw podwozia głównego wynosił 4,74 m, odstęp osi przedniej od osi kół głównych 5,03 m. Pokrywy komór podwozia zamykały się i otwierały pod wpływem ruchu goleni. Podwozie umożliwiało starty i lądowania na lotniskach o nawierzchni trawiastej.
Napęd – cztery silniki gwiazdowe, siedmiocylindrowe WN-3C o mocy startowej 330 kM (244 kW) i mocy trwałej 283 KM. Osłonięte dwuczęściowymi osłonami z pierścieniami NACA, wyposażone w instalację przeciwoblodzeniową. Napędzały przestawialne dwułopatowe śmigła drewniane WR-1A, o zmiennym skoku i średnicy 2,2 m. Rozruch silników następował z użyciem sprężonego powietrza, były wyposażone w instalację przeciwpożarową. Każdy z silników był wyposażony w zbiornik oleju o pojemności 15 l, zużycie paliwa przy prędkości przelotowej wynosiło 240 l/h. Odprowadzenie spalin rurami wydechowymi umiejscowionymi nad płatem w specjalnych kanałach. 
Malowanie.
Pierwszy prototyp pozostał w kolorze naturalnego duraluminium, jedynie poniżej okien namalowano jasnoniebieski pas biegnący przez cały kadłub i napis MD-12 na stateczniku pionowym. Drugi prototyp miał dół kadłuba, skrzydła, gondole silników oraz usterzenie w kolorze naturalnego aluminium. Pokrywa przedniego bagażnika była pomalowana na kolor srebrny matowy, grzbiet kadłuba i usterzenie było pomalowane na biało. Wzdłuż kadłuba, na wysokości okien, i na stateczniku pionowym biegł pas złożony z niebieskich i czarnych pasków. Na górnej części statecznika pionowego znajdowało się stylizowane skrzydło żurawia. Kadłub przed kabiną pilotów, dach kabiny pilotów, kołpaki śmigieł i śmigła oraz znaki rejestracyjne były malowane na czarno. Poniżej kabiny pilotów znajdował się napis MD-12 w kolorze czerwono-czarnym. Samolot fotogrametryczny miał pomalowany na czerwono dach kadłuba, czerwony pas poniżej okien, czarny nos przed kabiną pilotów oraz strzałę i napis MD-12F na stateczniku pionowym. Poniżej kabiny pilota na obu stronach kadłuba było umieszczone logo zakładów PZL.
Autorem projektu malowania wersji pasażerskiej był Jerzy Misztal, jeden z pracowników zespołu konstrukcyjnego.
Egzemplarz znajdujący się w zasobie Muzeum Lotnictwa Polskiego w Krakowie został po rewitalizacji przywrócony do oryginalnego malowania i jest prezentowany na ekspozycji zewnętrznej.

</doc>
<doc id="1318411" url="https://pl.wikipedia.org/wiki?curid=1318411" title="Stade Leon-Bollee">
Stade Leon-Bollee



</doc>
<doc id="1318412" url="https://pl.wikipedia.org/wiki?curid=1318412" title="Cyclopedidae">
Cyclopedidae



</doc>
<doc id="1318413" url="https://pl.wikipedia.org/wiki?curid=1318413" title="Lipsk Ost">
Lipsk Ost



</doc>
<doc id="1318415" url="https://pl.wikipedia.org/wiki?curid=1318415" title="Lipsk Wschód">
Lipsk Wschód



</doc>
<doc id="1318417" url="https://pl.wikipedia.org/wiki?curid=1318417" title="Charles Edward Phelps">
Charles Edward Phelps

Charles Edward Phelps (ur. 1 maja 1833, zm. 27 grudnia 1908) – amerykański wojskowy, prawnik i polityk.
Brał udział w wojnie secesyjnej po stronie Unii, początkowo w stopniu podpułkownika, a od 13 kwietnia 1864 roku w randze pułkownika. Za męstwo wykazane podczas bitwy pod Laurel Hill 8 maja 1864 roku Kongres Stanów Zjednoczonych odznaczył go 30 marca 1898 roku Medalem Honoru.
W latach 1865–1869 przez dwie kadencje Kongresu Stanów Zjednoczonych był przedstawicielem trzeciego okręgu wyborczego w stanie Maryland w Izbie Reprezentantów Stanów Zjednoczonych.
W latach 1884–1907 wykładał prawo na University of Maryland.

</doc>
<doc id="1318421" url="https://pl.wikipedia.org/wiki?curid=1318421" title="Omieg wschodni">
Omieg wschodni

Omieg wschodni, o. kaukaski ("Doronicum orientale" Hoffm.) – gatunek rośliny należący do rodziny astrowatych. W środowisku naturalnym występuje w lasach i rzadkich zaroślach na obszarze Azji Mniejszej i południowo-wschodniej części Europy. Jest uprawiany jako roślina ozdobna.
Biologia.
Bylina, geofit. Kwitnie od kwietnia do czerwca, jest owadopylny. Nasiona rozsiewane przez wiatr. Liczba chromosomów 2n = 60.

</doc>
<doc id="1318424" url="https://pl.wikipedia.org/wiki?curid=1318424" title="Irlandzka Brygada">
Irlandzka Brygada



</doc>
<doc id="1318425" url="https://pl.wikipedia.org/wiki?curid=1318425" title="Csaba Fenyvesi">
Csaba Fenyvesi

Csaba Fenyvesi (ur. 14 kwietnia 1943 w Budapeszcie, zm. 3 listopada 2015 tamże) – węgierski szermierz (szpadzista i florecista), trzykrotny mistrz olimpijski.
Trzykrotny uczestnik igrzysk olimpijskich (IO 1968, IO 1972, IO 1976). W Meksyku zajął indywidualnie dziewiąte miejsce w szpadzie (ex aequo z kilkoma zawodnikami), a w drużynie zdobył złoto. Cztery lata później został dwukrotnym mistrzem olimpijskim w szpadzie – zarówno indywidualnie jak i drużynowo, ponadto był czwarty w indywidualnym florecie. W 1976 roku w Montrealu nie wywalczył żadnego medalu, a najwyższą, czwartą pozycję, zajął w szpadzie drużynowo.
Wielokrotny medalista mistrzostw świata, wyłącznie w szpadzie. Indywidualnie zdobył jeden brąz (1970), zaś w drużynie siedem medali – trzy złota (1970, 1971, 1978), dwa srebra (1969, 1973) i dwa brązy (1967, 1975).

</doc>
<doc id="1318428" url="https://pl.wikipedia.org/wiki?curid=1318428" title="Jutocsa">
Jutocsa



</doc>
<doc id="1318429" url="https://pl.wikipedia.org/wiki?curid=1318429" title="Lough Foyle">
Lough Foyle

Lough Foyle (irl. "Loch Feabhail") – zatoka na granicy Republiki Irlandii i Irlandii Północnej, na wschód od półwyspu Inishowen. Geologicznie jest to estuarium rzeki Foyle.
Obszar zatoki, od roku 1922, jest przedmiotem sporu terytorialnego pomiędzy Irlandią i Wielką Brytanią.

</doc>
<doc id="1318430" url="https://pl.wikipedia.org/wiki?curid=1318430" title="It’s About Time">
It’s About Time

It’s About Time – debiutancki album zespołu Jonas Brothers. Miał swoją premierę w Stanach Zjednoczonych 8 sierpnia 2006 roku. 
Album zajął 91. miejsce na liście "Billboard 200" i sprzedał się w nakładzie 62 000 kopii w USA. W pierwszym tygodniu płyta rozeszła się w nakładzie 10 00 egzemplarzy.

</doc>
<doc id="1318433" url="https://pl.wikipedia.org/wiki?curid=1318433" title="Antypater (syn Antypasa)">
Antypater (syn Antypasa)



</doc>
<doc id="1318437" url="https://pl.wikipedia.org/wiki?curid=1318437" title="Henry Winter Davis">
Henry Winter Davis

Henry Winter Davis (ur. 16 sierpnia 1817 w Annapolis, Maryland, zm. 30 grudnia 1865 w Baltimore, Maryland) – amerykański prawnik i polityk.
W dwóch różnych okresach reprezentował stan Maryland w Izbie Reprezentantów Stanów Zjednoczonych. W latach 1855–1861 przez trzy kadencje Kongresu Stanów Zjednoczonych był przedstawicielem czwartego okręgu wyborczego, zaś w latach 1863–1865 przez jedną kadencję był przedstawicielem trzeciego okręgu wyborczego.
W 1864 razem z senatorem Benem Wade zainicjował projekt rekonstrukcji dla Południa surowszy niż planował to Prezydent USA Abraham Lincoln.

</doc>
<doc id="1318438" url="https://pl.wikipedia.org/wiki?curid=1318438" title="Jenő Fuchs">
Jenő Fuchs

Jenő Fuchs, także Jenő Fekete (ur. 29 października 1882 w Budapeszcie, zm. 14 marca 1955 tamże) – węgierski szermierz (szablista). Wielokrotny medalista olimpijski.
Fuchs był z pochodzenia Żydem. Na dwóch igrzyskach, w Londynie i Sztokholmie, zdominował szablę, zdobywając komplet złotych medali, po dwa w zawodach indywidualnych i drużynowych.

</doc>
<doc id="1318439" url="https://pl.wikipedia.org/wiki?curid=1318439" title="Nikołaj Korżeniewski">
Nikołaj Korżeniewski

Nikołaj Leopoldowicz Korżeniewski, ros. Николай Леопольдович Корженевский (ur. 6 lutego 1879 we wsi Zawereże (ros. Завережье - Zawierieżje, powiat newelski w guberni witebskiej, obecnie w rosyjskim obwodzie pskowskim), zm. 31 października 1958 w Taszkencie w Uzbeckiej SRR) – geograf rosyjski i radziecki. Jego ojciec był pochodzenia litewskiego, a matka była Polką.
Geograf fizyczny i glacjolog, członek korespondent Akademii Nauk Uzbeckiej SRR, profesor i kierownik katedry geografii fizycznej Uniwersytetu Środkowoazjatyckiego (ob. Uniwersytet Taszkencki).
Badał geografię fizyczną oraz lodowce Azji Środkowej. Opracował w 1930 katalog lodowców Azji środkowej, odkrył ok. 70 lodowców i szereg wyżyn górskich. Upamiętnił swoją żonę - Eugenię Korżeniewską - nadając nazwę Szczyt Korżeniewskiej jednemu z najwyższych szczytów w paśmie Pamiru. Na jego cześć nazwano trzy lodowce (w Górach Zaałajskich, Kakszaał too i Ałatau Zailijskim) i jedną wyżynę (w Górach Zaałajskich).

</doc>
<doc id="1318440" url="https://pl.wikipedia.org/wiki?curid=1318440" title="Taewangsasingi">
Taewangsasingi

Taewangsasingi (, Hancha: 太王四神記, MOCT: "Taewangsasingi", dosł. "Opowieść o wielkim królu i czterech bóstwach"; znany także jako "The Legend") – koreański serial historyczny z elementami fantasy, niegdyś emitowany na kanale MBC. Jest to opowieść o dziewiętnastym królu Goryeo Dam Duku i jego drodze do objęcia władzy a następnie zjednoczenia kraju.
Tytuł.
Tytuł tego serialu można przetłumaczyć jako "Opowieść o wielkim królu i czterech bóstwach". "Wielki król" (太王) był tytułem używanym przez władców królestwa Goryeo. "Cztery bóstwa" to dosłowne tłumaczenie 四 ("cztery") 神 ("bóstwo"), ale byli to raczej czterej słudzy Niebios, którzy strzegli króla.
Historia.
Dawno temu ludzie z plemienia Tygrysa władali Ziemią a ich kapłanki posiadały moc ognia. Po kolei eliminowali inne plemiona i sprzeciwiało się im jedynie plemię Niedźwiedzia. Lord Hwanwoong (syn Króla Nieba) widząc cierpienie ludzi i ich nieustanne walki zszedł na Ziemię razem z czterema bóstwami: Cheong-ryong (Niebieskim Smokiem), Baek-ho (Białym Tygrysem), Joo-jak (Feniksem), Hyeon-mu (Żółwio-Wężem) aby ochronić swój lud. Zabrał moc ognia kapłance Kajin i przekazał ją Sae-Oh, dziewczynie z plemienia Niedźwiedzia, którą pokochał i która wkrótce została matką jego syna. Kajin ukradła dziecko Sae-Oh tuż po porodzie, aby zemścić się na Lordzie Hwanwoongu, który odrzucił jej miłość. Kobiety zaczęły ze sobą walczyć i w trakcie pojedynku Kajin wyrzuciła niemowlę w przepaść. Lord Hwanwoong zdążył je uratować, jednak Sae-oh zawładnęła nienawiść. Jej moce opętały ją i stworzyła Czarnego Feniksa – ptaka stworzonego z furii, który zaatakował lud Jooshin. Trzy bóstwa nie mogły go pokonać i aby zakończyć cierpienie swojego ludu, Lord Hwanwoong musiał zabić swoją ukochaną. Niedługo potem wrócił do Niebios. Jednak wcześniej ukrył na Ziemi cztery symbole bóstw i przepowiedział, że kiedyś narodzi się potężny król Jooshin, jego narodziny oznajmi ogromna gwiazda na niebie a cztery bóstwa będą mu służyć.
Oglądalność.
Źródło: TNS Media Korea

</doc>
<doc id="1318441" url="https://pl.wikipedia.org/wiki?curid=1318441" title="Jeno Fuchs">
Jeno Fuchs



</doc>
<doc id="1318447" url="https://pl.wikipedia.org/wiki?curid=1318447" title="Vikram Bhatt">
Vikram Bhatt

 
Vikram Bhatt (ur. 27 stycznia 1969 w Bombaju) – bollywoodzki reżyser i scenarzysta filmowy. Znany z remake'ów hollywoodzkich filmów. Pochodzi z wpływowej w Bollywoodzie rodziny Bhattów z Gudźaratu. Jest bratankiem reżysera Mahesha Bhatt i synem Mukesha Bhatta. Jego kuzynką jest aktorka i reżyser Pooja Bhatt. Spokrewniony jest też ze znanym scenarzystą Robinem Bhattem.
Nominowany do Nagrody Filmfare dla Najlepszego Reżysera za "Raaz".

</doc>
<doc id="1318449" url="https://pl.wikipedia.org/wiki?curid=1318449" title="Park im. Juliusza Słowackiego w Łodzi">
Park im. Juliusza Słowackiego w Łodzi

Park im. Juliusza Słowackiego (dawny Park Wenecja) – mieści się w Łodzi pomiędzy ul. Pabianicką, Cieszyńską, al. Politechniki oraz rondem Lotników Lwowskich, nieopodal przepływającej rzeki Jasień.
Opis.
Koniec XIX w..
Park został założony pod koniec XIX wieku przez właściciela młyna, niejakiego Reicha i zajmował nieco mniejszy obszar niż obecnie. Na terenie parku znajdowały się wówczas stawy połączone ze sobą licznymi kanałami, stawy zasilane były wodą z Jasienia. Ze względu na swój charakter park nazwano "Wenecją", nazwa ta przetrwała prawie do II wojny światowej. W czasie okupacji park nazwany został Zwergpark, natomiast obecnie nosi imię Juliusza Słowackiego.
Pomimo iż na tabliczce stojącej u wejścia do parku u zbiegu ul. Cieszyńskiej i al. Politechniki jest napisane "Park Wenecja im. J. Słowackiego", to w parku nie ma kanałów, ani stawów, jak również zabagnionej kałuży, jaka jeszcze w miejscu stawu znajdowała się pod koniec XX wieku.
Dwudziestolecie międzywojenne.
Zanim park przeszedł na własność miasta kilkukrotnie zmieniał właścicieli, którzy udostępniali go do zwiedzania za odpowiednią opłatą. W latach 20. XX wieku wejście kosztowało 20 groszy w dni powszednie, a 50 groszy w dni, kiedy organizowane były imprezy. W celu zachęcenia łodzian do wizyt w parku wybudowano restaurację, salę taneczną oraz salę teatralną. Właściciele organizowali potańcówki, spektakle, występy kuglarzy, loterie, pokazy sztucznych ogni, konkursy. Wejście do parku znajdowało się od strony ul. Pabianickiej. Utrzymanie ogrodu przewyższało jednak dochody płynące ze sprzedaży biletów i ostatni właściciel planował rozparcelowanie terenu na działki budowlane, lecz łódzki Magistrat uratował park od likwidacji. W 1933 roku miasto podpisało umowę kupna parku za sumę 300 000 zł, park przeszedł na własność miasta w 1937 roku, został zmodernizowany i oddany do użytku publicznego. Wówczas też nadano mu imię Juliusza Słowackiego.
Okres powojenny.
Po II wojnie światowej zasypano część kanału i tak rozpoczął się okres stopniowego "osuszania" parku. W 1956 roku teren parku od strony zachodniej został zajęty przez wydłużoną wówczas ulicę Żeromskiego (dziś al. Politechniki), dołączono zaś trójkątny teren na południu parku, wybudowano łączące obydwie części parku aleje oraz zasypano resztę kanału i część stawu. Oznaką po istniejącym stawie jest zagłębienie w środkowej części parku.
W północnej części parku, przy ul. Cieszyńskiej, znajduje się plac zabaw dla dzieci, stoły do ping-ponga oraz boisko do koszykówki, zaś bliżej ronda Lotników Lwowskich znajduje się skupisko stołów szachowych (miejsce popularne wśród łódzkich szachistów, cyklicznie odbywają się tam imprezy szachowe organizowane przez Regionalne Stowarzyszenie Szachowe Osób Niepełnosprawnych "Skorpion").
Św. Faustyna Kowalska.
Z parkiem związana jest historia katolickiej świętej Faustyny Kowalskiej, która to pierwszego objawienia doznała właśnie w Parku Wenecja, w lipcu 1924 roku podczas zabawy tanecznej, na którą poszła z siostrą. Miejsce objawienia otoczone jest kultem, na kasztanowcu rosnącym w północno-zachodniej części parku przyczepionych jest wiele obrazków, kwiatów, tablica informacyjna, a pod drzewem palą się świeczki.

</doc>
<doc id="1318450" url="https://pl.wikipedia.org/wiki?curid=1318450" title="Ave Maria (Floryda)">
Ave Maria (Floryda)

 
Ave Maria – miasto na Florydzie w Stanach Zjednoczonych, 150 km na północny zachód od Miami. Zostało założone przez amerykańskiego miliardera Toma Monaghana. W miejscowości jest katolicki uniwersytet i w założeniu mają być w nim wyznawane tradycyjne katolickie wartości. W 2008 roku miasto liczyło 1000 mieszkańców.

</doc>
<doc id="1318458" url="https://pl.wikipedia.org/wiki?curid=1318458" title="J.P. Dutta">
J.P. Dutta

J.P. Dutta, właśc. Jyoti Prakash Dutta (ur. 3 października 1949 w Mumbaju, w stanie Maharasztra, Indie) – bollywoodzki reżyser, scenarzysta i producent filmowy znany z filmów patriotycznych i filmów akcji często z gwiazdorską obsadą. 2 nagrody i 1 nominacja. 
Do filmów wyreżyserowanych i wyprodukowanych przez niego do własnego scenariusza należą "Border ", "Refugee", "LOC Kargil" i "Umrao Jaan".
Jest synem O.P. Dutta, reżysera, scenarzysty i twórcy dialogów, który pisze dialogi do większości jego filmów. 
Żonaty z bollywoodzką aktorką Bindiyą Goswami, z którą mają dwie córki Nidi i Siddhi. 

</doc>
<doc id="1318459" url="https://pl.wikipedia.org/wiki?curid=1318459" title="Cash pooling">
Cash pooling

Cash pooling – inaczej umowa o wspólnym zarządzaniu płynnością finansową lub umowa konsolidacji rachunków bankowych – usługa finansowa umożliwiająca wzajemne bilansowanie sald rachunków spółek należących do tej samej grupy kapitałowej. Zgromadzoną kwotą zarządza uczestnik wiodący (ang. "pool leader").
Dzięki tej usłudze grupa zyskuje silniejszą pozycję negocjacyjną, wyższą wiarygodność kredytową, bardziej efektywnie wykorzystuje środki pieniężne, obniża koszty odsetkowe.
W Polsce, dla celów statystycznych usługa klasyfikowana jest w PKWiU 65.23.10 jako „usługi pośrednictwa finansowego, gdzie indziej niesklasyfikowane”. Usługa zwolniona jest z opodatkowania VAT, ponadto, jako niespełniająca wszystkich elementów umowy pożyczki, nie podlega opodatkowaniu podatkiem od czynności cywilnoprawnych.

</doc>
<doc id="1318460" url="https://pl.wikipedia.org/wiki?curid=1318460" title="Okręty podwodne typu Gotland">
Okręty podwodne typu Gotland

Okręty podwodne typu Gotland – szwedzkie okręty podwodne o napędzie diesel-elektrycznym, wyposażone dodatkowo w dwa generatory Stirlinga, zapewniające uzupełniający napęd niezależny od powietrza (AIP). Okręty tego typu są zasadniczo zmodyfikowaną wersją jednostek typu "Västergötland", do którego zaimplementowano napęd AIP. Jednostki te cechuje wysoki stopień zautomatyzowania maszynowni, zaś systemy bojowe zostały zaadaptowane do obsługi torped typu Tp 62, których wbudowany sonar jest połączony z okrętowym układem kontroli ognia. W odróżnieniu od wcześniejszych jednostek, okręty te nie są wyposażone w holowaną antenę sonaru, jednakże mają zaimplementowany aktywny system unikania min. W latach 2001–2003, okręty tego typu otrzymały ulepszony układ klimatyzacyjny oraz systemy komunikacyjne, celem umożliwienia im operowania poza obszarem Bałtyku.
Historia.
W marcu 1990 rząd szwedzki złożył w stoczni Kockums AB zamówienie na budowę trzech nowych okrętów podwodnych. Na okrętach zdecydowano się zainstalować nowy niezależny od powietrza atmosferycznego napęd wyposażony w silniki Stirlinga. Stępkę pod budowę pierwszego okrętu typu HMS „Gotland” położono w mieszczącej się w Malmö stoczni Kockums 10 października 1992. Wodowanie nastąpiło 2 lutego 1995, wejście do służby w 1996.
W związku z brakiem na wyposażeniu marynarki amerykańskiej okrętów podwodnych z napędem diesel-elektrycznym, 2005 roku okręt prototypowy tego typu rozpoczął wspólne operacje z US Navy, których celem było zebranie doświadczeń w zwalczaniu okrętów podwodnych wyposażonych w system AIP. Wydzierżawiony w tym celu „Gotland” został przetransportowany do Stanów Zjednoczonych na pokładzie norweskiej jednostki półzanurzalnej. Podczas jednej z takich akcji udało mu się niepostrzeżenie zbliżyć do lotniskowca USS „Ronald Reagan” i zrobić mu z niewielkiej odległości serię zdjęć. „Sukcesy agresora” spowodowały przedłużenie dzierżawy okrętu do 2007 roku.

</doc>
<doc id="1318461" url="https://pl.wikipedia.org/wiki?curid=1318461" title="Nikhil Advani">
Nikhil Advani

Nikhil Advani (Sindhi: निखिल आडवाणी, نکھل آڏواڻي, ur. 28 kwietnia 1971 w Mumbaju, Maharasztra) - to indyjski reżyser tworzący filmy bollywoodzkie. 1 nagroda, 4 nominacje (za "Gdyby jutra nie było").

</doc>
<doc id="1318463" url="https://pl.wikipedia.org/wiki?curid=1318463" title="Peter R. Huttenlocher">
Peter R. Huttenlocher

Peter R. Huttenlocher (ur. 23 lutego 1931 w Oberlahnstein, zm. 15 sierpnia 2013 w Chicago) – niemiecko-amerykański lekarz neurolog i pediatra.
W wieku 18 lat wyemigrował do Stanów Zjednoczonych, gdzie studiował medycynę na Uniwersytecie Stanu Nowy Jork w Buffalo, a potem na Uniwersytecie Harvarda. Po uzyskaniu tytułu doktora medycyny (MD) wykładał neurologię i pediatrię na Uniwersytecie Yale i, od 1976 do 2005 (w którym to roku przeszedł na emeryturę), na Uniwersytecie Chicagowskim.
Zespół Alpersa nazywany jest też niekiedy zespołem Alpersa-Huttenlochera.

</doc>
<doc id="1318464" url="https://pl.wikipedia.org/wiki?curid=1318464" title="Ludzie za mgłą">
Ludzie za mgłą

Ludzie za mgłą (fr. "Le quai des brumes") – film francuski w reżyserii Marcela Carné zrealizowany w 1938 roku.
Jest adaptacją quasi-eponimicznej powieści Pierre'a Mac Orlana "Le Quai des brumes" opublikowanej w roku 1927. Najwybitniejsze dzieło realizmu poetyckiego. Z głęboką melancholią namalowane jednoczesne pragnienie ucieczki i niemożność wyjazdu, nieuchronność losu. Przejmująca muzyka wspaniale podkreśla nostalgiczny klimat filmu.
Opis fabuły.
Jean (Jean Gabin), dezerter z armii kolonialnej, przybywa do Hawru, by uciec z Francji. Trafia do bistro należącego do Panamy, od początku przyjaznego mu oryginała. Spędza tam noc i poznaje Nelly (Michèle Morgan) – młodą, melancholijną dziewczynę, sterroryzowaną przez swojego opiekuna Zabela (Michel Simon). Nelly podejrzewa Zabela o zabójstwo jej kochanka, Maurice'a. Kiedy podejrzenia okazują się słuszne i Nelly znajduje dowody zbrodni, zdesperowany Zabel rzuca się na nią. Jean trafia na scenę bójki i w obronie dziewczyny zabija Zabela. Paszport i pewna suma pieniędzy odziedziczone po dekadenckim malarzu-samobójcy poznanym u Panamy umożliwiają mu wstęp na pokład okrętu płynącego do Wenezueli. Przewrotny los dopada go jednak i kiedy wychodzi z domu Nelly zostaje zamordowany strzałem w plecy przez Lucjana (Pierre Brasseur), miejscowego truanda, którego wcześniej publicznie ośmieszył.

</doc>
<doc id="1318468" url="https://pl.wikipedia.org/wiki?curid=1318468" title="Dara Torres">
Dara Torres

Dara Grace Torres (ur. 15 kwietnia 1967 w Beverly Hills) — amerykańska pływaczka, 12-krotna medalistka olimpijska (w tym 4 razy złota) i najstarsza pływaczka, która kiedykolwiek zdobyła medal igrzysk olimpijskich w pływaniu (w wieku 41 lat). Spośród wszystkich amerykańskich pływaków jako pierwsza zawodniczka w historii brała udział w pięciu igrzyskach olimpijskich: w Los Angeles, Seulu, Barcelonie, Sydney oraz Pekinie, a po pierwszych czterech z nich przerywała karierę.
Kariera.
Specjalizuje się w stylu dowolnym, choć stawała na podium również w stylu motylkowym. Sukcesy odnosiła już na początku lat 80., wtedy też trzykrotnie biła rekord świata na dystansie 50 metrów stylem dowolnym. W Los Angeles w 1984 wywalczyła swój pierwszy medal olimpijski - złoto w sztafecie 4 × 100 metrów stylem dowolnym. Pozostałe trzy złote krążki zdobyła także w sztafecie, nigdy nie wygrała konkurencji indywidualnej. Po Letnich Igrzyskach Olimpijskich 1992 przerwała karierę.
Do wyczynowego pływania wróciła w 1999 i w następnym roku awansowała do kadry olimpijskiej. W Sydney, wówczas w bardzo zaawansowanym jak na pływaczkę wieku 33 lat, wywalczyła pięć medali, w tym trzy brązowe w konkurencjach indywidualnych i dwa złote w sztafecie. Nie był to jednak jej ostatni start olimpijski. Ponownie do kadry zakwalifikowała przed igrzyskami w Pekinie (konkurencje sprinterskie) i w wieku 41 lat została trzykrotną srebrną medalistką.
W 1994 jako pierwsza zawodniczka pojawiła się wśród zawodowych modelek na zdjęciach prezentujących kostiumy kąpielowe w prestiżowym magazynie "Sports Illustrated", pracowała również w telewizji i jako modelka. Mieszka na Florydzie, trenowała pod okiem nieżyjącego już Michaela Lohberga z Niemiec.
W 2016 roku została wprowadzona do International Swimming Hall of Fame.

</doc>
<doc id="1318469" url="https://pl.wikipedia.org/wiki?curid=1318469" title="Carl Olof Sjöqvist">
Carl Olof Sjöqvist

Carl Olof Sjöqvist (ur. 9 grudnia 1901 w Sztokholmie, zm. 4 grudnia 1954 tamże) – szwedzki lekarz neurochirurg. Jego ojcem był John Sjöqvist, profesor chemii medycznej i farmacji na Instytucie Karolinska, a matką hrabina Maria Lovisa Hermanson. W 1929 poślubił Inez Maria Segardt. Sjöqvist był pierwszym kierownikiem kliniki neurochirurgicznej Södersjukhuset w Sztokholmie.

</doc>
<doc id="1318470" url="https://pl.wikipedia.org/wiki?curid=1318470" title="Pileo di Prata">
Pileo di Prata

Pileo di Prata (ur. 1330 — zm. 1400) — włoski kardynał okresu wielkiej schizmy zachodniej.
Życiorys.
Pochodził z rodziny hrabiów Prato. Wybrawszy karierę duchowną, został archiprezbiterem kapituły w Padwie. Był biskupem Treviso (1358-59) i Padwy (1359-70) oraz arcybiskupem Rawenny (1370-87). Służył jako legat papieski w Bolonii (1371) i we Flandrii (1375). We wrześniu 1378 Papież Urban VI mianował go kardynałem. W latach 1378-85 był legatem Urbana VI w krajach Europy Północnej, gdzie popierał racje Urbana VI przeciwko roszczeniom "awiniońskiego" antypapieża Klemensa VII. Po powrocie do Rzymu został mianowany kardynałem biskupem Tusculum, wkrótce jednak, zrażony postępowaniem Urbana VI, przeszedł do opozycji wobec niego. W 1386 roku wspólnie z czterema innymi kardynałami podpisał list do rzymskiego duchowieństwa, w którym protestował przeciwko brutalności Urbana VI. Papież wydał nakaz jego aresztowania ale udało mu się uciec. W październiku 1387 Urban VI pozbawił go godności kardynalskiej i wyższych stanowisk kościelnych, jednak wówczas przystąpił do obediencji "awiniońskiej". Klemens VII mianował go administratorem Viviers (1387-90) oraz kardynałem prezbiterem S. Prisca (w czerwcu 1387) i wysłał go na czele armii do północnych Włoch. Po wyborze Bonifacego IX na papieża w 1389 powrócił do "rzymskiej" obediencji. Bonifacy IX 13 lutego 1391 ponownie mianował go kardynałem biskupem Tusculum. Został wówczas przezwany "Tricapella", od trzech kapeluszy kardynalskich jakie otrzymał (od Urbana VI w 1378, Klemensa VII w 1387 i Bonifacego IX w 1391). Zreorganizował uniwersytet w Perugii. 1393-97 był legatem w Umbrii, a w 1398 wikariuszem papieskim w Rzymie.

</doc>
<doc id="1318471" url="https://pl.wikipedia.org/wiki?curid=1318471" title="Abbas-Mustan">
Abbas-Mustan

Abbas-Mustan – braterski duet reżyserów indyjskich (Abbas Alibhai Burmawalla i Mastan Alibhai Burmawalla), twórców bollywoodzkich filmów – przeważnie thrillerów i filmów akcji. Często obsadzają w swoich filmach Akshaye Khanna.

</doc>
<doc id="1318473" url="https://pl.wikipedia.org/wiki?curid=1318473" title="Carl Olof Sjoqvist">
Carl Olof Sjoqvist



</doc>
<doc id="1318474" url="https://pl.wikipedia.org/wiki?curid=1318474" title="Jerzy Kostrzewa">
Jerzy Kostrzewa

Jerzy Kostrzewa (ur. 1956) – polski podróżnik, alpinista, instruktor narciarstwa, przewodnik górski i trekkingowy, bard piosenek poetyckich, autor książki „Niedostępna Góra Papuasów”.
Zdobywca szczytów takich jak m.in. Denali (McKinley), Aconcagua, Kilimandżaro, Elbrus i Puncak Jaya. Zwiedził ponad 80 krajów świata (do roku 2018). Podczas podróży wykonywał różne zajęcia, m.in.: pracował w hucie szkła w Berlinie, rozwoził pizzę na Alasce, był ratownikiem górskim w Kanadzie oraz instruktorem jazdy na nartach w Austrii.
W latach 80. XX wieku odbył wędrówkę po Europie nie posiadając wizy – przekraczał zielone granice. Od 1995 r. prowadzi agencję trekkingową Adventure-Expedition.
Był pierwszym Polakiem, który zdobył szczyt Piramidę Carstensza Puncak Jaya (4884 m n.p.m.), najwyższej góry Australii i Oceanii (12 lipca 1999)szczyt zaliczany do tzw. Korony Ziemi. Aktualnie pracuje jako przewodnik grup trekingowych w Himalajach, Azji i Afryce. Ma swoisty rekord wejść na Kilimandżaro: 21 razy (do 2018).
Laureat nagrody "Podróżnik Roku 2001" w kategorii świat, przyznawanej przez magazyn "Podróże". Autor książki "Niedostępna Góra Papuasów". Był również autorem wyróżnionej pracy maturalnej o hippisach i ich drodze do wolności. Mieszka w Poznaniu i w Bangkoku (od 2018 r.) dzieci: Marianna i Maciej Kostrzewa.
W 2021 roku, wraz z innymi podróżnikami zamontował na przełęczy Stella Point (5756 m n.p.m.) na Kilimandżaro, tuż pod szczytem, tablicę pamiątkową poświęconą zmarłemu tamże Aleksandrowi Dobie.

</doc>
<doc id="1318478" url="https://pl.wikipedia.org/wiki?curid=1318478" title="Mikołaj Wulkowski">
Mikołaj Wulkowski

Mikołaj Wulkowski (Mikołaj von Wolkow) herbu Chomąto (ur. ? - zm. 1509) – chorąży pomorski, starosta świecki (1481 - 1487), pucki (1485 – 1489) i starogardzki (1485-1506), wojewoda pomorski (7 stycznia 1485 - 9 grudnia 1509).
W 1469 roku został dzierżawcą dóbr cisowskich.

</doc>
<doc id="1318480" url="https://pl.wikipedia.org/wiki?curid=1318480" title="Brygada im. Giuseppe Garibaldiego">
Brygada im. Giuseppe Garibaldiego

XII Brygada Międzynarodowa im. Giuseppe Garibaldiego – jedna z brygad okresu hiszpańskiej wojny domowej 1936-1939. Zmobilizowana 22 października 1936 w Albacete w Hiszpanii.
Wchodziła w skład formacji Brygady Międzynarodowe, a jej szeregi zasilali antyfaszyści włoscy, walczący po stronie republikańskiej wspieranej przez rząd ZSRR przeciwko oddziałom gen. Francisco Franco, wspieranym przez faszystowskie rządy III Rzeszy i Włoch.
Jej patronem był Giuseppe Garibaldi, natomiast pierwszym dowódcą Mate Zalka ps. "Pavol Lukács", właściwie Béla Frankl - węgierski generał pochodzenia żydowskiego.

</doc>
<doc id="1318481" url="https://pl.wikipedia.org/wiki?curid=1318481" title="Mikołaj Ligęza z Bobrku (1529–1603)">
Mikołaj Ligęza z Bobrku (1529–1603)

Mikołaj Ligęza z Bobrku herbu Półkozic (ur. 1529, zm. 2 maja 1603) – kasztelan wiślicki w 1577 roku, kasztelan zawichojski w 1566 roku, kasztelan czechowski w 1561 roku, chorąży koronny w 1560 roku, starosta chełmski w 1557 roku, starosta żydaczowski w latach 1561–1591, starosta biecki w latach 1561–1603, dworzanin i sekretarz królewski w 1557 roku.
Życiorys.
Najmłodszy syn burgrabiego krakowskiego Feliksa oraz Zofii z Tarnowskich (według innych danych Tęczyńskiej), kasztelanki krakowskiej, siostry rodzonej Jana Amora Tarnowskiego, hetmana wielkiego koronnego.
Jako senator wziął udział w sejmie zwyczajnym 1603 roku. Kasztelan czechowski od 1561.
Przez małżeństwo w 1561 z Elżbietą Jordanówną, córką Spytka Wawrzyńca Jordana, primo voto Stanisławową Bonerową i Anny z Sieniawskich herbu Leliwa (zm. 1597), uzyskał 21 stycznia 1561 r. starostwo bieckie, które ta trzymała dożywotnio od króla. Dzięki temu, że objął zamek w Ogrodzieńcu, zbudował w latach 1561–1576 w nim nowoczesny beluard i fosę.
Od 1566 r. kasztelan zawichojski, od 1577 r. także kasztelan wiślicki, starosta żydaczowski (w 1555 otrzymał zezwolenie królewskie na jego wykup od Michała Paniowskiego, w 1592 odstąpił go synowi Mikołajowi Spytkowi), chełmski. W 1575 r. otrzymał z rąk Jana Tarły, wojewody lubelskiego, również wójtostwo bieckie.
Jako przedstawiciel Korony Królestwa Polskiego podpisał akt unii lubelskiej 1569 roku. W 1573 roku potwierdził elekcję Henryka III Walezego na króla Polski.
Mikołaj Ligęza zasłużył się dla Biecza. W 1574 r. rozpoczął intensywnie dobudowywać mury obronne tego miasta. U króla Stefana Batorego wystarał się o przywilej na trzeci roczny jarmark dla Biecza. Renesansowy nagrobek Mikołaja Ligęzy (1578) znajduje się w kościele Bożego Ciała w Bieczu (okazała rzeźba z postacią rycerza i płaskorzeźbą konia oraz kartuszem z herbami Półkozic, Leliwa, Nieczuja, Sulima).
Przyjął prawo miejskie w Krakowie.
Miał kilkoro dzieci:

</doc>
<doc id="1318487" url="https://pl.wikipedia.org/wiki?curid=1318487" title="Brygada im. Ernsta Thälmanna">
Brygada im. Ernsta Thälmanna

XI Brygada Międzynarodowa im. Ernsta Thälmanna – jedna z brygad okresu hiszpańskiej wojny domowej 1936–1939. Zmobilizowana w połowie października 1936 w Hiszpanii.
Brygada początkowo w sile batalionu wchodziła w skład Brygad Międzynarodowych, a jej szeregi zasilali antyfaszyści niemieccy i austriaccy, walczący po stronie republikańskiej wspieranej przez rząd ZSRR przeciwko oddziałom gen. Francisco Franco, wspieranym przez nazistowski rząd III Rzeszy i faszystowski rząd Włoch.
Jej patronem był Ernst Thälmann, natomiast pierwszym dowódcą Jean Marie François.

</doc>
<doc id="1318488" url="https://pl.wikipedia.org/wiki?curid=1318488" title="Multiwizja">
Multiwizja

Multiwizja – terminem tym określano w latach 80. i 90. XX wieku spektakle audiowizualne oparte na zwielokrotnionej ilości zestawów diaporamistycznych (standardowo jeden prezentujący pokaz na 2–3 rzutnikach przezroczy) lub połączenie prezentacji diaporamy z innymi mediami dającymi zaskakujące efekty (np. obracający się na gramofonie pryzmat, przez który przepuszczona wiązka światła z rzutnika przezroczy rzucana była na ten sam ekran na którym prezentowano diaporamę).

</doc>
<doc id="1318489" url="https://pl.wikipedia.org/wiki?curid=1318489" title="Jakub Kaliński">
Jakub Kaliński

Jakub Kaliński herbu Topór (ur. w Kalinie w krakowskim, zm. po 1672) – rotmistrz królewski i podczaszy sanocki.
Mąż Zofii Skotnickiej miał synów: Seweryna i Franciszka (ale bezpotomnych), i dwie córki: Barbarę (która wyszła za mąż za Józefa Stamirowskiego - łowczego sanockiego, potem za Samuela Kossakowskiego) i Urszulę (która wyszła za mąż za Jacka Dąmbskiego - kasztelana bieckiego, potem za Jana Kazimierza Zamoyskiego - wojewodę bełskiego). 

</doc>
<doc id="1318490" url="https://pl.wikipedia.org/wiki?curid=1318490" title="Metro w Dubaju">
Metro w Dubaju

Metro w Dubaju (ar. مترو دبي) – w pełni zautomatyzowany system metra w Dubaju w Zjednoczonych Emiratach Arabskich. Linie Czerwona i Zielona przebiegać będą estakadą, natomiast pod ziemią tylko na odcinku w centrum miasta. W dniu otwarcia, 9 września 2009 roku, dubajskie metro stało się jednym z najdłuższych zautomatyzowanych ("driverless" – bez maszynisty) systemów kolejowych na świecie. System ten jest jednocześnie najdłuższym metrem na świecie.
Wszystkie pociągi i stacje są klimatyzowane. Przestrzeń stacji oddzielona jest od przestrzeni torowiska specjalną, zamontowaną na krawędzi peronu, ścianką ekranującą, której zadaniem jest zabezpieczenie osób znajdujących się peronie przed wpadnięciem pod nadjeżdżający pociąg oraz podwyższenie efektywności energetycznej samej stacji (dzięki odizolowaniu jej od tunelu). Ścianka ta posiada, rozmieszczone w tych samych odstępach co drzwi wagonów, drzwi otwierane automatycznie po zatrzymaniu się pociągu.
Inwestycja.
Planowanie metra w Dubaju zainicjowała dyrektywa emira Dubaju, szejka Muhammada ibn Rashida Al Maktuma. Według szacunków do 2010 roku Dubaj odwiedzi 15 milionów turystów. Połączenie szybko zwiększającej się populacji (która ma osiągnąć 3 miliony do 2017 roku) i wzrastającego ruchu drogowego uczyniło koniecznym wybudowanie kolei miejskiej, która będzie w stanie zapewnić większą przepustowość transportu publicznego, ulżyć ruchowi ulicznemu i stworzyć infrastrukturę pod dodatkową zabudowę.
W maju 2005 roku konsorcjum Dubai Rail Link, składającemu się z przedsiębiorstw japońskich (Mitsubishi Heavy Industries, Mitsubishi Corporation, Obayashi Corporation, Kajima Corporation), oraz firmie tureckiej (Yapi Markezi) przyznano sumę 12,5 miliarda dirhamów na wykonanie projektu i przeprowadzenie budowy. Pierwsza faza przedsięwzięcia, warta 15,5 miliarda dirhamów, obejmuje 35 kilometrów z proponowanego systemu, w tym Czerwoną Linię pomiędzy Al Rashidiya a Jabel Ali Free Zone, której ukończenie planowane jest na wrzesień 2009 roku i Zieloną Linię z Al Qusais 2 do Al Jaddaf 1 z ukończeniem przewidzianym na marzec 2010 roku. Druga faza kontraktu, uzgodniona później (w lipcu 2006 roku), zawiera rozszerzenia wcześniejszych tras.
Oficjalnie prace nad budową metra rozpoczęto 21 marca 2006 roku. "Wart 4,2 miliardów dolarów projekt metra w Dubaju zostanie ukończony zgodnie z planem pomimo globalnego kryzysu" – poinformowała Agencja Kolejowa RTA.
System metra w Dubaju.
Ostatecznie długość linii metra w Dubaju wyniesie 70 kilometrów, a wybudowanych zostanie 47 stacji, w tym 9 pod ziemią. Dwie linie znajdują się w budowie, a trzy kolejne są na etapie planów.
Planowane.
Metro w Dubaju ma przewozić 1,2 miliona pasażerów dziennie, 27 tysięcy pasażerów na godzinę dla każdej linii i 355 milionów pasażerów rocznie.
Jednym z problemów dla nowego systemu będzie, jak komfortowo i niezawodnie zapewnić dojazd pasażerom do ostatecznego celu ich przeznaczenia, jeżeli nie byłby on stacją. Stwarza to pytanie czy wystarczy autobusów i taksówek. Autobusy i szlaki wodne zostały tak dostosowane, aby dostarczyć pasażerów do obszarów pozbawionych przystanków. Wybudowano trzy ułatwienia typu „parkuj i jedź” (bezpośredni dostęp do środków komunikacji miejskiej z parkingów).
Lista stacji.
 
Stacje dubajskiego metra podzielone są na kilka typów: G, T1, T2, T3, U, UT.
Wnętrza stacji będą się również różniły zastosowanymi wzorami: ziemi, wody, ognia i powietrza. Efekty kolorystyczne we wzorach to odpowiednio: brązowy, biało-niebieski, pomarańczowo-czerwony i zielony.
Główna zajezdnia dla pociągów znajdzie się dokładnie przed stacją Rashidiya, natomiast zajezdnia dodatkowa istnieje w porcie Jebel Ali.
Zajezdnia znajduje się dokładnie przed stacją Al Qusais 2.
Pociągi.
Japoński wytwórca Kinki Sharyo zajmuje się produkcją wszystkich 87 pięciowagonowych składów dla Linii Czerwonej i Zielonej. Pociągi są zaprojektowane tak, aby pomieściły 643 siedzących i stojących pasażerów. Co niezwykłe dla masowych środków komunikacji miejskiej, składy zostały podzielone na trzy klasy.
Pierwszy wagon podzielono w połowie na:
a pozostałe cztery wagony na:
Ceny biletów są dotowane. Zwykły bilet w jednej z pięciu stref kosztuje poniżej dolara.
Pomimo pełnej automatyki i redukcji personelu do kierowania pociągami, metro zatrudnia sporo personelu stacyjnego oraz pokładowego – oficjalnie dla zapewnienia porządku i utrzymania czystości, ale i równocześnie dla zapewnienia miejsc pracy, którą w większości wykonują niżej opłacani emigranci z Azji Południowo-Wschodniej, głównie Filipin. Na wypadek awarii i krytycznych sytuacji pasażerom w podróży towarzyszą specjalnie przeszkoleni ochroniarze. Zgodnie z wymogami o zatrudnieniu w firmach publicznych lepiej płatne posady w metrze obsadzane są przez rodowitych obywateli Emiratów.
Pierwszy pociąg dostarczono do Dubaju w marcu 2008 roku. Metro obsługiwane jest automatycznie i zasilane z trzeciej szyny (650 V prądu stałego). 
Automatyczne sterowanie metra w Dubaju.
Sterowanie pociągami metra jest w pełni automatyczne ("driverless"). System sterowania i bezpieczeństwa został zaprojektowany i wykonany przez kanadyjską firmę Thales Rail Signaling Solutions z Toronto. Różne stopnie nadzoru nad ruchem pociągów dokonywane są przez kontrolery stacyjne, centra kontroli pociągów ("vehicle control center" – VCC), a nad wszystkim czuwa centralny ośrodek nadzoru ulokowany w zajezdni Rashidiya. Trzy strefowe VCC sprawują nadzór nad pociągami na głównej części Linii Czerwonej, jeden VCC nadzoruje pociągi w zajezdni Jebel Ali oraz dwa VCC nadzorują pociągi w zajezdni Rashidiya. Zajezdnia Rashidiya posiada wszelkie wyposażenie do napraw, przetaczania kół i testowania. 
W razie potrzeby interwencji centralny operator porozumiewa się poprzez komputer z pociągami za pomocą pętli kablowej ułożonej pośrodku każdego toru. Każdy pociąg ma dwa niezależnie pracujące, a także zastępujące się w przypadku awarii, kontrolery. Dwie pary anten umiejscowionych pod podłogą wagonu końcowego wysyłają do centrum kontroli komunikaty ze wszelkimi danymi pociągu i odbierają powrotne modulowane polecenia centralnego operatora. Prędkość pociągu mierzona jest przez tachometry zainstalowane na osiach wagonów, natomiast zsynchronizowane rozkazy otwierania i zamykania drzwi w pociągu i na peronach przekazywane są sygnałami poprzez anteny również ulokowane pod podłogą. Precyzyjne zatrzymanie wagonów naprzeciw drzwi peronowych (znajdujących się w ściance ekranującej) zapewnione jest przez osobny czujnik. Wszystkie systemy decydujące o bezpieczeństwie pracy pociągu są zdublowane.
Praca pociągu jest zaprogramowana w kontrolerze pociągu, natomiast wszelkie zmiany, regulacje czasowe, dodatkowe ograniczenia prędkości odbywają się na każdorazowe polecenie centralnego operatora. Metro w Dubaju jest najdłuższą (74,6 km – stan na 06.2011) koleją z całkowicie bezobsługowym sterowaniem pociągami (wiele krótszych linii znajduje się na lotniskach i lokalnie w niektórych większych miastach). Dotychczas najdłuższy (68 km), funkcjonujący na tej samej zasadzie, system bez maszynistów istnieje w Vancouverze w Kanadzie od 20 lat ("Sky Train").

</doc>
<doc id="1318494" url="https://pl.wikipedia.org/wiki?curid=1318494" title="Brygada im. Marsylianki">
Brygada im. Marsylianki

XIV Brygada Międzynarodowa im. Marsylianki – jedna z brygad okresu hiszpańskiej wojny domowej 1936-1939. Zmobilizowana 20 grudnia 1936 w Hiszpanii.
Wchodziła w skład formacji Brygady Międzynarodowe, a jej szeregi zasilali antyfaszyści francuscy, walczący po stronie republikańskiej wspieranej przez rząd ZSRR przeciwko oddziałom gen. Francisco Franco, wspieranym przez rządy nazistowskiej III Rzeszy i faszystowskich Włoch.
Nosiła imię Marsylianki, natomiast jej pierwszym dowódcą był Karol Świerczewski ps. "Walter".

</doc>
<doc id="1318496" url="https://pl.wikipedia.org/wiki?curid=1318496" title="Abstraction-Création">
Abstraction-Création

Abstraction-Création – międzynarodowa grupa abstrakcjonistów założona w 1931 w Paryżu i stanowiąca kontynuację działalności grupy Cercle et Carré. Założyciele, Auguste Herbin, Marlow Moss i Georges Vantongerloo, wyznaczyli sobie cel promowania sztuki abstrakcyjnej poprzez grupowe wystawy. Do stowarzyszenia dołączyło wielu uznanych artystów, m.in. Naum Gabo, Wasilij Kandinskij, Piet Mondrian, Alexander Calder. 
Członkowie grupy realizowali się na wszystkich polach sztuki abstrakcyjnej, jednakże istniała przewaga surowych form reprezentowanych przez sztukę konkretną, konstruktywizm i neoplastycyzm.

</doc>
<doc id="1318497" url="https://pl.wikipedia.org/wiki?curid=1318497" title="Johann Reinhold von Trautvetter">
Johann Reinhold von Trautvetter

Johann Reinhold von Trautvetter szwedzki wojskowy i dyplomata żyjący na przełomie XVII i XVIII wieku.
Ród Trautvetter wywodził się z Saksonii lub Turyngii. Znanym jej przedstawicielem jest XVI-wieczny filozof Johann Valentin Trautvetter, nauczyciel Lutra. Pierwszym szlachcicem z rodu był Hermann Georg Trautvetter, nobilitowany 31 maja 1684 roku.
Dnia 2 marca 1720 roku Johann Reinhold von Trautvetter został uczyniony uczyniony szwedzkim baronem ("Friherre"). Wcześniej dowodził niemieckim pułkiem w służbie Szwecji. W styczniu 1715 roku miał pod swą komendą 573 żołnierzy. W armii szwedzkiej osiągnął rangę generała-majora.
Szwedzki poseł nadzwyczajny w Polsce w latach 1719-1721.

</doc>
<doc id="1318498" url="https://pl.wikipedia.org/wiki?curid=1318498" title="Miyakonojō">
Miyakonojō

 – największe terytorialnie miasto prefektury Miyazaki w Japonii, na wyspie Kiusiu.
Położenie.
Miasto leży na wschodnim wybrzeżu wyspy Kiusiu, nad rzeką Ōyodo. Najwyżej położonym miejscem jest góra Takachiho (1574 m n.p.m.). Miyakonojō graniczy z miastami:
oraz miasteczkami Kushima, Mimata i Takaharu,
w prefekturze Kagoshima:

</doc>
<doc id="1318499" url="https://pl.wikipedia.org/wiki?curid=1318499" title="Richard Hill (1655-1727)">
Richard Hill (1655-1727)



</doc>
<doc id="1318500" url="https://pl.wikipedia.org/wiki?curid=1318500" title="Ustrój polityczny Ukrainy">
Ustrój polityczny Ukrainy

Ustrój polityczny Ukrainy – struktura organizacyjna państwa ukraińskiego, określona przepisami konstytucji z 1996 roku, według której Ukraina jest republiką demokratyczną z parlamentarno-prezydenckim systemem rządów (odmiana systemu półprezydenckiego, w którym dominującą rolę odgrywa parlament).
Władzę ustawodawczą na Ukrainie sprawuje jednoizbowa Rada Najwyższa, władzę wykonawczą prezydent oraz rząd, a sądowniczą – niezależne sądy.
Prezydent jest głową państwa, wybierany w wyborach powszechnych i bezpośrednich na 5-letnią kadencję. Prezydent stoi na czele państwa, reprezentuje Ukrainę na zewnątrz, jest gwarantem suwerenności państwa, kieruje prowadzeniem polityki zagranicznej.
Według publikowanego corocznie przez tygodnik „The Economist” raportu "Democracy Index" z 2018 roku, Ukraina jest reżimem hybrydowym (formą pośrednią między systemem autorytarnym i pełną demokracją).
Geneza ustroju.
Krótko po ogłoszeniu niepodległości w 1991 roku, Ukraina przygotowała nową konstytucję oraz przyjęła wielopartyjny system. Oprócz tego Ukraina zaadaptowała cywilne i polityczne prawa dla mniejszości narodowych. Nowa demokratyczna konstytucja weszła w życie 28 czerwca 1996 roku. Zapewnia ona podstawowe prawa człowieka. 21 lutego 2014 Rada Najwyższa w trybie ustawy przywróciła moc obowiązującą postanowień konstytucji z 2004 roku. Ustawa weszła w życie 22 lutego 2014, po promulgacji.
Władza ustawodawcza.
Władzę ustawodawczą na Ukrainie sprawuje jednoizbowy parlament – Rada Najwyższa Ukrainy (Werchowna Rada), licząca 450 deputowanych, wybieranych w wyborach powszechnych.
Władza wykonawcza.
Władzę wykonawczą sprawuje rząd (Gabinet Ministrów). Po przywróceniu poprawek do konstytucji z 2004 roku stał się on z powrotem głównym podmiotem władzy wykonawczej. Szefa rządu (premiera) nominuje prezydent na podstawie propozycji większościowej koalicji frakcji parlamentarnych. Następnie musi on otrzymać wotum zaufania w Werchownej Radzie. Prezydent nie ma możliwości odwołania premiera.
Oto lista najważniejszych osób sprawujących władzę na Ukrainie:
Udział w organizacjach międzynarodowych.
Ukraina należy do wielu organizacji międzynarodowych, m.in. do BSEC, CE, CEI, EAPC, EBRD, ECE, IAEA, ICAO, IFRCS, IHO, ILO, IMF, IMO, Inmarsat, Intelsat, Interpol, MKOL, IOM, ISO, ITU, NAM, OPCW, OBWE, PFP, ONZ, UNCTAD, UNESCO, UNIDO, UPU, WHO, WIPO, WMO, WToO czy WTO.

</doc>
<doc id="1318501" url="https://pl.wikipedia.org/wiki?curid=1318501" title="Batalion im. Adama Mickiewicza">
Batalion im. Adama Mickiewicza

Batalion im. Adama Mickiewicza – ochotniczy batalion okresu hiszpańskiej wojny domowej (1936–1939), sformowany 27 października 1937 i istniał do 23 września 1938.
Wchodził w skład XIII Brygady Międzynarodowej im. Jarosława Dąbrowskiego, walczącej po stronie republikańskiej przeciwko oddziałom gen. Francisco Franco, wspieranym przez nazistowski rząd III Rzeszy i faszystowski rząd Włoch. 
Patronem batalionu był Adam Mickiewicz.

</doc>
<doc id="1318502" url="https://pl.wikipedia.org/wiki?curid=1318502" title="Batalion im. Jarosława Dąbrowskiego">
Batalion im. Jarosława Dąbrowskiego

Batalion im. gen. Jarosława Dąbrowskiego – jeden z batalionów ochotników okresu hiszpańskiej wojny domowej 1936–1939.
Wchodził w skład XIII Brygady Międzynarodowej im. gen. Jarosława Dąbrowskiego, a jego szeregi zasilali sympatycy ruchu lewicowego, walczący po stronie republikańskiej przeciwko oddziałom gen. Francisco Franco, wspieranym przez nazistowski rząd Rzeszy i faszystowski rząd Włoch.
Batalion został utworzony w październiku 1936 i po krótkim przeszkoleniu już w listopadzie trafił na front, na przedpola Madrytu. W walce trwającej około 4 miesięcy batalion poniósł dotkliwe straty, poległ też dowódca oddziału Antoni Kochanek. W czerwcu 1937 wycofany z frontu batalion wszedł w skład tworzonej Brygady im. Jarosława Dąbrowskiego.
Patronem batalionu był generał Jarosław Dąbrowski. Rząd polski odebrał jego żołnierzom obywatelstwo polskie ze względu na nielegalną służbę w obcym wojsku. W czasie kampanii wrześniowej nie mogli przez to wstąpić do armii. Dopiero w roku 1940 generał Sikorski zezwolił im na wstępowanie w szeregi tworzonego we Francji Wojska Polskiego.

</doc>
<doc id="1318503" url="https://pl.wikipedia.org/wiki?curid=1318503" title="John Chetwynd">
John Chetwynd

John Chetwynd (zm. 1767) – brytyjski dyplomata.
W latach 1706-1713 był brytyjskim posłem nadzwyczajnym w Turynie. Po powrocie do Anglii zajął się polityką. Był w latach 1715-1722 posłem Izby Gmin z okręgu St. Mewes. 
Jego młodszym bratem był również dyplomata William Richard Chetwynd (zm. 1770).

</doc>
<doc id="1318505" url="https://pl.wikipedia.org/wiki?curid=1318505" title="Batalion im. José Palafoxa">
Batalion im. José Palafoxa

Batalion im. José Palafoxa – jeden z batalionów ochotników okresu hiszpańskiej wojny domowej, istniejący od 6 lipca 1937 do 24 września 1938.
Wchodził w skład XIII Brygady Międzynarodowej im. Jarosława Dąbrowskiego, walczącej po stronie republikańskiej przeciwko oddziałom generała Francisco Franco, wspieranym przez faszystowskie rządy III Rzeszy i Włoch.
Patronem batalionu był José Palafox – hiszpański generał i bohater wojen napoleońskich w Hiszpanii.

</doc>
<doc id="1318506" url="https://pl.wikipedia.org/wiki?curid=1318506" title="William Richard Chetwynd">
William Richard Chetwynd

William Richard Chetwynd (zm. 1770) – brytyjski dyplomata.
Był brytyjskim rezydentem w Republice Genui w latach 1708–1711, a w latach 1711–1713 posłem nadzwyczajnym tamże.
Jego starszym bratem był również dyplomata John Chetwynd (zm. 1767).

</doc>
<doc id="1318507" url="https://pl.wikipedia.org/wiki?curid=1318507" title="Autoryzowany doradca">
Autoryzowany doradca

Autoryzowany Doradca – firma inwestycyjna lub inny podmiot świadczący usługi związane z obrotem gospodarczym wpisany na listę Autoryzowanych Doradców (na dzień 27 kwietnia 2010 r. lista zawierała 68 podmiotów), będący jednym z głównych stron procesu wprowadzania spółki na rynek NewConnect.
Warunki wpisania na listę Autoryzowanych Doradców.
O wpisanie na listę Autoryzowanych Doradców decyduje organizator Alternatywnego Systemu Obrotu, czyli Zarząd Giełdy Papierów Wartościowych w Warszawie. Podmiot ubiegający się musi spełniać następujące warunki:
Rola Autoryzowanego Doradcy.
Autoryzowany Doradca zobowiązany jest do:

</doc>
<doc id="1318511" url="https://pl.wikipedia.org/wiki?curid=1318511" title="Henry Newton">
Henry Newton

Henry Newton (ur. 1651, zm. 1715) – brytyjski dyplomata. W 1715 nobilitowany.
W latach 1704–1709 był posłem brytyjskim w Wielkim Księstwie Toskanii (stolica: Florencja), dodatkowo w latach 1706–1707 także w Republice Genueńskiej.
W 1709 roku florencki artysta Massimiliano Soldani-Benzi (1658–1740) wybił medal na jego cześć.

</doc>
<doc id="1318513" url="https://pl.wikipedia.org/wiki?curid=1318513" title="Kushima">
Kushima

 – miasto w prefekturze Miyazaki, w Japonii, na wyspie Kiusiu.
Położenie.
Miasto leży na wschodnim wybrzeżu wyspy Kiusiu, nad rzeką Fukushima. Najwyżej położonym miejscem jest góra Otokosuzu 783 m n.p.m. Kushima graniczy z miastami:
oraz miasteczkiem Nangō, 
w prefekturze Kagoshima:

</doc>
<doc id="1318514" url="https://pl.wikipedia.org/wiki?curid=1318514" title="Parlament Białorusi">
Parlament Białorusi



</doc>
<doc id="1318515" url="https://pl.wikipedia.org/wiki?curid=1318515" title="Warszawskie Czasopismo Lekarskie">
Warszawskie Czasopismo Lekarskie

Warszawskie Czasopismo Lekarskie – tygodnik poświęcony medycynie, wydawany w Warszawie w latach 1924–1939.
Współzałożycielami pisma byli m.in.: Ludwik Eliasz Bregman, Edward Flatau i Ludwik Hirszfeld, lekarz, bakteriolog i immunolog. Swoje artykuły publikowali tam m.in.: Wilhelm Knappe, Teofil Simchowicz, Tadeusz Szenkier-Mazurek, Hanna Hirschfeldowa.
W 1937 redakcja gazety mieściła się przy ul. Sienkiewicza 12 m. 28.

</doc>
<doc id="1318516" url="https://pl.wikipedia.org/wiki?curid=1318516" title="Georgi Dimitrow (działacz komunistyczny)">
Georgi Dimitrow (działacz komunistyczny)



</doc>
<doc id="1318517" url="https://pl.wikipedia.org/wiki?curid=1318517" title="Park stanowy Kodachrome Basin">
Park stanowy Kodachrome Basin

Park stanowy Kodachrome Basin (ang. "Kodachrome Basin State Park") to park stanowy w środkowej części amerykańskiego stanu Utah. Park położony jest około 30 kilometrów na południowy wschód od Parku Narodowego Bryce Canyon na wysokości około 1800 metrów n.p.m. i zajmuje powierzchnię 16,19 km².
Nazwa parku pochodzi od marki Kodachrome, pierwszego komercyjnie dostępnego filmu umożliwiającego fotografię barwną. Została zaproponowana przez fotografów towarzystwa naukowego National Geographic Society, którzy uznali, że wyjątkowe piękno parku wymaga fotografii kolorowej.
Geolodzy uważają, że w przeszłości park stanowy Kodachrome Basin przypominał Park Narodowy Yellowstone. Na jego terenie występowały liczne źródła termalne i gejzery, które na przestrzeni czasu uległy wypełnieniu w procesie sedymentacji i zestaleniu. Następnie otaczający zestalone gejzery piaskowiec uległ erozji w procesie wietrzenia pozostawiając liczne słupy skalne. Do tej pory na terenie parku skatalogowano 76 słupów skalnych o wysokości od 2 do 52 metrów.
Na terenie parku można uprawiać turystykę pieszą, jazdę konną i kolarstwo górskie. Znajduje się tu również duży kemping oraz domki turystyczne, gdzie można przenocować.

</doc>
<doc id="1318521" url="https://pl.wikipedia.org/wiki?curid=1318521" title="Ebino">
Ebino

 – miasto w prefekturze Miyazaki, w Japonii, na wyspie Kiusiu.
Położenie.
Miasto leży w zachodniej części prefektury, nad rzeką Sendai. Najwyżej położonym miejscem jest szczyt Karakuni (1 700 m n.p.m.) Ebino graniczy z miastami:

</doc>
<doc id="1318522" url="https://pl.wikipedia.org/wiki?curid=1318522" title="Kobayashi (miasto)">
Kobayashi (miasto)

 – miasto w prefekturze Miyazaki, w Japonii, na wyspie Kiusiu.
Położenie.
Miasto leży w zachodniej części prefektury, nad rzeką Iwase. Najwyżej położonym miejscem jest szczyt Karakuni (1 700 m n.p.m.) Kobayashi graniczy z miastami:

</doc>
<doc id="1318523" url="https://pl.wikipedia.org/wiki?curid=1318523" title="Louis François Marie Le Tellier">
Louis François Marie Le Tellier

Ludwik Franciszek Maria le Tellier, markiz de Barbezieux (ur. 23 czerwca 1668 w Barbezieux-Saint-Hilaire, zm. 5 stycznia 1701) – francuski minister wojny na dworze Ludwika XIV.
Jego ojciec, markiz Louvois, oraz dziadek, Michał le Tellier, także byli ministrami wojny Ludwika XIV. Stanowisko objął po śmierci ojca 16 lipca 1691, kiedy nie miał jeszcze nawet 23 lat.
Utalentowany, jednak lekceważył swoje obowiązki urzędnicze preferując rozrywki. Król skarżył się wujowi Barbezieux, Karolowi Maurycemu le Tellier, arcybiskupowi Reims, że:"Wasz bratanek ma talent, lecz nie robi z niego dobrego użytku. Woli raczej biesiadować z książętami niż pracować. Lekceważy sprawy służbowe dla swoich przyjemności. Pozwala zbyt długo czekać oficerom w przedpokoju; przemawia do nich pogardliwie a czasami ostro."
Barbezieux zmarł w wieku 33 lat, 5 stycznia 1701. Był dwukrotnie żonaty. Po raz pierwszy 12 listopada 1691 z Ludwiką de Crussol (zm. 1694), córką Emmanuela II de Crussol, księcia Uzès. Miał z nią córkę:
Po raz drugi ożenił się 11 stycznia 1696 z Marią Teresą d’Alègre (zm. 19 października 1706), córką Yves’a d’Alègre. Miał z nią dwie córki:

</doc>
<doc id="1318526" url="https://pl.wikipedia.org/wiki?curid=1318526" title="Batalion im. Mátyása Rákosiego">
Batalion im. Mátyása Rákosiego

Batalion im. Mátyása Rákosiego – jeden z batalionów ochotników okresu hiszpańskiej wojny domowej 1936-1939. Istniał od 25 kwietnia 1937 do 24 września 1938.
Wchodził w skład XIII Brygady Międzynarodowej im. Jarosława Dąbrowskiego, a jego szeregi zasilali głównie Węgrzy sympatyzujący z ruchem lewicowym, walczący po stronie republikańskiej przeciwko oddziałom gen. Francisco Franco, wspieranym przez faszystowskie rządy III Rzeszy i Włoch.
Patronem batalionu był Mátyás Rákosi (1892-1971).

</doc>
<doc id="1318527" url="https://pl.wikipedia.org/wiki?curid=1318527" title="Matias Rakosi">
Matias Rakosi



</doc>
<doc id="1318528" url="https://pl.wikipedia.org/wiki?curid=1318528" title="Hyūga">
Hyūga

 – miasto i port w Japonii, w prefekturze Miyazaki, na wyspie Kiusiu.
Położenie.
Miasto leży we wschodniej części wyspy Kiusiu u ujścia rzeki Omaru, nad Oceanem Spokojnym. Najwyżej położonym miejscem jest góra Yoneno. Hyūga graniczy z miasteczkami Kadokawa, Misato, Tsuno i Kijō.

</doc>
<doc id="1318529" url="https://pl.wikipedia.org/wiki?curid=1318529" title="Michel le Tellier">
Michel le Tellier

Michel Le Tellier, markiz de Barbezieux, senior Chaville i Viroflay (ur. 19 kwietnia 1603 w Paryżu, zm. 30 października 1685 tamże) – francuski mąż stanu.
Sprawował kolejno urzędy: radcy stanu w Wielkiej Radzie w 1624, prokuratora królewskiego w Châtelet paryskim w 1631, maître des requêtes („mistrza petycji”) w 1639, następnie intendenta w armii piemonckiej w 1640. Za radą Mazariniego został mianowany sekretarzem wojny przez Ludwika XIV w 1643.
Podczas Frondy odpowiadał za negocjacje z książętami i uczestniczył w podpisaniu traktatu z Rueil w 1649. Zostawił po sobie ogromne bogactwa i dwóch synów:

</doc>
<doc id="1318530" url="https://pl.wikipedia.org/wiki?curid=1318530" title="On the Road Again (piosenka Boba Dylana)">
On the Road Again (piosenka Boba Dylana)

On the Road Again - piosenka skomponowana przez Boba Dylana, nagrana przez niego w styczniu i wydana na albumie "Bringing It All Back Home" w marcu 1965 r.
Historia i charakter utworu.
Jeden z serii surrealistycznych utworów Dylan, który mimo tematu kompozycji - opis dysfunkcjonalnej rodziny dziewczyny artysty - cechował się także humorem. Dylan posłużył się w tekście groteską - taki właśnie charakter ma cała seria szczególnych obrazów i wyobrażeń wymienianych przez Dylana jednym ciągiem.
Kompozycja ta dzieli tytuł z pikaryjską powieścią Jacka Kerouaca i równie pikaryjskim bluesem Memphis Jug Bandu nagranym 11 września 1928 r. w Memphis w stanie Tennessee. Natomiast z piosenką Williego Nelsona pod tym samym tytułem kompozycja Dylana nie ma nic wspólnego.
Utwór ma prostą rockową strukturę opartą na bluesie, wspieraną efektywną grą Dylana na harmonijce ustnej. Tym bardziej musi budzić zdumienie, że muzyk dokonał aż 20 prób nagrania tej prostej w końcu piosenki.
Wersje Dylana.
Dylan nigdy nie wykonywał tego utworu podczas koncertów.

</doc>
<doc id="1318532" url="https://pl.wikipedia.org/wiki?curid=1318532" title="Gurudew">
Gurudew

Gurudew (dewanagari गुरुदेव, transliteracja: gurudeva, transkrypcja gurudewa, hindi gurudew, bengali gurudeb, ang. gurudev) – indyjski honorowy tytuł używany wobec przewodników duchowych (guru) i osób wysoko postawionych.
W rozumieniu tradycji hinduistycznej, gurudewa to guru, którego umysł osiągnął trwałe i pełne połączenie z umysłem bóstwa.
Jego uczniowie postrzegają oddanie się takiemu nauczycielowi jako równoważne z oddaniem się samemu bostwu. Niematerialne, przebywające w swojej niebiańskiej siedzibie (loka) bóstwo (dewa), przestaje być zbyt odległe i abstrakcyjne – poprzez fizyczną postać gurudewy manifestuje swoje boskie jakości w świecie materialnym. Bóstwo, które przejawia dany gurudewa, to najczęściej jego isztadewata (bóstwo indywidualnej sadhany, w której osiągnął poziom siddhi) lub jidam z praktyki gurujogi.

</doc>
<doc id="1318533" url="https://pl.wikipedia.org/wiki?curid=1318533" title="Emergency (singel)">
Emergency (singel)

Emergency – drugi singel zespołu Paramore z płyty All We Know Is Falling. Został wydany 21 sierpnia 2006 roku z bonusowym nagraniem Oh Star i z darmowym plakatem. Piosenka była napisana w sytuacji gdy rodzice Hayley mieli się rozstać a ona nie była w stanie czegoś zrobić i im pomóc, bo była dzieckiem. 

</doc>
<doc id="1318535" url="https://pl.wikipedia.org/wiki?curid=1318535" title="Katedra w Limburgu">
Katedra w Limburgu

Katedra Świętych Jerzego i Mikołaja (niem. "Georgsdom") – katolicka katedra znajdująca się w Limburgu, w Niemczech na terenie Hesji. Wzniesiona została na wysokim wzgórzu górującym nad miastem położonym nad rzeką Lahn. Pod wezwaniem świętego Jerzego i Mikołaja. Jeden z cenniejszych przykładów architektury późnego romanizmu i wczesnego gotyku.
Dzieje.
Pierwszy kościół na „Skale Limburskiej” zbudowano w 910 r. z inicjatywy miejscowego grafa Konrada Kurzbolda. Poniżej posadzki dzisiejszej świątyni zachowały się relikty tego kościoła. Czas położenia kamienia węgielnego nie jest znany. Szacuje się, iż budowę obecnego kościoła zaczęto pomiędzy 1190 a 1200. Kościół konsekrował w 1235 Theoderich von Wied – arcybiskup Trewiru. Dawny kościół klasztorny "St. Georg" w 1827 otrzymał godność kościoła katedralnego na terenie nowej diecezji limburskiej. Pierwszym biskupem został Jakob Brand (1827–1833).
Architektura.
Kościół jest trójnawową bazyliką z transeptem i prezbiterium z ambitem. Korpus nawowy jest czteroprzęsłowy, natomiast chór ma jedno przęsło i zamkniętą trójbocznie absydę. O ile od zewnątrz przeważają wątki romańskie, zarówno w artykulacji elewacji, jak i w strukturze przestrzennej, o tyle wnętrze kościoła jest syntezą elementów romańskich i wczesnogotyckich. Nakryte jest sklepieniem krzyżowo-żebrowym, które jest wsparte na służkach przylegających do monumentalnych prostokątnych filarów. Elewacje ścian nawy i prezbiterium są podzielone na cztery kondygnacje. Trzy z nich tworzą rzędy arkad otwierających się do naw bocznych, empor umieszczonych zarówno nad nawami bocznymi, jak i ambitem oraz ciąg triforium złożonym z czterech małych arkad w danym przęśle. Najwyższą kondygnację przepruto oknami. Światło wpada do wnętrza również z okien w nawach bocznych i emporach. Artykulacja ścian jest niemal jednolita, arkady empor korpusu nawowego i powyżej ambitu mają inny podział – w pierwszym przypadku składają się z par mniejszych arkad, w drugim znajdują się po trzy arkady, z jedną większą flankowaną przez dwie mniejsze. Pomimo złożonej struktury architektura wnętrza jest przejrzysta i czytelna, co nadaje jej romańskiej surowości. Natomiast kilkukondygnacyjny podział wnętrza, wyeksponowanie służek oraz innych elementów wertykalnych łączy się z recepcją wczesnej sztuki gotyckiej.
Od zewnątrz kościół sprawia wrażenie bardzo zwartej i kubicznej bryły. Niemalże w całości pozbawiona dekoracji rzeźbiarskiej architektura elewacji zewnętrznych ma liczne podziały za pomocą lizen, arkadowych fryzów, profilowanych blend oraz okien, co jest wyeksponowane przede wszystkim na zachodniej fasadzie. Wieże zachodnie są wielokondygnacyjne, flankują oś środkową z głównym portalem oraz dużą rozetą.
O plastyczności bryły budowli decyduje charakterystyczna dla katedry wielobarwna dekoracja malowanych ścian, co eksponuje jej strukturę architektoniczną. Kolorystyka elewacji oscyluje wokół bieli, nasyconych cynobrów, czerwieni, ochry, czerni i w mniejszym stopniu zieleni. Efekt ten jest rezultatem konserwacji świątyni w latach 1968 do 1972, która była konsekwencją odkrycia fragmentów oryginalnej późnoromańskiej dekoracji, zamalowanej podczas wcześniejszej konserwacji w latach 1872–1873.
Wieże i dzwony.
Uwagę zwraca wertykalność budowli, co świadczy o recepcji dzieł wczesnego gotyku francuskiego. Spójna, zwarta bryła najeżona jest aż siedmioma wieżami; dwie zachodnie, po dwie flankujące elewacje transeptu oraz najwyższa na planie oktogonu na skrzyżowaniu naw. Zwieńczona jest smukłym ostrosłupowym hełmem. Liczba wież – podporządkowana ideowej treści – symbolizuje siedem sakramentów.
Zachodnie wieże katedry w Limburgu kryją zespół dziewięciu dzwonów. Siedem z nich zawieszonych jest na północnej wieży. Największy i najmniejszy dzwon zawierają resztki spiżu ze starszych dzwonów przelanych w 1906 w ludwisarni Petit &amp; Gebr. Edelbrock w Gescher w Nadrenii. Natomiast dzwony o dźwiękach (a0 c¹ d¹ e¹ g¹ a¹) zostały zniszczone podczas II wojny światowej. W 1949 odlano pięć nowych dzwonów:
W południowej wieży wiszą dwa średniowieczne dzwony. Większy, „Sterm” (Sturmglocke) odlany około 1200–1250, bije w piątki o godz. 15.00 jako znak pamięci o śmierci Chrystusa. Mniejszy dzwon zegarowy (Uhrglocke) odlano w 1447. Obecnie jego dźwięk zawiadamia o chrzcinach odbywających się w kościele.
Nawiązania.
Ten typ architektoniczny był znany na terenie całej Północnej Nadrenii. Z licznych przykładów sztuki późnoromańskiej można wymienić m.in. kościoły w Xanten, Andernach lub Koblencji. Katedra w Limburgu była inspiracją dla kilku dzieł powstałych w dobie dominacji historyzmu. Z przykładów w Polsce można wymienić dwa kościoły neoromańskie na Śląsku: kościół św. Jacka w Bytomiu, oraz kościół klasztorny OO. Franciszkanów w Panewnikach (obecnie dzielnica Katowic). Charakterystyczna sylwetka kościoła znana jest również w dziejach filatelistyki oraz na odwrocie banknotu 1000 marek trzeciej emisji (1964).

</doc>
<doc id="1318536" url="https://pl.wikipedia.org/wiki?curid=1318536" title="RBI (Risk Based Inspection)">
RBI (Risk Based Inspection)

RBI (Risk Based Inspection) - współczesne metody planowania inspekcji i badań profilaktycznych obiektów/instalacji wykorzystujące zasady oceny ryzyka.
Metody te zawierają następujące etapy postępowania:
Metody RBI są zaimplementowane i stosowane w zintegrowanym systemie informatycznym SZEOR.

</doc>
<doc id="1318537" url="https://pl.wikipedia.org/wiki?curid=1318537" title="Andrej Kim">
Andrej Kim

Andrej Iwanowicz Kim (biał. Андрэй Кім, ur. 26 lutego 1986) - białoruski aktywista opozycyjny, 22 kwietnia 2008 roku skazany na karę 18 miesięcy kolonii.
Aktywista niezarejestrowanej, opozycyjnej wobec reżimu Łukaszenki młodzieżowej organizacji "Inicjatywa". Za udział w akcji protestu przedsiębiorców 10 stycznia 2008 roku został aresztowany na 15 dni. Następnie przedstawiono mu zarzut z artykułu 364 KK RB ("przemoc lub groźba użycia przemocy wobec pracownika milicji").
22 kwietnia 2008 roku skazany na 1,5 roku kolonii ogólnego reżimu. Inni oskarżeni w "Sprawie czternastu" otrzymali grzywny lub 2 lata ograniczenia wolności bez skierowania do kolonii otwartego typu. Karę odbywał w bobrujskiej kolonii. 20 sierpnia 2008 roku został uwolniony z polecenia prezydenta Białorusi.

</doc>
<doc id="1318538" url="https://pl.wikipedia.org/wiki?curid=1318538" title="Tosia Altman">
Tosia Altman

Tosia Altman, właściwie Tova Altman (ur. 24 sierpnia 1918 w Lipnie, zm. 26 maja 1943 w Warszawie) – żydowska działaczka ruchu oporu w czasie II wojny światowej, organizatorka podziemnych struktur Haszomer Hacair, uczestniczka powstania w getcie warszawskim.
Życiorys.
W okresie poprzedzającym wybuch wojny była instruktorką w organizacji Haszomer Hacair, a od 1938 była członkiem jego centralnego dowództwa. Od początku okupacji niemieckiej zajmowała się organizacją żydowskiego ruchu oporu oraz podziemnych struktur Haszomer Hacair na terenie Generalnego Gubernatorstwa. W 1941 wraz z Leą Koziebrodzką przebywała w Wilnie, organizując grupy samoobrony w tamtejszym getcie, a w roku następnym sporządziła raport o sytuacji ludności żydowskiej w gettach Grodna, Białegostoku oraz Śląska. Była działaczką Żydowskiej Organizacji Bojowej w Warszawie i łączniczką Arie Wilnera między gettem a stroną aryjską.
Podczas powstania w getcie warszawskim uczestniczyła w walkach w getcie centralnym. 8 maja 1943, po odkryciu przez pacyfikujący getto oddział Jürgena Stroopa bunkra przy ulicy Miłej 18, gdzie mieściła się kwatera główna ŻOB, jako jednej z nielicznych osób udało jej się wymknąć z obławy i ocalić życie. Kiedy Niemcy otoczyli bunkier i wpuścili do środka gaz, na hasło Arie Wilnera większość bojowców popełniła samobójstwo. Altman była w nielicznej grupie sześciu osób, która wypełzła z bunkra na gruzy pobliskich domów przez jedyne nieodkryte przez Niemców wyjście (wyjść było 6, Niemcy zlokalizowali 5 z nich).
Nocą, ocalonych, ale poranionych i z obrażeniami od gazu, odnaleźli Cywia Lubetkin i Marek Edelman. W nocy z 8 maja na 9 maja wraz z grupą ok. 30 żydowskich bojowców Tosia przeszła kanałami z ulicy Franciszkańskiej na ulicę Prostą. 10 maja bojowcy zostali wyprowadzeni na aryjską stronę przez Symchę Ratajzera ps. „Kazik” i polskich kanalarzy współpracujących z GL, a następnie wywiezieni podstawioną ciężarówką do lasu w Łomiankach pod Warszawą. Do Warszawy wróciła w kilka dni później, by ukryć się z innymi członkami Haszomer Hacair w fabryce błon celuloidowych na warszawskiej Pradze (ul. 11 Listopada nr 10). 24 maja 1943 w fabryce przypadkowo zaprószono ogień.
Według Heleny Rufeisen-Schüpper – której Altman złożyła relację z tego, co stało się wcześniej w bunkrze na ul. Miłej – do zaprószenia ognia, który spowodował zapłon materiałów łatwopalnych (błon celuloidowych), a następnie pożar w fabryce miało dojść od ichtiolu w formie świeczki, który Tosia Altman topiła, wyrabiając z niego maść na swoją ranę na czole. W wyniku pożaru zginęło 8 żydowskich bojowców. Trojgu innym, ciężko poparzonym, udało się schronić na dachu. Tosia Altman była wśród tych, którym udało się przeżyć. Jednak wraz z poparzoną koleżanką została wydana Niemcom przez granatową policję. W szpitalu, do którego je zawieziono (obie z obszernymi ranami poparzenia), nie udzielono im jednak pomocy, co spowodowało śmierć obydwu kobiet. Tosia Altman zmarła 26 maja 1943 roku.
Tosia Altman była reprezentantką podziemnych struktur z okupowanej Polski w korespondencji z międzynarodowym ruchem Haszomer Hacair. W Palestynie trwały dyskusje o potrzebie otrzymania świadectwa z pierwszej ręki o Zagładzie. Wysłany do Turcji emisariusz Jiszuwu domagał się, by ruch zrobił wszystko, co możliwe, aby wydostać Tosię Altman z okupowanej Polski, by mogła złożyć świadectwo. Altman nie wiedziała o tych próbach uratowania jej.
Odznaczenia i upamiętnienie.
Pośmiertnie, postanowieniem Prezydenta PRL z dnia 1 kwietnia 1948, "za zasługi w walce konspiracyjnej w czasie okupacji", została odznaczona Krzyżem Srebrnym Orderu Wojennego Virtuti Militari.
W postać Tosi Altman w amerykańskim filmie "Uprising" (Powstanie) z 2001, w reżyserii Jona Avneta, wcieliła się Leelee Sobieski.
Nazwisko Tosi Altman widnieje na tablicy pamiątkowej umieszczonej przy pomniku Ewakuacji Bojowników Getta warszawskiego przy ulicy Prostej 51 w Warszawie.
W 2020, na 78. rocznicę wybuchu powstania w getcie warszawskim, przy metrze Centrum osłonięto mural poświęcony kobietom walczącym w powstaniu. Została tam upamiętniona jako jedna z 9 Żydówek.

</doc>
<doc id="1318539" url="https://pl.wikipedia.org/wiki?curid=1318539" title="Rbi">
Rbi



</doc>
<doc id="1318540" url="https://pl.wikipedia.org/wiki?curid=1318540" title="Fryderyk Ozanam">
Fryderyk Ozanam



</doc>
<doc id="1318545" url="https://pl.wikipedia.org/wiki?curid=1318545" title="Ludmiła Błotnicka">
Ludmiła Błotnicka

Ludmiła Jadwiga Błotnicka (ur. 26 grudnia 1907 w Zarzeczu koło Przeworska, zm. 21 lutego 1981 w Perth) - polska pisarka. 
Życiorys.
Najmłodsza z trójki dzieci Jadwigi i Mieczysława Baranowskich. 
W 1927 r. podjęła studia w Akademii Medycyny Weterynaryjnej we Lwowie. Na czwartym roku przeniosła się na Uniwersytet Warszawski. W 1933 r. uzyskała dyplom i tytuł lekarza weterynarii i podjęła praktykę w Państwowej Weterynaryjnej Pracowni Rozpoznawczej we Lwowie.
W 1935 r. przyjęła propozycję Instytutu Badawczego Naczelnej Dyrekcji Lasów Państwowych w Warszawie i w marcu została lekarzem białowieskich żubrów. W Białowieży poznała inż. leśnika Władysława Stefana Doliwę-Błotnickiego, którego poślubiła w 1935 r.
Opuścili Polskę krótko po wybuchu wojny, aby już do niej nie powrócić. Znaleźli się na Bliskim Wschodzie, gdzie związali się z placówką wydawniczą Ministerstwa Wyznań Religijnych i Oświecenia Publicznego. Dodatkowy zarobek przynosiło im pisanie podań i przepisywanie na maszynie, akwizytorstwo ogłoszeń do polskich pism – firm żydowskich i arabskich, jak i wykłady Władysława z zakresu leśnictwa na kursach zawodowych.
Oboje pisali do prasy. Teksty Ludmiły ukazały się m.in. w "Ku Wolnej Polsce" i "Gazecie Polskiej", w dwutygodniku polityczno-literackim "W Drodze" i w magazynie powieściowym "Braterstwo broni". Jej opowiadania: "Czarna ziemia" i "Strzelec-filozof" zamieszczono w wyborze literatury wojennej "Naród w walce" pod red. Łukasza Kurdybachy. Do antologii "Bohaterska Warszawa" wydanej w Tel Awiwie włączono jej wiersz pt. "Kobietom Warszawy".
W 1948 r. – po wybuchu wojny żydowsko-arabskiej – wyjechali do Libanu. W Bejrucie Władysław włączył się w prace naukowo-badawcze Instytutu Polskiego, których wyniki referowano w "Tece Bejruckiej". Na jej łamach ukazały się jego Polonica bibliograficzne indyjskie: z lat 1942-1948 i szkic monograficzny Beduini Południowej Palestyny. Trudno jest natomiast cokolwiek powiedzieć na temat aktywności Ludmiły w tym okresie. W 1950 r. przybyli do Australii, gdzie Ludmiła bez większego szczęścia zaczęła ubiegać się o pracę m.in. w ZOO w South Perth. Musiała zadowolić się myciem probówek w laboratorium. W 1951 r. zadebiutowała w australijskim tygodniku "The Western Mail" opowiadaniem "Catherine". Antypody stały się tematem cyklu jej artykułów do monachijskiego "Słowa Katolickiego", które napisała na prośbę rektora Polskiej Misji Katolickiej w Australii, ks. Witolda Dzięcioła, a przed wizytą w 1958 r. arcybiskupa Józefa Gawliny na piątym kontynencie.
Trudności – niemożność nostryfikowania dyplomu i znalezienia odpowiedniej pracy – odbiły się jej zdrowiu psychicznym. Opuszczona po śmierci męża przez prawie wszystkich przyjaciół, gasła. Zmarła 21 II 1981 r. Pochowana została na cmentarzu Karrakatta, usytuowanym na przedmieściach Perth.

</doc>
<doc id="1318561" url="https://pl.wikipedia.org/wiki?curid=1318561" title="Jean-Pierre Monseré">
Jean-Pierre Monseré

Jean-Pierre Monseré (ur. 8 września 1948 w Roeselare, zm. 15 marca 1971 w Lille) – belgijski kolarz szosowy, torowy i przełajowy dwukrotny medalista szosowych mistrzostw świata.
Kariera.
Pierwszy sukces w karierze Jean-Pierre Monseré osiągnął w 1969 roku, kiedy zdobył srebrny medal w wyścigu ze startu wspólnego amatorów podczas mistrzostw świata w Brnie. W zawodach tych wyprzedził go jedynie Duńczyk Leif Mortensen, a trzecie miejsce zajął kolejny Belg - Gustaaf Van Roosbroeck. Na rozgrywanych rok później mistrzostwach świata w Leicester, już jako zawodowiec, zdobył w tej samej konkurencji złoty medal. Wyprzedził wtedy Mortensena oraz Włocha Felice Gimondiego. Ponadto wygrał między innymi Giro di Lombardia w 1969 roku, Zesdaagse van Vlaanderen-Gent w 1970 roku oraz Vuelta a Andalucía w 1971 roku. W 1968 roku wystartował w wyścigu ze startu wspólnego na igrzyskach olimpijskich w Meksyku, zajmując szóste miejsce. Trzykrotnie zdobywał medale torowych mistrzostw Belgii, na szosie zwyciężając raz - ze startu wspólnego w 1968 roku. Startował także w kolarstwie przełajowym, ale bez większych sukcesów.
Zginął 15 marca 1971 roku w wypadku samochodowym. Podczas wyścigu Grand Prix de Retie na trasę wjechał samochód, który uderzył bezpośrednio w Monseré’a zabijając go na miejscu. W 1976 roku jego siedmioletni syn również zginął w wypadku samochodowym.

</doc>
<doc id="1318562" url="https://pl.wikipedia.org/wiki?curid=1318562" title="Jean-Pierre Monsere">
Jean-Pierre Monsere



</doc>
<doc id="1318564" url="https://pl.wikipedia.org/wiki?curid=1318564" title="Anil Mehta">
Anil Mehta

Anil Mehta to indyjski operator filmowy, reżyser i scenarzysta bollywoodzkich filmów. Na operatora filmowego uczył się w Film and Television Institute of India, w Pune. 2 nagrody - Nagroda National Film Award za Najlepsze Zdjęcia za "Hum Dil De Chuke Sanam" (1999) i Screen Weekly Nagroda za Najlepsze Zdjęcia za "Lagaan". 2 nominacje do nagród - za "Veer-Zaara" i "Kal Ho Naa Ho".
Robił zdjęcia do takich filmów jak Lagaan (2001), "Saathiya" (2002) i "Veer-Zaara" (2004). 
Pierwszym filmem w jego reżyserii jest "Aaja Nachle" z 2007 roku. w filmie grają Madhuri Dixit (jej powrót na ekran), Konkona Sen Sharma, Akshaye Khanna i Kunal Kapoor.

</doc>
<doc id="1318568" url="https://pl.wikipedia.org/wiki?curid=1318568" title="Anurag Basu">
Anurag Basu

Anurag Basu (ur. 8 maja 1970 w Bhilaj Nagar) – indyjski reżyser i scenarzysta filmowy tworzący bollywoodzkie filmy.

</doc>
<doc id="1318569" url="https://pl.wikipedia.org/wiki?curid=1318569" title="Port lotniczy Miyazaki">
Port lotniczy Miyazaki

 – międzynarodowy port lotniczy położony w Miyazaki, w prefekturze Miyazaki na wyspie Kiusiu, w Japonii. 
Dojazd.
Lotnisko ma wiele połączeń autobusowych. Na lotnisko można dojechać również pociągiem, linią Miyazaki Kūkō, która łączy je z centrum Miyazaki i miastami na północy prefektury.

</doc>
<doc id="1318570" url="https://pl.wikipedia.org/wiki?curid=1318570" title="Harm Ottenbros">
Harm Ottenbros

Harm Ottenbros (ur. 27 czerwca 1943 w Alkmaarze, zm. 4 maja 2022 w Strijen ) – holenderski kolarz szosowy i torowy, złoty medalista szosowych mistrzostw świata.
Kariera.
Największy sukces w karierze Harm Ottenbros osiągnął w 1969 roku, kiedy zdobył złoty medal w wyścigu ze startu wspólnego podczas szosowych mistrzostw świata w Zolder. W zawodach tych wyprzedził bezpośrednio Belga Juliena Stevensa oraz Włocha Michele Dancellego. Był to jednak jedyny medal wywalczony przez niego na międzynarodowej imprezie tej rangi. Ponadto był między innymi drugi w Ronde van Drenthe w 1966 roku oraz Vuelta a Andalucia cztery lata później. W latach 1967 i 1968 wygrywał po jednym etapie Tour de Suisse, w 1969 roku wygrał jeden etap Dookoła Belgii, a rok później zwyciężył w jednym z etapów Tour de Luxembourg, jednakże w żadnym z tych wyścigów ostatecznie nie zajął wysokiej pozycji. Trzykrotnie startował w Tour de France, zajmując 78. miejsce w klasyfikacji generalnej w latach 1969 i 1970. Startował także na torze, zdobywając między innymi brązowy medal na mistrzostwach kraju w scratchu w 1976 roku. Nigdy nie wystąpił na igrzyskach olimpijskich. W 1976 roku zakończył karierę.

</doc>
<doc id="1318571" url="https://pl.wikipedia.org/wiki?curid=1318571" title="Rialto Towers">
Rialto Towers

Rialto Towers – zespół dwóch budynków biurowych leżący w centrum Melbourne w Australii. Niższa północna wieża ma 185 m wysokości i 43 kondygnacje. Wyższa wieża osiąga 251 m (63 kondygnacje nad ziemią i 3 podziemne) i jest najwyższym budynkiem biurowym w Australii i na całej półkuli południowej, mierząc do dachu (wyższa od "Rialto" "Eureka Tower" jest apartamentowcem). Na 55. piętrze (na wysokości 237 m) znajduje się taras widokowy.

</doc>
<doc id="1318572" url="https://pl.wikipedia.org/wiki?curid=1318572" title="Ken Ghosh">
Ken Ghosh

Ken Ghosh (ur. 19 czerwca 1966 w Mumbaju) – indyjski reżyser, scenarzysta i producent filmowy.

</doc>
<doc id="1318575" url="https://pl.wikipedia.org/wiki?curid=1318575" title="Khalid Mohamed">
Khalid Mohamed

Khalid Mohamed (Khalid Mohamad) - indyjski dziennikarz, krytyk, scenarzysta i reżyser filmowy.
Życiorys.
Jako dziennikarz pracuje w Hindustan Times. Był głównym edytorem czasopisma Filmfare. Z wyznania muzułmanin.
Jest synem bollywoodzkiej aktorki Zubeidy (1926-1952), której życie opisał w scenariuszu do filmu Shyam Benegala "Zubeidaa". Za ten scenariusz nominowany do Nagrody Screen Weekly za Najlepszy Scenariusz (2001).

</doc>
<doc id="1318576" url="https://pl.wikipedia.org/wiki?curid=1318576" title="Norbert Kompalla">
Norbert Kompalla

Norbert Kompalla CM (ur. 29 maja 1907 w Orzegowie obecnie dzielnica Rudy Śląskiej, zm. 1 grudnia 1942 w KL Dachau) – Sługa Boży Kościoła katolickiego, polski duchowny katolicki, profesor teologii moralnej, prawa kanonicznego, historii Kościoła i patrologii.
Życiorys.
W 1924 wstąpił do Zgromadzenia Księży Misjonarzy Świętego Wincentego à Paulo. Święcenia kapłańskie przyjął w 1931, po czym podjął dalsze studia na wydziale prawa kanonicznego w Rzymie.
Posługę kapłańską pełnił jako kapelan schroniska dla bezdomnych i dyrektor kleryków zgromadzenia.
Po wybuchu II wojny światowej 15 lipca 1940 został aresztowany przez Gestapo i uwięziony na Montelupich. Następnie 30 sierpnia trafił do hitlerowskiego obozu koncentracyjnego w Auschwitz. 12 grudnia 1940 przewieziono go do Dachau, gdzie zakończył życie w komorze gazowej.
Proces beatyfikacyjny.
Jest jednym z 122 Sług Bożych wobec których 17 września 2003 rozpoczął się drugi proces beatyfikacyjny drugiej grupy polskich męczenników z okresu II wojny światowej.

</doc>
<doc id="1318577" url="https://pl.wikipedia.org/wiki?curid=1318577" title="Don't Go in the Woods">
Don't Go in the Woods



</doc>
<doc id="1318580" url="https://pl.wikipedia.org/wiki?curid=1318580" title="Vittorio Adorni">
Vittorio Adorni

Vittorio Adorni (ur. 14 listopada 1937 w San Lazzaro di Parma, zm. 24 grudnia 2022 w Parmie) – włoski kolarz szosowy, dwukrotny medalista mistrzostw świata oraz zwycięzca Giro d’Italia.
Kariera.
Największy sukces w karierze Vittorio Adorni osiągnął w 1968 roku, kiedy zdobył złoty medal w wyścigu ze startu wspólnego podczas mistrzostw świata w Imoli. W zawodach tych wyprzedził bezpośrednio Belga Hermana Van Springela oraz swego rodaka Michele Dancellego. W tej samej konkurencji był też drugi podczas rozgrywanych cztery lata wcześniej mistrzostw świata w Sallanches. Przegrał tam tylko z Holendrem Janem Janssenem, a trzecie miejsce zajął Francuz Raymond Poulidor. Ponadto wygrał między innymi Giro di Sardegna w 1964 roku, Tour de Romandie w latach 1965 i 1967, wyścig Dookoła Belgii i Grand Prix de Lugano w 1966 roku, Coppa Bernocchi w 1967 roku, a w 1969 roku był najlepszy w Tour de Suisse. Wielokrotnie startował w Giro d’Italia, wygrywając łącznie jedenaście etapów. W klasyfikacji generalnej najlepszy wynik osiągnął w 1965 roku, kiedy wygrał wyścig. Był też drugi w latach 1963 i 1968 oraz czwarty w latach 1964 i 1967. W 1968 roku był piąty w Vuelta a España, a cztery lata wcześniej był dziesiąty w Tour de France. Nigdy nie wystąpił na igrzyskach olimpijskich. W 1970 roku zakończył karierę.

</doc>
<doc id="1318582" url="https://pl.wikipedia.org/wiki?curid=1318582" title="The Good Old Boys">
The Good Old Boys



</doc>
<doc id="1318585" url="https://pl.wikipedia.org/wiki?curid=1318585" title="The Blue Max">
The Blue Max



</doc>
<doc id="1318586" url="https://pl.wikipedia.org/wiki?curid=1318586" title="Gridlock'd">
Gridlock'd



</doc>
<doc id="1318589" url="https://pl.wikipedia.org/wiki?curid=1318589" title="8 milimetrów 2">
8 milimetrów 2



</doc>
<doc id="1318590" url="https://pl.wikipedia.org/wiki?curid=1318590" title="Domašov nad Bystřicí">
Domašov nad Bystřicí

Domašov nad Bystřicí – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 495 mieszkańców.
Przez miejscowość przepływa rzeka Bystřice, będąca lewym dopływem Morawy. Pierwsza wzmianka o miejscowości pochodzi z 1274 roku. 30 czerwca 1758, pomiędzy wojskami austriackimi a pruskimi, rozegrał się tu jeden z epizodów wojny siedmioletniej – bitwa pod Domstadtl.

</doc>
<doc id="1318595" url="https://pl.wikipedia.org/wiki?curid=1318595" title="The Marine">
The Marine



</doc>
<doc id="1318596" url="https://pl.wikipedia.org/wiki?curid=1318596" title="Jan Jędrychowski">
Jan Jędrychowski

Jan Jędrychowski CM (ur. 21 maja 1899 w Słomnikach, zm. 6 maja 1942 w KL Dachau) – polski duchowny katolicki, Sługa Boży Kościoła katolickiego.
Syn Jana Jędrychowskiego i Franciszki z Kurkiewiczów. W 1915 został przyjęty do Małego Seminarium Księży Misjonarzy w Krakowie, gdzie ukończył szkołę średnią. Do Zgromadzenia Księży Misjonarzy Świętego Wincentego à Paulo wstąpił 23 września 1919 r. Równocześnie rozpoczął studia filozoficzno-teologiczne w Instytucie Teologicznym Księży Misjonarzy. Święcenia kapłańskie przyjął 6 czerwca 1926 roku i podjął działalność duszpasterską w Milatynie Nowym, a następnie w Krakowie (na Kleparzu).
Po wybuchu II wojny światowej został aresztowany przez gestapo 15 lipca 1940 roku i uwięziony na Montelupich. Następnie 30 sierpnia trafił do niemieckiego obozu koncentracyjnego w Auschwitz, a potem 12 grudnia 1940 do Dachau.
Jako chory został zagazowany przez oprawców.
Jest jednym z 122 Sług Bożych, wobec których 17 września 2003 roku rozpoczął się, proces beatyfikacyjny drugiej grupy męczenników z okresu II wojny światowej.

</doc>
<doc id="1318598" url="https://pl.wikipedia.org/wiki?curid=1318598" title="Henryk Bednarski (taternik)">
Henryk Bednarski (taternik)

Henryk Bednarski (ur. 11 grudnia 1882 w Płocku, zm. 29 maja 1945 w Traunstein) – polski taternik, ratownik TOPR, narciarz i instruktor narciarski.
Życiorys.
Urodzony na nizinach, pojawił się Zakopanem w 1905 r. Przyczyną emigracji była chęć uniknięcia służby wojskowej w carskiej armii. Początkowo pracował jako mistrz murarski m.in. przy wznoszeniu schroniska „Murowaniec”. W latach 1914–1917 służył w Legionach Polskich, jego przełożonym był wówczas Mariusz Zaruski.
Zasłużony taternik, członek zespołu, który po raz pierwszy zdobył południową ścianę Zamarłej Turni w 1910 r. Dokonał w Tatrach 25 pierwszych wejść taternickich: 11 letnich i 14 zimowych. M.in. latem wszedł północną granią Żabiego Mnicha i północnym kominem na Żabią Przełęcz Wyżnią. Zimą w latach 1908–1911 jako pierwszy zdobywał Granaty, Gąsienicową Turnię, Małą Buczynową Turnię, Ptaka, Rohacze, Mnicha i Zadniego Mnicha. Wyjeżdżał w Alpy, gdzie zimą zdobył kilkanaście szczytów (m.in. Hoher Sonnblick i Großvenediger). O sprawności i tężyźnie fizycznej Bednarskiego może świadczyć fakt, że Zamarłą Turnię pokonał ponownie w towarzystwie niedoświadczonej taterniczki, którą wciągnął na szczyt na linach. Jego imieniem nazwano drogę klasyczną na Zamarłej Turni oraz zachód w Granatach.
Przez 25 lat był aktywnym członkiem Sekcji Narciarskiej PTT, instruktorem narciarskim i organizatorem licznych zawodów narciarskich.
Sam startował w konkurencjach biegowych, zjazdowych i biegach z przeszkodami. Z powodzeniem uczestniczył w zawodach organizowanych w austriackich Alpach, skąd ok. 1910 r. przywiózł i rozpropagował w Tatrach stosowanie dwóch kijków narciarskich, o wiele wygodniejszych od jednego długiego „bambusa”. Uczestniczył w długich rajdach narciarskich po Tatrach, swoistym rekordem było pokonanie z Kazimierzem Schiele w 1926 r. w ciągu 14 godzin trasy Zakopane – Hala Goryczkowa – Kasprowy Wierch – Dolina Wierchcicha – Zawory – Wrota Chałubińskiego – Morskie Oko – Opalone – Dolina Pięciu Stawów Polskich – Zawrat – Zakopane.
Henryk Bednarski był jednym z pierwszych ratowników tatrzańskich, aktywnie uczestniczył w wielu wyprawach ratowniczych, m.in. w tragicznie zakończonej akcji TOPR na Małym Jaworowym Szczycie w 1910 r. i wyprawie po ciało zmarłego w górach Wincentego Birkenmajera w 1933 r. W okresie międzywojennym był jedną z najbardziej rozpoznawalnych postaci Zakopanego. Znany był z ciętego humoru (potrafił wmówić turystkom, że liny asekuracyjne służą do wieszania prania) i dość kontrowersyjnych zachowań (w 1928 r. dał się sfotografować nago na nartach). Przeszedł do historii Zakopanego jako utalentowany sportowiec i miłośnik Tatr. Aresztowany w 1940 r. przez gestapo, więziony w Palace, następnie przewieziony do obozu koncentracyjnego Auschwitz. Kilka miesięcy przed końcem wojny został przeniesiony do Dachau w Bawarii, zmarł z wyczerpania miesiąc po wyzwoleniu.

</doc>
<doc id="1318599" url="https://pl.wikipedia.org/wiki?curid=1318599" title="Benoni Beheyt">
Benoni Beheyt

Benoni Beheyt (ur. 27 września 1940 w Zwijnaarde) – belgijski kolarz szosowy i torowy, złoty medalista szosowych mistrzostw świata.
Kariera.
Największy sukces w karierze Benoni Beheyt osiągnął w 1963 roku, kiedy zdobył złoty medal w wyścigu ze startu wspólnego podczas szosowych mistrzostw świata w Ronse. W zawodach tych wyprzedził bezpośrednio swego rodaka Rika Van Looya oraz Holendra Jo de Haana. Był to jednak jedyny medal wywalczony przez niego na międzynarodowej imprezie tej rangi. W tej samej konkurencji był też między innymi jedenasty na rozgrywanych rok później mistrzostwach świata w Sallanches. W 1960 roku wystąpił na igrzyskach olimpijskich w Rzymie, zajmując siódme miejsce ze startu wspólnego i osiemnaste w drużynowej jeździe na czas. Ponadto był między innymi pierwszy w wyścigu Halle-Ingooigem oraz trzeci w Paryż-Tours w 1962 roku, najlepszy w Gandawa-Wevelgem, Grand Prix de Fourmies i Tour de Wallonie w 1963 roku, a rok później zwyciężył w wyścigu Dookoła Belgii, był drugi w Paryż-Roubaix i Ronde van Vlaanderen oraz trzeci w wyścigu Paryż-Bruksela. Trzykrotnie startował w Tour de France, wygrywając jeden etap w 1964 roku. W klasyfikacji generalnej najlepiej wypadł rok później, kiedy zajął 47. pozycję. Startował także na torze, zdobywając między innymi złoty medal w madisonie na mistrzostwach kraju w 1960 roku. W 1968 roku zakończył karierę.

</doc>
<doc id="1318600" url="https://pl.wikipedia.org/wiki?curid=1318600" title="Flinders Street Station">
Flinders Street Station

Flinders Street Station – główna stacja kolejowa Melbourne, położona w ścisłym centrum miasta przy skrzyżowaniu ulic Flinders Street i Swanston Street, nad rzeką Yarra. Jest stacją początkową dla wszystkich linii kolejki miejskiej Melbourne. Dziennie 1,5 tys. pociągów przewozi ok. 110 tys. pasażerów. Przewozy obsługiwane są przez firmy "MTM" (sieć metropolitalna) i "V/Line" (przewozy regionalne).

</doc>
<doc id="1318601" url="https://pl.wikipedia.org/wiki?curid=1318601" title="Brick">
Brick



</doc>
<doc id="1318602" url="https://pl.wikipedia.org/wiki?curid=1318602" title="Ogrodniki (przystanek kolejowy)">
Ogrodniki (przystanek kolejowy)

Ogrodniki – przystanek kolejowy w Ogrodnikach, w województwie lubelskim, w Polsce. Znajdują się tu 2 perony.
W roku 2017 przystanek obsługiwał 10–19 pasażerów na dobę.

</doc>
<doc id="1318603" url="https://pl.wikipedia.org/wiki?curid=1318603" title="Guaranina">
Guaranina



</doc>
<doc id="1318604" url="https://pl.wikipedia.org/wiki?curid=1318604" title="Mateina">
Mateina



</doc>
<doc id="1318605" url="https://pl.wikipedia.org/wiki?curid=1318605" title="Gubernium">
Gubernium

Gubernium − nazwa jednostek administracyjnych zarządu prowincji w Austrii, utworzonych w 1763, a w 1849 przemianowanych na namiestnictwa.
Na czele gubernium złożonego z kilku radców dworu ("Hofrathe"), kilkunastu radców gubernialnych oraz niższych urzędników, stał gubernator ("Statthalter"), którego powoływał i odwoływał cesarz. Gubernium dzieliło się na departamenty, których skład i funkcje ulegały w czasie różnym zmianom.
Gubernium Galicji dzieliło się początkowo na 18 cyrkułów. W skład cyrkułów wchodziły dominia (do 1866) i magistraty miejskie. Gubernium morawsko-śląskie podzielono z kolei początkowo na 8 obwodów.
W 1849 funkcje gubernium zaczęły przejmować namiestnictwa krajów koronnych, z mianowanymi przez cesarza namiestnikami na czele, co trwało aż do utworzenia Austro-Węgier w 1867. Od 1849 namiestnikiem Galicji był zawsze Polak. Namiestnictwo Galicji dzieliło się na 19 okręgów, podzielonych na 178 powiatów. 
Ustawa z 12 sierpnia 1866 zlikwidowała okręgi i dominia, ustanawiając zamiast nich powiaty, oraz podlegające im gminy wiejskie i obszary dworskie. Na czele powiatu stanęli starostowie podlegli bezpośrednio namiestnikowi. Za gminę uznano każdą wieś i każde miasto. Rady gminne pochodziły z wyborów, i wybierały spomiędzy siebie wójta.

</doc>
<doc id="1318606" url="https://pl.wikipedia.org/wiki?curid=1318606" title="Sudhir Mishra">
Sudhir Mishra

Sudhir Mishra (Sudhir Bhai Mishra / Sudhirbhai) to uznany przez krytyków indyjski reżyser i scenarzysta filmowy. Realizuje filmy w oparciu o własne scenariusze. Do najbardziej chwalonych przez krytyków należą "Hazaaron Khwaishein Aisi", "Dharavi" i "Chameli".
Skończył w Delhi Delhi University, stworzył tam zespół teatralny, potem pracował w Pune, od 1980 roku w Mumbaju.

</doc>
<doc id="1318607" url="https://pl.wikipedia.org/wiki?curid=1318607" title="Cadet Kelly">
Cadet Kelly



</doc>
<doc id="1318608" url="https://pl.wikipedia.org/wiki?curid=1318608" title="Port lotniczy Nisz">
Port lotniczy Nisz

Port lotniczy Nisz (IATA: INI, ICAO: LYNI) – port lotniczy położony 4 km na północny zachód od Niszu, w Serbii.

</doc>
<doc id="1318609" url="https://pl.wikipedia.org/wiki?curid=1318609" title="André Darrigade">
André Darrigade

André Darrigade (ur. 24 kwietnia 1929 w Narrosse) – francuski kolarz szosowy i torowy, czterokrotny medalista szosowych mistrzostw świata.
Kariera.
Pierwszy sukces w karierze André Darrigade osiągnął w 1957 roku, kiedy zdobył brązowy medal w wyścigu ze startu wspólnego podczas szosowych mistrzostw świata w Waregem. W zawodach tych wyprzedzili go jedynie Belg Rik Van Steenbergen oraz inny Francuz, Louison Bobet. Wynik ten Darrigade powtórzył na rozgrywanych rok później mistrzostwach świata w Reims, gdzie lepsi byli Włoch Ercole Baldini i Bobet. W tej samej konkurencji był też drugi na mistrzostwach świata w Karl-Marx-Stadt w 1960 roku oraz najlepszy podczas mistrzostw świata w Zandvoort rok wcześniej. Ponadto był między innymi pierwszy w Bordeaux-Saintes w 1951 roku, drugi w Paryż-Bourges w 1953 roku, pierwszy w Trofeo Baracchi i Giro di Lombardia w 1956 roku, pierwszy w Paryż-Valenciennes i trzeci w Mediolan-San Remo oraz Czterech Dniach Dunkierki w 1958 roku, wygrał Critérium International w 1959 roku, a rok później był drugi w wyścigu Paryż-Bruksela. Wielokrotnie startował w Tour de France, wygrywając łącznie 22 etapy i zdobywając zieloną koszulkę w latach 1959 i 1961. W klasyfikacji generalnej najlepsze wyniki osiągał w latach 1956, 1959 i 1960, kiedy zajmował 16. miejsce. W 1959 roku zajął 42. miejsce w Giro d’Italia, a rok później wygrał jeden etap. Nigdy nie wystąpił na igrzyskach olimpijskich. Startował także na torze, ale bez większych sukcesów. Jako zawodowiec startował w latach 1951-1966.

</doc>
<doc id="1318610" url="https://pl.wikipedia.org/wiki?curid=1318610" title="Międzynarodowy Festiwal Szkół Filmowych i Telewizyjnych „Mediaschool”">
Międzynarodowy Festiwal Szkół Filmowych i Telewizyjnych „Mediaschool”

Międzynarodowy Festiwal Szkół Filmowych i Telewizyjnych „Mediaschool” (także: Mediaschool Festival)– Miȩdzynarodowy Festiwal Szkół filmowych w Łodzi, którego pierwsza edycja odbyła się w 1994 roku.
Organizatorem festiwalu jest Państwowa Wyższa Szkoła Filmowa, Telewizyjna i Teatralna im. Leona Schillera. Na festiwalu prezentowane są filmy studentów Szkół filmowych z całego świata. Przyznawane są Nagrody: Nagroda GRAND PRIX, fundatorem jest Prezes Telewizji Polskiej S.A, Nagroda Ministerstwa Kultury i Dziedzictwa Narodowego, Nagroda Prezydenta Łodzi, Nagroda Stowarzyszenia Filmowców Polskich, Nagroda PZU.SA.

</doc>
<doc id="1318614" url="https://pl.wikipedia.org/wiki?curid=1318614" title="Sydney White and the Seven Dorks">
Sydney White and the Seven Dorks



</doc>
<doc id="1318616" url="https://pl.wikipedia.org/wiki?curid=1318616" title="Usterka">
Usterka

Usterka – polski program telewizyjny emitowany w latach 2002–2004 na antenie TVN i ponownie od roku 2013 na antenie TTV.
Charakterystyka programu.
W każdym odcinku programu sprawdzane są rzetelność i umiejętności fachowców zajmujących się pracami remontowymi. Twórcy programu aranżują usterkę wybranego sprzętu lub urządzenia i do mieszkania z ukrytymi kamerami zapraszają specjalistów. Niczego nieświadomi fachowcy mają naprawić problem, a ich usługi oraz cennik oceniają później inni eksperci. Przez pierwsze trzy serie program powstawał we współpracy z Federacją Konsumentów. Od szóstej do trzynastej serii prowadzącym program oraz bezpośrednim ekspertem oceniającym pracę robotników był Dominik Strzelec. W czternastej serii program miał czworo prowadzących: Adama Milcza, Łukasza Milcza, Agnieszkę Musiał i Daniela Górkę, od piętnastej do szesnastej troje – wyżej wymienionych, ale bez Górki. W siedemnastej serii do programu powrócił Dominik Strzelec.
Emisja w telewizji.
Uwaga: tabela zawiera daty odnoszące się wyłącznie do pierwszej emisji telewizyjnej; nie uwzględniono w niej ewentualnych prapremier w serwisach internetowych (np. Player).

</doc>
<doc id="1318622" url="https://pl.wikipedia.org/wiki?curid=1318622" title="TeleGra">
TeleGra



</doc>
<doc id="1318623" url="https://pl.wikipedia.org/wiki?curid=1318623" title="Marina Babieszyna">
Marina Babieszyna

Marina Igoriewna Babieszyna z.d. "Szeszenina"; (ros. Марина Игоревна Шешенина-Бабешина) (ur. 26 czerwca 1985 roku w Jekaterynburgu) – rosyjska siatkarka, reprezentantka Rosji, grająca na pozycji rozgrywającej. W 2004 roku zdobyła srebrny medal na Igrzyskach Olimpijskich w Atenach. Szeszenina została odznaczona tytułem Zasłużonego Mistrza Sportu, a także Orderem Zasług dla Ojczyzny II klasy 2 października 2006 r.
Jest żoną rosyjskiego siatkarza - Aleksieja Babieszyna.
Sukcesy klubowe.
Liga Mistrzyń:
Mistrzostwo Rosji:
Puchar CEV:
Superpuchar Rosji:
Puchar Rosji:
Sukcesy reprezentacyjne.
Grand Prix:
Igrzyska Olimpijskie:
Mistrzostwa Europy:
Mistrzostwa Świata:

</doc>
<doc id="1318625" url="https://pl.wikipedia.org/wiki?curid=1318625" title="Madhur Bhandarkar">
Madhur Bhandarkar

Madhur Bhandarkar (मधुर भंडारकर, ur. 26 sierpnia 1968) – urodzony w braminskiej rodzinie w Maharasztrze reżyser indyjski realizujący filmy do własnych scenariuszy. 3 nagrody, 6 nominacji do nagród (za Chandni Bar i Page 3).
Głównymi bohaterkami jego filmów są kobiety - Tabu i "Chandni Bar", Raveena Tandon w "Satta", Konkona Sen Sharma w "Page 3" i Bipasha Basu w "Corporate".

</doc>
<doc id="1318626" url="https://pl.wikipedia.org/wiki?curid=1318626" title="Rock Star">
Rock Star



</doc>
<doc id="1318630" url="https://pl.wikipedia.org/wiki?curid=1318630" title="Daoguang">
Daoguang

Daoguang (ur. 16 września 1782, zm. 25 lutego 1850) – siódmy cesarz Chin z dynastii Qing w latach 1820-1850. Był drugim synem cesarza Jiaqinga i cesarzowej, damy Hitary z mandżurskiego klanu Hitara (imię pośmiertne Xiao Shu Rui). Jego imię prywatne to Mianning (綿寧).
Podobnie jak ojciec miał naturę uczonego, ale w odróżnieniu od wielu innych władców qingowskich, preferował konsultacje i szeroko zakrojone badania przed podjęciem decyzji; zdecydowanie i stanowczość nie były jego mocną stroną. Rzadko pokazywał gwałtowniejszą stronę swej natury: podczas szturmu rebeliantów na Zakazane Miasto w 1813, książę chwycił za broń i osobiście zastrzelił dwóch powstańców, którzy przedostali się do pałacu; w 1828 nakazał okrutnie rozprawić się ze sprowadzonym do Pekinu, po upadku jego rebelii, kaszgarskim hodżą Dżahangirem.
Po nagłej śmierci cesarza Jiaqinga, Mianning wstąpił na tron we wrześniu 1820, przybierając imię panowania Daoguang (道光帝, "Dàoguāng"). Odziedziczył jedno z największych imperiów świata, które jednak zaczęło cierpieć z powodu przeludnienia i słabości administracji. Korupcja i rozbudowany system patronatów były powszechne wśród urzędników; próby reform spotykały się z niezrozumieniem na dworze, zdominowanym przez nadmiernie ortoksyjnych uczonych konfucjańskich, lub doszczętnie skorumpowanych urzędników jak Wielki Kanclerz Muzhanga. M.in. nieadekwatna administracja nie była w stanie zapobiec wylewom Huang He i zamulaniu Wielkiego Kanału, co powodowało problemy z zaopatrzeniem w ziarno (także stolicy). Po konsultacjach, Daoguang w 1824 nakazał szeroko zakrojone prace naprawcze.
Nowym zagrożeniem, z którego wagi cesarze Chin (nawet wielki Qianlong) nie zdawali sobie sprawy, były apetyty państw zachodnich, w szczególności Wielkiej Brytanii. Domagając się wolności handlu (wysoce regulowanego w Cesarstwie Chińskim) i równości stosunków międzynarodowych (co nie przystawało do chińskiego systemu trybutarnego), dążyły one do ustanowienia relacji na swoich warunkach.
Zamknięcie chińskich granic na europejskie towary i reglamentacja handlu poszukiwanymi w Europie porcelaną i herbatą, doprowadziły do poważnego deficytu w obrocie handlowym między Wielką Brytanią a Chinami. Brytyjczycy zaczęli sprowadzać do Chin opium, którego eksport pozwalał zrównoważyć koszty importu herbaty. Eksport ten wzrastał z 200 skrzynek za panowania cesarza Yongzhenga do 4000, za rządów Jiaqinga do 30000 w 1835 i 40000 w 1838 za czasów Daoguanga. Istniejące zakazy były powszechnie ignorowane. Po debatach nad kwestią legalizacji handlu, cesarz przychylił się do opinii stronnictwa "prohibicyjnego" i wydał wiele edyktów zakazujących importu opium. Jednym z powodów była chęć zapobieżenia odpływowi srebra; kurs srebra wzrastał niebezpiecznie w stosunku do podstawowego środka płatniczego, jakim był pieniądz miedziany: z 1000 sztuk miedzi za tael srebra w czasach Qianlonga, do 1500 za Jiaqinga i 2700 za Daoguanga. W końcu, by ostatecznie rozwiązać problem, wysłał do Kantonu energicznego przedstawiciela, Lin Zexu z bardzo szerokimi uprawnieniami, by zniszczyć samo źródło kłopotów, co mogło oznaczać podjęcie akcji przeciwko kupcom zachodnim. Zniszczenie przez Lina 20 000 skrzynek opium było bezpośrednim powodem wybuchu pierwszej wojny opiumowej.
Wojna ukazała słabość imperium qingowskiego: Europejczycy, dysponujący niewielkimi (choć mającymi przewagę techniczną) siłami operującymi bardzo daleko od baz, byli w stanie pokonać wojska chińskie. Lin Zexu został zesłany do Xinjiangu, a podpisany w 1842 traktat nankiński likwidował dawny system limitowanych kontaktów, otwierał dla handlu pięć chińskich portów, gwarantował Brytyjczykom wysokie odszkodowania (łącznie 21 mln taeli srebra) i oddawał Wielkiej Brytanii Hongkong, który stał się kluczową europejską bazą do dalszych operacji w Chinach. Tym samym Daoguang był pierwszym cesarzem dynastii Qing, który utracił fragment terytorium państwa.
Konieczność wypłaty odszkodowań, słabnąca skuteczność zbierania podatków i potężna korupcja, spowodowały wyczerpanie skarbca. W 1850 w skarbcu znajdowało się 8 mln taeli srebra, w porównaniu do 60 mln na początku XVIII w. Potrzeby dziesięciokrotnie przewyższały dochody, i nawet poważne oszczędności w administracji (obniżenie pensji urzędniczych) i dworskich (m.in. porzucenie letniego pałacu w Chengde) nie były w stanie zrównoważyć budżetu. Z tego powodu, zaczęty 25 lat wcześniej projekt odbudowy Wielkiego Kanału został w 1849 ostatecznie porzucony. Słabość wewnętrzna spowodowała wybuch powstań (m.in. tajpingów), które w ciągu następnych 25 lat miały zagrozić samej dynastii.
Cesarz zmarł w Starym Pałacu Letnim w Pekinie. Jego następcą został czwarty (najstarszy żyjący) syn, Yizhu.
Podczas panowania Daoguanga uwidoczniły się po raz pierwszy problemy, które prześladowały Cesarstwo aż do jego końca: słabość militarna i administracyjna, korupcja, zacofanie, niezrozumienie i brak wiedzy na temat świata zewnętrznego, które nie pozwalały ani zapobiec, ani odeprzeć agresji zewnętrznej. Na korzyść cesarza trzeba zapisać jego chęć reformy administracji i tolerancję wobec uczonych mających inną niż on opinię – co pośrednio przyczyniło się do powstania nowych prądów reformistycznych wśród konfucjańskich uczonych-właścicieli ziemskich, dążących do wzmocnienia państwa (tzw. „ruch samoumocnienia”).

</doc>
<doc id="1318631" url="https://pl.wikipedia.org/wiki?curid=1318631" title="Skybus Airlines">
Skybus Airlines

Skybus Airlines - amerykańska tania linia lotnicza z siedzibą w Columbus, w stanie Ohio.

</doc>
<doc id="1318633" url="https://pl.wikipedia.org/wiki?curid=1318633" title="Diabelskie szczęście">
Diabelskie szczęście

Diabelskie szczęście – polski film obyczajowy z 1985 roku.

</doc>
<doc id="1318635" url="https://pl.wikipedia.org/wiki?curid=1318635" title="Adam Małuszyński">
Adam Małuszyński

Adam Małuszyński - (ur. 10 grudnia 1898 w Sichowie k. Lwowa, zm. 31 stycznia 1945 w Mittelbau) – polski prezbiter katolicki, misjonarz św. Wincentego a Paulo, Sługa Boży Kościoła katolickiego.
Życiorys.
Urodził się 10 grudnia 1898 we wsi Sichów, w ówczesnym powiecie lwowskim Królestwa Galicji i Lodomerii, w rodzinie Juliusza i Janiny z Grabowskich. Był młodszym bratem Włodzimierza (ur. 1894), legionisty, pośmiertnie odznaczonego Krzyżem Niepodległości.
20 października 1914 wstąpił do Legionów Polskich i został przydzielony do Baonu Uzupełniającego kapitana Galicy. Służył w 3. kompanii III baonu 1 Pułku Piechoty. 18 lutego 1915 był wykazany jako ułan w II plutonie 3. szwadronu 1 Pułku Ułanów.
W 1930 wstąpił do Zgromadzenia Księży Misjonarzy św. Wincentego a Paulo. Sakrament święceń kapłańskich przyjął w 1936, po czym został kapelanem więzienia św. Michała w Krakowie. Po wybuchu II wojny światowej był szykanowany za odmowę udzielenia pogrzebu jednemu z niemieckich oprawców i w końcu został aresztowany (20 listopada 1943). Uwięziony na Montelupich, 14 grudnia 1944 trafił do niemieckiego obozu koncentracyjnego w Auschwitz, a potem kolejno do Buchenwaldu (24 lipca 1944) i Mittelbau-Dora (1 listopada 1944).Zginął w czasie ewakuacji obozu.
Jest jednym z 122 Sług Bożych, wobec których 17 września 2003 rozpoczął się proces beatyfikacyjny drugiej grupy męczenników z okresu II wojny światowej.

</doc>
<doc id="1318636" url="https://pl.wikipedia.org/wiki?curid=1318636" title="Ercole Baldini">
Ercole Baldini

Ercole Baldini (ur. 26 stycznia 1933 w Villanova de Forli, zm. 1 grudnia 2022 w Forlì) – włoski kolarz szosowy i torowy, mistrz olimpijski, trzykrotny medalista torowych mistrzostw świata oraz złoty medalista szosowych mistrzostw świata.
Kariera.
Pierwsze sukcesy w karierze Ercole Baldini osiągnął w 1956 roku, kiedy zdobył dwa tytuły na międzynarodowych imprezach. Najpierw zwyciężył w indywidualnym wyścigu na dochodzenie amatorów podczas torowych mistrzostw świata w Kopenhadze. Parę miesięcy później Baldini wygrał szosowy wyścig ze startu wspólnego na igrzyskach olimpijskich w Melbourne. Na tych samych igrzyskach drużynowo Włosi z Baldinim w składzie zajęli czwarte miejsce, przegrywając walkę o podium z Niemcami. Dwa lata później wystartował na szosowych mistrzostwach świata w Reims, gdzie również był najlepszy w wyścigu ze startu wspólnego. Ponadto zdobył jeszcze dwa brązowe medale w indywidualnym wyścigu na dochodzenie amatorów: na mistrzostwach świata w Lipsku (1960) oraz na mistrzostwach w Paryżu (1964). W latach 1957–1964 startował wśród zawodowców, a w 1958 roku zwyciężył w klasyfikacji generalnej Giro d’Italia.

</doc>
<doc id="1318637" url="https://pl.wikipedia.org/wiki?curid=1318637" title="Atsuta-jingū">
Atsuta-jingū

 – chram shintō w dzielnicy Atsuta, w Nagoi, w Japonii.
Drugi pod względem znaczenia chram w Japonii (najważniejszy jest w Ise-jingū). W Atsuta przechowuje się , jedno z trzech japońskich regaliów cesarskich. 
Na terenie chramu odbywa się rocznie 70 festiwali, jest odwiedzany w ciągu całego roku. W Atsuta jest złożonych 4 000 skarbów narodowych, które opowiadają dwa tysiące lat historii Japonii.
Przypuszcza się, że w Atsuta modlił się Nobunaga Oda przed bitwą pod Okehazamą w czerwcu 1560 roku.

</doc>
<doc id="1318638" url="https://pl.wikipedia.org/wiki?curid=1318638" title="Palace Hotel">
Palace Hotel

Palace Hotel – polski film psychologiczny z 1977 roku na podstawie powieści Stanisława Dygata "Dworzec w Monachium".

</doc>
<doc id="1318639" url="https://pl.wikipedia.org/wiki?curid=1318639" title="W wolnym czasie">
W wolnym czasie

W wolnym czasie (tytuł oryginalny: "Në ditët e pushimeve") – albański film fabularny z roku 1982 w reżyserii Drity Koçi-Thany i Besima Kurti.
Opis fabuły.
Grupa dzieci spędza wakacje na wybrzeżu adriatyckim. Między nimi jest Detin – chłopiec skryty i małomówny, który unika wspólnych zabaw i myśli o ucieczce. Jeden z jego kolegów próbuje mu pomóc, tak aby mógł bawić się ze wszystkimi i nie czuł się osamotniony.

</doc>
<doc id="1318640" url="https://pl.wikipedia.org/wiki?curid=1318640" title="Helena Rufeisen-Schüpper">
Helena Rufeisen-Schüpper

Helena Rufeisen-Schüpper (ur. 1921 w Krakowie, zm. 23 kwietnia 2017 w Izraelu) – żydowska działaczka ruchu oporu w czasie II wojny światowej, uczestniczka powstania w getcie warszawskim. Autorka książki wspomnieniowej "„Pożegnanie Miłej 18. Wspomnienia łączniczki Żydowskiej Organizacji Bojowej”". 
Życiorys.
Gdy miała 10 lat zmarła jej matka Simcha z Rosenbergów, w związku z czym mała Helena została oddana na wychowanie dziadkom. 
Absolwentka Powszechnej Szkoły Żeńskiej im. Henryka Sienkiewicza, a następnie Szkoły Handlowej przy ulicy Loretańskiej w Krakowie. Członkini młodzieżowej organizacji syjonistycznej Akiba; w wakacje 1939, uczestniczyła w kolonii organizowanej przez Akibę w Tatrach. W momencie wybuchu wojny podobnie jak jej ojciec starała się uciec na wschód, ale ostatecznie wróciła do Krakowa, gdzie dalej działała w strukturach Akiby. 
Od 1941 przebywała w getcie warszawskim, gdzie działała w grupie chalucowej Akiby. Uczestniczka posiedzeń syjonistycznej organizacji Hechaluc oraz powstania Żydowskiej Organizacji Bojowej, której była łączniczką między Warszawą, a Krakowem. Po uwolnieniu Arie Wilnera opatrywała jego rany w mieszkaniu przy ul. Muranowskiej 44. 
Podczas powstania w getcie warszawskim przedostała się z płonącego bunkra w kamienicy przy ulicy Muranowskiej 44 do kwatery głównej ŻOB w bunkrze przy ulicy Miłej 18. Na rozkaz Mordechaja Anielewicza przedostała się kanałami na stronę aryjską gdzie nawiązała kontakt z Icchakiem Cukiermanem. Tosia Altman złożyła jej relację z pacyfikacji bunkra na Miłej. 
Przebywała w Hotelu Polskim przy ul. Długiej 29 w Warszawie, skąd została wywieziona do obozu koncentracyjnego Bergen-Belsen.
Po zakończeniu wojny wyemigrowała do Palestyny.

</doc>
<doc id="1318642" url="https://pl.wikipedia.org/wiki?curid=1318642" title="Sanjay Gupta">
Sanjay Gupta

Sanjay Gupta – bollywoodzki reżyser, scenarzysta i producent filmowy. Znany z realizacji thrillerów, często remake’ów hollywoodzkich filmów. Przeważnie z Sanjay Duttem w roli głównej.

</doc>
<doc id="1318645" url="https://pl.wikipedia.org/wiki?curid=1318645" title="Helena Rufeisen-Schupper">
Helena Rufeisen-Schupper



</doc>
<doc id="1318647" url="https://pl.wikipedia.org/wiki?curid=1318647" title="9 niezwykłych tygodni">
9 niezwykłych tygodni



</doc>
<doc id="1318649" url="https://pl.wikipedia.org/wiki?curid=1318649" title="Człowiek z M-3">
Człowiek z M-3

Człowiek z M-3 – polski film komediowy z 1968 roku w reżyserii Leona Jeannota.
Film o problemach mieszkaniowych warszawiaków w czasach PRL-u. Sceny plenerowe kręcono w Warszawie (m.in. okolice rotundy PKO, Łazienki Królewskie, Plac Teatralny, Plac Trzech Krzyży).
Premiera odbyła się w poczwórnym pokazie z animacjami "Kompozytor i muza" produkcji Studia Miniatur Filmowych z 1968 roku i „Moja pierwsza podróż” z serii "Nasz dziadzio" z 1967 roku oraz czechosłowackim dokumencie "Dziewczyna" produkcji Studio dokumentárního filmu Praha z 1966 roku.
Fabuła.
Tomasz Piechocki – młody, roztargniony lekarz ortopeda ma szansę otrzymania własnego mieszkania (M-3) w Warszawie. Problem w tym, że należy się ono tylko mężczyznom żonatym. Aby otrzymać wymarzone mieszkanie, musi ożenić się w ciągu 30 dni. Rozpoczyna więc gorączkowe poszukiwanie odpowiedniej narzeczonej. Niestety, kolejne trzy kandydatki są nieodpowiednie. Zdesperowany, by otrzymać zaświadczenie do spółdzielni mieszkaniowej, w końcu decyduje się na ślub z rozwodem z koleżanką z pracy. Do ceremonii nie dochodzi, gdyż doktor zacina się w windzie. W ostatniej chwili okazuje się, że miłość była na wyciągnięcie ręki, w szpitalnym oddziale doktora. Co prawda przydział mieszkania okazuje się pomyłką, jednak mając ukochaną lekarz może poczekać na kolejny przydział.

</doc>
<doc id="1318651" url="https://pl.wikipedia.org/wiki?curid=1318651" title="Nicolás Bobadilla">
Nicolás Bobadilla

Nicolás Bobadilla, forma spolszczona: Mikołaj Bobadilla (1511 – 1590) – ksiądz hiszpański, jeden z współzałożycieli zakonu jezuitów.
Życiorys.
Urodził się w Walencji w Hiszpanii. Studiował filozofię w Hiszpanii, do Paryża pojechał żeby pogłębić znajomość greki i łaciny. Podczas studiów w Paryżu był jednym z pierwszych sześciu towarzyszy Ignacego Loyoli i późniejszych założycieli Towarzystwa Jezusowego.
Bobadilla był świetnym kaznodzieją, przez pewien czas był kapelanem w armii króla Hiszpanii Karola V. W obozie wojskowym w okolicach Ratyzbony podczas posługi chorych sam został zarażony. Na polecenia papieża Pawła III uczestniczył w 1543 w sejmach Rzeszy w Norymberdze i Spirze, oraz w 1546 w Ratyzbonie. Większą część długiej kariery spędził w Niemczech i Włoszech, używając swych umiejętności intelektualnych i retorycznych przeciwko protestantyzmowi. Wygłaszał kazania w 77 biskupstwach i arcybiskupstwach we Włoszech, Niemczech i Dalmacji. Kilka razy był obiektem krytyki Loyoli, na przykład kiedy niezbyt energicznie przeciwstawił się ugodowości Karola w celu zawarcia pokoju z protestantami (Interim augsburskie 1548), ale właśnie przez cesarza z powodu tych protestów został zmuszony do opuszczenia Niemiec.
Zmarł w Loreto we Włoszech w roku 1590. Pozostawił po sobie wiele pism, komentarzy biblijnych, traktatów o predestynacji, sakramentach i antyluterańskich. Jako najdłużej żyjący z założycieli Towarzystwa Jezusowego wziął udział w elekcji czterech kolejnych generałów zakonu.

</doc>
<doc id="1318655" url="https://pl.wikipedia.org/wiki?curid=1318655" title="Vipul Amrutlal Shah">
Vipul Amrutlal Shah

Vipul Amrutlal Shah (także "Vipul Shah" ur. 3 kwietnia 1973) – indyjski reżyser, scenarzysta i producent filmowy realizujący filmy w języku hindi (tzw. bollywoodzkie).

</doc>
<doc id="1318658" url="https://pl.wikipedia.org/wiki?curid=1318658" title="Detektyw (serial telewizyjny 2001)">
Detektyw (serial telewizyjny 2001)

Detektyw – telenowela dokumentalna emitowana w stacji TVN w latach 2001–2006, przedstawiający pracę detektywa Krzysztofa Rutkowskiego. Serial dokumentował działalność Rutkowskiego i jego pracowników w różnych powierzanych mu sprawach. Program liczył pięć edycji, liczących po kilka lub kilkanaście odcinków. Średnia widownia wynosiła 1,5 mln osób.
Początkowo stacja TVN informowała, że jest to serial dokumentalny, przedstawiający prawdziwe sprawy kryminalne. W rzeczywistości część scen w serialu zainscenizowano lub poprawiono dokrętkami.

</doc>
<doc id="1318663" url="https://pl.wikipedia.org/wiki?curid=1318663" title="Canson">
Canson

Canson – jeden z największych na świecie producentów papieru o podwyższonej jakości. W 1976 roku połączyli się z Arjomari Prioux, która dziś stanowi grupę Arjo Wiggins- lidera na rynku papierniczym. Firma Canson posiada oddziały w kilkunastu krajach Europy, Azji, obu Ameryk i Australii, a jej wyroby sprzedawane są w ponad 100 państwach.

</doc>
<doc id="1318664" url="https://pl.wikipedia.org/wiki?curid=1318664" title="Zara (krążownik)">
Zara (krążownik)



</doc>
<doc id="1318666" url="https://pl.wikipedia.org/wiki?curid=1318666" title="Obcy III">
Obcy III



</doc>
<doc id="1318670" url="https://pl.wikipedia.org/wiki?curid=1318670" title="Ręka nad kołyską">
Ręka nad kołyską

Ręka nad kołyską (w Polsce znana także jako "Kołysanka" i "Piastunka") – amerykański thriller z 1992 roku.

</doc>
<doc id="1318672" url="https://pl.wikipedia.org/wiki?curid=1318672" title="Tui T. Sutherland">
Tui T. Sutherland

Tui T. Sutherland (ur. 31 lipca 1978 w Caracas) jest autorką książek dla dzieci. Pisuje również jako Heather Williams i Tamara Summers oraz jako jedna z czterech autorek tworzących pod zbiorowym pseudonimem Erin Hunter. Mieszkała w Paragwaju, Stanach Zjednoczonych i na Dominikanie; obecnie z mężem i psem Sunshine mieszka w Bostonie (USA). 
W 2008 w Polsce wyszedł pierwszy tom cyklu Sutherland "Awatarzy", zatytułowany "A więc tak to się kończy".

</doc>
<doc id="1318674" url="https://pl.wikipedia.org/wiki?curid=1318674" title="Farhan Akhtar">
Farhan Akhtar

Farhan Akhtar (hindi: फ़र्हान अख़्तर, urdu: فرحان اختر, ur. 9 stycznia 1974) – indyjski aktor, reżyser, scenarzysta i producent filmowy. Jest synem sławnego scenarzysty (Sholay, Don) i autora tekstów piosenek Javed Akhtar i scenarzystki Honey Irani ("Armaan"). Drugą żoną jego ojca jest aktorka Shabana Azmi, a dziadkiem znany poeta urdu Jan Nisar Akhtar.

</doc>
<doc id="1318675" url="https://pl.wikipedia.org/wiki?curid=1318675" title="Cela (serial telewizyjny)">
Cela (serial telewizyjny)



</doc>
<doc id="1318683" url="https://pl.wikipedia.org/wiki?curid=1318683" title="Nadżafabad">
Nadżafabad

Nadżafabad (perski: نجف‌آباد) – miasto w Iranie. W 2006 r. miasto to zamieszkiwało 282 430 osób.
W Nadżafabadzie rozwinęła się produkcja rzemieślnicza. W tym mieście znajduje się ważny w regionie ośrodek handlowy.

</doc>
<doc id="1318684" url="https://pl.wikipedia.org/wiki?curid=1318684" title="Giovanni Solari">
Giovanni Solari

Giovanni Solari (ur. ok. 1400 w Caronie, zm. 1482 w Mediolanie) – architekt i inżynier włoski.
Życiorys.
Był synem architekta i budowniczego Marco Solariego. Kierował budową zespołu klasztornego w Certosa di Pavia w latach 1428-1462. Jego następcą na stanowisku kierownika robót był jego syn Guiniforte Solari. Synem Giovanniego był też Francesco Solari, rzeźbiarz i architekt, który pracował przy budowie klasztoru w Certosa di Pavia oraz przy Katedrze Mediolańskiej.
W 1452 r. Giovanni został książęcym budowniczym i otrzymał zadanie kierowania pracami przy budowie Katedry w Mediolanie. Kierował nimi do 1469 r. 30 kwietnia 1457 r. książę Franciszek I Sforza wysłał go do Locarno, aby zebrał informacje potrzebne do późniejszej odbudowy książęcego młyna, bo został on zniszczony przez mieszkańców.
W 1471 r. został zatrudniony jako budowniczy przy odbudowie fortec w Val Lugano, Monzy i Melegnano. 

</doc>
<doc id="1318686" url="https://pl.wikipedia.org/wiki?curid=1318686" title="Cela nr">
Cela nr

Cela numer – serial dokumentalny emitowany w stacji TVN, który ukazywał życie więźniów w polskich więzieniach. Pierwsze 3 odcinki programu prowadziła Kora, ale ze względu na niską wówczas oglądalność program został zdjęty z anteny. Po kilku latach TVN podjął się kontynuacji programu, ale (ze względu na to, iż Kora była według szefów stacji zbyt ostra i radykalna wobec więźniów) postanowiono, że programem zajmie się Edward Miszczak. Wyemitowano wówczas 56 odcinków serialu.
Druga seria.
Drugą serią programu był program Cela, który ukazywał życie więźniów poza granicami Polski. W tej serii Edward Miszczak wyjeżdża poza granice kraju, aby zobaczyć, co dzieje się w więzieniach poza granicami Polski, gdzie przebywają Polacy. Skazani za różne przestępstwa - zawsze sądzeni zgodnie z prawem danego kraju. A to często w oczach Europejczyka graniczy z bezprawiem: w Ekwadorze karę 12 lat więzienia dostaje zarówno przemytnik 3 gramów kokainy, jak i wielokrotny zabójca. Program próbował pokazać szczególnie problem w więzieniach Ameryki Południowej, gdzie Polacy byli traktowani w sposób karygodny. Program pokazał także, że w południowoamerykańskich więzieniach panują gangi, z którymi zwykli więźniowie nie mają żadnych szans. Edward Miszczak w miarę możliwości rozmawiał z polskimi więźniami, którzy opowiadali, jak naprawdę wyglądają tam cele.
Twórcy programu odwiedzili kraje Ameryki Południowej: Ekwador, Peru, Brazylię i Argentynę. W tych krajach do najtańszych przemytników narkotykowych należą przybysze z dawnych krajów demokracji ludowej. Za przemytniczy kurs obiecywano im zwykle kilka tysięcy dolarów. Dla nich - majątek. Nie dostali nigdy żadnych pieniędzy. Mają za to wysokie kary (wyroki: 8, 10, a nawet 14 lat więzienia). W tej chwili wegetują w straszliwych warunkach, bo więzienia w tamtej części świata są zwykle koszmarem. Nie mają szans na deportację, bo Polska nie ma odpowiednich umów.

</doc>
<doc id="1318687" url="https://pl.wikipedia.org/wiki?curid=1318687" title="Rykoszet (film)">
Rykoszet (film)

Rykoszet – amerykański thriller z 1991 roku.
Fabuła.
Nick Styles (Denzel Washington) podczas jednego z policyjnych patroli w brawurowy sposób zatrzymuje jednego z uczestników strzelaniny na tle gangsterskim – Johna Lithgowa (Earl Talbott Blake). Nagłośniona w telewizji sprawa daje początek możliwości szybkiego awansu młodego policjanta aż na stanowisko prokuratora generalnego.
Tymczasem aresztowany w więzieniu stanowym John obserwuje dokonania policjanta, ucieka z ośrodka karnego pozorując własną śmierć i wrabia go w szereg kontrowersyjnych lub nieetycznych spraw, w tym w morderstwo, z których Nick – pod natłokiem wynikających z tego problemów – musi się jak najszybciej oczyścić.

</doc>
<doc id="1318690" url="https://pl.wikipedia.org/wiki?curid=1318690" title="Jonas Brothers (album)">
Jonas Brothers (album)

Jonas Brothers - drugi album zespołu Jonas Brothers wydany przez wytwórnię Hollywood Records. Premiera płyty odbyła się 7 sierpnia 2007 r. Pierwszym singlem z płyty była piosenka Hold On, drugim S.O.S., a trzecim When You Look Me In The Eyes. Była to pierwsza płyta wydana w nowej technologii CDVU+.
W Polsce płyta miała swoją premierę 23 czerwca 2008 roku i można ją kupić w tzw. "polskiej cenie".
Bonusowa edycja albumu "Bonus Jonas Edition" została wydana 30 października 2007 r. i sprzedała się w ponad 200 000 nakładzie.
Lista utworów.
15. "Baby Bottle Pop Theme Song" - 1:31
15. "Take a Breath" - 3:18
16. "We Got The Party" - 3:36 (duet z Miley Cyrus/Hannah Montana)
13. "Take a Breath" - 3:18
14. "Out of This World" (tylko w Wielkiej Brytanii)
Single/Teledyski.
Stany Zjednoczone i Kanada
Europa

</doc>
<doc id="1318692" url="https://pl.wikipedia.org/wiki?curid=1318692" title="Półmrok (film 1998)">
Półmrok (film 1998)

Półmrok – amerykański film fabularny (thriller/neo-noir) z 1998 roku.
Fragmenty filmu nakręcono na prawdziwym posterunku policji – LAPD’s Hollywood Division Stationhouse. Funkcjonariusze policji oglądani w tle nie są zawodowymi aktorami, ale autentycznymi policjantami. Film został nakręcony w Santa Monica i Los Angeles, powstawał od 11 listopada 1996 do marca 1997 roku.

</doc>
<doc id="1318696" url="https://pl.wikipedia.org/wiki?curid=1318696" title="Könugard">
Könugard



</doc>
<doc id="1318702" url="https://pl.wikipedia.org/wiki?curid=1318702" title="Frankenstein (film 1994)">
Frankenstein (film 1994)

Frankenstein – brytyjsko-japońsko-amerykański horror z 1994 roku, na podstawie powieści Mary Shelley.
Główne role.
i inni
Fabuła.
Rok 1794. Załoga statku żeglującego w pobliżu Arktyki bierze na pokład nieznanego mężczyznę, w tle słychać tajemnicze odgłosy. Ów mężczyzna przedstawia się kapitanowi jako Wiktor Frankenstein i opowiada mu o swojej historii oraz o tym, jak trafił na statek. Okazuje się, że stworzył on potwora z ludzkich szczątków, który szuka towarzyszki życia.

</doc>
<doc id="1318704" url="https://pl.wikipedia.org/wiki?curid=1318704" title="Milli Firka">
Milli Firka

Milli Firka (krymskotat. ملی فرق, Milliy Fırqa; ), Narodowa Partia Tatarska – ugrupowanie polityczne Tatarów krymskich działające na Krymie od 1917 r.
Historia.
Po rewolucji lutowej 1917 r. Tatarzy krymscy postanowili wykorzystać sprzyjający moment dla wywalczenia własnej niezależności. 25 marca tego roku odbył się w Symferopolu kongres z udziałem kilku tysięcy delegatów. W trakcie obrad wyłoniono Konstytuantę (Kurułtaj), która ogłosiła autonomię narodu i kultury tatarskiej. Sformułowano ponadto 5 postulatów, które dotyczyły: proklamacji autonomii kulturalnej Tatarów krymskich, natychmiastowego odwołania z urzędu członków Muzułmańskiego Zarządu Duchownego i Komisji do Spraw Wakuf oraz wyznaczeniu ich następców, a także wybór Muzułmańskiego Komitetu Wykonawczego mającego sprawować rolę politycznego centrum kierowniczego. W toku obrad Konstytuanta wyłoniła także Komitet Wykonawczy. Jego zadaniem była reorganizacja na korzyść tatarskiej ludności administracji religijnej, świeckiej i wakufów, a także przygotowanie Tatarów do pełnego przejęcia władzy na Krymie. Równocześnie powstawały młodzieżowe i kobiece organizacje tatarskie, które miały na celu kształtowanie świadomości narodowej i przygotowanie swych członków do rządzenia.
W lipcu 1917 r. została utworzona narodowa partia polityczna Milli Firka (nazwa ta pojawiła się dopiero w 1919 r.) pod przewodnictwem Asana Sabri Ajwazowa, jednocześnie redaktora organu prasowego „Millet”. Grupowała ona głównie przedstawicieli inteligencji tatarskiej. Do głównych działaczy należeli m.in. Dżafar Sejdamet, Noman Çelebicihan, Amet Ozenbaszły, Ismaił bej Gasprinski, Bekir Czoban-zade, Weli Ibraimow. Członkiem partii mógł zostać jedynie krymskotatarski muzułmanin powyżej 18 roku życia. Głoszono hasło Krym dla krymskich Tatarów. Program partii został ogłoszony na zjeździe w listopadzie 1917 r. Miał on charakter socjaldemokratyczny. Milli Firka głosiła hasła przeprowadzenia reformy muzułmańskiego duchowieństwa tatarskiego, wprowadzenia równouprawnienia kobiet, zabrania przywilejów murzom, dokonania reformy rolnej, polegającej na przekazaniu ziemi murzów i bejów biedniejszej ludności chłopskiej. W sferze państwowej opowiadała się oficjalnie za autonomią polityczno-kulturalną dla Tatarów krymskich, lecz w rzeczywistości wzywała do ustanowienia na Krymie niepodległego państwa tatarskiego pod protektoratem jednego z państw europejskich. Ustrój Rosji widziano jako federację narodów.
W listopadzie 1917 r. Kurułtaj ogłosił w Bakczysaraju niepodległość Krymskiej Republiki Ludowej. Na czele rządu zwanego Dyrektoriatem stanął N. Çelebicihan, zaś jednym z ministrów został Dż. Sejdamet. Jednym z głównych działań gabinetu było sformowanie armii tatarskiej, której jednym z dowódców został Dż. Sejdamet. Po zajęciu Krymu przez bolszewików na pocz. stycznia 1918 r. Milli Firka została rozwiązana, działając nielegalnie. Część działaczy została zabita, część jak Dż. Sejdamet zbiegła za granicę. Reaktywacja partii nastąpiła w maju tego roku, po wkroczeniu na półwysep wojsk niemieckich. Kierownictwo Milli Firka podjęło współpracę z Niemcami w celu odbudowy krymskotatarskiej państwowości. Jesienią w partii doszło do rozłamu na 2 grupy: umiarkowaną i radykalnie lewicową, która ostatecznie wstąpiła do Rosyjskiej Partii Komunistycznej (bolszewików). W kwietniu 1919 r. na Półwysep Krymski ponownie wkroczyły wojska bolszewickie, jednak już w maju Krym zajęły Siły Zbrojne Południa Rosji gen. Antona I. Denikina. W okresie rządów białych członkowie Milli Firka działali nielegalnie. Generał A. I. Denikin nie chciał rozmawiać z Tatarami krymskimi zrażony poparciem bolszewików przez lewicową frakcję Milli Firka, zaś jego następca gen. Piotr N. Wrangel dopuszczał jedynie autonomię polityczno-kulturalną dla narodu tatarskiego. W związku z tym wielu działaczy Milli Firka weszło w skład zielonych oddziałów partyzanckich walczących zarówno z białymi, jak też bolszewikami. W partii pojawiły się jednak coraz silniejsze tendencje do zbliżenia z bolszewikami. W kwietniu 1920 r. doszło do rozmów przedstawicieli kierownictwa Milli Firka z bolszewikami i mieńszewikami dotyczącymi koordynacji działań, zwłaszcza skierowanych przeciwko białym.
Stąd po ostatecznym zajęciu Krymu przez wojska bolszewickie w listopadzie 1920 r., działacze Milli Firka nie byli od razu represjonowani. W I poł. lat 20. zorganizowali oni spółdzielnię rolniczą „Szirket”. Amet Ozenbaszły powołał organizację, która działała w kierunku powrotu Tatarów krymskich z innych krajów do ojczyzny. Do represji wobec b. działaczy Milli Firka doszło w latach 1927–1928, kiedy większość z nich została aresztowana, a następnie skazana na śmierć lub długoletnie więzienie.
W okresie II wojny światowej niektórzy b. działacze Milli Firka, np. A. Ozenbaszły, podjęli kolaborację z Niemcami. Działający na okupowanym Krymie Symferopolski Komitet Muzułmański chciał reaktywowania partii, ale Niemcy nie zgodzili się na to.
W połowie 2006 r. partia Milli Firka została reaktywowana na ukraińskim Krymie, zaś na początku 2007 r. jej działalność zalegalizowano. Na jej czele stoi Reszat Ablajew.

</doc>
<doc id="1318706" url="https://pl.wikipedia.org/wiki?curid=1318706" title="Marco Solari">
Marco Solari

Marco Solari (ur. ok. 1355 w Caronie, zm. 8 lipca 1405 w Mediolanie) – rzeźbiarz i architekt włoski.
Życiorys.
Pochodził z licznej rodziny architektów i rzeźbiarzy. Był ojcem rzeźbiarzy Filippo, Andrea, Alberto oraz budowniczego i inżyniera Giovanniego. W 1387 r. pracował jako rzeźbiarz i architekt przy budowie Katedry Mediolańskiej, a w 1388 został mianowany inżynierem. Był ważną postacią w czasie zgromadzenia inżynierów i kierowników robót Katedry 8 stycznia 1391. W 1395 razem z Giacomo da Campione wyjeżdża na Jezioro Lugano, aby opracowywać projekt Certosa di Pavia zlecony mu przez władcę Mediolanu Gian Galeazzo Viscontiego. W 1396 r. jest ważną postacią wśród pierwszych architektów tego klasztoru. Na zebraniu w Katedrze Mediolańskiej 15 maja 1401, rozpatrując propozycje różnych architektów zagranicznych, broni projektów i prac wykonanych przez mistrzów lombardzkich i swym autorytetem przechyla szalę na ich stronę.

</doc>
<doc id="1318708" url="https://pl.wikipedia.org/wiki?curid=1318708" title="Opętanie Joela Delaneya">
Opętanie Joela Delaneya

Opętanie Joela Delaneya – amerykański horror z 1972 roku na podstawie powieści Ramony Stewart.

</doc>
<doc id="1318709" url="https://pl.wikipedia.org/wiki?curid=1318709" title="A Little Bit Longer">
A Little Bit Longer

A Little Bit Longer jest trzecim albumem zespołu Jonas Brothers, produkowanym przez wytwórnię Hollywood Records. Premiera płyty jest zaplanowana na 12 sierpnia 2008 roku. Jej nazwa pochodzi od piosenki o tym samym tytule, którą napisał Nick o jego problemach z cukrzycą. Album będzie wydany w technologii CDVU+, jak poprzednia płyta. Timbaland ogłosił, że współpracował z chłopcami podczas nagrywania płyty.
Album w Polsce uzyskał status złotej płyty.
Lista utworów.
Autorami wszystkich piosenek są: Nicholas Jonas, Joseph Jonas, Paul Kevin Jonas II
Wkład artystyczny.
Oprócz Jonas Brothers, na płycie pojawią się także
Single/Teledyski.
Burning Up będzie pierwszym singlem z płyty i ma zadebiutować 20 czerwca 2008 na antenie amerykańskich rozgłośni radiowych. Teledysk do piosenki był kręcony w maju 2008 w San Pedro w Kalifornii i ma mieć swoją premierę 20 czerwca 2008 na kanale Disney Channel po premierze filmu Camp Rock.
Zgodnie z gazetą Billboard singlami z płyty maja być:
Specjalna internetowa edycja.
Fani, którzy zamówią płytę przed jej ukazaniem się otrzymają specjalną wersję DVD, która będzie zawierała filmiki z YouTube i wiadomości dla fanów. Oferta ta jest dostępna tylko poprzez oficjalny fan club zespołu – Team Jonas, oficjalny sklep internetowy i Music Today.
Płyta jest osiągalna w Polsce od 3 października 2008 roku.

</doc>
<doc id="1318711" url="https://pl.wikipedia.org/wiki?curid=1318711" title="Nagareyama">
Nagareyama

 – miasto w Japonii, na głównej wyspie Honsiu ("Honshū") w prefekturze Chiba. 
Miasto zajmuje powierzchnię 35,32 km2 . W 2020 r. mieszkało w nim 199 960 osób, w 82 961 gospodarstwach domowych (w 2010 r. 163 994 osoby, w 64 876 gospodarstwach domowych).

</doc>
<doc id="1318712" url="https://pl.wikipedia.org/wiki?curid=1318712" title="Truskawkowe oświadczenie">
Truskawkowe oświadczenie

Truskawkowe oświadczenie – amerykański melodramat polityczny z 1970 roku na podstawie powieści Jamesa Kunena.

</doc>
<doc id="1318715" url="https://pl.wikipedia.org/wiki?curid=1318715" title="Rewolucja boliwariańska">
Rewolucja boliwariańska

Rewolucja boliwariańska – określenie masowego ruchu społeczno-politycznego w Wenezueli zapoczątkowanego przez wybór Hugo Cháveza na prezydenta tego kraju w 1998 r. Ruch ten opiera się na ideologii stanowiącej zestawienie programu politycznego Simóna Bolívara i socjalizmu. Deklarowanym celem rewolucji boliwariańskiej jest gruntowna transformacja gospodarcza i polityczna oraz zastąpienie kapitalizmu systemem określanym jako „socjalizm XXI wieku”.
Przebieg.
1998-2002.
Wybory prezydenckie w Wenezueli w 1998 zakończyły się zwycięstwem Hugona Cháveza, byłego podpułkownika wojsk spadochronowych, organizatora nieudanego zamachu stanu w 1992. Chávez startował w wyborach zapowiadając zmianę nazwy państwa, gruntowną reformę ustrojową oraz działania mające na celu niwelację różnic majątkowych w społeczeństwie, walkę z biedą i analfabetyzmem. Chávez otrzymał w wyborach 56,24% głosów. Jego zwolennicy zaczęli organizować się w zgromadzeniach lokalnych noszących nazwę Kół Boliwariańskich.
W 1999 w powszechnym referendum została zatwierdzona nowa konstytucja Wenezueli.
Od początku swoich rządów Chávez spotykał się z wyraźną opozycją, głównie ze strony zamożniejszych warstw społecznych oraz prywatnych mediów, stanowiących ponad 90% całego rynku mediowego. W kwietniu 2002 opozycja usiłowała przejąć władzę drogą zamachu stanu, powołała rząd tymczasowy z Pedrem Carmoną na czele. Natychmiastowe wystąpienie zwolenników Cháveza doprowadziło jednak do jego upadku. Zwolennicy Cháveza oskarżają CIA o czynne wsparcie zamachu czemu przedstawiciele USA konsekwentnie zaprzeczają.
W styczniu 2008 Chávez oficjalnie amnestionował organizatorów zamachu stanu.
2002-2009.
Po klęsce zamachu stanu opozycja zorganizowała strajk generalny na przełomie lat 2002 i 2003, który zmusił władze do czasowego zamknięcia państwowego przedsiębiorstwa PDVSA. W sierpniu 2004, po zebraniu przez opozycję wymaganej przez konstytucję liczby podpisów, miało miejsce referendum w sprawie odwołania prezydenta z urzędu. Chávez uzyskał jednak w nim 59% głosów i pozostał prezydentem. Już po wyborach studio statystyczne Roberta Rigobóna i Ricardo Hausmanna podało, że naczelna komisja wyborcza manipulowała wynikami. Zarzutów tych nie potwierdzili jednak obserwatorzy Organizacji Państw Amerykańskich.
W 2006 Chávez zwyciężył w wyborach prezydenckich, pokonując kandydata wszystkich organizacji opozycyjnych Manuela Rosalesa. Zachowanie procedur demokratycznych w czasie wyborów zostało potwierdzone przez obserwatorów zewnętrznych.
W grudniu 2007 Chávez poddał pod głosowanie w referendum propozycję zmian w konstytucji, nadających prezydentowi prawo do nieograniczonej liczby startów w wyborach na ten urząd, zwiększających kompetencje samorządów lokalnych oraz zachowujących możliwość odwołania prezydenta w połowie kadencji. Zaproponowane poprawki zostały jednak odrzucone, przy bardzo niskiej frekwencji. W lutym 2009 zostało przeprowadzone drugie referendum w tej samej sprawie, tym razem zakończone przyjęciem poprawek.
Ideologia.
Boliwarianizm nawiązuje wyraźnie do socjalizmu; Chávez podkreśla swój szacunek dla tej ideologii oraz podziw dla niektórych związanych z nią rewolucjonistów (głównie Lwa Trockiego). Równocześnie opowiada się jednak przeciwko zmianom na drodze gwałtownego społecznego przewrotu na korzyść parlamentaryzmu. Krytykuje ZSRR jako deformację ideałów lewicowych i podkreśla, iż Wenezuela ma zamiar budować inną formę społeczeństwa opartego na sprawiedliwości społecznej („socjalizm XXI wieku”).
Równocześnie socjalizm boliwariański łączony jest z silnymi akcentami chrześcijańskimi. Chávez odwoływał się do interpretacji Ewangelii w duchu teologii wyzwolenia, podkreślając rolę Jezusa jako wyzwoliciela społecznego (a nie jedynie zbawcę każdego człowieka jako jednostki) głoszącego społeczną aktywność chrześcijan w obronie sprawiedliwości społecznej.
Ważnym komponentem całości jest także sama osoba Cháveza; zgodnie z latynoamerykańską tradycją przywódczą jest on ikoną ruchu i ma ogromny wpływ na jego rozwój, co wprowadza do boliwarianizmu elementy autorytarne.
Polityka społeczna.
Podstawową formą aktywności społecznej podejmowaną w czasie rewolucji były programy o hiszpańskiej nazwie Misiónes mające na celu poprawienie poziomu życia zwykłych Wenezuelczyków w oparciu o dochody ze sprzedaży ropy. Kolejne „Misje” pozwoliły na budowę nowego systemu powszechnej opieki zdrowotnej i szkolnictwa. Chávez promuje też własne inicjatywy Wenezuelczyków – lokalne rozgłośnie radiowe, rady dzielnicowe i inną szeroko pojętą samoorganizację społeczną. Istotnie podniesiona została płaca minimalna, spadł wskaźnik żyjących w ubóstwie. Pozytywne skutki społeczne rewolucji boliwariańskiej były wielokrotnie opisywane w raportach agend ONZ. Z drugiej strony wielu ekonomistów wskazuje na to, że osiągnięte skutki społeczne są nieproporcjonalne do możliwości, a w Wenezueli problemem pozostaje korupcja i przestępczość. Zwolennicy Cháveza podkreślają jednak, iż wiele z tych negatywnych stron sytuacji w Wenezueli jest rezultatem niesprawnej, a często wrogiej prospołecznym zmianom biurokracji, która rozwinęła się jeszcze przed rewolucją.
Równocześnie Wenezuela wydaje duże sumy pieniędzy na zbrojenia, przede wszystkim kupując broń od Rosji, co zdaniem rządu ma zabezpieczać kraj przed nowym zamachem stanu.
Polityka zagraniczna.
Ruch boliwariański, ze względu na socjalistyczne inspiracje, podkreśla rolę polityki internacjonalistycznego wspierania krajów o rządach lewicowych oraz przeciwstawiania się neokolonializmowi i neoliberalizmowi, jak i działalności USA mającej na celu utrzymanie ekonomicznej zależności Ameryki Łacińskiej od tego kraju. Przejawia się to w szeroko pojętej pomocy dla krajów sprzymierzonych z boliwarianizmem (Ekwador, Nikaragua, Boliwia, Kuba) i zawieraniu kontrowersyjnych umów handlowych z krajami wrogimi Stanom Zjednoczonym (Iran, Białoruś). Hugo Chávez był również jednym z najostrzejszych (i werbalnie agresywnych) krytyków polityki Stanów Zjednoczonych i George’a W. Busha. We wrześniu 2008, po przedstawieniu w telewizji wenezuelskiej materiałów świadczących o próbie organizacji w Wenezueli nowego zamachu stanu Chávez wydalił z kraju ambasadora USA.
Hugo Chávez był również oskarżany o wspieranie finansowo organizacji terrorystycznej FARC, czemu rząd Wenezueli konsekwentnie zaprzecza.

</doc>
<doc id="1318716" url="https://pl.wikipedia.org/wiki?curid=1318716" title="Ludomir Dymitrowicz">
Ludomir Dymitrowicz

Ludomir Franciszek Dymitrowicz (ur. 1844, zm. 1923) – rysownik, artystyczny kierownik sal kopii przy Muzeum Rzemieślniczym w Warszawie. Usiłował podnieść artystycznie pracę rzemieślników przez odpowiednie ich wykształcenie. Twórca znanych z wystaw w Warszawie obrazów przedstawiających wnętrza pałaców i kościołów. W roku 1896 wyszedł album jego widoków pt. "Pamiątka z Jasnej Góry w Częstochowie". Tworzył ilustracje do "Kłosów" i "Tygodnika Ilustrowanego".
Uczestnik powstania styczniowego. Odznaczony Krzyżem Walecznych.

</doc>
<doc id="1318718" url="https://pl.wikipedia.org/wiki?curid=1318718" title="Ríver AC">
Ríver AC

Ríver Atlético Clube – brazylijski klub piłkarski z siedzibą w mieście Teresina, stolicy stanu Piauí.
Historia.
"Ríver" założony został 1 marca 1946 przez uczniów "Ginásio Leão XIII", którym przewodził nauczyciel Anilthon Soares. Początkowo stroje klubowe wzorowane były na barwach argentyńskiego klubu River Plate, od którego pochodzi też nazwa klubu z Teresiny.
Swój pierwszy tytuł mistrza stanu klub zdobył już w 1948 roku, a więc dwa lata od momentu powstania klubu.
W 1977 roku klub po raz pierwszy wziął udział w rozgrywkach pierwszej ligi brazylijskiej (Campeonato Brasileiro Série A), zajmując ostatecznie 41 miejsce. Kolejny pierwszoligowy występ w 1978 zapewnił mu 69 miejsce, a w 1979 – 83 miejsce. W 1981 osiągnął najlepsze jak dotąd 39 miejsce, a w 1982 – 44 miejsce.
W 1986 "Ríver" zajął 76 miejsce na 80 startujących klubów.
W 2000 roku "Ríver" wziął udział w zastępującym mistrzostwa kaju turnieju Copa João Havelange, gdzie wystąpił w tzw. żółtym module. Klub został wyeliminowany już pierwszej fazie, a w końcowej klasyfikacji zajął 45 miejsce.

</doc>
<doc id="1318724" url="https://pl.wikipedia.org/wiki?curid=1318724" title="Harry Baweja">
Harry Baweja

Harry Baweja (ur. 1956) – indyjski reżyser z Mumbaju realizujący od 1994 roku filmy w języku hindi. Jego syn Harman Baweja debiutuje w 2008 w jego filmie "Love Story 2050". Znany z kopiowania w indyjskiej wersji filmów Hollywoodu, np. "Qayamat" ("The Rock" z Nicolasem Cage'em), "Main Aisa Hi Hoon" ("I Am Sam" z Seanem Peanem).

</doc>
<doc id="1318725" url="https://pl.wikipedia.org/wiki?curid=1318725" title="Karl Elze">
Karl Elze

Życiorys.
Karl Elze (ur. 22 maja 1821 w Dessau, zm. 21 stycznia 1889 w Halle) – niemiecki historyk literatury angielskiej. W latach 1839-1843 studiował na Uniwersytecie w Lipsku. Badacz twórczości Szekspira. 

</doc>
<doc id="1318726" url="https://pl.wikipedia.org/wiki?curid=1318726" title="River Teresina">
River Teresina



</doc>
<doc id="1318728" url="https://pl.wikipedia.org/wiki?curid=1318728" title="Ríver Atlético Clube">
Ríver Atlético Clube



</doc>
<doc id="1318729" url="https://pl.wikipedia.org/wiki?curid=1318729" title="Estádio Albertão">
Estádio Albertão



</doc>
<doc id="1318730" url="https://pl.wikipedia.org/wiki?curid=1318730" title="Nanao">
Nanao

 – miasto portowe w Japonii, na wyspie Honsiu, w prefekturze Ishikawa.
W mieście rozwinął się przemysł spożywczy.

</doc>
<doc id="1318733" url="https://pl.wikipedia.org/wiki?curid=1318733" title="Mikołaska">
Mikołaska

Mikołaska – część wsi Rytro w Polsce, położona w województwie małopolskim, w powiecie nowosądeckim, w gminie Rytro, na górze Mikołaska (540 m n.p.m.).
W latach 1975–1998 Mikołaska administracyjnie należała do województwa nowosądeckiego.
Rozwój demograficzny tej osady nigdy nie był duży – mieszka tam kilkadziesiąt osób.
Przez Mikołaskę przebiega czerwony, (wyznakowany w 1924 r.) główny beskidzki szlak turystyczny.
Nazwę swą zawdzięcza pewno jakiemuś Mikołajowi z węgierskimi korzeniami, który osiedlił się tutaj gdzieś po 1770 r.
Obecnie można dojechać tam asfaltową drogą, prowadzącą doliną potoku Kordowiec, następnie serpentynami wspinającymi się do osiedla na wierzchołku Mikołaski.

</doc>
<doc id="1318739" url="https://pl.wikipedia.org/wiki?curid=1318739" title="Synagoga w Kaliningradzie">
Synagoga w Kaliningradzie



</doc>
<doc id="1318743" url="https://pl.wikipedia.org/wiki?curid=1318743" title="S.O.S. (singel Jonas Brothers)">
S.O.S. (singel Jonas Brothers)

S.O.S. (ang."Save Our Souls", pol. "Chrońcie nasze dusze") – singel z drugiej płyty zespołu Jonas Brothers. Piosenka została napisana przez najmłodszego członka zespołu Nicka.
Teledysk.
Teledysk do piosenki został nakręcony na pokładzie statku Queen Mary. Miał swoją premierę na początku sierpnia 2007 na antenie amerykańskiego Disney Channel. W wideoklipie wystąpił gościnnie Moises Arias, który gra Rico w serialu Hannah Montana. W Polsce teledysk można było oglądać przez jakiś czas na Disney Channel w ramach promocji drugiej płyty braci. Natomiast 27 lipca 2008 teledysk zobaczyli również widzowie Teleexpressu.

</doc>
<doc id="1318747" url="https://pl.wikipedia.org/wiki?curid=1318747" title="Nankin (tkanina)">
Nankin (tkanina)

Nankin – rodzaj bawełnianej tkaniny płóciennej o gęstym splocie, przeważnie koloru płowożółtego, choć bywają nankiny farbowane i na inne kolory. Z nankinu szyje się m.in. bieliznę, męskie spodnie oraz inną odzież.
Nazwa tkaniny pochodzi od chińskiego miasta Nankin.

</doc>
<doc id="1318753" url="https://pl.wikipedia.org/wiki?curid=1318753" title="Osobogodzina">
Osobogodzina



</doc>
<doc id="1318762" url="https://pl.wikipedia.org/wiki?curid=1318762" title="Óscar Pérez">
Óscar Pérez

Óscar „Conejo” Pérez Rojas (ur. 1 lutego 1973 w mieście Meksyk) – meksykański piłkarz występujący na pozycji bramkarza, reprezentant Meksyku.
Kariera klubowa.
Pérez od początku zawodowej kariery był związany z klubem Cruz Azul. Początkowo pełnił tam rolę rezerwowego dla Urugwajczyka Roberta Siboldiego, później rywalizował o miejsce między słupkami między innymi ze swoim rodakiem – Carlosem Brionesem. Zadebiutował w sezonie 1993/1994 w zremisowanym 0:0 meczu z Atlas Guadalajara. Miejsce w pierwszej jedenastce Pérez na stałe wywalczył sobie w sezonie 1997/1998. Wtedy stał się podstawowym golkiperem swojej drużyny. Dwa razy z rzędu – w 1996 i 1997 razem z zespołem triumfował w rozgrywkach Pucharu Mistrzów CONCACAF. Zdobył z nim także puchar kraju w 1996 oraz mistrzostwo w 1998. Dla Cruz Azul Óscar rozegrał 413 ligowych spotkań.
Latem 2008 Rojas został wypożyczony do Tigres UANL i zadebiutował 13 lipca w zremisowanym 1:1 towarzyskim meczu właśnie z Cruz Azul. Wywalczył sobie miejsce w podstawowym składzie i do końca sezonu rozegrał 28 meczów. Po zakończeniu rozgrywek Rojas został wypożyczony do innego meksykańskiego klubu – Jaguares de Chiapas.
Po powrocie do Cruz Azul został wypożyczony do beniaminka pierwszej ligi, Necaxy; nie zdołał jednak uchronić drużyny przed spadkiem do Liga de Ascenso. Latem 2011 został zawodnikiem drużyny San Luis.
1 lipca 2019 zakończył karierę.
Kariera reprezentacyjna.
W reprezentacji Meksyku Pérez zadebiutował w 16 grudnia 1997 w wygranym 5:0 pojedynku z Arabią Saudyjską w ramach Pucharu Konfederacji. W 1998 roku został powołany do drużyny narodowej na Mistrzostwa Świata we Francji. Meksykanie na mundialu tym dotarli do 1/8 finału, w którym zostali wyeliminowani przez Niemców. Pierwszym bramkarzem „El Tri” na mistrzostwach był Jorge Campos, który bronił w każdym ze spotkań.
W 2002 Óscar znalazł się w kadrze Javiera Aguirre na Mistrzostwa Świata w Korei Południowej i Japonii. Na turnieju tym reprezentacja Meksyku także została wyeliminowana w 1/8 finału, w którym tym razem musiała uznać wyższość Stanów Zjednoczonych. Na mundialu w Azji Pérez był podstawowym golkiperem swojego zespołu i zagrał we wszystkich 4 pojedynkach. Łącznie dla drużyny narodowej zanotował 55 występów.
W 2010 roku Pérez został powołany przez Javiera Aguirre na Mistrzostwa Świata w RPA. Meksyk odpadł ostatecznie w 1/8 finału po przegranym 1:3 spotkaniu z Argentyną. 37-letni golkiper Jaguares niespodziewanie wystąpił we wszystkich czterech meczach „El Tri”, spisując się średnio i często broniąc niepewnie. Po Mundialu Aguirre był krytykowany za decyzję powierzenia Pérezowi pozycji pierwszego bramkarza drużyny; za faworyta do miejsca w wyjściowym składzie uznawany był utalentowany Guillermo Ochoa.

</doc>
<doc id="1318765" url="https://pl.wikipedia.org/wiki?curid=1318765" title="Oscar Perez Rojas">
Oscar Perez Rojas



</doc>
<doc id="1318767" url="https://pl.wikipedia.org/wiki?curid=1318767" title="Nora Joyce">
Nora Joyce

Nora Joyce z domu Barnacle (ur. w marcu 1884 w Connemara w irlandzkim hrabstwie Galway, zm. 10 kwietnia 1951 w Zurychu) – długoletnia konkubina, następnie żona Jamesa Joyce’a. Pierwowzór postaci Molly Bloom, postaci z powieści "Ulisses". Niewykształcona (naukę w szkole zakonnej przerwała w wieku 13 lat), nie była dla męża partnerką intelektualną – niemniej związek ich był udany i trwały.

</doc>
<doc id="1318768" url="https://pl.wikipedia.org/wiki?curid=1318768" title="Olga Imerslund">
Olga Imerslund

Olga Imerslund (ur. 9 kwietnia 1907 w Vang, Hedmark, zm. 23 sierpnia 1987) – norweska lekarka pediatra.
Olga Imerslund urodziła się w 1907 roku jako córka Mikkela Imerslunda i Oleane z domu Thorud. Studiowała medycynę na Uniwersytecie w Oslo i ukończyła studia w 1936 roku. Przez kolejne lata praktykowała w szpitalach w Halden (1936-1937), Stavanger (1938) i Trondheim (1938-1941). Podczas II wojny pracowała w Göteborg Barnsjukhus (1941-1942) i, od 1943 do 1945, w szpitalu w Edynburgu. Po wojnie praktykowała w szpitalu Ullevål w Oslo (1947-1948), Rikshospitalet w Oslo (1948-1950, szpitalu Haukeland w Bergen (1950-1951) i od 1951 do 1955 ponownie w Rikshospitalet.
Po wojnie przez rok uczyła się w Kopenhadze i od 1956 do 1957 w Stanach Zjednoczonych na stypendium. Między 1959 a 1961 kierowała kliniką w Korei. W 1947 specjalizowała się w chorobach dziecięcych, a w 1948 także z chorób wewnętrznych.

</doc>
<doc id="1318769" url="https://pl.wikipedia.org/wiki?curid=1318769" title="Most Wymiany">
Most Wymiany

Most Wymiany (fr. "Pont au Change") – most na Sekwanie w Paryżu, łączący wyspę Cité z prawym brzegiem rzeki (Le Quartier Châtelet – Les Halles), rozciągający się między I a IV okręgiem ("arrondissement") paryskim.
Pierwszy most o tej nazwie zbudowano w IX wieku za rządów Karola Łysego. Jego nazwa pochodzi stąd, że niemal od początku istnienia był miejscem wymiany handlowej – mieściły się tam rozmaite stragany, a od późnego średniowiecza był zabudowany domami ich właścicieli. W XV stuleciu było ich 140.
W XVI wieku pożar w jednym z domów stał się przyczyną zniszczenia całego mostu, który odbudowano pod nazwą "Mostu Ptaków" lub "Mostu Kupców". Sytuacja powtórzyła się na początku wieku XIX i spowodowała wydanie zakazu budowy domów na moście, a następnie całkowitego zakazu handlu na jego terenie. Nowy obiekt został wzniesiony według projektu Romany’ego i Vaudreya, i uroczyście zainaugurowany w 1860 roku Podobnie jak wszystkie obiekty wzniesione w epoce Napoleona III, ozdobiono go płaskorzeźbami z literą „N”. W obecnym kształcie jest mostem łukowym, opartym na trzech filarach, o łącznej długości 30 metrów.
Most Wymiany niejednokrotnie bywał wspomniany w literaturze:

</doc>
<doc id="1318770" url="https://pl.wikipedia.org/wiki?curid=1318770" title="Hold On (singel Jonas Brothers)">
Hold On (singel Jonas Brothers)

"Hold on" – singel z drugiej płyty Jonas Brothers. Został wydany w 2007 roku
Piosenka została wykorzystana w filmie Disney Channel "". Teledysk był kręcony na pustyni w małym domku, który podczas wideoklipu zostaje zniszczony przez wiatr.

</doc>
<doc id="1318772" url="https://pl.wikipedia.org/wiki?curid=1318772" title="Nora Barnacle">
Nora Barnacle



</doc>
<doc id="1318780" url="https://pl.wikipedia.org/wiki?curid=1318780" title="Kolegium jezuitów w Braniewie">
Kolegium jezuitów w Braniewie

Kolegium jezuitów w Braniewie ("Collegium Hosianum") – uczelnia jezuicka, pierwsza tego typu Polsce, prowadzona w Braniewie od 1565. W 1780 przekształcona w Gymnasium Academikum.
Historia.
Pierwsi jezuici osiedlili się w braniewskim klasztorze pofranciszkańskim już w pierwszym roku działalności zakonu w Polsce – 8 stycznia 1565. Mimo trudnych przez cały XVI wiek warunków materialnych (fundacja przeznaczona była dla 20 osób, podczas gdy liczba jezuitów dochodziła do 80) założyli szybko kolejne placówki oświatowe: gimnazjum (1565), konwikt szlachecki (1565), Seminarium Duchowne (1567), nowicjat (1569), Seminarium Papieskie (1578), bursę dla ubogich studentów (1582).
Kolegium zostało otwarte w klasztorze pofranciszkańskim, którego restauracja możliwa była dzięki funduszom diecezji warmińskiej. Kolegium mieściło się w części zachodniej, konwikt w części północnej, w części wschodniej mieściła się szkoła. Pełne gimnazjum, otwarte w 1565, początkowo było niewielkie i liczyło pięć standardowych klas (od infimy do retoryki). Warunki lokalowe były trudne, sale niewielkie, szkołę bojkotowali protestanci. Dochodziło też w początkowym okresie istnienia szkoły do sporów między młodzieżą polską a niemiecką.
Na tle innych szkół jezuickich w Polsce kolegium braniewskie wyróżniało się rozszerzonym programem – od 1566 uczono w nim języka niemieckiego, matematyki, śpiewu i dialektyki. Po otwarciu seminarium diecezjalnego, a następnie Seminarium Papieskiego, wprowadzono w 1567 niektóre przedmioty teologiczne, a od 1592 także filozoficzne. Liczba uczniów była niewielka – w XVI i XVII w. wahała się między 130 a 300. Szkoła miała przy tym charakter międzynarodowy.
Kolegium zostało zamknięte po zajęciu Braniewa przez króla szwedzkiego Gustawa Adolfa w 1626. Otworzono je ponownie dopiero w 1637. W 1646 warunki lokalowe szkoły poprawiły się znacznie, gdyż kanonik warmiński Maciej Montanus wybudował nowy, obszerny gmach. Ponowna przerwa w działalności przypadła na wojnę polsko-szwedzką w latach 1655–1658.
W wieku XVIII w kolegium wykładano nauki humanistyczne, filozofię, teologię, matematykę, języki grecki i hebrajski. W 1701 wniesiono do Rzymu memoriał o przekształcenie kolegium w uniwersytet. W 1743 zakupili jezuici od miasta plac pod budowę nowego kolegium, które wzniesiono w następnych latach.
W 1780, po kasacie jezuitów, kolegium zostało przekształcone przez władze pruskie w Gymnasium Academikum, a od 1818 w Królewskie Liceum Hosianum, przemianowane w 1912 na Akademię Państwową. W III Rzeszy "Hermann-von-Salza-Schule". Szkołę zamknięto tuż przed nadciągającym frontem 6 lutego 1945 roku. W wyniku zniszczeń wojennych budynek popadł w ruinę. Od 1964 kontynuowana jest tu znów nauka, już tylko w zakresie szkoły zawodowej i średniej. Współcześnie obiekt jest siedzibą Zespołu Szkół Zawodowych im. Jana Liszewskiego oraz Muzeum Ziemi Braniewskiej.
Źródła dochodów.
Stałe dochody placówki jezuickiej w Braniewie wynosiły: w 1603 – 700 złotych polskich, w 1622 – 2540 złotych polskich, w 1651 – 3530 złotych polskich, w 1681 – 2263 złotych polskich, w 1730 – 3102 złotych polskich, w 1764 – 5680 złotych polskich. Należały do niej (w różnych okresach) m.in. majątki Althof (Stary Dwór), Bleishöfen, Christburg (Kiszpork), Daszkowo, Dębiniec, Hansdorf (Ławice), Hiplau, Hirsfelde, Julienshöhe (Julianowo), Klajzak, Krossen (Krosno), Labuch (Łabuchy), Neukirchen (Nowa Cerkiew), Petlików, Rothflies, Ruciana Góra, Sanków, Turznice, Wangory i Wronie.
Seminarium Papieskie.
Seminarium Papieskie (Alumnat Papieski), erygowane oficjalnie 15 marca 1581, zostało założone z inicjatywy Antonia Possevina. Miało ono służyć młodzieży z krajów protestanckich, która po ukończeniu Seminarium miała wracać do swoich krajów i działać na rzecz ich rekatolizacji. Rektor Jan Drews pod koniec XVII w. rozbudował dla kolegium gmach Kamiennego Domu, przy którym urządził ozdobny ogród z fontannami.
Po skończeniu szkoły średniej alumni zazwyczaj udawali się do Wilna, by w jezuickiej Akademii Wileńskiej studiować filozofię i teologię. W XVI w. liczba alumnów wynosiła od 23 do 40. Od 1586 przy Seminarium istniało też tzw. Kolegium szwedzkie.
Seminarium diecezjalne.
Seminarium diecezjalne, służące diecezji warmińskiej, zostało ufundowane przez Stanisława Hozjusza w 1567 i otwarte 25 listopada 1567. W XVI w. uczyło się w nim od 17 do 24 kleryków. Na jego czele stał przeważnie rektor kolegium, a wychowaniem kierował prefekt, później nazywany regensem. Mieściło się w budynku Bractwa Kapłańskiego.
Nowicjat.
Nowicjat Towarzystwa Jezusowego otwarto w Braniewie w 1569. Pierwszym kandydatem był Michał Chałkowski, którego egzamin odbył się 15 czerwca 1569. W latach 1569–1575 o przyjęcie do zakonu ubiegało się 128 osób, z czego większość stanowili Polacy, choć było też wielu Niemców z Warmii i całych Prus. Pierwszym mistrzem nowicjatu został Szkot Robert Abercrombie.
Nowicjat mieścił się początkowo w gmachu kolegium, następnie w budynku opuszczonym przez konwikt. W 1586 przeniesiono go do Krakowa.
Konwikt szlachecki.
Konwikt szlachecki, ufundowany przez Stanisława Hozjusza w 1565, przeznaczony był przede wszystkim dla polskiej młodzieży szlacheckiej. W XVI w. pracowało w nim dwóch lub więcej jezuitów, a liczba uczniów wahała się od 30 do 70. Początkowo mieścił się w północnym skrzydle kolegium, w latach 1582–1589 otrzymał nowy, obszerny dom mogący pomieścić do 100 uczniów. W XVIII w. bursa i konwikt miały wspólnego prefekta.
Bursa dla ubogich studentów.
Bursa dla ubogich studentów powstała w 1582 dzięki fundacji biskupa Marcina Kromera i kanoników warmińskich. Założeniem było, by jej najlepsi uczniowie zasilali Seminarium Duchowne. Liczyła w XVI w. od 22 do 60 uczniów. Finansowana była początkowo głównie z darowizn, w 1620 student Jan Raspheldt z Monasteru wyposażył ją w 50 talarów i 8 morgów łąk. W wieku XVIII miała zawsze wspólnego prefekta z konwiktem.
Teatr szkolny.
Teatr szkolny czynny był od początku działalności jezuitów w Braniewie do kasaty zakonu. Wystawiano nie tylko przedstawienia z okazji uroczystości religijnych, dialogi i deklamacje, ale też (od 1569) całe dramaty religijne.
Biblioteka.
Biblioteka kolegium powstała w 1565. Objęła istniejącą już wcześniej bibliotekę franciszkańską, w której skład wchodziła też część księgozbiór Tomasza Wernera, kanonika warmińskiego z 1498. W XVI w. wzbogaciła się o dary Stanisława Hozjusza i kapituły fromborskiej, księgozbiór jezuitów szwedzkich z Gramunkeholmen włączony w 1580 oraz zakupy – w latach 1569–1584 zakupiono w Królewcu i Poznaniu książki o łącznej wartości ponad 1000 marek. Pierwszy katalog, autorski tematyczny, sporządzono w 1570, a uzupełniono w 1605.
W 1626 licząca wtedy ponad 1300 dzieł biblioteka została wraz z katalogami wywieziona przez Szwedów do Uppsali. Wywieziono także biblioteki Seminarium Diecezjalnego i Seminarium Papieskiego. Książki te zachowały się do dzisiaj – jest wśród nich 430 inkunabułów, wiele cennych rękopisów jezuickich, a także książki, które stanowiły własność Mikołaja Kopernika.
Odnowienie biblioteki po wznowieniu działalności kolegium było możliwe dzięki darowiznom. Do najważniejszych należały księgozbiór kanonika Steisona z Dobrego Miasta ofiarowany przez niego w 1643, księgozbiór lekarza nadwornego króla duńskiego Jana de Petra Fontini, należący wcześniej do Bartłomieja Nigrinusa księgozbiór teologa królewskiego Jerzego Schönhoffa oraz księgozbiór proboszcza kapituły Wojciecha Rudnickiego. Także po potopie szwedzkim jezuici otrzymali kilka (choć już mniejszych) księgozbiorów.
W pierwszym dziesięcioleciu XVIII w. gruntownie uporządkowano bibliotekę, m.in. oprawiając 200 zniszczonych książek. Drukarnia jezuicka w Braniewie posiadała własną introligatornię, sama także dostarczała bibliotece wiele książek. W latach 50. XVIII w. pomieszczenie biblioteki otrzymało artystyczny wystrój.
Po kasacie Towarzystwa Jezusowego część zbiorów uległa rozproszeniu, większość przeszła na rzecz braniewskiego gimnazjum. W 1817 zapoznał się z nimi Julian Ursyn Niemcewicz – obejmowała ona 4000 książek, w tym obszerny zbiór piśmiennictwa polskiego.
Wybrani studenci.
W latach 1604–1607 w kolegium jezuitów w Braniewie studiował Piotr Jerzy Kostka, późniejszy podkomorzy i chorąży Malborka. Był pierwszym, który dokonał w 1622 roku przekładu madrygałów poety Giambattista Marino.
W latach 1614–1617 w kolegium jezuitów w Braniewie studiował Maciej Kazimierz Sarbiewski, poeta baroku.

</doc>
<doc id="1318781" url="https://pl.wikipedia.org/wiki?curid=1318781" title="Schwartzkopffstraße (stacja metra)">
Schwartzkopffstraße (stacja metra)

Schwartzkopffstraße – stacja metra w Berlinie na linii U6, w dzielnicy Mitte, w okręgu administracyjnym Mitte. Stacja została otwarta w 1923.

</doc>
<doc id="1318784" url="https://pl.wikipedia.org/wiki?curid=1318784" title="Ernst Resch">
Ernst Resch

Ernst Resch (ur. w 1807 w Miśni, zm. w 1864 we Wrocławiu) – wrocławski malarz, portrecista.
W 1838 osiedlił się we Wrocławiu, dokąd przybył z Drezna. Malował w stylu biedermeier. Oprócz portretów wykonał też nieliczne pejzaże. Działał w Śląskim Towarzystwie Przyjaciół Sztuki, wykładał też malarstwo, a w 1860 został profesorem. Jego uczniem był Adolf Dressler. Pochowany na reprezentacyjnym cmentarzu Wrocławia, obecnie nieistniejącym - Wielkim Cmentarzu.

</doc>
<doc id="1318786" url="https://pl.wikipedia.org/wiki?curid=1318786" title="Reinickendorfer Straße">
Reinickendorfer Straße

Reinickendorfer Straße – stacja metra w Berlinie, w dzielnicy Wedding, w okręgu administracyjnym Mitte na linii U6. Stacja została otwarta w 1923.

</doc>
<doc id="1318789" url="https://pl.wikipedia.org/wiki?curid=1318789" title="Tetley">
Tetley

Tetley – przedsiębiorstwo należące do koncernu Tata Tea Limited, jest drugim co do wielkości producentem herbaty. Sieć produkcji i dystrybucji należącego do indyjskiego Tata Group, Tetley rozciąga się na 40 krajów i sprzedaje ponad 60 marek herbat. Stanowi ona największą firmę herbacianą w Wielkiej Brytanii i w Kanadzie i drugą z kolei w USA.
Po przejęciu Tetley przez Tata Group w 2000 roku, jej interesy w Azji zostały w większości zintegrowane z Tata Tea, kompania ta planowała zintegrować światową sieć do 2006. Nowa grupa – Tetley-Tata Tea, jest drugą pod względem wielkości marką herbacianą na świecie, zaraz po należącej do Unilever marce Lipton.
Historia.
W roku 1837, dwóch braci, Joseph i Edward Tetley zaczęli sprzedaż herbaty, odnieśli taki sukces, że rozpoczęli działalność jako handlarze herbatą. W 1856 roku, Joseph i Edward Tetley założyli "Joseph Tetley &amp; Company, Wholesale Tea Dealers". Tetley była pierwszą firmą, która zastosowała torebki do parzenia herbaty, miało to miejsce w 1953 w Wielkiej Brytanii.

</doc>
<doc id="1318790" url="https://pl.wikipedia.org/wiki?curid=1318790" title="Mirto Davoine">
Mirto Davoine

Mirto Lenin Davoine (ur. 13 lutego 1933 w Montevideo) – piłkarz urugwajski noszący przydomek "Pelado", obrońca.
Jako piłkarz klubu CA Peñarol znalazł się w reprezentacji Urugwaju podczas finałów mistrzostw świata w 1954 roku. Urugwaj zajął wówczas 4. miejsce, jednak Davoine nie wystąpił w żadnym z meczów.
Grając w "Peñarolu" trzykrotnie zdobył mistrzostwo Urugwaju - w 1949, 1953 i 1954.

</doc>
<doc id="1318791" url="https://pl.wikipedia.org/wiki?curid=1318791" title="When You Look Me in the Eyes">
When You Look Me in the Eyes

When You Look Me in the Eyes – singel z drugiego albumu zespołu Jonas Brothers, wydany w 2008 r.
Wersje piosenki.
Piosenka początkowo została nagrana na solowy album Nicka. Później jednak, gdy głos Nicka uległ zmianie, a tekst był bardziej dojrzały, wykorzystano ją na drugim albumie zespołu.
Teledysk.
Do nowej wersji piosenki został nakręcony teledysk, który zawiera sceny z koncertów oraz z życia prywatnego członków zespołu i ich rodziny. Premiera teledysku odbyła się na amerykańskim Disney Channel na początku 2008 r.

</doc>
<doc id="1318793" url="https://pl.wikipedia.org/wiki?curid=1318793" title="Piotr Woźnicki (trener)">
Piotr Woźnicki (trener)

Piotr Woźnicki (ur. 1975 w Krakowie) – polski zawodnik i trener pływania, członek zarządu klubu UKP Unia Oświęcim, trener-asystent kadry olimpijskiej.
Życiorys.
Uprawiał pływanie pod okiem swojego ojca, trenera Kazimierza Woźnickiego. Jego największym sukcesem jako zawodnika były udziały w mistrzostwach Polski juniorów i seniorów w latach 1990–93. Ukończył fizjoterapię na Akademii Wychowania Fizycznego w Krakowie. Był nauczycielem-trenerem w szkole mistrzostwa sportowego w Oświęcimiu, w klubie Dwory Unia. 
Ostatnio związany z UKP Unia, a od 2003 powołany na stanowisko trenera-asystenta kadry olimpijskiej pływaków. Wraz z Markiem Dorywalskim wyszkolił kilkunastu medalistów mistrzostw Polski w kategoriach juniorów i seniorów, m.in. Pawła Korzeniowskiego, Sławomira Wolniaka, Marcina Unolda, Tomasza Gaszyka. Uczestniczył w igrzyskach olimpijskich w 2004 w Atenach. 
Obecnie wspólnie z Pawłem Słomińskim, głównym trenerem reprezentacji, prowadzi kadrę polskich pływaków.

</doc>
<doc id="1318795" url="https://pl.wikipedia.org/wiki?curid=1318795" title="Dresden-Pieschen">
Dresden-Pieschen

Dresden-Pieschen – stacja kolejowa w Dreźnie, w kraju związkowym Saksonia, w Niemczech. Znajdują się tu 2 perony.

</doc>
<doc id="1318797" url="https://pl.wikipedia.org/wiki?curid=1318797" title="Burning Up (singel Jonas Brothers)">
Burning Up (singel Jonas Brothers)

Burnin’ Up – pierwszy singel amerykańskiego zespołu Jonas Brothers z ich trzeciego studyjnego albumu, "A Little Bit Longer". Premiera piosenki odbyła się 20 czerwca 2008 roku. Letnia trasa koncertowa zespołu nosiła taką samą nazwę jak singel. W utworze rapuje Big Rob, ochroniarz zespołu.
Teledysk.
Teledysk do single nakręcono w maju 2008. Miał swoją premierę na iTunes 20 czerwca 2008 a zaraz potem na Disney Channel po premierze filmu Camp Rock.
W teledysku gościnnie wystąpili Selena Gomez jako "dziewczyna Bonda (Nicka)", Danny Trejo jako czarny charakter uciekający przed Joe w scenie z "Miami Vice" i David Carradine jako mistrz karate Kevina.
Teledysk zaczyna się gdy Joe, Kevin i Nick siedzą na leżakach przy basenie, kłócąc się czy dziewczyna obok patrzy się na Joe. Później Big Rob, ich ochroniarz, przynosi im scenariusz teledysku. Na początku pokazany jest Nick w scenie z Jamesa Bonda w towarzystwie dziewczyny Seleny Gomez. Następnie występuje Joe goniący kryminalistę. Gdy udaje mu się go złapać, czesze sobie czarne wąsy. W końcu Kevin uczy się karate, rozbijając deski. Później w walce ratuje dziewczynę. W trakcie całego teledysku członkowie zespołu śpiewają przy basenie, a tłum ludzi ogląda ich i tańczy. Wideoklip kończy się sceną przy basenie, jak Nick i Kevin uważają, że scenariusz jest zbyt niebezpieczny, a Joe mówi po prostu "Nie mogę zapuścić wąsów".

</doc>
<doc id="1318799" url="https://pl.wikipedia.org/wiki?curid=1318799" title="Kręgozmyk">
Kręgozmyk

Kręgozmyk (łac. "spondylolisthesis" z gr. σφόνδυλος "spóndylos" "kręg", ὀλίσθησις "olísthēsis" "ześliźnięcie") – przemieszczenie kręgów wraz z całym odcinkiem kręgów wyżej leżących ku przodowi w stosunku do kręgu położonego niżej. Powstaje wskutek istnienia szczeliny łuku kręgowego w miejscu połączenia wyrostków stawowych górnego i dolnego. Kręgozmyk najczęściej występuje w dolnym odcinku kręgosłupa lędźwiowego. Choroba objawia się bólami promieniującymi do kończyn dolnych, nasilającymi się przy siadaniu i wstawaniu. W późniejszym czasie dochodzą trudności w poruszaniu się chorego z uwagi na ucisk na korzenie nerwowe. Leczenie polega na przywróceniu stabilności kręgów na drodze zachowawczej lub operacyjnej. Na kręgozmyk chorują dzieci, młodzież i dorośli.
W przypadku przemieszczenia kręgu w tył, mamy do czynienia z retrolistezą.

</doc>
<doc id="1318800" url="https://pl.wikipedia.org/wiki?curid=1318800" title="Francisco Antonio Maturana">
Francisco Antonio Maturana



</doc>
<doc id="1318801" url="https://pl.wikipedia.org/wiki?curid=1318801" title="Biedermeier">
Biedermeier

Biedermeier – styl w sztuce, literaturze, muzyce, a przede wszystkim w architekturze wnętrz rozwinięty w latach 1815–1848 w Europie Środkowej – głównie w Niemczech i Austrii oraz w krajach pozostających w kręgu kultury niemieckojęzycznej: skandynawskich (zwłaszcza w Danii), w północnych Włoszech i krajach słowiańskich (szczególnie Czechy, Polska). Był odpowiednikiem stylu regencji i wczesnowiktoriańskiego w Anglii, stylu federalnego w Stanach Zjednoczonych oraz stylu Restauracji i Ludwika Filipa we Francji. W szerszym znaczeniu pojęcie to określa ówczesną niemiecką kulturę mieszczańską.
Główne założenie tej stylistyki określało ją jako sztukę mieszczan dla mieszczan, wyrażającą ich upodobanie do wygody i przytulności – „styl rodzinnego ogniska”. Jako zwrot w artystycznych tendencjach powstała ona w reakcji na pompatyczność „arystokratycznego” i pseudoantycznego empire'u. Stylu tego nigdy dokładnie nie zdefiniowano ani nie zawarto w żadnych manifestach programowych, deklaracjach artystycznych itp., dlatego kwalifikowanie obiektów sztuki jako biedermeierowych jest niekiedy problematyczne. W ciągu rozwojowym kultury europejskiej stanowił on w istocie fazę przejściową pomiędzy neoklasycyzmem a romantyzmem, będąc też odległą zapowiedzią realizmu. 
Wnętrzarstwo i meblarstwo.
Najwyraziściej i najpowszechniej przejawiał się we wzornictwie wyposażenia wnętrz i sprzętów domowych – głównie w umeblowaniu, przy czym nacisk położony był na solidność, prostą formę i użyteczność projektowanych przedmiotów. Formy oparto na uproszczonym i oczyszczonym z nadmiaru ozdób empire. Masywne meble cechowała funkcjonalność i wygoda; preferowano ciepłe, rozjaśnione, pogodne barwy, zarówno w doborze gatunków drewna (głównie brzozowa czeczota, jesion, wiąz, topola, czereśnia i grusza, a z ciemniejszych – mahoń i orzech), jak i ozdób. Zdobnictwo było umiarkowane, podporządkowane użytkowości sprzętu: gładkie fornirowanie, ornamentacja snycerska, niekiedy intarsjowanie z wykorzystaniem motywów roślinnych (kwiatów).
Do czołowych projektantów i producentów mebli należeli Josef Ulrich Danhauser i Michael Thonet, twórca popularnych prostych krzeseł. Nowością było zastosowanie stalowych sprężyn w meblowych siedzeniach, w czym przodował wiedeński tapicer Georg Junigl. Dla mebli do siedzenia typowe było stosowanie wygiętych podpór i oparć oraz giętych nóg w stołach. Pojawiały się nowe rodzaje praktycznego umeblowania, jak np. sofa schowkowa ("Magazinsofa"), w której skrzyniowate oparcia boczne wykorzystano na schowki szufladowe. 
Wnętrza mieszkań standardowo wypełniały okazałe kanapy i sofy, wystawowe serwantki i witryny z porcelaną i szkłem, otwarte etażerki, masywne szafy na odzież i oszklone (biblioteczne), mniejsze i większe komody, ścienne i szafkowe zegary wahadłowe, wysokie lustra (tzw. tremo), tapicerowane fotele i krzesła z podłokietnikami, stoły krągłe i kanciaste, stoliki do gier (karciane, szachowe), do ręcznych robótek, a także nocne i gabinetowe wsparte na jednej nodze. Wystroju pomieszczeń dopełniały parawany i kominkowe ekrany.
Oprócz licznych, niewielkich rozmiarami obrazów (sztychów, miniatur, mieszczańskich portretów, scen rodzajowych i krajobrazowych), nieodzownymi symbolami mieszczańskiego statusu były fortepian służący podczas wieczornych przyjęć oraz biurko lub sekretarzyk (sekretera) do korespondencji. Regułą było rozmieszczanie mebli pod ścianami, z pozostawieniem wolnego środka pomieszczenia, które zazwyczaj wypełniał otoczony krzesłami stół, wokół którego gromadziła się rodzina. Wraz z kanapą i fotelami często tworzył on komplet. Charakter biedermeierowych wnętrz mieszkalnych o niedekorowanych, bielonych ścianach cechowała intymność i zaciszność z zastosowaniem jasnych, zdobionych kwiatowym wzorem albo pasiastych tapet, drapowanych firanek, wzorzystych dywanów, szydełkowanych serwet oraz licznych bibelotów. Nowym elementem wystroju były rośliny pokojowe w wazonach, stojakach i koszach oraz doniczkowe kwiaty w oknach.
W innych dziedzinach.
Malarstwo.
Nie wytworzyło ono w istocie nowych form stylistycznych i miało charakter eklektyczny. Typowa w nim była duża dokładność i wierność realizmowi w czerpaniu z tematyki życia codziennego (pogodne, bezpretensjonalne sceny rodzajowe) z częstym przedstawianiem wnętrz domowych dokumentującym stylistykę tego okresu. Obok tego częste było wykorzystywanie motywów przyrodniczych (bukiety kwiatów, pejzaże) ze starannością w oddawaniu szczegółów, a czasem nieco wyidealizowanych. W nacechowanej nutą sentymentalizmu stylistyce tworzyli m.in. tacy malarze jak Georg Friedrich Kersting, Carl Spitzweg, Ferdinand Georg Waldmüller, Adolph Menzel, Eduard Gaertner czy wrocławianin Ernst Resch. 
Biedermeier przejawiał się jednak też w architekturze, modzie, twórczości muzycznej, a nawet w literaturze, w której do wybitniejszych twórców należeli Adalbert Stifter, Friedrich Halm, Adelbert von Chamisso, Wilhelm Müller.
Moda.
W zakresie odzieży damskiej preferowano lekkie i jasne tkaniny (batyst, muślin, przejrzysty jedwab); kształt sylwetce zarówno damskiej, jak i męskiej nadawał sznurowany gorset. Przemianom w tej dziedzinie nadawała kierunek moda wiedeńska. 
Typowe dla mody kobiecej były obszerne, bufiaste suknie (których kształt wymuszały noszone pod spodem usztywniane halki i krynoliny), z szerszymi wykładanymi kołnierzami oraz z nadmiernie rozszerzanymi rękawami („balerony”), sztucznie poszerzającymi sylwetkę w ramionach. Ukazująca tylko stopy (a później przedłużona do ziemi) suknia była ponadto zdobiona wstążkami i riuszkami. Do tego stroju należał szal lub futrzane boa oraz charakterystyczny kapelusz – „budka” (niem. "Schutenhut"), w kształcie czepka z odstającym daszkowatym rondem, dekorowany kwietnymi dodatkami i wstążkami, a kolorystycznie dopasowany (bądź kontrastujący) z suknią. Damski strój uzupełniały rękawiczki i parasolka. Obuwie noszono na płaskim obcasie, lecz także z niską cholewką.
W modzie męskiej normę stanowił cylinder oraz frak odpowiednio skomponowany z barwną kamizelką – był on wcięty, z połami zróżnicowanymi długością i szerokością, z podwyższonym kołnierzem. Noszono bezmankietowe spodnie do kostek ze strzemiączkami, zwężone do kolan, dołem nieco szersze. Kołnierzyki męskich koszul były odstające lub przylegające (później również szalowe), z konwencjonalnym halsztukiem, które w późniejszym czasie zaczęto zastępować usztywnianym gorsem zamiast „arystokratycznego” żabotu. Ponadto do ubioru wyjściowego eleganckiego mężczyzny należała tabakierka, sygnet, zegarek z dewizką, laseczka, obcisłe rękawiczki. Do zajęć domowych i pracy służył surdut; przy niepogodzie używano bezrękawnej pelerynkowatej narzutki, o rozległym, wykładanym na plecy kołnierzu. Atrybutami niezobowiązującego stroju pana domu była fajka i szlafrok.
Pochodzenie nazwy.
Nazwa tego kierunku powstała od połączonych nazwisk (Biedermann i Bummelmeier), humorystycznych bohaterów z tomu wierszy "Biedermaiers Liederlust" (1869), których autorami byli Adolf Kussmaul, S.F. Sauter i Ludwig Eichrodt. Tytułowi bohaterowie przedstawieni byli tam jako skarykaturowana wersja niemieckiego filistra, człowieka bez wyższych aspiracji, ograniczonego, o ciasnych poglądach. Nieco inna wersja wywodzi nazwę wprost od komicznej postaci Gottlieba Biedermaiera, rzekomego autora wierszy Kussmaula i Eichrodta publikowanych wcześniej (1855-1857) w monachijskim czasopiśmie satyrycznym "Fliegende Blätter".

</doc>
<doc id="1318803" url="https://pl.wikipedia.org/wiki?curid=1318803" title="Liiga">
Liiga

Liiga – najwyższa klasa rozgrywek ligowych w hokeju na lodzie w Finlandii.
Historia.
Rozgrywki SM-liiga zostały założone w 1975. Zastąpiła wówczas dotychczasowe rozgrywki SM-sarja, który toczyły się na amatorskim poziomie. Nazwa "SM" było przyjętym skrótem pochodzącym od "Suomen mestaruus" (pol. Fińskie Mistrzostwa). Obecnie występuje w niej 14 klubów. Drugą klasą rozgrywkową jest Mestis. W przeszłości pomiędzy ligami zachodziła prawidłowości spadku i awansu. Ten system został zakończony w 2000. W 2005 SM-liiga została otwarta celem przyjęcia klubu KalPa. Poza tym skład ligi był zamknięty. W 2009 roku wprowadzono nowy format, w myśl którego ostatnia drużyna w sezonie SM-liiga rywalizuje o miejsce w lidze z mistrzem Mestis (do czterech zwycięstw w meczach). Rozgrywki SM-liiga należą do międzynarodowego stowarzyszenia Hockey Europe. Przed sezonem 2013/2014 dokonano zmiany nazwy rozgrywek z SM-liiga na Liiga. Po edycji 2013/2014 ustatkowany od kilku lat skład ligowy opuścił stołeczny klub Jokerit, który przystąpił do rosyjskich rozgrywek KHL edycji 2014/2015. W jego miejsce do SM-liiga przyjęto zespół Vaasan Sport. W 2015 przyjęto klub KooKoo. Jeszcze we wrześniu 2015 do sezonu Liiga (2015/2016) został przyjęty klub Mikkelin Jukurit. Po zakończeniu sezonu 2015/2016 z ligi wycofany został zespół Espoo Blues.
Pod koniec rozgrywania sezonu zasadniczego edycji Liiga (2019/2020) w dniu 13 marca 2020 ogłoszono zakończenie edycji ligowej z powodu pandemii COVID-19. Był to pierwszy przypadek nie wyłonienia medalistów mistrzostw Finlandii od 1944, gdy uniemożliwiła to wojna kontynuacyjna.
Zasady rozgrywek.
W sezonie regularnym każdy z zespołów rozgrywa w sumie 58 meczów (po cztery z resztą zespołów oraz dodatkowo od dwóch do czterech meczów z klubami położonymi najbliżej pod względem geograficznym). Do fazy play-off kwalifikuje się sześć pierwszych drużyn w tabeli. Zespoły z miejsc 7-10 walczą o dwa pozostałe miejsca w 1/4 finału. Zarówno ćwierćfinały, półfinały jak i finał rozgrywany jest w systemie do czterech zwycięstw. Rywalizacja o 3. miejsce przebiega tylko w jednym meczu.
Trofea i nagrody.
W lidze są przyznawane nagrody zarówno drużynowe jak i trofea indywidualne. Najlepsza drużyna w sezonie regularnym otrzymuje Trofeum pamiątkowe Harry’ego Lindbladina. Zwycięska drużyna w fazie play-off rozgrywek i jednocześnie zdobywca mistrzostwa Finlandii otrzymuje złote medale oraz puchar Kanada-malja. Ponadto wręcza się nagrodę Hopealuistin dla drużyny z najlepszym bilansem bramowym w przewagach i osłabieniach.
Ponadto są przyznawane nagrody indywidualne, których nazwy w przeszłości pochodziły od sponsorów, zaś od 1995 roku mianowano je imionami i nazwiskami legend fińskiego hokeja na lodzie:

</doc>
<doc id="1318804" url="https://pl.wikipedia.org/wiki?curid=1318804" title="Hamburg-Diebsteich">
Hamburg-Diebsteich

Hamburg Diebsteich – stacja kolejowa w Hamburgu, w Niemczech. Znajduje się tu 1 peron.

</doc>
<doc id="1318809" url="https://pl.wikipedia.org/wiki?curid=1318809" title="Dresden-Trachau">
Dresden-Trachau

Dresden-Trachau – przystanek kolejowy na osiedlu Trachau w Dreźnie, w kraju związkowym Saksonia, w Niemczech. Znajdują się tu 2 perony.

</doc>
<doc id="1318810" url="https://pl.wikipedia.org/wiki?curid=1318810" title="Atletico Bucaramanga">
Atletico Bucaramanga



</doc>
<doc id="1318813" url="https://pl.wikipedia.org/wiki?curid=1318813" title="Kids of the Future">
Kids of the Future

Kids of the Future ("Dzieciaki przyszłości") to piosenka wykonywana przez zespół Jonas Brothers, wykorzystana w filmie dla dzieci Rodzinka Robinsonów. Oryginalna wersja utworu Kids of America była wykonywana przez Kim Wilde. Słowa zostały zmienione na potrzeby filmu i dotyczą przygód głównych bohaterów.

</doc>
<doc id="1318820" url="https://pl.wikipedia.org/wiki?curid=1318820" title="Interlaken Ost">
Interlaken Ost

Interlaken Ost - stacja kolejowa w Interlaken, w kantonie Berno, w Szwajcarii. Znajduje się tu 5 peronów.

</doc>
<doc id="1318821" url="https://pl.wikipedia.org/wiki?curid=1318821" title="Richard Loncraine">
Richard Loncraine

Richard Loncraine (ur. 20 października 1946 w Cheltenham) – brytyjski reżyser, sceanarzysta i producent filmowy.
Życiorys.
Urodził się w Cheltenham, w hrabstwie Gloucestershire, w dystrykcie Cheltenham w Anglii. Początkowo chciał zostać scenografem. Studiował rzeźbę w Central School of Art, a następnie uczęszczał do Royal College of Art Film School. Jako pierwszy stworzył chromowaną kołyskę Newtona. Przez trzy lata pracował dla telewizji BBC, gdzie reżyserował filmy dokumentalne i programy edukacyjne programy, zanim realizował reklamy. Brał udział nad efektami specjalnymi przy realizacji dramatu Johna Schlesingera "Ta przeklęta niedziela" ("Sunday, Bloody Sunday", 1971), gdzie u boku Peterem Finchem i Glendy Jackson zagrał rolę partnera Boba Elkina (Murray Head).
W 1975 zadebiutował jako reżyser dramatem muzycznym "Flame" z Noddym Holderem. Film nie tylko został dobrze przyjęty zarówno przez krytyków, jak i publiczność, ale także zrodził owocną wieloletnią współpracę z aktorem Tomem Conti. Następnie Loncraine spróbował swoich sił w kilku innych gatunkach, w tym w horrorze "Full Circle" ("The Haunting of Julia", 1977) z Mią Farrow, dreszczowcu szpiegowskim "Blade on the Feather" (1980) z Donaldem Pleasence, komedii "Misjonarz" ("The Missionary", 1982) z Maggie Smith i dreszczowcu psychologicznym "Syrop z siarki i piołunu" ("Brimstone &amp; Treacle", 1982) z udziałem Stinga. 
Po realizacji dramatu kryminalnego "Bellman and True" (1987) z Bernardem Hillem Loncraine zrobił sobie przerwę, po czym wrócił z dramatem "Prezent ślubny" ("Wide-Eyed and Legless", 1993). Został zastąpiony przez Wolfganga Petersena przy realizacji dramatu science-fiction "Mój własny wróg" (1995). W 1996 zdobył Srebrnego Niedźwiedzia dla najlepszego reżysera na 46. MFF w Berlinie za "Ryszarda III" (1995). W 2002 otrzymał nagrodę Emmy za wkład w uznaną miniseriale HBO "Kompania braci" ("Band of Brothers").

</doc>
<doc id="1318825" url="https://pl.wikipedia.org/wiki?curid=1318825" title="Mudanjiang (stacja kolejowa)">
Mudanjiang (stacja kolejowa)

Mudanjiang () – stacja kolejowa w Mudanjiang, w prowincji Heilongjiang, w Chinach. Znajdują się tu 5 peronów.

</doc>
<doc id="1318826" url="https://pl.wikipedia.org/wiki?curid=1318826" title="Mustafa Barzani">
Mustafa Barzani

Mustafa Barzani, kurd. مسته‌فا بارزانی "Mistefa Barzanî" (ur. 14 marca 1903 w Barzan, zm. 1 marca 1979 w Waszyngtonie) – kurdyjski polityk, założyciel Demokratycznej Partii Kurdystanu (KDP) (1946), przywódca Kurdów w walce przeciwko rządom Iraku i Iranu o utworzenie niezależnego państwa kurdyjskiego. Przez swoich rodaków uważany jest za bohatera narodowego i symbol walki o niepodległość.
Syn Mustafy Barzaniego – Masud Barzani – jest prezydentem autonomicznego rządu kurdyjskiego oraz liderem KDP.
Życiorys.
Młodość.
Urodził się 1903 roku w Barzan (wtedy cześć Imperium Osmańskiego). Ze względu na powstanie jakie wywołało jego plemię, on, jego matka oraz reszta rodziny byli więzieni. Mustafa miał wtedy zaledwie pięć lat. Jakiś czas potem jego ojciec, dziadek oraz brat zostali zgładzeni w egzekucji, na którą skazano ich za powstanie przeciwko władzom Imperium Osmańskiego.
W młodym wieku Barzani dołączył do oddziałów szejka Mahmuda Barzanjiego, które toczyły walki przeciwko Brytyjczykom w Iraku. W 1931 przyłączył się natomiast do prowadzonej przez swojego brata Ahmeda Barzaniego powstania skierowanego przeciwko władzom irackim, które starały się ograniczyć wpływy kurdyjskich plemion. Jednak dzięki wsparciu armii brytyjskiej, powstanie kurdyjskie zostało stłumione i Mustafa musiał się poddać.
Barzani pozostawał pod nadzorem aż do 1943, kiedy to Irak odczuł skutki II wojny światowej. Wtedy, razem z jego bratem Ahmedem oraz trzystoma ludźmi, udało im się przedostać do Osznawije, gdzie pod kierownictwem wysłanników ze Związku Radzieckiego formowano podwaliny pod państwo kurdyjskie.
Republika Kurdystanu w Mahabad.
15 grudnia 1945 oddziały kurdyjskie pod wodzą Mustafy Barzaniego zajęły Mahabad, który stał się stolicą proklamowanej 22 stycznia 1946 Republiki Kurdystanu. Prezydentem republiki został Muhammad Qazi, przewodniczący Demokratycznej Partii Kurdyjskiego Iranu. Mustafa Barzani został natomiast mianowany ministrem obrony oraz dowódcą sił zbrojnych. Podczas irańskiej inwazji na nowo powstałą republikę szybko wsławił się zwycięstwami w potyczkach z wrogimi oddziałami.
W maju 1946 wojska ZSRR wycofały się z terenów Iranu, co było następstwem umowy zawartej na konferencji jałtańskiej. W efekcie siły kurdyjskie straciły swojego głównego sojusznika i już w grudniu tego samego roku Mahabad został odbity przez siły irańskie. Prezydenta Muhammada Qaziego wzięto do niewoli, a następnie powieszono razem z jego bratem i kuzynem.
Pobyt w ZSRR.
Barzani ze swoimi zwolennikami uciekł do Armeńskiej SRR, gdzie umieszczono ich w obozie niedaleko Nachiczewan. Po apelu Barzaniego o pomoc dla Kurdów, władze ZSRR skierowały go wraz ze swoimi zwolennikami do Azerbejdżańskiej SRR. Tam Kurdowie nawiązali kontakty z Komunistyczną Partią Azerbejdżanu, gdzie kluczową postacią w tamtym czasie był Mir Cəfər Bağırov, przewodniczący KPA, który zorganizował kurdyjskich uchodźców w oddział wojskowy i zapewnił im szkolenie militarne oraz naukę czytania i pisania w języku kurdyjskim.
Po pewnym czasie Barzaniego oraz innych kurdyjskich uchodźców przetransportowano do Uzbeckiej SRR. Był to efekt sporu, jaki wystąpił pomiędzy Barzanim a Bağırovem. W Uzbekistanie wielu Kurdów oddzielono od reszty swoich rodaków i wysłano na ciężkie roboty w różne części kraju. Barzani przez trzy kolejne lata wysyłał listy adresowane do samego Józefa Stalina. Tylko jeden z tych listów dotarł do Kremla, co poskutkowało jednak interwencją władz radzieckich. W dochodzeniu prowadzonym przez oficjeli owych władz stwierdzono, że Kurdowie zostali potraktowani w sposób nieuczciwy. W sierpniu 1951 wysłanych na roboty zwolniono i pozwolono wrócić do Uzbeckiej SRR. Barzani otrzymał rezydencję w Taszkencie, a reszcie zwolenników kurdyjskiego przywódcy przydzielono domy wokół Taszkentu, a także zapewniono pracę, edukację, szkolenia oraz pomoc społeczną przysługującą innym obywatelom ZSRR.
Powrót do Iraku.
Po Rewolucji irackiej w 1958 Barzani powrócił do kraju na zaproszenie nowego premiera Abd al-Karim Kasima. Dość szybko uzyskał poparcie w KDP, w którym doprowadził do rezygnacji Ibrahima Ahmada z funkcji przewodniczącego oraz zastąpienia go pro-komunistycznym Hamzem Abdullahem. Starał się również coraz bardziej zacieśniać więzi z Iracką Partią Komunistyczną.
Barzani zdobywał coraz większa popularność na terenach Kurdyjskiego Iraku. Kasim zaczął wyczuwać, że jego władza jest coraz bardziej zagrożona i obawiał się powstania kurdyjskiego skierowanego przeciwko władzom Iraku. Żeby uniknąć potencjalnej opozycji, począł starania, które miały na celu skłócenie Kurdów między sobą. Między innymi, rozpoczął finansowanie klanów Zebari oraz Harki, które były sceptycznie nastawione do władzy Barzaniego. Taki stan rzeczy doprowadził wreszcie do walki zbrojnej pomiędzy władzą centralną Iraku a Kurdami.
Barzani był zmuszony, ze względu na brak sojuszników w regionie Iraku, zwrócić się o pomoc do Stanów Zjednoczonych. Iracka Partia Komunistyczna uznała to za zdradę ideałów i odwróciła się od KDP. W 1961 Barzani, dowodząc oddziałami peszmergów, zadał znaczący cios wojskom irackim. Z tego względu Kasim dwa razy zaproponował przywódcy Kurdów rozejm oraz przyznanie autonomii. Ten jednak odrzucił propozycję premiera Iraku, uważając ją za niewystarczającą i rozpoczął pertraktację z baasistami oraz naserystami, którzy byli zdecydowanymi przeciwnikami rządów Kasima.
Rządy braci Arif.
8 lutego 1963 władzę w Iraku przejęli arabscy nacjonaliści. Prezydentem kraju został Abd as-Salam Arif, natomiast premierem Ahmad Hasan al-Bakr. Pomimo pertraktacji, które prowadził Barzani z arabskimi nacjonalistami, ci nie chcieli dopuścić do istnienia kurdyjskiej autonomii ze względu na bogate złoża ropy, jakie mieściły się w okolicach Mosulu oraz Kirkuku. Rząd przeprowadził interwencję zbrojną przeciwko siłom kurdyjskim. Barzani zmuszony był wtedy do akceptowania rozejmu na warunkach podyktowanych przez władze z Bagdadu.
W tamtym czasie, pośród członków KDP, coraz bardziej powiększał się rozłam pomiędzy dwie grupy, którymi byli z jednej strony zwolennicy Dżalala Talabaniego i Ibrahima Ahmada oraz z drugiej Barzaniego. Mustafa na szóstym zjeździe partii w lipcu 1964 roku usunął z partii Talabaniego oraz Ahmada, którzy po tym wydarzeniu uciekli ze swoimi zwolennikami do Iranu. Barzani w ten sposób przejął pełną kontrolę nad partią na terenie Iraku.
Po krótkim rozejmie zawiązanym z prezydentem Arifem, Barzani ponownie wypowiedział wojnę rządowi irackiemu. Walki toczyły się ponad rok, kiedy to w kwietniu 1966 prezydent Arif zginął w wypadku helikoptera. To zdarzenie na niedługi czas wywołało zamieszanie wśród władz w Bagdadzie i dało czas siłom kurdyjskim na umocnienie. Jednak już w tym samym miesiącu fotel prezydenta objął brat zmarłego Abd ar-Rahman Arif, który nie zamierzał kończyć walk z Kurdami. Dopiero propozycja premiera Abd ar-Rahmana al-Bazzaza, którą KDP zaakceptowała w listopadzie 1966, zakończyła tymczasowo walki na terenie Iraku. Barzani jednak nie zamierzał zrezygnować ze starań o uzyskanie kurdyjskiej autonomii i cały czas zwiększał swoje poparcie na terenie irackiego Kurdystanu.
Rządy Partii Baas.
W lipcu 1968 Partia Baas, wspierana przez wojsko, obaliła prezydenta Arifa i przejęła władzę w Iraku. Głową państwa mianowano wtedy Ahmeda Hassana al-Bakra, który wcześniej pełnił rolę premiera.
Partia Baas zdawała sobie sprawę z dużej siły jaką stanowiły oddziały Kurdów i nie chcąc prowadzić z nimi walk, rozpoczęła z Barzanim prowadzić negocjacje. W efekcie, rząd iracki uznał Kurdów jako mniejszość narodową, natomiast kurdyjski ustanowiono drugim językiem w kraju. Kurdowie otrzymali również autonomię na północy Iraku, wyłączając jednak takie miasta jak Kirkuk czy Chanakin.
Nowa władza chciała utrzymać stan rzeczy ustalony z Barzanim, dlatego mianowała dodatkowo pięciu Kurdów na stanowiska niższych ministrów, a także włączyła KDP do koalicji rządzącej. Jednak Barzani z niechęcią pochodził do nowego sojuszu, zarzucając Partii Baas arabizację Kurdów na terenach nienależących do autonomii. Napięcie wzmogła jeszcze próba zamachu przeprowadzona na Barzaniego we wrześniu 1971 roku. Kiedy przyjmował w swoim biurze religijnych przedstawicieli, ci przekazali mu teczkę, w której rzekomo znajdowały się pieniądze od władz w Bagdadzie. W rzeczywistości teczka wypełniona była materiałami wybuchowymi. Wybuch nie zabił Barzaniego, ale niektórzy z uczestników spotkania ponieśli śmierć. W czasie zamieszania wywołanego eksplozją, duchowni zostali postrzeleni przez peszmergów i zginęli na miejscu. Pomimo że nie udało się ująć nikogo, Barzani twierdził, że odpowiedzialny jest za nią Saddam Husajn.
11 marca 1974 roku rząd zaproponował Barzaniemu nowe porozumienie związane z autonomią kurdyjską. Do autonomii nie było jednak włączone Kirkuk, dlatego porozumienie zostało odrzucone. Wielu członków KDP, w tym syn Barzaniego Ubeydullah, wyrażali swoje rozczarowanie związane z szukaniem przez ich przywódcę sojuszników wśród takich państw jak Stany Zjednoczone, Iran czy Izrael. Było to równoznaczne z odrzuceniem socjalistycznych korzeni na jakich powstawało KDP.
Po Porozumieniu w Algierze, Iran zgodził się nie wysyłać już zaopatrzenia dla sił kurdyjskich, a także nie umożliwiać jego wysyłki z innych państw. Parę dni po porozumieniu, Barzani oraz niemal 100 000 jego zwolenników opuściło Irak i uciekło do Iranu rezygnując z dalszego prowadzenia walki przeciwko władzom irackim. Talabani i Ahmad wyemigrowali natomiast do Syrii i założyli tam Patriotyczną Unię Kurdystanu, krytykując jednocześnie okres rządów Barzaniego, który określili „słabym rządem opartym na ustroju plemiennym”.
Wygnanie i śmierć.
Barzani osiadł razem z rodziną w Karadż. Widząc, że nie otrzyma już wsparcia od ZSRR, które nawiązało stosunki dyplomatyczne z rządem Iraku, starał się szukać wsparcia u Stanów Zjednoczonych. Zrozumiał jednak, że władze owego kraju nie są zainteresowane dążeniem Kurdów do niepodległości, a jedynie widzą jedną z szans do podburzenia ludności przeciwko władzy irackiej.
Po wykryciu u Barzaniego raka płuc, wyjechał od na leczenie do Stanów Zjednoczonych. Zmarł 1 marca 1979 w Georgetown University Hospital w Waszyngtonie. Jego ciało zostało przetransportowane i pochowane w Osznawije.

</doc>
<doc id="1318827" url="https://pl.wikipedia.org/wiki?curid=1318827" title="Wildparkstadion">
Wildparkstadion

Wildparkstadion – wielofunkcyjny stadion położony w niemieckim mieście Karlsruhe.
Swoje mecze domowe na tym stadionie rozgrywa klub Karlsruher SC. Stadion powstał na miejscu rezerwatu jeleni stąd jego nazwa "Wildparkstadion". Zbudowano go w 1955 roku, choć boiska do piłki nożnej istniały w tym miejscu już od 1922 roku. Pojemność stadionu wynosi 29 699 miejsc, choć jedynie 14 700 z tego to miejsca siedzące.

</doc>
<doc id="1318828" url="https://pl.wikipedia.org/wiki?curid=1318828" title="Kościół św. Stanisława Biskupa w Lubaczowie">
Kościół św. Stanisława Biskupa w Lubaczowie

Kościół św. Stanisława Biskupa w Lubaczowie – eklektyczna świątynia rzymskokatolicka w Lubaczowie
Historia.
Kościół parafialny św. Stanisława w Lubaczowie został wybudowany w latach 1898–1899 w miejscu wcześniejszej drewnianej fary miejskiej. W 1945 roku świątynia została podniesiona do godności prokatedry i w latach 1945–1991 była siedzibą administratora apostolskiego archidiecezji lwowskiej.
W latach 1981–1987 do kościoła św. Stanisława dobudowano od strony prezbiterium postmodernistyczny kościół bł. Jakuba Strzemię, który w 1991 roku został podniesiony przez papieża Jana Pawła II do godności konkatedry diecezji zamojsko-lubaczowskiej. 
Kościół św. Stanisława w Lubaczowie pełni funkcję sanktuarium Matki Bożej Łaskawej. W latach 1974-1986 w ołtarzu głównym świątyni znajdował się obraz Matki Bożej Łaskawej z archikatedry lwowskiej, który aktualnie znajduje się w skarbcu katedry wawelskiej. Obecnie w lubaczowskim sanktuarium czczona jest wierna kopia tej ikony, koronowana papieskimi koronami. W ołtarzu bocznym kościoła umieszczony jest ponadto srebrny relikwiarz bł. Jakuba Strzemię, patrona rzymskokatolickiej archidiecezji lwowskiej i diecezji zamojsko-lubaczowskiej.

</doc>
<doc id="1318829" url="https://pl.wikipedia.org/wiki?curid=1318829" title="Fokalor">
Fokalor

Fokalor – w tradycji okultystycznej czterdziesty pierwszy duch "Goecji". Znany również pod imionami Focalor, Forkalor, Furkalor, Forcalor i Furcalor. By go przywołać i podporządkować, potrzebna jest jego pieczęć, która według "Goecji" powinna być zrobiona z miedzi.
Jest potężnym i silnym księciem, a według "Dictionnaire Infernal" generałem piekła. Rozporządza 3 albo 30 legionami duchów. Należał kiedyś do Chóru Tronów (zob. upadły anioł). Wierzy w powrót do nieba (na siódmy tron) w przeciągu tysiąca lat.
Posiada władzę nad wodą i wiatrem. Zabija ludzi i rzuca ich w fale, przewraca okręty. Przyzywający może mu zakazać złego postępowania jednakże podporządkowuje się opornie.
Wezwany ukazuje się pod postacią człowieka ze skrzydłami gryfa, a w niektórych wersjach sępa.
W kulturze masowej.
Pojawia się w książce Umberta Eco "Imię róży", powołuje się na niego Remigiusz z Varagine.

</doc>
<doc id="1318832" url="https://pl.wikipedia.org/wiki?curid=1318832" title="Duilio Davino">
Duilio Davino

Duilio César Jean Pierre Davino Rodríguez (ur. 21 marca 1976 roku w León) – meksykański piłkarz pochodzenia argentyńskiego występujący najczęściej na pozycji środkowego obrońcy, menedżer sportowy.
Jest synem Jorge Davino, piłkarza argentyńskiego występującego przez wiele lat w Meksyku. Posiada brata Flavio Davino, także zawodowego piłkarza.
Kariera klubowa.
Duilio Davino zawodową karierę rozpoczynał w 1993 roku w Tecos UAG. W pierwszych dwóch sezonach spędzonych w tym zespole Meksykanin rozegrał tylko dwa spotkania, jednak w rozgrywkach 1995/1996 wywalczył sobie miejsce w podstawowej jedenastce. W barwach drużyny Tecos Davino wystąpił w 69 ligowych meczach.
W 1997 roku przeniósł się do klubu Club América, gdzie od razu przebił się do pierwszego składu. Razem z zespołem "Aguilas" w 2000 i 2002 roku dotarł do półfinału rozgrywek Copa Libertadores. W 2002 i 2005 roku wywalczył mistrzostwo Meksyku, w 2005 roku wygrał także superpuchar kraju, a w 2006 roku wraz z drużyną zwyciężył w Pucharze Mistrzów CONCACAF. W zespole América Duilio występował przez ponad dziesięć lat, w trakcie których rozegrał 323 ligowe mecze.
W 2008 roku Meksykanin podpisał kontrakt z występującym w Major League Soccer FC Dallas, jednak po zakończeniu sezonu pozostał bez klubu. Na początku 2009 roku trafił do Puebli i do końca sezonu rozegrał 19 ligowych meczów. Po zakończeniu ligowych rozgrywek Davino przeszedł do innego meksykańskiego klubu – Monterrey, gdzie od razu wywalczył sobie miejsce w podstawowym składzie. Z Monterrey Davino wywalczył dwa tytuły mistrzowskie (Apertura 2009 i Apertura 2010).
Latem 2011 Davino odszedł do drużyny, w której rozpoczynał swoją piłkarską karierę – Tecos UAG.
Kariera reprezentacyjna.
W reprezentacji Meksyku Davino zadebiutował w 1996 roku. W 1996 roku wraz z drużyną narodową dotarł do ćwierćfinału Igrzysk Olimpijskich, w którym Meksykanie zostali wyeliminowani przez Nigerię. W tym samym roku Duilio wystąpił także w rozgrywkach Złotego Pucharu CONCACAF, które zakończyły się zwycięstwem jego zespołu.
W 1998 roku Davino znalazł się w kadrze reprezentacji Meksyku na Mistrzostwa Świata we Francji. Na mundialu tym podopieczni Manuela Lapuente dotarli do 1/8 finału, w którym musieli uznać wyższość Niemców. Duilio był podstawowym zawodnikiem swojego zespołu i wystąpił we wszystkich 4 meczach w pełnym wymiarze czasowym. Łącznie dla reprezentacji Meksyku Davino rozegrał 84 spotkania.

</doc>
<doc id="1318833" url="https://pl.wikipedia.org/wiki?curid=1318833" title="Poor Unfortunate Souls">
Poor Unfortunate Souls

Poor Unfortunate Souls to piosenka napisana do filmu Walta Disneya Mała Syrenka, w polskiej wersji śpiewana przez Urszulę. Utwór zarejestrowany został przez Pat Carroll (1988) i Jonas Brothers (2006 - jako ścieżka dźwiękowa do filmu).

</doc>
<doc id="1318840" url="https://pl.wikipedia.org/wiki?curid=1318840" title="Mistrzostwa Europy w badmintonie">
Mistrzostwa Europy w badmintonie

Mistrzostwa Europy w badmintonie rozegrane zostały po raz pierwszy w 1968 roku w Bochum w RFN. Mistrzostwa organizuje EBU.

</doc>
<doc id="1318842" url="https://pl.wikipedia.org/wiki?curid=1318842" title="Dortmund-Kley (przystanek kolejowy)">
Dortmund-Kley (przystanek kolejowy)

Dortmund-Kley – przystanek kolejowy w Dortmundzie, w kraju związkowym Nadrenia Północna-Westfalia, w Niemczech. Znajduje się tu 1 peron.

</doc>
<doc id="1318844" url="https://pl.wikipedia.org/wiki?curid=1318844" title="Iván Jacinto Hurtado">
Iván Jacinto Hurtado



</doc>
<doc id="1318851" url="https://pl.wikipedia.org/wiki?curid=1318851" title="KPB">
KPB



</doc>
<doc id="1318852" url="https://pl.wikipedia.org/wiki?curid=1318852" title="Muhammet Akagündüz">
Muhammet Akagündüz

Muhammet Hanifi „Aka” Akagündüz (ur. 11 stycznia 1978 w Bingöl) – austriacki piłkarz pochodzenia tureckiego grający na pozycji napastnika.
Kariera klubowa.
Akagündüz urodził się w Turcji w rodzinie pochodzenia kurdyjskiego, ale w 1987 roku wyemigrował z rodzicami do Austrii. Trzy lata później otrzymał tamtejsze obywatelstwo. W 1994 roku rozpoczął piłkarską karierę w amatorskim klubie WS Ottakring. Następnie podjął treningi w Austrii Wiedeń, ale nie zadebiutował w pierwszej drużynie i grał tylko w amatorskich rezerwach tego klubu. W 1998 roku został wypożyczony do drugoligowego FCN St. Pölten. Z kolei w sezonie 1999/2000 był piłkarzem VfB Admira Wacker Mödling.
Latem 2000 Muhammet przeszedł do SV Ried, w barwach którego zadebiutował w rozgrywkach pierwszej ligi. W sezonie 2000/2001 zdobył 13 goli, w 2001/2002 – 6, a w 2002/2003 – 10. Spadł jednak z Ried do drugiej ligi i po sezonie trafił do Turcji. Został zawodnikiem Malatyasporu, a po roku przeniósł się do Konyasporu. Latem 2005 wrócił do Austrii. Podpisał kontrakt z Rapidem Wiedeń, z którym zajął 5. miejsce w Bundeslidze. W rundzie jesiennej sezonu 2006/2007 występował w Kayserisporze, ale już wiosną był zawodnikiem włoskiego drugoligowca Hellas Werona, ale zaliczył tam tylko 5 spotkań. Latem 2007 ponownie został piłkarzem SV Ried. W 2008 roku został zawodnikiem Vestelu Manisaspor.
Kariera reprezentacyjna.
Akagündüz miał do wyboru grę w reprezentacji Austrii i reprezentacji Turcji. Ostatecznie wybrał tę pierwszą opcję. Najpierw występował w kadrze U-21, a w pierwszej reprezentacji po raz pierwszy wystąpił 12 października 2002 roku w spotkaniu z Białorusią (2:0), rozegranym w ramach eliminacji do Euro 2004.

</doc>
<doc id="1318854" url="https://pl.wikipedia.org/wiki?curid=1318854" title="Luis Capurro">
Luis Capurro

Luis Enrique Capurro Bautista (1 maja 1962) – ekwadorski piłkarz, prawy obrońca.
Zaczął karierę w drużynie Patria De Esmeraldas. Kolejnymi jego klubami były Barcelona SC, CS Emelec, CS Patria, Milagro Sport, CD Filanbanco (obecnie Váldez SC), LDU, Cerro Porteño i Racing Club.
Był dwukrotnym mistrzem Ekwadoru - w 1994 z klubem "Emelec" i w 1997 z klubem "Barcelona".
Po zakończeniu kariery zamieszkał w Nowym Jorku.

</doc>
<doc id="1318861" url="https://pl.wikipedia.org/wiki?curid=1318861" title="Stadion der Freundschaft (Chociebuż)">
Stadion der Freundschaft (Chociebuż)

Stadion der Freundschaft – stadion piłkarski położony w niemieckim mieście Chociebuż (Cottbus). Obecnie na stadionie swoje mecze rozgrywa drużyna Energie Cottbus. Stadion został zbudowany w 1930 roku a jego pojemność wynosi 22 528 miejsc.

</doc>
<doc id="1318862" url="https://pl.wikipedia.org/wiki?curid=1318862" title="Amstel Gold Race 2008">
Amstel Gold Race 2008

43. edycja Amstel Gold Race odbyła się 20 kwietnia 2008 roku. Trasa wyścigu liczyła 257,4 km ze startem w holenderskim Maastricht i metą w Valkenburgu. 

</doc>
<doc id="1318863" url="https://pl.wikipedia.org/wiki?curid=1318863" title="TV Tokyo">
TV Tokyo

 – japońska stacja telewizyjna, działająca od 1964 roku, znana przede wszystkim z nadawania popularnych seriali anime. Stacja znana jest także pod nazwą „Teleto” (テレ東 "Teretō"), co jest połączeniem słów „terebi” i „Tokyo”.
Jest współwłaścicielem serwisu internetowego Crunchyroll, udostępniającego japońskie seriale animowane i aktorskie oraz mangi.

</doc>
<doc id="1318867" url="https://pl.wikipedia.org/wiki?curid=1318867" title="Jan Witkowski">
Jan Witkowski

Jan Witkowski (ur. 14 czerwca 1907, zm. 4 stycznia 1996 w Poznaniu) – polski filatelista, związany z Poznaniem działacz, wystawca i wielokrotny organizator wystaw filatelistycznych, autor licznych artykułów i publikacji filatelistycznych, nauczyciel wielu pokoleń polskich filatelistów. Zmarł w 1996 roku w Poznaniu, pochowany został na cmentarzu Górczyńskim. 
Działalność w kraju.
Jan Witkowski związany był z filatelistyką od czasów przedwojennych. W latach 1923–1950 był członkiem Związku Filatelistów w Toruniu, a następnie Polskiego Związków Filatelistów (PZF). W latach 1926–1962 był właścicielem przedsiębiorstwa filatelistycznego "Dom Filatelistyczny – Jan Witkowski", wydawał „Ilustrowane Wiadomości Filatelistyczne” i katalogi. W latach 1961–1994 pełnił funkcję członka Zarządu Głównego PZF. Jan Witkowski był wybitnym kolekcjonerem i wystawcą, do jego najważniejszych zbiorów filatelistycznych, nagradzanych wielokrotnie na wystawach, należą: „Polska 1860–1939” i „Thurn und Taxis”. Był również organizatorem i sędzią filatelistycznym na wielu ogólnopolskich i międzynarodowych wystawach filatelistycznych, a do jego najważniejszych osiągnięć w tym zakresie należy zaliczyć funkcję przewodniczącego sądu konkursowego na Światowej Wystawie Filatelistycznej „Polska '73” i Światowej Wystawie Filatelistycznej „Polska '93”, które odbyły się w Poznaniu oraz funkcję przewodniczącego komitetu organizacyjnego tej pierwszej. W 1981 roku w uznaniu zasług został Członkiem Honorowym PZF. Był również członkiem Polskiej Akademii Filatelistyki. 
Działalność za granicą.
Jan Witkowski był również jednym z najbardziej znanych i cenionych polskich filatelistów za granicą. Uczestniczył w licznych kongresach FIP (Międzynarodowa Federacja Filatelistyki) oraz był reprezentantem PZF na wielu zagranicznych wystawach filatelistycznych. W 1962 roku został współzałożycielem Międzynarodowego Stowarzyszenia Dziennikarzy Filatelistycznych (AIJP), którego był wiceprezydentem w latach 1973–1993. Ukoronowaniem międzynarodowej działalności Jana Witkowskiego było przyznanie w 1992 roku przez FIP medalu „Award of Appreciation” za całokształt działalności na arenie międzynarodowej.
Medal im. Jana Witkowskiego.
Działający w Niemczech Klub Zbieraczy Polskich Znaczków (Bundesarbeitsgemeinschaft Polen e.V. im BDPh e.V., w skrócie ArGe POLEN) od 1990 roku nadaje medal im. Jana Witkowskiego, dla wybitnych filatelistów w kraju i za granicą, którzy zasłużyli się publikacjami w dziedzinie polskiej filatelistyki lub za szczególny wkład w polską filatelistykę. Dotychczasowymi laureatami tego wyróżnienia są:

</doc>
<doc id="1318869" url="https://pl.wikipedia.org/wiki?curid=1318869" title="Lengerich (Nadrenia Północna-Westfalia)">
Lengerich (Nadrenia Północna-Westfalia)

Lengerich – miasto w Niemczech, w kraju związkowym Nadrenia Północna-Westfalia, w rejencji Münster, w powiecie Steinfurt. Prawa miejskie posiada od 1147 roku.
Współpraca.
Miejscowości partnerskie:

</doc>
<doc id="1318874" url="https://pl.wikipedia.org/wiki?curid=1318874" title="Odczyn Paula-Bunnella-Davidsohna">
Odczyn Paula-Bunnella-Davidsohna

Odczyn Paula-Bunnella-Davidsohna – odczyn wykonywany rutynowo do wykrywania zakażenia EBV. Odczyn opiera się na wykazaniu obecnych często w surowicy w przebiegu infekcji mononukleozowej przeciwciał heterofilnych zdolnych do aglutynacji krwinek końskich, bydlęcych i baranich. Podczas badania w celu eliminacji innych przeciwciał heterofilnych (np. dla antygenu Forsmana) badaną surowicę traktuje się na początku antygenem nerki świnki morskiej. Przeciwciała heterofilne wykrywane są u 50% chorych dzieci i 90-95% młodzieży i dorosłych. Miana 1:56 u dorosłych i 1:28 u dzieci przemawiają za rozpoznaniem mononukleozy zakaźnej.

</doc>
<doc id="1318876" url="https://pl.wikipedia.org/wiki?curid=1318876" title="Barzan (Irak)">
Barzan (Irak)

Barzan (arabski i kurdyjski: "بارزان‬")– miasto w północnym Iraku, znajdujące się na terenie Kurdystanu. W Barzanie urodzili się Ahmed Barzani – założyciel rodu Barzanich oraz kurdyjski przywódca – Mustafa Barzani.

</doc>
<doc id="1318880" url="https://pl.wikipedia.org/wiki?curid=1318880" title="Seijin Shiki">
Seijin Shiki



</doc>
<doc id="1318881" url="https://pl.wikipedia.org/wiki?curid=1318881" title="Kolegium jezuickie w Braniewie">
Kolegium jezuickie w Braniewie



</doc>
<doc id="1318885" url="https://pl.wikipedia.org/wiki?curid=1318885" title="Kolegium jezuickie w Głogowie">
Kolegium jezuickie w Głogowie



</doc>
<doc id="1318887" url="https://pl.wikipedia.org/wiki?curid=1318887" title="Kolegium Jezuickie w Starych Szkotach">
Kolegium Jezuickie w Starych Szkotach



</doc>
<doc id="1318888" url="https://pl.wikipedia.org/wiki?curid=1318888" title="KinOFFteka – Szukamy talentów">
KinOFFteka – Szukamy talentów

KinOFFteka-Szukamy talenów - festiwal filmów niezależnych, organizowany przez telewizję Kino Polska, Onet.pl oraz Mistrzowską Szkołę Reżyserii Filmowej Andrzeja Wajdy. Odbywa się od 2007 roku. Jest to cykliczna impreza prezentująca filmy młodych twórców niezależnych. Filmy ocenia profesjonalne Jury, a zwycięzcy mogą doskonalić swój warsztat w Mistrzowskiej Szkole Reżyserii Filmowej Andrzeja Wajdy.

</doc>
<doc id="1318889" url="https://pl.wikipedia.org/wiki?curid=1318889" title="Kolegium Jezuickie w Wilnie">
Kolegium Jezuickie w Wilnie



</doc>
<doc id="1318895" url="https://pl.wikipedia.org/wiki?curid=1318895" title="Priyadarshan">
Priyadarshan

Priyadarshan (malajalam: പ്രിയദര്ശന്, hindi: प्रियदर्शन) (ur. 30 stycznia 1957 r.) – indyjski reżyser i scenarzysta filmowy. Pochodzi z południa Indii, ze stanu Kerala. W latach 80.-90. wyreżyserował wiele filmów w języku malajalam. W Bollywood jest znany ze swoich remake'ów z malajalam na filmy w hindi.

</doc>
<doc id="1318896" url="https://pl.wikipedia.org/wiki?curid=1318896" title="Rezerwat Pokazowy Żubrów (Białowieski PN)">
Rezerwat Pokazowy Żubrów (Białowieski PN)

Rezerwat pokazowy żubrów – zwierzyniec utworzony w okresie międzywojennym w 1929 r.; był pierwszym krokiem ku restytucji ginącego żubra. Usytuowany przy drodze wojewódzkiej nr 689 łączącej Białowieżę z Hajnówką na terenie Nadleśnictwa Zwierzynieckie w Puszczy Białowieskiej.
Historia.
Po I wojnie światowej wymarły dwie ostatnie wolne populacje żubra w Puszczy Białowieskiej (1919) i na Kaukazie (1927). Krach populacji gatunku przeżyły jedynie 54 zwierzęta, w tym 39 wywodzących się bezpośrednio z populacji białowieskiej, żyjących wówczas w ogrodach zoologicznych i prywatnych kolekcjach. Dzięki potomkom tych zwierząt było możliwe rozpoczęcie prac nad restytucją gatunku. Założone w 1923 roku z inicjatywy profesora Jana Sztolcmana Międzynarodowe Towarzystwo Ochrony Żubra, którego celem było ratowanie żubra od zagłady oraz jego restytucja. Towarzystwo rozpoczęło działalność od spisu żubrów żyjących na świecie. Zarejestrowano je w Księdze Rodowodowej Żubrów, której pierwszy zeszyt ukazał się w 1932 roku w Republice Weimarskiej.
W dniu 19 września 1929 r. jako pierwsze przywiezione zostały do Białowieży – pochodzący z Danii – żubrobizon Kobold i pochodzący z Niemiec – samiec Borusse, mający według niektórych źródeł domieszkę krwi żubra kaukaskiego.
10 października 1929 r. przywieziono do rezerwatu dwa kolejne żubry: czystej krwi, pięcioletnią Bisertę i hybrydę Faworytę; 29 sierpnia 1930 żubrzycę Biscayę i żubrobizonkę Stolce. 28 czerwca 1931 przywieziono 20-letnie żubry: Hagena i Gatczynę (nie miały one znaczenia przy restytucji). 2 kwietnia 1935 przywieziono żubrzycę Bilmę. 17 kwietnia sprowadzono 3 letniego byka linii białowieskiej Plischa. W 1937 przyszło na świat pierwsze cielę linii białowieskiej – Polka. Rodzicami Polki byli Biscaya i Plisch. Polka padła w 1942 roku nie dając potomstwa.
W 1932 r. rezerwat powiększono z 22 do 59 hektarów przez dobudowanie dużej 37-hektarowej zagrody, przeznaczonej dla żubrów czystej krwi. W jednej z małych zagród umieszczono sztuki pokazowe, które turyści mogli oglądać ze specjalnej trybuny. W czasie II wojny światowej zwierzęta ocalały i na koniec 1944 roku w białowieskim rezerwacie przebywało 17 żubrów, z czego 4 linii białowieskiej i 13 białowiesko-kaukaskiej. W 1945 roku rozpoczęto budowę nowego rezerwatu żubrów. Nowy obiekt o powierzchni 123 ha graniczył ze starym. Ich łączna powierzchnia po połączeniu w 1946 r. wynosiła 203,23 ha. Nazwano go rezerwatem hodowlanym.
Obecny rezerwat o pow. 27,9 ha powstał w 1937 r., będąc początkowo miejscem restytucji tarpana leśnego. W 1951 zbudowano nowy rezerwat, bezpośrednio przylegający do pokazowego, o powierzchni 43,12 ha. Rozbudowana część stanowi zaplecze dla rezerwatu pokazowego. 1 maja 1955 r. został utworzony Ośrodek Hodowli Rzadkich Zwierząt, wchodzący w skład Białowieskiego Parku Narodowego i obejmujący rezerwaty zwierzęce oraz osadę Zwierzyniec. Po zaniechaniu prac nad restytucją tarpanów i utworzeniu w 1955 r. zagrody dla żubrów spełnia rolę obiektu turystycznego. Funkcjonowanie rezerwatu przerwał na ok. 10 lat remont kapitalny, który miał go zmodernizować i pozwolić na zwiększenie składu gatunkowego prezentowanych zwierząt. Ponownie rezerwat został udostępniony turystom w grudniu 1988 r.
Informacje turystyczne.
W rezerwacie w warunkach zbliżonych do naturalnych eksponowane są żubry, koniki polskie, łosie, jelenie, sarny, dziki, żubronie (krzyżówka żubra z bydłem domowym), ryś i wilki. 
Naprzeciwko wejścia do rezerwatu znajdują się kramiki z pamiątkami. Można w nich kupić wyroby artystów z regionu oraz miody z lokalnych pasiek. Rezerwat pokazowy zwiedza się spacerując wyznaczoną ścieżką, po obu stronach której rozmieszczone są wybiegi dla zwierząt. Na tablicach informacyjnych umieszczono dokładne informacje o danym gatunku i miejscu jego występowania. Przy rezerwacie rozpoczyna się ścieżka przyrodnicza Żebra Żubra.

</doc>
<doc id="1318898" url="https://pl.wikipedia.org/wiki?curid=1318898" title="Luis Enrique Capurro">
Luis Enrique Capurro



</doc>
<doc id="1318901" url="https://pl.wikipedia.org/wiki?curid=1318901" title="Ferdinand Julius von Troyer">
Ferdinand Julius von Troyer

Ferdinand Julius von Troyer; czeski "Ferdinand Julius Troyer z Troyersteinu" (ur. 20 stycznia 1698 w Brixen; zm. 5 lutego 1758 w Brnie) – biskup ołomuniecki w latach 1746-1758.
Życiorys.
Kształcił się w kolegium jezuickim w Innsbrucku, a następnie w Collegium Germanicum w Rzymie. 25 września 1711 został kanonikiem ołomunieckim, a 25 grudnia 1720 przyjął święcenia kapłańskie. Od 1725 rezydował w Ołomuńcu. W 1731 został archidiakonem opawskim, a w 1741 scholastykiem kapituły ołomunieckiej.
Po odejściu biskupa Jacoba Ernesta von Liechtenstein-Kastelkorn do Salzburga Ferdinand Julius Troyer został 9 grudnia 1745 wybrany na biskupa ołomunieckiego. Potwierdzenie papieskie nastąpiło 28 marca 1746. Święcenia biskupie przyjął 2 maja 1746.
W 1746 Ferdinand Julius Troyer został rzeczywistym tajnym radcą cesarzowej Marii Teresy. 16 kwietnia 1747 otrzymał kapelusz kardynalski. W 1751 został protektorem Rzeszy a także powołał pierwszego komisarza dla tzw. dystryktu kietrzańskiego. W 1752 wyremontował zniszczony przez pożar biskupi zamek w Kromieryżu. W 1755 uzyskał od papieża bullę, która zezwalała mu wizytować kościoły podległe zakonom.

</doc>
<doc id="1318904" url="https://pl.wikipedia.org/wiki?curid=1318904" title="Adeling">
Adeling

Adeling – inflancki herb szlachecki.
Opis herbu.
Opis zgodnie z klasycznymi regułami blazonowania:
W polu srebrnym strzała czerwona o żeleźcach błękitnych i piórach złotych między różami czerwonymi w słup; z prawej trzema, z lewej czterema. 
Klejnot: Nad hełmem bez korony trzy róże w słup między dwoma skrzydłami orlimi, prawym srebrnym, lewym czerwonym.
Herbowni.
Adeling.

</doc>
<doc id="1318907" url="https://pl.wikipedia.org/wiki?curid=1318907" title="Alex Darío Aguinaga">
Alex Darío Aguinaga



</doc>
<doc id="1318912" url="https://pl.wikipedia.org/wiki?curid=1318912" title="Ja, Malinowski">
Ja, Malinowski

Ja, Malinowski – polski serial komediowy, emitowany na antenie telewizji TVN od 4 września 1999 do 24 października 1999, gdzie był emitowany w soboty i niedziele o godz. 18:30. Składa się z 16 odcinków.
Akcja serialu toczy się na początku lat 90. i opowiada o małżeństwie Romana i Laury Malinowskich, którzy w czasach komunistycznych wyjechali do Ameryki w celu polepszenia swoich warunków materialnych. Nieoczekiwanie Malinowski wygrywa w totalizatorze 7,5 mln dolarów i Malinowscy postanawiają wrócić do Polski. Po przyjeździe do ojczyzny rozpoczynają całkiem nowe życie. Awansują do nowo powstałej klasy zamożnych biznesmenów i odkrywają świat ludzi z pieniędzmi.

</doc>
<doc id="1318915" url="https://pl.wikipedia.org/wiki?curid=1318915" title="Batalion im. Georgi Dymitrowa">
Batalion im. Georgi Dymitrowa

Batalion im. Georgi Dymitrowa – jeden z batalionów ochotniczych okresu hiszpańskiej wojny domowej 1936-1939.
Jego szeregi zasilali głównie Bułgarzy i Czesi sympatyzujący z ruchem lewicowym. Batalion wchodził w skład Brygad Międzynarowowych walczących po stronie republikańskiej przeciwko oddziałom gen. Francisco Franco, wspieranym przez faszystowskie rządy III Rzeszy i Włoch. 
Patronem batalionu był bułgarski komunista, Georgi Dymitrow.

</doc>
<doc id="1318916" url="https://pl.wikipedia.org/wiki?curid=1318916" title="Dobranocny ogród">
Dobranocny ogród

Dobranocny ogród (ang. "In the Night Garden") – serial telewizyjny nagrywany w technologii HD przeznaczony głównie dla dzieci w wieku 1–3 lat. Został wyprodukowany przez firmę Ragdoll, twórców popularnej bajki Teletubisie. Polska premiera odbyła się 21 kwietnia 2008 roku w stacji CBeebies, gdzie powtórki emitowano do 31 grudnia 2022 roku. Serial pokazywano także w telewizji Fokus TV w oryginalnym języku (j. angielski).
Dobranocny ogród otrzymał nagrodę BAFTA Children’s Award 2007 dla najlepszego programu aktorskiego dla dzieci w wieku przedszkolnym. Do animacji serialu użyto najnowocześniejszej techniki komputerowej, ale i tradycyjnych metod, takich jak aktorskie stroje czy animacja poklatkowa. Serial jest najdroższą produkcją telewizyjną BBC dla dzieci – 65 epizodów wymaga ponad £10,5 milionowego budżetu. W telewizji Fokus TV serial wyświetlany jest w oryginalnym języku (j. angielski).
W 2022 roku na antenie australijskiej stacji ABC Kids premierę miał spin-off serialu – "".
Wersja polska.
Wersja polska: Na zlecenie BBC Worldwide: Master Film, Studio Sonica, Start International Polska
Reżyseria:
Dźwięk i montaż: Michał Skarżyński (odcinki ze studia Start International Polska)Tekst:
Śpiewała: Joanna WęgrzynowskaCzytał: Maciej Szary
Lektorzy:
Wydania DVD.
W Polsce w 2008 roku serial ukazał się na płytach DVD wydawanych przez wydawnictwo Best Film. Ukazały się następujące tytuły:
"In the Night Garden... Live!".
Od 2010 roku, po Wielkiej Brytanii jeździ trasa teatralna o nazwie „In the Night Garden... Live!”. Występują tam aktorzy w kostiumach postaci z serialu, jak i kukiełki.
W 2020 roku trasa została odwołana z powodu rozprzestrzeniającej się pandemii COVID-19. Wznowienie spektaklu zapowiedziano na rok 2021.

</doc>
<doc id="1318926" url="https://pl.wikipedia.org/wiki?curid=1318926" title="Lot 001">
Lot 001

Lot 001 – serial komediowy emitowany od 10 marca 1999 w stacji Wizja Jeden. Zdjęcia do sitcomu rozpoczęły się 15 grudnia 1998. Od 30 października 1999 do 19 grudnia 1999 był powtarzany w TVN, który był emitowany w soboty i niedziele o godz. 18:30.
Treść.
Serial przedstawia losy barmana – Leona, któremu ojciec w testamencie zostawił sporą sumę pieniędzy, ale zaznaczył, że pieniądze mogą być wydane jedynie na cele lotnicze. Leon kupił niezbyt dobry samolot, zatrudnił załogę i uruchomił własną linię lotniczą o nazwie „Ikar”. Kolejne odcinki przedstawiają działalność „Ikara”.

</doc>
<doc id="1318929" url="https://pl.wikipedia.org/wiki?curid=1318929" title="Maciej Sulkiewicz">
Maciej Sulkiewicz

Maciej Sulkiewicz, biał. Мацей Аляксандравіч Сулькевіч, także Matwiej Sulejman Sulkiewicz ros. Матвей Александрович Сулькевич (ur. w majątku Kiemiejsze koło Lidy, zm. 15 lipca 1920 w Baku) – rosyjski wojskowy polsko-tatarskiego pochodzenia (generał lejtnant), premier rządu Krymskiej Republiki Ludowej, a następnie szef sztabu armii Demokratycznej Republiki Azerbejdżanu.
Życiorys.
Pochodził z rodziny litewskich Tatarów. Przy urodzeniu otrzymał polskie imię Maciej (później znany był również jako Mohammad Sulkiewicz, Sulejman Sulkiewicz, Suleyman bey Sulkiewicz, czy Mamed Bek). Ukończył michajłowski korpus kadetów w Woroneżu, Michajłowską Szkołę Artyleryjską w Petersburgu, a w 1894 r. Mikołajewską Akademię Sztabu Generalnego. Służył w sztabach 34 dywizji piechoty, VIII korpusu armijnego, odeskiego okręgu wojskowego. Od 7 sierpnia 1900 r. był sztabsoficerem do specjalnych poruczeń przy sztabie korpusu desantowego. 17 grudnia tego roku objął funkcję szefa sztabu garnizonu twierdzy oczakowskiej. Na przełomie 1900/1901 r. uczestniczył w ekspedycji wojskowej do Chin. 10 kwietnia 1902 r. został sztabsoficerem do specjalnych poruczeń przy sztabie odeskiego okręgu wojskowego. Od 3 października 1903 r. był szefem sztabu 15 dywizji piechoty w stopniu pułkownika.
W latach 1904-1905 uczestniczył w wojnie rosyjsko-japońskiej. Za odwagę na polu bitwy został odznaczony Orderem Św. Włodzimierza 4 klasy i Orderem Św. Stanisława 2 klasy. 11 czerwca 1905 r. objął dowództwo 57 modlińskiego pułku piechoty. 23 czerwca 1910 r. został sztabsoficerem do specjalnych poruczeń przy dowódcy sztabu generalnego armii rosyjskiej. Od 17 października tego roku był okręgowym generał-kwatermistrzem w sztabie irkuckiego okręgu wojskowego w stopniu generała majora. 14 czerwca 1912 r. został szefem sztabu VII korpusu armijnego, zaś 23 maja 1914 r. – XI korpusu armijnego. Od 26 lutego 1915 r. dowodził 33 dywizją piechoty. 26 kwietnia tego roku awansował do stopnia generała lejtnanta. 27 lutego 1917 r. objął dowództwo XXXVII korpusu armijnego.
Nawiązał kontakt z Centralnym Komitetem Wszechrosyjskiego Zjazdu Delegatów Muzułmańskich Wojskowych Organizacji „Aszkery Szura” w Kazaniu. 20 września tego roku został przeniesiony do rezerwy przy sztabie dźwińskiego okręgu wojskowego, ale już 7 października powrócił na poprzednie stanowisko. Tego samego miesiąca został wyznaczony na dowódcę nowo formowanego samodzielnego I muzułmańskiego korpusu armijnego na froncie rumuńskim z siedzibą w Tyraspolu. Po rozbrojeniu korpusu przez Niemców w marcu 1918 r., wyjechał wraz z częścią oficerów na Krym, gdzie podjął działalność w kierunku budowy niezależnego państwa Tatarów krymskich.
25 czerwca tego roku stanął na czele rządu Krymskiej Republiki Ludowej. Z powodu rozbieżności stanowisk 19 czerwca sformował nowy gabinet. Wskutek protestów przywódców tatarskich partii politycznych w następnym tygodniu zrekonstruował go. Oprócz premierostwa piastował w nim stanowiska ministra spraw wojskowych i marynarki oraz ministra spraw wewnętrznych. W deklaracji rząd ogłosił, że będzie bronić niepodległości państwa krymskotatarskiego do czasu wyjaśnienia sytuacji międzynarodowej. Generał S.A. Sulkiewicz starał się prowadzić politykę równowagi pomiędzy różnymi narodowościami zamieszkującymi Krym, aby nie dopuścić do konfliktów etnicznych. Za najpilniejsze zadanie uznał zwołanie krymskiego sejmu, w tym celu był w stałym kontakcie z tatarską konstytuantą (Kurułtajem). Do czasu zwołania sejmu gen. S.A. Sulkiewicz jako szef rządu wydał szereg ważnych aktów prawnych, jak ustawa o obywatelstwie krymskim, o zakazie nabywania gruntów przez cudzoziemców (będących własnością obywateli krymskich), o wakfach (muzułmańskich fundacjach religijnych), o organizacji senatu i sądu apelacyjnego, o reemigracji Tatarów z Turcji i Rumunii, o organizacji poszczególnych ministerstw. Za czasów jego rządów powstał uniwersytet w Symferopolu.
Generał S.A. Sulkiewicz dążył do stopniowej „tataryzacji” państwa, jednakże bez powodowania ostrych napięć narodowościowych. Stąd m.in. popieranie polskich Tatarów obsadzających kluczowe stanowiska w administracji rządowej i samorządowej. W polityce zagranicznej celem nadrzędnym była obrona suwerenności i niezawisłości Krymskiej Republiki Ludowej, zarówno przed Ukrainą dążącą do inkorporacji Krymu, jak też przed dążeniami białych chcących ponownego wcielenia półwyspu do Rosji. Kolejnym zadaniem była obrona przed bolszewikami. Udawało się to, dopóki Krym osłaniała okupacyjna armia niemiecka. Brak własnej siły zbrojnej zadecydował jednak o niepowodzeniu tej polityki. Pod koniec października 1918 r. gen. S.A. Sulkiewicz przekazał stanowisko premiera Solomonowi Krymowi.
Po zajęciu Krymu przez Armię Ochotniczą gen. Antona I. Denikina wyjechał do Azerbejdżanu, gdzie pod koniec 1918 r. został szefem sztabu tworzącej się armii azerbejdżańskiej. W maju 1920 r., po zajęciu Baku przez wojska bolszewickie, został aresztowany i 15 lipca rozstrzelany jako kontrrewolucjonista.

</doc>
<doc id="1318936" url="https://pl.wikipedia.org/wiki?curid=1318936" title="Marcelo Vega">
Marcelo Vega

Francisco Marcelo Vega Cepeda (ur. 12 sierpnia 1971 w Copiapó) – piłkarz chilijski grający na pozycji ofensywnego pomocnika.
Kariera klubowa.
Vega piłkarską karierę rozpoczął w klubie Regional Atacama. W 1988 roku zadebiutował w jego barwach i grał tam do 1990 roku. W 1991 został zawodnikiem stołecznego Unión Española i w 1992 roku osiągnął z nim swój pierwszy sukces w karierze - zdobył Puchar Chile. Latem 1992 roku przeszedł do hiszpańskiego CD Logroñés, ale rozegrał tylko trzy spotkania w Primera División i na początku 1993 roku wrócił do Chile. Został piłkarzem CSD Colo-Colo, z którym w tym samym roku wywalczył mistrzostwo Chile. Natomiast w 1994 roku zdobył swój kolejny krajowy puchar. W 1996 roku Marcelo znów występował w swoim pierwotnym klubie, Regional Atacama, a w 1997 bronił barw Santiago Wanderers.
W 1998 roku Chilijczyk wyjechał do Stanów Zjednoczonych i podpisał kontrakt z New York MetroStars. Rozegrał 17 spotkań w Major League Soccer, ale w 1999 roku odszedł z zespołu. Przez rok szukał klubu i w 2000 roku znalazł się w składzie San Jose Earthquakes, ale nie rozegrał żadnego spotkania w barwach tej drużyny i jeszcze w tym samym roku trafił do argentyńskiego Racing Club de Avellaneda. W 2002 roku grał w drużynie Unión Española, a rok 2003 rozpoczął w barwach peruwiańskiego Cienciano Cuzco, z którym wygrał rozgrywki Copa Sudamericana. Karierę zakończył w tym samym roku jako piłkarz Club Universidad de Chile.
Kariera reprezentacyjna.
W reprezentacji Chile Vega zadebiutował w 1991 roku. W tym samym roku po raz pierwszy znalazł się w drużynie Chile na Copa América. Zaliczył także turnieje Copa América 1993. W 1998 roku został powołany przez Nelsona Acostę do kadry na Mistrzostwa Świata we Francji. Na tym turnieju zagrał tylko w przegranym 1:4 meczu 1/8 finału z Brazylią. Po tym turnieju zakończył reprezentacyjną karierę. W kadrze narodowej zagrał 30 razy i zdobył jednego gola.

</doc>
<doc id="1318940" url="https://pl.wikipedia.org/wiki?curid=1318940" title="Supergliny">
Supergliny

Supergliny – magazyn emitowany na antenie stacji TVN w latach 1998–2001, początkowo prowadzony przez Stanisława Mikulskiego, a następnie przez Jakuba Andułę - policjanta i uczestnika pierwszej edycji programu „Agent”. Przedstawiał metody polskiej policji w walce z przestępcami. W każdym odcinku prezentowana była relacja z patroli służb mundurowych w polskich miastach. Prowadzony był również cykl "Znani zeznają", w którym popularne osoby ze świata mediów, filmu i muzyki opowiadały o niebezpieczeństwach jakie ich spotkały.

</doc>
<doc id="1318949" url="https://pl.wikipedia.org/wiki?curid=1318949" title="Sakai (Fukui)">
Sakai (Fukui)

 – miasto w Japonii, w prefekturze Fukui, na wyspie Honsiu.
Położenie.
Miasto leży na północy prefektury nad Morzem Japońskim. Graniczy z miastami:
oraz miasteczkiem Eiheiji, w prefekturze Ishikawa:

</doc>
<doc id="1318950" url="https://pl.wikipedia.org/wiki?curid=1318950" title="Irena Rybczyńska-Holland">
Irena Rybczyńska-Holland

Irena Barbara Rybczyńska-Holland, ps. „Marta” (ur. 20 kwietnia 1925 w Łucku) – polska dziennikarka i publicystka.
Życiorys.
W czasie powstania warszawskiego łączniczka, sanitariuszka, starszy strzelec. W 1945 była nauczycielką szkoły w Budziszewicach.
Przez dwa lata, do 1947 pracowała w Naczelnym Komitecie Wykonawczym Stronnictwa Ludowego. W latach 1946–1950 studiowała na Wydziale Dziennikarskim Akademii Nauk Politycznych, ponadto na Wydziale Filologicznym Uniwersytetu Warszawskiego (filozofia; nieukończone). Uczęszczała na seminarium prof. Władysława Tatarkiewicza. W marcu 1950 była w gronie ośmiu studentów, członków PZPR, którzy wystąpili z listem otwartym atakującym go, protestując przeciwko dopuszczaniu na prowadzonym przez niego seminarium do "czysto politycznych wystąpień o charakterze wyraźnie wrogim budującej socjalizm Polsce". List przyczynił się do odsunięcia Tatarkiewicza od prowadzenia zajęć na uczelni.
W tym czasie była też redaktor naczelną pisma „Wolna Wiciowa Gromada”. W 1948 była redaktor naczelną „Nowej Wsi” (potem pracowała tam również od 1950 do Marca 1968). W latach 1949–1950 w redakcji oświatowej Polskiego Radia. Od 1968 do 1973 pracowała w miesięczniku „Ty i Ja”. W latach 1973–1980 w miesięczniku „Magazyn Rodzinny”. W 1981 współuczestniczyła w zakładaniu Komitetu Ochrony Praw Dziecka.
Członek Związku Zawodowego Dziennikarzy RP (1950–1951) i Stowarzyszenia Dziennikarzy Polskich (od 1951).
Życie prywatne.
Jej pierwszym mężem był Henryk Holland (z którym ma dwie córki: Agnieszkę Holland i Magdalenę Łazarkiewicz), drugim – Stanisław Brodzki.
Mieszka w Warszawie.

</doc>
<doc id="1318953" url="https://pl.wikipedia.org/wiki?curid=1318953" title="Irena Rybczyńska">
Irena Rybczyńska



</doc>
<doc id="1318956" url="https://pl.wikipedia.org/wiki?curid=1318956" title="Henry Brooke">
Henry Brooke

Henry Brooke (ur. 9 kwietnia 1903, zm. 29 marca 1984) − brytyjski polityk, członek Partii Konserwatywnej, minister w rządach Harolda Macmillana i Aleca Douglasa-Home’a.
Wykształcenie odebrał w Marlborough College oraz w Balliol College na Uniwersytecie Oksfordzkim. W 1929 został jednym z pierwszych członków think-tanku konserwatystów − Conservative Research Department. W 1938 wybrany do Izby Gmin w wyborach uzupełniających w okręgu Lewisham West. Należał do grona stronników premiera Neville’a Chamberlaina. W Izbie Gmin zasiadał do 1945, kiedy to przegrał wybory powszechne. W tym samym roku został wybrany do rady hrabstwa Londyn. Do 1951 zasiadał tam jako lider radców konserwatywnych. W radzie zasiadał do 1955.
Brooke powrócił do Izby Gmin w 1950, wygrywając wybory w okręgu Hampstead. W 1954 został finansowym sekretarzem skarbu, a w 1957 członkiem gabinetu jako minister budownictwa, samorządu lokalnego i spraw Walii. W 1961 mianowany pierwszym naczelnym sekretarzem skarbu i Paymaster-General. W 1962 został ministrem spraw wewnętrznych. Na tym stanowisku wprowadził wiele przepisów antynarkotykowych, m.in. zakaz posiadania amfetaminy i konopi indyjskich.
W Home Office Brooke utrzymał się do wyborczej porażki konserwatystów w 1964. W 1966 utracił miejsce w Izbie Gmin, został jednak mianowany parem dożywotnim jako baron Brooke of Cumnor i zasiadł w Izbie Lordów. Pod koniec życia cierpiał na chorobę Parkinsona. Zmarł w 1984.
Jego żona, Barbara, którą poślubił 22 kwietnia 1933, otrzymała w 1964 dożywotni tytuł parowski baronowej Brooke of Ystradfellte. Henry i Barbara mieli razem dwóch synów i dwie córki:

</doc>
<doc id="1318961" url="https://pl.wikipedia.org/wiki?curid=1318961" title="Justyn de Jacobis">
Justyn de Jacobis

Święty Justyn de Jacobis, właśc. wł. "Giustino de Jacobis" (ur. 9 października 1800 w San Fele, zm. 31 lipca 1860 w Zuli koło Massaua,w dolinie Alghedien w Erytrei) – włoski duchowny katolicki, lazarysta, misjonarz, biskup ordynariusz i wikariusz apostolski Abisynii (obecnie Etiopia), święty Kościoła katolickiego.
Życiorys.
Justyn był jednym z czternaściorga dzieci Jana Chrzciciela de Jacobis i Józefiny Mucci. Po ukończeniu studiów w Orii, przyjął święcenia kapłańskie 12 czerwca 1824 roku w Monopoli, gdzie przebywał do ok. 1836 roku.
Jego działalność misyjna początkowo obejmowała obszar diecezji Oria, następnie Lecci (Lekki), a od 1836 mianowany został dyrektorem seminarium w Neapolu.
W czasie epidemii cholery (1836/37) zaangażował się w niesienie pomocy chorym. 4 lutego 1839 rozpoczął pracę misyjną w Etiopii.
16 lipca 1847 roku został wyświęcony na biskupa przez papieża Piusa IX. Po wybuchu powstania w Abisynii (1855), ten założyciel wyższej szkoły w Guala był więziony, a następnie wypędzony. Zmarł wyniszczony trudami niewoli.
Kult.
Justyn został beatyfikowany 25 czerwca 1939 przez Piusa XII, a kanonizacji dokonał 26 października 1975 papież Paweł VI.
Wspomnienie liturgiczne świętego, w Kościele katolickim, obchodzone jest 31 lipca.

</doc>
<doc id="1318962" url="https://pl.wikipedia.org/wiki?curid=1318962" title="Galaktyka (teleturniej)">
Galaktyka (teleturniej)

Galaktyka – teleturniej emitowany przez telewizję TVN od 24 marca 2002 roku w każdą niedzielę o godz. 13.45. Prowadzącym był Michał Gulewicz.
Format.
W teleturnieju udział brały trzy dwuosobowe drużyny. Ich zadaniem było udzielanie poprawnych odpowiedzi na zadane pytania, dotyczące życia gwiazd show-biznesu i plotek na ich temat (np. "Co zdenerwowało Toma Cruise’a podczas ostatnich imienin?", "Który z polskich aktorów dostaje największą gażę za rolę w filmie?"). W przypadku poprawnej odpowiedzi drużyna otrzymywała punkty, w przypadku błędnej – punkty były odejmowane. 
Pod koniec każdego odcinka zapraszany był specjalny gość, który najpierw udzielał krótkiego wywiadu prowadzącemu i przedstawicielce tygodnika "Gala", a następnie zadawał zawodnikom jedno pytanie, warte 20 punktów.
Wygrana drużyna przechodziła do ćwierćfinałów. Potem odbywał się półfinał i finał. Główną nagrodą w programie był samochód.

</doc>
<doc id="1318964" url="https://pl.wikipedia.org/wiki?curid=1318964" title="Okręg wyborczy Hampstead">
Okręg wyborczy Hampstead

Okręg wyborczy Hampstead powstał w 1885 r. i wysyłał do brytyjskiej Izby Gmin jednego deputowanego. Okręg położony był w północnym Londynie. Został zlikwidowany w 1983 r.

</doc>
<doc id="1318965" url="https://pl.wikipedia.org/wiki?curid=1318965" title="Policyjny Pułk Selbschutzu SS Sandżak">
Policyjny Pułk Selbschutzu SS Sandżak



</doc>
<doc id="1318966" url="https://pl.wikipedia.org/wiki?curid=1318966" title="Shūkan Shōnen Jump">
Shūkan Shōnen Jump

 – japoński tygodnik z mangami shōnen, wydawany przez Shūeishę w ramach magazynu "Jump". Pierwszy numer ukazał się 2 lipca 1968 roku, co czyni go jednym z najstarszych magazynów o tematyce mangi Japonii. Rozdziały, ukazywane w magazynie, są zbierane i publikowane jako tomiki w "Jump Comics" co 2-3 miesiące.
Redaktorem naczelnym jest Yoshihisa Heishi. Średni nakład tygodnika w 2016 roku oscylował w okolicach 2 141 000 egzemplarzy.
Historia.
"Shūkan Shōnen Jump" został wydany po raz pierwszy przez Shūeisha 2 lipca 1968 roku, aby konkurować z "Shūkan Shōnen Magazine" oraz "Shūkan Shōnen Sunday", które odnosiły na rynku komercyjny sukces. Bliźniaczym projektem "Shūkan Shōnen Jump" był magazyn "Shōnen Book", który skupiał w sobie historię typu shōjo. Przed wydaniem 20 numeru, "Shūkan Shōnen Jump" nazwa tygodnika została zmieniana na prostszą – "Shōnen Jump". W 1969 roku Shōnen Book zaprzestał publikacji, a "Shōnen Jump" stał się tygodnikiem.
W 2013 roku, z okazji 45-lecia istnienia czasopisma, wydawcy zorganizowali konkurs na mangę w językach angielskim, japońskim lub chińskim. Przewidziano wręczenie czterech nagród: głównej oraz pojedynczej dla każdej z wersji językowych. Ponadto każdy z laureatów otrzymał 500 tysięcy jenów i publikację swojego dzieła w jednym z magazynów "Jump".
"Shūkan Shōnen Jump" wraz z wydawnictwem Shūeisha organizuje coroczny konkurs dla nowych twórców mang, podczas trwania którego mają stworzyć jak najlepszy one-shot. Nagroda Tezuki została nazwana od imienia pioniera mangi – Osamu Tezuki jest przyznawana mangom o zupełnie nowym stylu opowieści. Nagroda Akatsuki została nazwana od imienia pioniera mang komediowych – Fujio Akatsuki i jest przyznawana za najlepsze mangi komediowe oraz gagi użyte w mandze.
Wydawane serie.
Lista niektórych serii publikowanych w "Shūkan Shōnen Jump":

</doc>
<doc id="1318973" url="https://pl.wikipedia.org/wiki?curid=1318973" title="The Blinding EP">
The Blinding EP

The Blinding EP to EP-ka angielskiej grupy Babyshambles wydana w 2006 roku.
"The Blinding EP" została wydana 4 grudnia 2006 przez wytwórnię Parlophone. Została przyjęta pozytywnie przez recenzentów.
Okładkę zaprojektował wokalista grupy Pete Doherty.
Lista utworów.
Teksty: Pete Doherty, muzyka: Babyshambles.

</doc>
<doc id="1318979" url="https://pl.wikipedia.org/wiki?curid=1318979" title="Kaga (miasto)">
Kaga (miasto)

 – miasto w Japonii w prefekturze Ishikawa, w środkowej części wyspy Honsiu.
Położenie.
Miasto leży na wybrzeżu Morza Japońskiego. Graniczy z miastami:

</doc>
<doc id="1318982" url="https://pl.wikipedia.org/wiki?curid=1318982" title="Order Łabędzia">
Order Łabędzia

Order Łabędzia (niem.: "Schwanenorden") – zakon rycerski i odznaczenie cywilne Brandenburgii i Prus, najstarszy order Królestwa Prus ze znaną (w kontekście militarnym) aż do II wojny światowej dewizą: "Gott mit uns" ("Bóg jest z nami").
Historia.
Według legendy początki zakonu/orderu sięgają roku 1140, kiedy to książę Obodrytów Przybygniew przyjął chrześcijaństwo – ochrzczony jako "Udo", nakazał zniszczyć świątynię Trzygłowa w Brandenburgu i wzniósł na jej miejscu kościół NMP, którym opiekowało się "bractwo łabędzia" – sześciu mnichów i sześć mniszek. Po przejęciu Brandenburgii przez Hohenzollernów elektor Brandenburgii Fryderyk II Żelazny nadał orderowi statuty datowane na 29 września 1440, według których członkowie mieli krzewić kult maryjny i poprzez nabożne czyny wprowadzać w życie zasady chrześcijaństwa. Członkostwo było, nie licząc hohenzollernowskich książąt krwi, ograniczone do liczby 30 mężczyzn i 7 kobiet, wyłącznie pochodzenia szlacheckiego, ale zasady się nie trzymano, gdyż już trzy lata później, po zmianie statutów, order/zakon liczył sobie 63 męskich i 9 żeńskich członków z najróżniejszych stron Niemiec. Jako siedzibę orderu utrzymano kościół mariacki w Brandenburgu, ale członkowie z południowych stron kraju otrzymali wkrótce (1459) własną siedzibę kapitulną w kaplicy św. Jerzego przy kościele św. Gumberta w Ansbach. Po wyborze Albrechta Hohenzollerna, rycerza Łabędzia, na wielkiego mistrza zakonu krzyżackiego (1511) order otrzymał trzecią kaplicę na zamku w Królewcu, późniejszą kaplicę koronacyjną królów pruskich. Po nadejściu reformacji zakon/order Łabędzia stracił znaczenie: od 1543 nie przyjmowano już nowych członków, ostatni komtur w Brandenburgu zmarł w 1547, kościół i klasztor popadły w ruinę, niemniej jednak zakon/order nigdy nie został formalnie rozwiązany.
W 1843 król pruski Fryderyk Wilhelm IV, wielbiciel romantyzmu i postaci legendarnego Lohengrina, odnowił order powołując się na fakt, że nigdy nie wygasł, i nadał mu nowe statuty: miał być otwarty dla obojga płci, dla wszystkich wyznań chrześcijańskich, i jako cel posiadać szerzenie pomocy cierpiącym i poszkodowanym przez wojny i katastrofy przyrody, wkrótce jednak poprzez rewolucję 1848 oraz późniejszą chorobę nerwową króla order poszedł znowu w zapomnienie, choć nadano parę egzemplarzy członkom domów panujących, m.in. małżonce króla Elżbiecie, która otrzymała bardzo kosztowny łańcuch wysadzany brylantami i szafirami.
W 1980 order został odnowiony jako prywatny zakon rycerski – "Ordo Equitatus Cygni Brandenburgensis" – pod kierownictwem księcia Filipa Cyryla Pruskiego, praprawnuka ostatniego cesarza niemieckiego Wilhelma II. Ma dziś ok. 40 członków.
Po pożarze w 1713, który strawił dawny kościół zakonny w Brandenburgu i zniszczeniu zamku królewieckiego w 1945 z budowli zakonnych pozostała dziś jedynie kaplica w Ansbach.
Insygnia.
Noszona wyłącznie na łańcuchu z 13 ogniw przedstawiających czerwone serce (symbol miłości i skruchy) otoczone dwiema piłami (symbol męczeństwa). Oznaka orderu to owalny medalion z podobizną NMP z Dzieciątkiem Jezus na ramieniu. Pod medalionem NMP umieszczony jest biały łabędź, symbol niewinności.

</doc>
<doc id="1318984" url="https://pl.wikipedia.org/wiki?curid=1318984" title="Alex Manninger">
Alex Manninger

Alexander Manninger (ur. 4 czerwca 1977 w Salzburgu) – austriacki piłkarz występujący na pozycji bramkarza. Były reprezentant Austrii.
Kluby austriackie.
Manninger jest wychowankiem klubu Austria Salzburg, w sezonie 1995/1996 był na wypożyczeniu w pierwszoligowym SK Vorwärts Steyr. W I lidze zadebiutował meczem z Grazer AK. Dobra postawa w tym meczu zadecydowała, że 19-letni Manninger latem 1996 przeszedł do tego klubu. Po kontuzji podstawowego bramkarza Franka Almera, Alex zadebiutował w meczach Pucharu UEFA z Interem Mediolan. Na stadionie Giuseppe Meazzy Grazer przegrał 1:0, w Kapfenbergu wygrał 1:0 i w ostateczności o wygranej decydowały rzuty karne, w których GAK przegrał 5:3, zaś Manninger nie obronił żadnej jedenastki. Od tego czasu był podstawowym bramkarzem w klubie.
Arsenal.
W czerwcu 1997 Manninger został ściągnięty do Arsenalu jako zmiennik Davida Seamana. Został tym samym pierwszym austriackim piłkarzem, który zagrał w Premier League. W swoim pierwszym sezonie Manninger wobec kontuzji Seamana zastępował go w meczach ligowych. Nie puścił bramki przez 6 kolejnych meczów, czym wyrównał rekord Jimmy’iego Ashcrofta. Został również wybrany najlepszym piłkarzem miesiąca w marcu 1998.
Po zakupie Richarda Wrighta, Manninger wolał zostać wypożyczony do Fiorentiny niż być trzecim bramkarzem Arsenalu. Przez cztery lata gry w Anglii zagrał w 64 meczach: 39 ligowych, 17 pucharowych i 8 Ligi Mistrzów. Z klubem zdobył również w roku 1998 mistrzostwo Anglii i jej puchar.
Serie A.
W Serie A zadebiutował w barwach Fiorentiny przegranym 4:1 meczem z US Lecce. Łącznie w barwach klubu z Florencji zagrał 24 mecze. Po jej degradacji do Serie C2, w lipcu 2002 Manninger przeszedł za 960 tysięcy funtów do Espanyolu Barcelona. W barwach katalońskiego klubu nie rozegrał żadnego ligowego meczu i już w styczniu 2003, 25-letni bramkarz wrócił do Włoch, by reprezentować barwy Torino FC W czerwcu tego samego roku przeszedł do Bolonii, gdzie przez rok nie zagrał w żadnym meczu ligowym, a w 2004 został wypożyczony do AC Siena. Po roku gry w Toskanii powrócił do swego pierwszego klubu Red Bull Salzburg.
W sezonie 2005/2006 zagrał w 16 ligowych meczach, zaś w 2006 powrócił w ramach dwuletniego wypożyczenia do AC Siena. Jako podstawowy golkiper zagrał w barwach "Bianconerich" 64 mecze. Po zakończeniu wypożyczenia w 2008 przeszedł do Udinese Calcio, by już po kilku tygodniach przejść do Juventusu. Został drugim bramkarzem pozyskanym w lecie 2008 przez turyński klub, po Antonio Chimentim, również z Udinese.
Wobec kontuzji Gianluigiego Buffona Manninger zagrał do 22 marca 2009 w barwach Juventusu 15 meczów w Serie A i 4 w Lidze Mistrzów.
Kariera reprezentacyjna.
W reprezentacji Austrii Manninger zadebiutował w wieku 22 lat w towarzyskim meczu ze Szwecją w sierpniu 1999. Do 2002 był zmiennikiem Franza Wohlfahrta, od 2002 walczy o miejsce w pierwszym składzie z Jürgenem Macho i Helge Payerem. Został powołany na Mistrzostwa Europy w Piłce Nożnej 2008, gdzie był rezerwowym bramkarzem.

</doc>
<doc id="1318987" url="https://pl.wikipedia.org/wiki?curid=1318987" title="Filtracja (ujednoznacznienie)">
Filtracja (ujednoznacznienie)

Filtracja – termin ten najczęściej oznacza "przesączanie", "filtrowanie", lecz ma też kilka innych znaczeń.

</doc>
<doc id="1318989" url="https://pl.wikipedia.org/wiki?curid=1318989" title="R-proces">
R-proces



</doc>
<doc id="1318991" url="https://pl.wikipedia.org/wiki?curid=1318991" title="Brajmura">
Brajmura

Brajmura (Grajwy) – płytkie jezioro stawowe, znajdujące się w granicach Grajewa.
Cenny obiekt przyrodniczy Grajewa, położony w północno-wschodniej części miasta w dolinie rzeki Ełk. Dawniej jezioro to miało bezpośredni kontakt z korytem rzeki Ełk. Jednakże w wyniku robót regulacyjnych bieg rzeki w rejonie jeziora Grajwa został zmieniony. W wyniku tego jezioro zostało odizolowane od rzeki. Obecnie kontakt jeziora z rzeką następuje tylko przy wysokich stanach wody w rzece Ełk. Zbiornik jeziorny zasilany jest wodami gruntowymi z wysokiego zbocza doliny oraz rowem doprowadzającym wody z terenów przyległych do zabudowy miejskiej. Woda odpływa z jeziora otwartym kanałem.
Obniżenie poziomu wód w rzece Ełk oraz odizolowanie jeziora od rzeki spowodowało wypłycenie i zmniejszenie powierzchni lustra wody. Skutkiem tych procesów był silny rozwój roślinności (makrofitów) oraz zmiana składu gatunkowego fauny jeziornej. Jezioro jest w stanie zarastania i zaniku. Brzeg jeziora jest trudno dostępny poprzez zarośla trzcinowe i szuwarowe.
Brajmura jest zbiornikiem o charakterze bagienno-stawowym, którego brzegi porasta roślinność szuwarowa. Badania przeprowadzone na tym obszarze wykazały występowanie 95 gatunków ptaków, w tym gatunków zagrożonych wyginięciem, np. bąk, płaskonos, błotniak stawowy, trzciniak.

</doc>
<doc id="1318996" url="https://pl.wikipedia.org/wiki?curid=1318996" title="Leja Szyfman">
Leja Szyfman

Leja Szyfman (ur. 1922 w Warszawie, zm. 27 kwietnia 1943 tamże) – żydowska działaczka ruchu oporu w getcie warszawskim, uczestniczka powstania w getcie warszawskim.
Podczas powstania walczyła w grupie bojowej Lejba Gruzalca w getcie centralnym. Zginęła 27 kwietnia 1943 roku w czasie ataku na bunkier przy ulicy Miłej 29.

</doc>
<doc id="1318998" url="https://pl.wikipedia.org/wiki?curid=1318998" title="Tour EDF">
Tour EDF

Tour EDF – wieżowiec w Paryżu, we Francji, w dzielnicy La Défense, o wysokości 165 m. Budynek został otwarty w 2001 i liczy 41 kondygnacji.

</doc>
<doc id="1319000" url="https://pl.wikipedia.org/wiki?curid=1319000" title="Broadgate Tower">
Broadgate Tower

Broadgate Tower – wieżowiec w Londynie, w Wielkiej Brytanii, o wysokości 165 m. Budowa trwała w latach 2005–2008, dłużej niż planowano, ponieważ . Budynek otwarto w 2009 roku, liczy on 33 kondygnacje.
Broadgate Tower została zaprojektowana przez amerykańskie biuro architektoniczne Skidmore, Owings and Merrill. Znajduje się ona w północno-wschodniej części City of London, na północ od stacji Liverpool Street.

</doc>
<doc id="1319003" url="https://pl.wikipedia.org/wiki?curid=1319003" title="Drew McConnell">
Drew McConnell

Drew McConnell (ur. 10 listopada 1978) jest basistą brytyjskiego zespołu rockowego Babyshambles, grupy założonej przez Pete'a Doherty'ego. Przedtem grał w zespole Elviss, teraz udziela się również w grupie The Phoenix Drive, a także pisze i nagrywa materiał solowy, dostępny głównie na jego stronie w serwisie MySpace. McConnell wspiera akcję "Love Music Hate Racism".

</doc>
<doc id="1319012" url="https://pl.wikipedia.org/wiki?curid=1319012" title="Parafia św. Katarzyny w Jastrzębiu-Zdroju">
Parafia św. Katarzyny w Jastrzębiu-Zdroju

Parafia św. Katarzyny w Jastrzębiu Górnym – rzymskokatolicka parafia w dekanacie Jastrzębie Górne w archidiecezji katowickiej.
Rys historyczny.
Dzieje parafii św. Katarzyny w Jastrzębiu Górnym są nieodłącznie związane z historią Górnego Śląska. Jej powstanie datuje się na drugą połowę XIV wieku. Trudno jednoznacznie określić datę roczną, jednak już w 1376 roku w zapiskach notarialnych archidiakonatu opolskiego występuje wzmianka o parafii w osadzie Hermansdorf, utożsamianą z późniejszym Jastrzębiem. Następnym źródłem są akta procesu o dziesięcinę z klasztorem Dominikanek w Raciborzu. Jako świadkowie występują tam dwaj kolejni proboszczowie parafii św. Katarzyny: ks. Mikołaj i ks. Marcin.
Została wymieniona w spisie świętopietrza sporządzonym przez archidiakona opolskiego Mikołaja Wolffa w 1447 pośród innych parafii archiprezbiteratu (dekanatu) w Żorach pod nazwą "Hermansdorff", zaś od XVI w. należała już do dekanatu wodzisławskiego.
Z powstaniem kościoła w Jastrzębiu związana jest legenda dotycząca szlachcica zaatakowanego przez dziki w czasie polowania. Szlachcic znajdując się w obliczu śmierci przyrzekł Bogu, że jeśli przeżyje, wybuduje na tym miejscu kościół. Po swoim ocaleniu, dotrzymał słowa.
W parafii istniał nie tylko kult św. Katarzyny, ale także Opatrzności Bożej. W 1764 roku w parafii powstało Bractwo Opatrzności Bożej, zrzeszające wielu parafian. W tym samym czasie papież Klemens XIII ustalił odpust Opatrzności Bożej na szóstą niedzielę po Zielonych Świątkach. Dało to początek długoletniej tradycji pielgrzymek z Żor i Rybnika na odpust. Po 9 latach swojej działalności bractwo ufundowało parafii obraz Opatrzności Bożej, który został umieszczony w prezbiterium.
Najstarsze wizytacje parafii z zachowanymi do dziś sporządzonymi protokołami nastąpiły w latach 1652, 1679 i 1688. Pierwszej dokonał archidiakon opolski Bartłomiej Reinhold 7 września 1652 roku, drugiej archiprezbiter namysłowski Wawrzyniec Joannsthon w 1679 roku zaś trzeciej archidiakon opolski ks. Marcin Teofil Stefecjusz w 1688 roku. Następna wizytacja nastąpiła w 1697. Kolejna miała już miejsce w XVIII wieku przeprowadzona przez biskupa sufragana wrocławskiego Eliasa Daniela Sommerfelda. Właścicielem wsi oraz kolatorem parafii był wówczas Gustaw Czammer. Wizytator odwiedził ją 26 sierpnia 1719 roku sporządzając dokładne notatki z wizyty. Zwraca uwagę na to, że kościół był bardzo zaniedbany i zniszczony, a na chórze brakowało mu organów. Dużo miejsca poświęcił na ocenę pracy ówczesnego proboszcza parafii, księdza Pawła Szypińskiego, który w parafii rezydował już 37 lat, mając w czasie wizytacji lat aż 74. W związku ze swoim podeszłym wiekiem, miał problemy ze sprawnym prowadzeniem parafii, dlatego też wizytator sprowadził do parafii nowo wyświęconego księdza Jerzego Filipka. W trakcie wizyty wybierzmowano 183 osoby, zaś sama parafia liczyła 600 wiernych. Znajdowała się ona wówczas w archiprezbiteracie (dekanacie) wodzisławskim.
26 czerwca 1811 roku spłonął drewniany kościół św. Katarzyny, który był co najmniej drugą świątynią w posiadaniu parafii w Jastrzębiu. Parafianie wybudowali tymczasowy, zastępczy kościół i jednocześnie rozpoczęli starania o budowę nowego murowanego już kościoła. 16 października 1825 roku odbyło się jego uroczyste poświęcenie. Został on wybudowany z fundacji Strachwitzów, ówczesnych właścicieli Jastrzębia. Proboszczem był wtedy ks. Karol Józef Equart.
Czasy współczesne.
Obecnie parafianie nadal korzystają z kościoła wybudowanego w roku 1825. Jest to świątynia wzniesiona w stylu barokowo-klasycystycznym. Wyraźnie widoczny jest jednak wpływ barokowej sztuki Moraw. Charakterystyczna jest trójprzęsłowa nawa, jedna wieża, prosty rzut i skromne detale architektoniczne. Obecny ołtarz, ambonę i sedilia zaprojektował plastyk Wiktor Ostrzołek.
Znamienne jest, że w roku 1976 parafia św. Katarzyny liczyła aż 75 tys. osób. Było to spowodowane ogromnym napływem ludności na tereny Jastrzębia, związanym z potrzebą dużej ilości pracowników do jastrzębskich kopalń.
Liczba parafian spadła jednak do 9300 na skutek erygowania nowych parafii w mieście. Parafie powstałe po podziale terytorialnym parafii św. Katarzyny:
Odpust w parafii w Jastrzębiu Górnym obchodzi się: św. Katarzyny – niedziela przypadająca przed uroczystością Jezusa Chrystusa Króla Wszechświata oraz Opatrzności Bożej – szósta niedziela po uroczystości Zesłania Ducha Świętego.
Do parafii należy również kaplica śś. Ap. Piotra i Pawła, która została wybudowana w 1972 roku.
Od listopada 1991 roku w parafii ukazuje się gazetka parafialna pt. „Spes”. W parafii funkcjonuje ochronka, hospicjum, Katolicki Klub Trzeźwości i Katolickie Stowarzyszenie Młodzieży. We wrześniu 1999 roku rozpoczęła się budowa domu parafialnego, który po ukończeniu stał się miejscem spotkań formacyjnych grup parafialnych,a także hospicjum należącym do parafii
8 lipca 2012 roku Ksiądz Arcybiskup Wiktor Skworc, metropolita katowicki, ustanowił Kościół św. Katarzyny Aleksandryjskiej, Diecezjalnym Sanktuarium Opatrzności Bożej. Jest to 11 sanktuarium w Archidiecezji katowickiej.

</doc>
<doc id="1319014" url="https://pl.wikipedia.org/wiki?curid=1319014" title="Mick Whitnall">
Mick Whitnall

 
Mick Whitnall (ur. 7 listopada 1978) jest gitarzystą brytyjskiej grupy rockowej Babyshambles, założonej przez Pete'a Doherty'ego. W 2006 roku zastąpił ówczesnego gitarzystę Patricka Waldena. Przedtem grał w Kill City - zespole byłej narzeczonej Doherty'ego Lisy Moorish.

</doc>
<doc id="1319017" url="https://pl.wikipedia.org/wiki?curid=1319017" title="Proces s">
Proces s

Proces s (ang. "s-process", "slow neutron captures process") – reakcja jądrowa nukleosyntezy zachodząca przy stosunkowo niskiej gęstości neutronów i średniej temperaturze. Ma miejsce w gwiazdach o masach porównywalnych do masy Słońca w końcowym etapie ich życia, gdy gwiazda przechodzi przez fazę AGB.
Proces polega na wychwycie niezbyt szybkich neutronów przez nuklidy i rozpadach beta minus, prowadząc do powstawania jąder o coraz większej liczbie atomowej. Proces ten pozwala na powstanie jąder cięższych od niklu.
Przykładowa reakcja:
Izotopy, dla których izotop zawierający o jeden neutron mniej nie jest trwały (kadm-116, cyna-122, cyna-124, antymon-123), nie mogą powstać w wyniku tego procesu.
W procesie s skala czasowa wychwytu neutronu jest dużo dłuższa od skali czasowej rozpadu beta, w związku z czym zachodzą wszystkie możliwe rozpady. Powstające nuklidy leżą zatem na płaszczyźnie A-Z wzdłuż linii beta stabilności.
Ciąg ten kończy się na jądrach z liczbą masową A = 209 (bizmut). Następne nuklidy są już nietrwałe ze względu na rozpad alfa.

</doc>
<doc id="1319025" url="https://pl.wikipedia.org/wiki?curid=1319025" title="River Atlético Clube">
River Atlético Clube



</doc>
<doc id="1319026" url="https://pl.wikipedia.org/wiki?curid=1319026" title="Wrocławski Okręg Przemysłowy">
Wrocławski Okręg Przemysłowy

Wrocławski Okręg Przemysłowy obejmuje Wrocław oraz powiat wrocławski. W tych granicach okręg obejmuje 1081 km², czyli 3‰ powierzchni Polski.
Osobliwością aglomeracji wrocławskiej jest fakt, że bezpośrednie zaplecze miasta – powiat wrocławski – wykazuje małą gęstość zaludnienia. Żadne inne spośród miast Polski nie jest pod tym względem podobne, a wśród pozostałych dużych miast tylko Szczecin i Bydgoszcz wykazują analogiczne stosunki. Powiat wrocławski jest bowiem obszarem niemal czysto rolniczym, posiada tylko trzy małe miasteczka – Kąty Wrocławskie, Sobótkę i powstałe niedawno Siechnice. Uprzemysłowienie jest również bardzo słabe, nie posiada ani jednego wielkiego zakładu, a tylko parę średnich zakładów przemysłowych.
Większość zakładów przemysłowych Wrocławia przypada na dzielnice Fabryczna i Psie Pole, najsłabszy jest udział przemysłu w południowej dzielnicy Krzyki.
Struktura branżowa przemysłu okręgu wrocławskiego jest wybitnie wielostronna i zrównoważona, jednak z przewagą przemysłów maszynowo-metalowych, środków transportu, spożywczy, elektrotechniczny, metalowy, odzieżowy i chemiczny.
Znajdują się tam m.in. Zakłady Produkcji Samochodów w Jelczu, fabryka produkująca wagony i elektrowozy - „Pafawag”. Produkuje się obrabiarki, silniki elektryczne i sprzęt AGD. W Brzegu Dolnym istnieje zakład chemii organicznej. We Wrocławiu znajduje się przetwórstwo metali nieżelaznych, Hutmen i Alwro. Ponadto przemysł włókienniczy i spożywczy. Niegdyś zajmowano się produkcją maszyn cyfrowych marki „Elwro”, ale w wyniku wrogiego przejęcia zlikwidowano to przedsiębiorstwo.

</doc>
<doc id="1319028" url="https://pl.wikipedia.org/wiki?curid=1319028" title="The Waitresses">
The Waitresses

The Waitresses – amerykańska grupa new wave z lat 80.
Zespół powstał w 1978 roku w mieście Akron w stanie Ohio. W skład zespołu wchodzili gitarzysta Chris Butler, wokalistka Patty Donahue, klawiszowiec Dan Klayman, saksofonista Mars Williams, basistka Tracy Wormworth oraz perkusista Billy Ficca. Pod koniec lat 70. grupa przeniosła się do Nowego Jorku, gdzie w 1978 roku wydała singel nakładem Clone.
W 1982 roku Waitresses podpisali kontrakt z wytwórnią Ze Records będącą własnością Polydor Records. W tym samym roku ukazała się debiutancka płyta zespołu. Album "Wasn't Tomorrow Wonderful?" oraz promujący ją singel „I Know What Boys Like” były największym osiągnięciem zespołu docierając do pierwszej pięćdziesiątki amerykańskiej listy przebojów. Również w 1982 roku wydany został minialbum "I Could Rule the World if I Could Only Get the Parts", w Wielkiej Brytanii pod nazwą "Make the Parts". Drugi i jednocześnie ostatni album studyjny ukazał się pod nazwą "Bruiseology" 1983 roku.

</doc>
<doc id="1319030" url="https://pl.wikipedia.org/wiki?curid=1319030" title="Parafia św. Józefa Robotnika w Rybniku">
Parafia św. Józefa Robotnika w Rybniku

Parafia św. Józefa Robotnika w Rybniku – rzymskokatolicka parafia w dekanacie Rybnik w archidiecezji katowickiej. Opiekę duszpasterską sprawują oo. franciszkanie z Prowincji Wniebowzięcia NMP z siedzibą w Katowicach Panewnikach
Franciszkanie w Rybniku.
Już w XIX wieku miały miejsce pierwsze próby osiedlenia się franciszkanów w Rybniku. Osobą, która podjęła się tego zadania był ks. Edward Bolik. Wykupił on teren w okolicach parafii Matki Bożej Bolesnej. Rozpoczęto nawet przygotowania do budowy nowego kościoła, jednak sprzeciw władz kościelnych i państwowych i śmierć księdza Edwarda Bolika przekreśliły te plany. 21 grudnia 1921 roku odbyło się w Nysie zebranie delegatów Prowincji św. Jadwigi Zakonu Braci Mniejszych, na którym podjęto uchwałę o erygowaniu w Rybniku nowego klasztoru. Sposób w jaki osiedlili się franciszkanie w Rybniku wykraczał poza przyjętą dotychczas tradycję powoływania do życia nowych domów zakonnych. Dotychczas odzyskiwano klasztor wcześniej już należący do franciszkanów, albo fundator klasztoru wychodził z konkretną propozycją. Bywało też i tak, że do osiedlenia franciszkanów w danej diecezji zachęcał tamtejszy biskup. Tutaj natomiast inicjatywa założenia klasztoru wyszła ze strony samych zakonników.
Budowa kościoła i powstanie parafii.
Przed zbudowaniem nowego kościoła stworzono na potrzeby lokalnej ludności, na mocy zezwolenia z kurii wrocławskiej oratorium modlitewne, które zostało poświęcone 5 marca 1922 roku. Pierwszą mszę odprawił o. Alban Sobota OFM. Planowano jednak budowę nowego, większego kościoła. Po uzyskaniu zgody władz prowincji franciszkańskiej budowę rozpoczęto 1 czerwca 1937 roku. Po sześciu miesiącach zakończono pracę przy wznoszeniu kościoła. 19 grudnia 1937 roku prowincjał Michał Porada OFM dokonał poświęcenia kościoła. 12 września 1941 roku przy kościele powstała kuracja św. Józefa w Rybniku w granicach od: ul. Nacyńskiej od strony Niedobczyc i Chwałowic, od ul. Hallera do ul. Raciborskiej numery nieparzyste, a 16 grudnia 1941 roku włączono dzielnicę Maroko. Pierwszym proboszczem został o. Rafał Biekiersz OFM.
Wystrój wnętrza kościoła.
Główny ołtarz został wykonany z marmuru karraryjskiego. Na ścianie głównego ołtarza został powieszony duży dębowy krzyż, a tuż przy jego bokach zostały ustawione figury Matki Bożej i św. Jana Apostoła. Posadzka została pokryta terakotowymi płytami. Zakupiono także ogrzewanie kościoła. W oknach umieszczono dwa duże witraże przedstawiające postać św. Józefa i św. Anny. Na samym końcu zostały zamontowane trzy dzwony.

</doc>
<doc id="1319034" url="https://pl.wikipedia.org/wiki?curid=1319034" title="Christianitas">
Christianitas



</doc>
<doc id="1319036" url="https://pl.wikipedia.org/wiki?curid=1319036" title="Gromadzyń (szczyt)">
Gromadzyń (szczyt)

Gromadzyń (655 m n.p.m.) – szczyt w Górach Sanocko-Turczańskich, będący północno-zachodnią kulminacją niewielkiego grzbietu Równia położonego na południe od Ustrzyk Dolnych, pomiędzy dolinami: Strwiąża, Jasieńki, Hoszowczyka oraz potoku Olchy. Na północno-wschodnim stoku znajduje się pięć wyciągów orczykowych należących do Stacji Narciarskiej Gromadzyń. Na szczycie zlokalizowana jest stacja przekaźnikowa.

</doc>
<doc id="1319040" url="https://pl.wikipedia.org/wiki?curid=1319040" title="Patrick Walden">
Patrick Walden

Patrick Walden (ur. 5 października 1978) – brytyjski muzyk. Były gitarzysta grupy rockowej Babyshambles, założonej przez Pete'a Doherty'ego.
Przed przyłączeniem się do Babyshambles był członkiem różnych londyńskich zespołów, m.in. Fluid, the Six Cold Thousand i The White Sport. W The White Sport razem z nim grał inny przyszły członek Babyshambles, perkusista Adam Ficek. Pracował także jako gitarzysta sesyjny, grając na gitarze i basie w nagraniach takich artystów jak grupy Whitey, The Honeymoon, 500 and Crave oraz James Blunt.
Jest współtwórcą (razem z Pete’em Dohertym) wielu utworów Babyshambles. Wśród piosenek skomponowanych przez duet Doherty/Walden są "Fuck Forever", "Loyalty Song", "The Man Who Came To Stay", "352 Days", "In Love With a Feeling", "Up the Morning", "Pipe Down", "32nd of December" i "8 Dead Boys". Jest współautorem sześciu z szesnastu piosenek z debiutanckiego albumu Babyshambles "Down in Albion".
W grudniu 2005 opuścił grupę Babyshambles.

</doc>
<doc id="1319044" url="https://pl.wikipedia.org/wiki?curid=1319044" title="Filtracja (hydrogeologia)">
Filtracja (hydrogeologia)

Filtracja w hydrogeologii oznacza laminarny przepływ płynów (cieczy i gazów), najczęściej wody podziemnej w ośrodkach skalnych lub gruncie, w szczególności w warstwach wodonośnych. Powodem filtracji jest gradient hydrauliczny. Ruch odbywa się otwartymi porami. Filtracja może odbywać się w sposób nieustalony (filtracja nieustalona) lub ustalony. Prędkość filtracji warunkują opory ruchu, wynikające z budowy ośrodka oraz lepkości płynu; zdolność gruntów do filtracji płynu o danej lepkości charakteryzujemy współczynnikiem filtracji.

</doc>
<doc id="1319048" url="https://pl.wikipedia.org/wiki?curid=1319048" title="Julian Bartyś">
Julian Bartyś

Julian Bartyś (ur. 17 stycznia 1923 w Drążgowie, ziemia lubelska, zm. 9 czerwca 1982 w Łodzi), historyk polski, specjalista dziejów gospodarczych Polski, docent w Instytucie Historii Kultury Materialnej Polskiej Akademii Nauk w Warszawie.
Był synem wiejskiego nauczyciela. W latach okupacji uczestniczył w ruchu oporu, po aresztowaniu był więźniem jednego z obozów koncentracyjnych. W latach 1948-1952 studiował historię na Uniwersytecie Łódzkim, dyplom magistra obronił na podstawie pracy "Z przeszłości kulturalnej miasteczek południowo-wschodniej Wielkopolski w XVIII wieku"; praca ta ukazała się drukiem w 1959 w "Pracach i Materiałach Etnograficznych". Od stycznia 1954 Bartyś pracował w Instytucie Historii Kultury Materialnej PAN w Warszawie (na stałe mieszkał w Łodzi). Rozprawa "Nizinna hodowla owiec w II połowie XVIII i w I połowie XIX w. na podstawie dóbr Ordynacji Zamojskiej" (Wrocław 1963), uważana za czołową monografię w zakresie historii hodowli owiec w Polsce, przyniosła mu w 1962 stopień doktora. Habilitował się w 1967 na podstawie pracy "Początki mechanizacji rolnictwa polskiego" (Wrocław 1966) i od 1968 był docentem w Instytucie Historii Kultury Materialnej. Zmarł 9 czerwca 1982 w Łodzi, w "przededniu otrzymania tytułu profesora nadzwyczajnego" (J. Szumski).
Zainteresowania naukowe Juliana Bartysia obejmowały historię gospodarstwa wiejskiego i leśnictwa oraz dzieje wsi polskiej od końca XVIII wieku do wybuchu I wojny światowej w aspekcie społeczno-gospodarczym. Zajmował się też problematyką źródłoznawczą, szczególnie w zakresie ikonografii. Kilka prac poświęcił wybitnym postaciom ziemi suwalskiej — Karolowi Brzostowskiemu i Ludwikowi Pacowi, prowadząc tamże dokładne badania archiwalne, których efektem było m.in. odnalezienie oryginału ostatniego testamentu Brzostowskiego z 29 listopada 1853. Bartyś opublikował m.in. książki "Kółka rolnicze w Królestwie Polskim" (Warszawa 1974), "Czerwony hrabia Karol Brzostowski" (Warszawa 1978), "Rzeczpospolita Pawłowska na tle reform włościańskich w Polsce w XVIII wieku" (Warszawa 1982, wydana pośmiertnie), "Wizjoner czy fantasta. O życiu i działalności Wojciecha Gutkowskiego (1775-1826)" (Lublin 1983, wydana pośmiertnie). Z artykułów można wymienić "Geneza testamentu Karola Brzostowskiego" ("Rocznik Białostocki", tom 8) oraz "Działalność gospodarcza i społeczna generała Ludwika Paca w dobrach Dowspuda na Suwalszczyźnie w latach 1815-1830" ("Rocznik Białostocki", tom 9). Był też Bartyś jednym z redaktorów dzieła zbiorowego "Historia kultury materialnej Polski w zarysie".
Promotor doktoratu Juliana Bartysia prof. Bohdan Baranowski we wspomnieniu pośmiertnym ocenił swojego podopiecznego w następujący sposób: "niemal wszystkie prace naukowe J. Bartysia cechowało nadzwyczaj staranne wykorzystanie bazy źródłowej, szczególnie zaś umiejętność dotarcia do trudno dostępnych zespołów materiałów rękopiśmiennych, a także duża odwaga w stawianiu nowatorskich i śmiałych koncepcji badawczych" ("Kwartalnik Historii Kultury Materialnej", 1982, nr 2, cyt. za J. Szumskim). 
Pochowany na Cmentarzu Komunalnym Doły w Łodzi.

</doc>
<doc id="1319050" url="https://pl.wikipedia.org/wiki?curid=1319050" title="Gubernatorzy generalni Ghany">
Gubernatorzy generalni Ghany

Gubernator generalny Ghany – funkcja istniejąca w systemie politycznym Ghany od uzyskania przez to państwo niepodległości w 1957 do wprowadzenia w nim systemu republikańskiego w 1960. Gubernatorzy generalni reprezentowali monarchę brytyjskiego, będącego formalną głową państwa, i wykonywali w jego imieniu wszystkie jego uprawnienia (choć w praktyce wyłącznie na wniosek rządu).

</doc>
<doc id="1319052" url="https://pl.wikipedia.org/wiki?curid=1319052" title="Uprawa gleby">
Uprawa gleby



</doc>
<doc id="1319053" url="https://pl.wikipedia.org/wiki?curid=1319053" title="Mira Craig">
Mira Craig

Mira Sherdin Craig (ur. 31 lipca 1982 w Oslo) – norwesko-amerykańska wokalistka i kompozytorka. 
Craig jest autorką i producentem wszystkich swoich utworów, do których sama tworzy i reżyseruje teledyski. W wieku 12 lat wystąpiła w norweskim programie "Midt i smørøyet" telewizji NRK, wykonując piosenkę "I Wanna Dance With Somebody" Whitney Houston, po udziale w którym otrzymała możliwość prowadzenia programu telewizyjnego.
Jej ojciec pochodzi z Baton Rouge w Luizjanie.

</doc>
<doc id="1319055" url="https://pl.wikipedia.org/wiki?curid=1319055" title="Brown Shoes Don't Make It">
Brown Shoes Don't Make It

Brown Shoes Don't Make It - utwór Franka Zappy z płyty Absolutely Free. Jest to jedna z najbardziej znanych jego kompozycji, uznana według The Rock and Roll Hall of Fame za jedną z 500 piosenek, które ukształtowały rock and roll.
Tekst utworu jest atakiem na konformistyczny, pełen chciwości i hipokryzji styl życia podmiejskiego społeczeństwa amerykańskiego.
Muzyka ulega wielokrotnym, nagłym zmianom stylów w czasie jej trwania. Można tu usłyszeć hard rock, muzykę poważną, rock psychodeliczny, jazz itd.
Tytuł, w wolnym tłumaczeniu znaczący "brązowe buty nie dają rady", był zainspirowany artykułem zamieszczonym w tygodniku Time. Reporter Hugh Sidey, który był jego autorem zauważył, że prezydent Lyndon B. Johnson popełnił faux pas zakładając brązowe buty do szarego garnituru. 
Koncertowa wersja utworu jest dostępna na płycie Tinseltown Rebellion.

</doc>
<doc id="1319059" url="https://pl.wikipedia.org/wiki?curid=1319059" title="Schlesische Zeitung">
Schlesische Zeitung

Schlesische Zeitung – najstarsza i najdłużej wydawana gazeta wrocławska, istniała w latach 1742–1945.
Gazetę wydawał wrocławski księgarz i wydawca Johann Jacob Korn od 1742 roku, początkowo pod tytułem „Schlesische Privilegierte Staats-, Kriegs- und Friedenzeitung”, później od 1766 „Schlesische Privilegierte Zeitung”, ostatecznie od 1848 roku pod skróconą nazwą „Schlesische Zeitung”. Zgodę na wydawanie wydał Fryderyk II 3 lutego 1742 roku.
W pierwszym okresie istnienia gazeta wychodziła 3 razy w tygodniu, miała 8 małych stron, drukowano ogłoszenia państwowe, wiadomości śląskie i zagraniczne. Od roku 1828 wychodziła codziennie z wyjątkiem niedziel, a od 1881 wydawano ją już trzy razy dziennie (bez niedziel), a później 13 numerów w sześciodniowym tygodniu. Jednocześnie zwiększano stopniowo format, a coraz więcej w treści było wiadomości towarzyskich, historii przestępstw i wypadków z rejonu oraz wiadomości kulturalnych. Od 1848 roku drukowano także teksty publicystyczne. „Schlesische Zeitung” miała także dodatki tematyczne, m.in. „Gelehrte Nachrichten” ("Uczone wieści").
Redakcja dziennika mieściła się w pobliżu wrocławskiego Rynku w domu wydawniczym Kornów.

</doc>
<doc id="1319060" url="https://pl.wikipedia.org/wiki?curid=1319060" title="Charles Arden-Clarke">
Charles Arden-Clarke

Sir Charles Arden-Clarke (ur. 1898, zm. 1962) – brytyjski administrator kolonialny, najbardziej znany jako ostatni gubernator Złotego Wybrzeża, którym był w latach 1949–1957. Był także jednym z głównych negocjatorów po stronie brytyjskiej w czasie procesu politycznego, który doprowadził do powstania w miejsce tej kolonii niepodległej Ghany (przywódcą ruchu niepodległościowego był Kwame Nkrumah). Swoje doświadczenia z tego okresu opisał później w artykule opublikowanym na łamach "International Affairs". Przez trzy miesiące zajmował następnie stanowisku gubernatora generalnego nowego państwa. Wcześniej pracował w administracji kolonialnej Beczuany, gdzie był tzw. komisarzem rezydentem (1937-1942), a także na Borneo, gdzie był gubernatorem kolonii Sarawak (1946-49).

</doc>
<doc id="1319075" url="https://pl.wikipedia.org/wiki?curid=1319075" title="Gubernatorzy generalni Mauritiusa">
Gubernatorzy generalni Mauritiusa

Gubernator generalny Mauritiusa – funkcja istniejąca w systemie politycznym Mauritiusa od uzyskania przez to państwo niepodległości w 1968 do wprowadzenia w nim systemu republikańskiego w 1992. Gubernatorzy generalni reprezentowali monarchę brytyjskiego, będącego formalną głową państwa, i wykonywali w jego imieniu wszystkie jego uprawnienia (choć w praktyce wyłącznie na wniosek rządu).

</doc>
<doc id="1319089" url="https://pl.wikipedia.org/wiki?curid=1319089" title="AD Berazategui">
AD Berazategui

Asociación Deportiva Berazategui – argentyński klub piłkarski z siedzibą w mieście Berazategui, leżącym w prowincji Buenos Aires.
Historia.
Klub "Berazategui" założony został 18 września 1975 w domu Alfredo San Miguela w mieście Berazategui. Pierwszym prezesem klubu został Giberto Martín. Pomarańczowe barwy klubu wywodzą się od strojów reprezentacji Holandii grającej w mistrzostwach świata w 1974 roku.
W 1976 klub uzyskał prawo gry w rozgrywkach organizowanych przez "AFA" i zadebiutował w IV lidze argentyńskiej mistrzostw "Metropolitano" ("Primera D").
Po dziewięciu sezonach w tym dziale, Berazategui uzyskał jeden z sześciu dostępnych miejsc do udziału w Primera B Metropolitana po restrukturyzacji argentyńskiego systemu ligowego w piłce nożnej, mimo że drużyna zakończyła sezon 1985, walcząc o utrzymanie swojego miejsca w podziale A prawie powrót do Primera D. W erze trenera Roberta Santiago klub podpisał nowych graczy, w tym Hugo Commidari z klubu Atlético Temperley, Marcelo Grasso z Sportivo Dock Sud i Marcelo Scrignar z klubu Atlético Villa San Carlos.
Po dwóch promocjach, w sezonie 1988-89, Berazategui dołączył do promocji, zdobywając pierwsze miejsce w latach 1989-90. Ten sezon został osiągnięty przez Berazategui z rekordem 44 meczów bez pokonania. Skład był prowadzony przez Juan Carlos "Lobo" Zerrillo, który tworzy zespół z doświadczonymi graczami, takimi jak bramkarz Sergio García, obrońcy Ramón Peloso, Héctor Pereyra i Víctor Chaile, oficer Víctor Martínez (który był również najlepszym strzelcem z 15 Cele) i naprzód Daniel Gauto i Daniel Lettieri.
Drużyna zagrała w sumie 36 meczów, wygrywając 17, a pozostałe 19. Drużyna strzeliła 61 goli i tylko zgubiła 20. [1]
Drugi tytuł wygrał przez Berazategui był Primera C 2006-07 Apertura, który pozwolił zespołowi grać w serię, aby promować Primera C Metropolitana w sezonie 2007-08 po wygraniu playoffs.

</doc>
<doc id="1319099" url="https://pl.wikipedia.org/wiki?curid=1319099" title="Krzyż Cooley">
Krzyż Cooley



</doc>
<doc id="1319100" url="https://pl.wikipedia.org/wiki?curid=1319100" title="Dame Grease">
Dame Grease

Dame Grease, właśc. Damon Blackman – amerykański producent hip-hopowy z Harlemu (Nowy Jork). Pracuje dla wytwórni Ruff Ryders Entertainment i Bloodline Records. Znany ze współpracy z DMX-em, dla którego produkował utwory jeszcze przez wydaniem „It’s Dark and Hell Is Hot”. Grease wydał już kilka mixtape'ów, w tym „Live on Lenox”, „Gangsta Breed” i „”. 27 maja tego roku wydał swojego kolejnego mixtape'a, „Goon Musik”. Aktualnie pracuje nad nadchodzącymi albumami DMX-a i Ruff Ryders.

</doc>
<doc id="1319101" url="https://pl.wikipedia.org/wiki?curid=1319101" title="Noktowizjer">
Noktowizjer

Noktowizjer – program emitowany na antenie TVN w latach 2000-2003.
W programie początkowo prezentowano materiały reporterskie poświęcone głośnym przestępstwom w Polsce. Wkrótce zmieniono formułę programu. „Noktowizjer” był odtąd w całości poświęcony dokumentalnej serii „Kryminalna Rosja” (ros. "Криминальная Россия; Kriminalnaja Rossija"), ukazującej metody działania rosyjskiej policji w walce z przestępczością. Każdy odcinek kończony był relacją ówczesnego moskiewskiego korespondenta "Faktów" TVN – Wiktora Batera. Program prowadził Paweł Szwed. Współautorką programu była Sandra Nowak.

</doc>
<doc id="1319102" url="https://pl.wikipedia.org/wiki?curid=1319102" title="Skull House">
Skull House



</doc>
<doc id="1319103" url="https://pl.wikipedia.org/wiki?curid=1319103" title="Asociación Deportiva Berazategui">
Asociación Deportiva Berazategui



</doc>
<doc id="1319107" url="https://pl.wikipedia.org/wiki?curid=1319107" title="Zwientje tikken">
Zwientje tikken

Zwientie tikken (właśc. "zwijntje tikken", Język dolnoniemiecki "zwientie tikken", hol. "klepanie świnki") – staroholenderska gra uprawiana głównie na wschodzie Holandii (prowincja Overijssel).
Przebieg i cel gry.
Przebieg gry jest prosty: głęboka dziura jest wypełniana dużą ilością błota, piór i innych odpadków. Uczestnikom (żadne reguły nie określają ich ilości) zawiązuje się oczy, po czym muszą oni wpełznąć do dziury. Następnie do dziury wpuszcza się świnię, a zadaniem uczestników jest jej klepnięcie podczas kąpieli w błocie i piórach. Uczestnik, który jako pierwszy klepnie świnię jest ogłaszany zwycięzcą.
Grę uprawia się przede wszystkim na wschodzie kraju, gdzie organizuje się prawdziwe mistrzostwa (Open Nederlands kampioenschap zwientie tikk'n in Luttenberg). Zabawa zawsze jest dużym widowiskiem, zaprasza się nawet jedną z prowincjonalnych stacji telewizyjnych. Gra jest organizowana corocznie m.in. podczas jarmarku w wiosce Luttenberg.
Niektórzy aktywni obrońcy praw zwierząt uważają zabawę "zwientie tikken" za krzywdzącą zwierzęta, gdyż biorąca udział w grze świnia jest sprowadzana do roli obiektu (zabawki).

</doc>
<doc id="1319119" url="https://pl.wikipedia.org/wiki?curid=1319119" title="Zwariowana forsa">
Zwariowana forsa

Zwariowana forsa – program rozrywkowy emitowany na antenie stacji TVN, w latach 1998–2000.
Zabawa miała charakter konkursu ulicznego. Prowadzący proponował przechodniom udział w określonych konkurencjach, za wykonanie których mogli otrzymać 1000 złotych. Na wstępie gracz sam musiał wykonać określone (nierzadko kontrowersyjne) zadanie (np. przeżuć mydło), a następnie zgromadzić określoną liczbę osób, które również wykonają polecenie konkursowe. Każde zadanie należało ukończyć w wyznaczonym limicie czasowym (np. 10 min).
Program prowadził Jacek Radziński. Czołówkową piosenkę wykonał polski girlsband Taboo.

</doc>
<doc id="1319120" url="https://pl.wikipedia.org/wiki?curid=1319120" title="Bernardo Soares">
Bernardo Soares



</doc>
<doc id="1319122" url="https://pl.wikipedia.org/wiki?curid=1319122" title="Fernando Pessoa">
Fernando Pessoa

Fernando António Nogueira Pessoa (ur. 13 czerwca 1888 w Lizbonie, zm. 30 listopada 1935 tamże) ― portugalski poeta, prozaik oraz tłumacz, przedstawiciel modernizmu, uważany za najwybitniejszego portugalskiego poetę XX wieku.
Życiorys.
W wieku pięciu lat został osierocony przez ojca, a jego matka wyszła ponownie za mąż. Jego ojczymem został portugalski konsul w Durbanie. W Południowej Afryce Pessoa mieszkał do 17. roku życia. Uczył się w angielskiej szkole, z której wyniósł głębokie zainteresowanie literaturą angielską i znajomość języka. W 1905 wrócił do Lizbony i przez 30 lat rzadko ją opuszczał. Do końca życia nie miał stałego miejsca zamieszkania; wynajmował pokoje, utrzymując się z prostej pracy biurowej oraz tłumaczeń.
Widywano go w towarzystwie okultysty Aleistera Crowleya, z którym prowadził korespondencję.
Śmierć.
Pessoa zmarł w wieku 47 lat z powodu marskości wątroby. Większość biografów wiąże przyczynę śmierci z alkoholizmem. Według biografów, kiedy Pessoa trafił do szpitala, napisał po angielsku: „Nie wiem, co przyniesie jutro”. Nazajutrz zmarł.
W 1988 roku prochy pisarza przeniesiono do klasztoru hieronimitów w Belém.
Twórczość.
Uważany za jedną z najbardziej znaczących osobowości literackich XX wieku i jednego z największych poetów języka portugalskiego Pisał także w języku angielskim i francuskim. Publikował wiersze pod własnym nazwiskiem oraz kilkunastoma heteronimami, m.in. "Alberto Caeiro", "Ricardo Reis", "Álvaro de Campos", "Bernardo Soares".
Razem z Almedą Negreirosem i Mário de Sá Carneiro założył, ważne dla współczesnej literatury portugalskiej, pismo literackie „Orpheu”. Tworzył poezję w stylu i manierze wielu fikcyjnych, stworzonych przez siebie, poetów, których nazywał heteronimami. Z każdym nazwiskiem, którymi sygnował publikacje, skojarzone były cechy konkretnej osoby z przypisaną jej datą urodzin, wyglądem, temperamentem, poglądami literackimi i wyznawaną filozofią. I tak, "Álvaro de Campos" był inżynierem i nihilistą, "Ricardo Reis" – lekarzem i monarchistą, "Alberto Caeiro" – obserwatorem natury, "Bernard Soares" – księgowym – introwertykiem. Niezależnie od heteronimów, Pessoa publikował wiersze również pod własnym nazwiskiem. Na jego twórczość duży wpływ miała znajomość z Aleisterem Crowleyem.
Wiele jego prac zostało opublikowanych w czasopismach literackich, m.in. w redagowanym przez samego Pessoę piśmie literackim „Athena”, „Contemporanea” i w wydawanym w Coimbrze magazynie „Presença”. Jedyną publikacją książkową wydaną za życia poety było "Mensagem" ("Przesłanie"). Dzieło, które wielu krytyków uważa za "opus magnum" pisarza, opublikowane pod heteronimem "Bernardo Soares", "Livro do Desassossego" ("Księga Niepokoju") zostało wydane dopiero w roku 1982, prawie 50 lat po śmierci autora. Pessoa znany jest przede wszystkim jako poeta. Wiersze każdego z heteronimów mają różnorodną poetykę i krytycy nie są zgodni, które z nich należy uznać za najwybitniejsze.
Wybrane dzieła.
Fernando Pessoa
Alberto Caeiro
Bernardo Soares
Pessoa w kulturze.
Portugalski noblista José Saramago poświęcił Pessoi powieść "Rok śmierci Ricardo Reisa". Z kolei bohater powieści "Nocny pociąg do Lizbony" autorstwa Paula Merciera czyta w trakcie podróży do Portugalii "Księgę niepokoju".
Pessoa w Polsce.
Jego książki na język polski tłumaczyli m.in. Janina Z. Klawe, Wojciech Charchalis, Michał Lipszyc i Henryk Siewierski. Na temat pisarza i jego dzieł wielokrotnie pisali Urszula Kozioł i Janusz Drzewucki. W 2013 roku „Literatura na Świecie” poświęciła twórczości Pessoi cały numer (nr 03-04/2013 (500-501)).
Konrad Ludwicki wydał książkę "Pisanie jako egzystencja(lizm) Refleksja autotematyczna na marginesie „Księgi niepokoju” Fernanda Pessoi", Warszawa Wydawnictwo Semper 2011, .

</doc>
<doc id="1319127" url="https://pl.wikipedia.org/wiki?curid=1319127" title="Zwijntje tikken">
Zwijntje tikken



</doc>
<doc id="1319129" url="https://pl.wikipedia.org/wiki?curid=1319129" title="Jaguar XJ6">
Jaguar XJ6



</doc>
<doc id="1319133" url="https://pl.wikipedia.org/wiki?curid=1319133" title="George C. Williams">
George C. Williams

George Christopher Williams (ur. 12 maja 1926, zm. 8 września 2010) – amerykański biolog, ewolucjonista.
Doktoryzował się na Uniwersytecie Kalifornijskim w Los Angeles w 1955. Później na Nowojorskim Uniwersytecie Stanowym w Stony Brook wykładał biologię kręgowców morskich i często w swoich książkach używał przykładów z dziedziny ichtiologii. Później był tam emerytowanym profesorem biologii.
Najbardziej znany z żarliwej krytyki teorii doboru grupowego. W swojej pierwszej książce "Adaptation and Natural Selection" (1966), dowodził, że taka koncepcja mechanizmu przystosowawczego jest kłopotliwa i powinna być używana tylko w ostateczności. Uważał, że to osobnik lub gen jest właściwą jednostką doboru naturalnego. W następnych pracach rozwinął ten pogląd przyczyniając się do wzrostu znaczenia genowej koncepcji ewolucji.
W 1999 wspólnie z Ernstem Mayrem i Johnem Maynardem Smithem otrzymał Nagrodę Crafoorda w dziedzinie biologii.
"Adaptation and Natural Selection" Williamsa stała się dla Richarda Dawkinsa podstawą sformułowania genowej koncepcji ewolucji znanej jako „samolubny gen”.

</doc>
<doc id="1319135" url="https://pl.wikipedia.org/wiki?curid=1319135" title="Zostań gwiazdą">
Zostań gwiazdą

Zostań gwiazdą – program rozrywkowy emitowany w telewizji TVN w latach 1998–1999. Piosenkarze-amatorzy zgłaszali się do programu, by pod okiem specjalistów przygotować się do profesjonalnego występu na scenie. W każdym odcinku występowało kilkoro uczestników, a najlepszego spośród nich wybierało jury: Urszula, Robert Janson oraz gość specjalny. Uczestnicy naśladowali oryginalnych wykonawców piosenek, zarówno wyglądem, jak i sposobem śpiewania. Nagrodą dla zwycięzcy konkursu był kontrakt płytowy. Powstały dwie edycje programu. Pierwszą wygrała Magdalena Piwowarczyk, a drugą Marcin Szaniawski.
Producentem programu była firma Endemol Neovision.
Program prowadził Krzysztof Ibisz. 

</doc>
<doc id="1319141" url="https://pl.wikipedia.org/wiki?curid=1319141" title="Unfold (album Marié Digby)">
Unfold (album Marié Digby)

Unfold – debiutancki album amerykańskiej wokalistki Marié Digby. Został wydany 8 kwietnia 2008 roku.

</doc>
<doc id="1319142" url="https://pl.wikipedia.org/wiki?curid=1319142" title="Morhołt">
Morhołt

Morhołt (Morholt, znany też jako Marhalt, Morold, Marhaus) – irlandzki wojownik. W legendach arturiańskich rycerz Okrągłego Stołu.
Morhołt w imieniu króla Irlandii zażądał trybutu od króla Kornwalii, Marka:
„[…] mocą dawnych traktatów Irlandczycy mogli ściągnąć z Kornwalii jednego roku trzysta funtów miedzi, drugiego roku trzysta funtów czystego srebra, zasię trzeciego trzysta funtów złota. Ale kiedy przychodził czwarty rok, uwozili trzystu młodych chłopców i trzysta młodych dziewcząt w wieku piętnastu lat, wybieranych losem spośród rodzin Kornwalii. Owóż tego roku, jako posła swego zlecenia, król wyprawił do Tyntagielu olbrzymiego rycerza Morhołta […].”
Został zabity przez Tristana – siostrzeńca i obrońcę Marka. Postać Morhołta pojawia się w większości wersji opowieści o Tristanie i Izoldzie. Po raz pierwszy wspomina o nim Thomas of Britain i Béroul, a późniejsi autorzy, m.in. Thomas Malory, rozbudowali jego rolę. W tych opowieściach Morhołt jest jednym z rycerzy Okrągłego Stołu. W najwcześniejszych wersjach opowieści jest on bratem królowej Irlandii i wujem Izoldy, miłości Tristana (obie, matka i córka, nosiły imię Izolda). Przyjeżdża do Kornwalii, aby odebrać trybut należny jego ojczyźnie, ale Tristan zgadza się pojedynkować z nim w zamian za wyzwolenie rodaków od trybutu. Tristan śmiertelnie rani Morhołta, zostawia kawałek swojego miecza w czaszce Irlandczyka, ale ten ostatkiem sił strzela do niego zatrutą strzałą, a potem ucieka do Irlandii, aby tam umrzeć. Umierający Tristan też jedzie w przebraniu do Irlandii, gdzie zostaje uleczony przez Izoldę – siostrzenicę Morhołta. Królowa Irlandii odkrywa jednak, że kawałek miecza znaleziony w czaszce jej brata idealnie pasuje do pękniętego ostrza miecza Tristana. 
Thomas Malory opisuje jeszcze przygody Morhołta i młodych Sir Gawaina i Sir Ywaina, na początku rządów króla Artura. W późniejszych opowiadaniach po śmierci Morhołta przy Okrągłym Stole jego miejsce zajmuje Tristan, zaraz po tym, jak dołączył do rycerzy.

</doc>
<doc id="1319153" url="https://pl.wikipedia.org/wiki?curid=1319153" title="Studio tramwaj">
Studio tramwaj

Studio tramwaj – program telewizyjny prowadzony na żywo z krakowskiego rynku emitowany w telewizji TVN w latach 1998–1999, a produkowany przez lokalną Telewizję Wisła. Program prowadzony był z zabytkowego tramwaju SN1 i trwał 26 minut.
Gospodarze zapraszali do programu znane osobistości ze świata kultury, sztuki, filmu i mediów, m.in. Zbigniewa Wodeckiego, Jana Nowickiego, Krzysztofa Krawczyka. Program emitowany był wczesnym popołudniem w niedzielę. Program prowadzili Sławomir Sochacki (producent), Andrzej Sołtysik oraz Agnieszka Wróblewska. Kierownikiem produkcji była Agnieszka Niemczewska.

</doc>
<doc id="1319154" url="https://pl.wikipedia.org/wiki?curid=1319154" title="Fox Sports 2">
Fox Sports 2

Fox Sports 2 - amerykańska stacja telewizyjna o tematyce sportowej. Właścicielem stacji jest 21st Century Fox. Do roku 2013 funkcjonowała pod nazwą Fuel TV.

</doc>
<doc id="1319155" url="https://pl.wikipedia.org/wiki?curid=1319155" title="Zespół rdestnicy pływającej">
Zespół rdestnicy pływającej



</doc>
<doc id="1319160" url="https://pl.wikipedia.org/wiki?curid=1319160" title="Potamogetonetum natantis">
Potamogetonetum natantis



</doc>
<doc id="1319165" url="https://pl.wikipedia.org/wiki?curid=1319165" title="Tuneheadz">
Tuneheadz

Tuneheadz – duet amerykańskich producentów hip-hopowych z Brooklynu (Nowy Jork), w którego skład wchodzą: Franklin Crum i Eric Serrano. Pracują dla wytwórni Ruff Ryders Entertainment. Zadebiutowali w 2002 roku, produkując utwór Stylesa, "Y'all Don't Wanna Fuck". Skomponowali też jeden z przebojów DMX-a, "Where the Hood At".

</doc>
<doc id="1319166" url="https://pl.wikipedia.org/wiki?curid=1319166" title="Kübelwagen">
Kübelwagen



</doc>
<doc id="1319168" url="https://pl.wikipedia.org/wiki?curid=1319168" title="Pościg za Goeben i Breslau">
Pościg za Goeben i Breslau

Pościg za Goeben i Breslau – operacja morska, prowadzona przez okręty Floty Śródziemnomorskiej Royal Navy na Morzu Śródziemnym w pierwszych dniach I wojny światowej. Miała na celu przechwycenie dwóch krążowników niemieckiej Eskadry Śródziemnomorskiej (): liniowego SMS „Goeben” i lekkiego SMS „Breslau”, zdążających do Konstantynopola. Wskutek błędów i nieporozumień wśród dowódców brytyjskich obydwa dotarły bezpiecznie do miejsca przeznaczenia. Ich obecność w Imperium Osmańskim i formalne wcielenie do osmańskiej marynarki wojennej miały doniosłe konsekwencje, z włączeniem się tego kraju do działań wojennych po stronie państw centralnych.
Obecność niemiecka na Morzu Śródziemnym.
W 1912 roku, wobec nasilającego się napięcia w stosunkach międzynarodowych pomiędzy państwami bałkańskimi, dowództwo Kaiserliche Marine podjęło decyzję o utworzeniu Eskadry Śródziemnomorskiej, mającej reprezentować i zabezpieczać niemieckie interesy w regionie. Powstała ona wbrew opinii admirała Tirpitza, który chciał zatrzymać całość sił Hochseeflotte na Morzu Północnym, ale dzięki poparciu cesarza Wilhelma II. W jej skład weszły: najnowszy krążownik liniowy SMS „Goeben” i mający stanowić jego osłonę krążownik lekki SMS „Breslau”. Okręty opuściły Kilonię 4 listopada 1912 roku i 15 tegoż miesiąca zawinęły do Konstantynopola.
Podczas obydwu wojen bałkańskich niemiecka eskadra nie angażowała się bojowo, zajmując się raczej prezentowaniem bandery cesarskiej w portach basenu Morza Śródziemnego. Wśród odwiedzonych znalazły się między innymi: Wenecja, Neapol, Pola i porty Lewantu. W okresie od kwietnia do września 1913 roku do dwóch dotychczasowych okrętów dołączyły krążowniki lekkie SMS „Dresden” i „Straßburg”, ale po zakończeniu II wojny bałkańskiej powróciły na wody macierzyste. Od 23 października 1913 roku dowódcą Eskadry Śródziemnomorskiej został mianowany kontradmirał Wilhelm Souchon.
W 1914 roku na SMS „Goeben” nastąpiła awaria kotłów, co znacznie ograniczyło prędkość krążownika. Początkowo planowano jego powrót na remont do Niemiec, ale ostatecznie, w związku z narastającym napięciem międzynarodowym po zamachu w Sarajewie, przeprowadzono go w Poli, z udziałem niemieckich specjalistów. Krążownik opuścił stocznię 28 lipca 1914 roku, w dniu wypowiedzenia przez Austro-Węgry wojny przeciwko Serbii, po czym admirał Souchon postanowił niezwłocznie opuścić łatwy do zablokowania Adriatyk i po spotkaniu z przebywającym wówczas w Durazzo SMS „Breslau” skierował się przez Brindisi do Mesyny.
Planując swoje posunięcia na wypadek wojny, dowódca Eskadry Śródziemnomorskiej brał pod uwagę kilka możliwości. Najbardziej efektywnym sposobem wykorzystania bojowego podlegających mu krążowników był atak na francuskie linie komunikacyjne przecinające zachodnią część Morza Śródziemnego i porty na wybrzeżu Afryki Północnej. Aby uniknąć prawdopodobnego starcia z okrętami Floty Śródziemnomorskiej Royal Navy, mógł skierować się do adriatyckich portów Austro-Węgier i połączyć z ich flotą, co jednak oznaczałoby operacyjne podporządkowanie się dowództwu w Wiedniu i prawdopodobne zablokowanie na zamkniętym akwenie Adriatyku. Obawy te wzmacniało ogłoszenie 2 sierpnia przez rząd włoski całkowitej neutralności kraju w toczącym się konflikcie. Kolejną możliwością był rejs na wschód, do neutralnego, ale przychylnego Niemcom Imperium Osmańskiego, gdzie Souchon był fetowany podczas oficjalnej wizyty jego eskadry w maju 1914 roku.
Oba wyjścia z Morza Śródziemnego na oceany, tj. Gibraltar (na zachodzie) i Kanał Sueski (na wschodzie), były kontrolowane przez Brytyjczyków.
Flota Śródziemnomorska Royal Navy w 1914 roku.
W chwili wybuchu I wojny światowej brytyjska Flota Śródziemnomorska, z główną bazą na Malcie, dysponowała jedenastoma dużymi okrętami i pewną liczbą mniejszych jednostek. Główną siłą uderzeniową były trzy krążowniki liniowe: HMS „Inflexible” (okręt flagowy dowódcy Floty, admirała Archibalda Berkeley Milne'a), HMS „Indomitable” i „Indefatigable”. Ponadto w jej skład wchodziła 1. Eskadra Krążowników (krążowniki pancerne HMS „Defence”, „Duke of Edinburgh”, „Warrior” i „Black Prince”) pod dowództwem kontradmirała Ernesta Troubridge'a oraz krążowniki lekkie: „Dublin”, „Gloucester”, „Chatham” i „Weymouth”.
Dwa z krążowników liniowych admirała Milne'a: „Indomitable” i „Indefatigable” miały, podobnie jak ich niemiecki odpowiednik, poważne kłopoty z siłowniami, które znacząco ograniczały ich prędkość.
28 lipca, zaraz po rozpoczęciu wojny, dowódca cumującego wówczas w Durazzo krążownika HMS „Defence” otrzymał rozkaz oddalenia się na odległość strzału torpedowego od przebywającego w tym samym porcie „Breslau”, a następnego dnia wyjścia w morze dla uniknięcia ewentualnych problemów, związanych z pobytem w neutralnym porcie okrętów dwóch potencjalnie przeciwnych stron.
Wiedząc o pobycie niemieckich okrętów w portach południowych Włoch, admirał Milne rozpoczął działania mające zapobiec jakimkolwiek niespodziewanym atakom z ich strony. Było to niezbędne, ponieważ po ogłoszeniu przez Francję powszechnej mobilizacji rozpoczął się przerzut stacjonującego we francuskiej Algierii XIX Korpusu do metropolii. Francuzi nie posiadali na Morzu Śródziemnym okrętów zdolnych w pojedynkę bądź w małym zespole przeciwstawić się „Goeben” i brytyjskiej Flocie Śródziemnomorskiej przypadło zadanie osłaniania transportów z wojskiem. Wobec tego krążowniki pancerne kontradmirała Troubridge'a, wraz z dwoma krążownikami liniowymi, HMS „Gloucester” i osłoną niszczycieli miały patrolować rejon cieśniny Otranto, zaś „Chatham” południowe podejścia do Cieśniny Mesyńskiej. Sam admirał Milne ze swoim okrętem flagowym i dwoma pozostałymi krążownikami lekkimi pozostawał w pogotowiu bojowym na Malcie.
Pierwsze działania niemieckie.
Przewidując w najbliższych dniach wybuch wojny pomiędzy II Rzeszą a Francją i Wielką Brytanią, kontradmirał Souchon zaplanował operację mającą na celu zakłócenie przerzutu wojsk francuskich do Europy. Po zabunkrowaniu paliwa po południu 3 sierpnia 1914 roku wypłynął ze swoim zespołem z Mesyny w stronę wybrzeży afrykańskich. W morzu otrzymał depeszę radiową o wypowiedzeniu wojny Francji, po czym rankiem 4 sierpnia obydwa krążowniki rozpoczęły bombardowanie wybranych celów lądowych: „Goeben” portu w Philippeville, „Breslau” w Bône. O ile materialne zniszczenia były niewielkie, to osiągnięty efekt psychologiczny i propagandowy znaczny: transporty wojsk francuskich do Europy zostały czasowo wstrzymane.
W drodze powrotnej do Mesyny, gdzie niemieckie jednostki miały ponownie zaopatrzyć się w węgiel, napotkały płynące w przeciwnym kierunku krążowniki liniowe Floty Śródziemnomorskiej: „Indomitable” i „Indefatigable”. Ponieważ w tamtej chwili Wielka Brytania nie była jeszcze w stanie wojny z Niemcami (wypowiedzenie wojny nastąpiło późnym wieczorem, po upłynięciu terminu brytyjskiego ultimatum i niemieckiej inwazji na Belgię), okręty brytyjskie rozpoczęły jedynie śledzenie niemieckiej eskadry. Z powodu kłopotów z urządzeniami napędowymi, brytyjskie krążowniki liniowe nie były w stanie utrzymać prędkości osiągniętej przez Niemców, kontakt wzrokowy podtrzymywał jedynie krążownik lekki HMS "Dublin", jednak i jego obserwatorzy zgubili niemieckie okręty w zapadającym zmroku i mgle. Rankiem następnego dnia, gdy Wielka Brytania i Niemcy byli już w stanie wojny, niemiecka eskadra nie niepokojona zawinęła do Mesyny.
Pościg.
Brytyjczycy spodziewali się kolejnego rejsu Niemców przeciwko francuskim konwojom, stąd też admirał Milne zgromadził niemal wszystkie siły na zachód od Mesyny. Wschodni kierunek patrolował jedynie samotny „Gloucester” oraz 1. Eskadra Krążowników kontradmirała Troubridge'a. Zgodnie z otrzymanymi wcześniej rozkazami, uwzględniającymi zawarte 2 sierpnia tajne przymierze niemiecko-tureckie, eskadra admirała Souchona wyszła z Mesyny po południu 6 sierpnia i skierowała się w stronę Konstantynopola, obierając początkowo kurs na Adriatyk, czym zupełnie zmyliła ścigającego ją kontradmirała Troubridge'a. Był to doskonały plan niemieckiego dowódcy, który wykorzystał słabą widoczność w cieśninie Otranto oraz dużą szybkość swych okrętów i w zapadającym zmierzchu niezauważenie zmienił kurs, wymykając się pogoni.
Po zrozumieniu swego błędu kontradmirał Troubridge wysłał „Dublin” i dwa niszczyciele celem doścignięcia Niemców i przeprowadzenia ataku torpedowego, ale w zapadających ciemnościach okazało się to niemożliwe do zrealizowania. Mając na uwadze przewagę ogniową i szybkości niemieckiej eskadry, kontradmirał Troubridge zaprzestał pościgu rankiem 7 sierpnia. Kontynuował go jedynie „Gloucester”. Ponieważ jego dystans do „Goeben” stale się zwiększał, po południu dowodzący krążownikiem komandor Howard Kelly (jego brat John był w tym czasie dowódcą HMS „Dublin”) wydał rozkaz otwarcia ognia do znajdującego się bliżej „Breslau”, licząc, że przeciwnik wezwie na pomoc większy z okrętów. Jeden z pocisków był celny, ale nie spowodował szkód na niemieckim krążowniku. Były to jedyne strzały strony brytyjskiej podczas całego pościgu. Ostatecznie dowódca „Gloucester" zrezygnował z pogoni, gdy Niemcy minęli przylądek Matapan, a jemu samemu zagroził brak paliwa.
W tym samym czasie krążowniki liniowe admirała Milne'a uzupełniały zapasy węgla na Malcie i były gotowe do wypłynięcia w morze po północy 8 sierpnia. Wtedy dowódca Floty Śródziemnomorskiej otrzymał depeszę z Admiralicji, informującą go o stanie wojny z Austro-Węgrami. Wobec tego zdecydował się on na patrolowanie okolic cieśniny Otranto, aby zapobiec niezauważonemu wyjściu okrętów nowego przeciwnika na Morze Śródziemne. Jednak wiadomość stwierdzała nieprawdę, ponieważ wojna została wypowiedziana dopiero 12 sierpnia. Pomyłkę sprostowano po kilku godzinach, a 9 sierpnia admirał Milne otrzymał wyraźny rozkaz od Admiralicji, aby podjąć pościg za „Goeben” i „Breslau”, które w tym czasie minęły już przylądek Matapan i zaopatrzyły się w węgiel z wysłanego wcześniej na wody greckie niemieckiego statku.
10 sierpnia po południu krążowniki admirała Souchona dotarły bezpiecznie na wody wciąż neutralnego Imperium Osmańskiego i przeprowadzone przy udziale miejscowych pilotów poprzez zaminowane Dardanele, wpłynęły następnego dnia do Konstantynopola. Wobec protestów Wielkiej Brytanii i Francji, żądających internowania i rozbrojenia krążowników, rząd osmański oświadczył, że zakupił obydwie jednostki w miejsce przejętych przez Royal Navy dwóch budowanych w stoczniach brytyjskich pancerników („Reshadiye” i „Sultan Osman I”), i w oficjalnej ceremonii, która odbyła się 16 sierpnia 1914 roku, przyjęto je w skład marynarki tureckiej. SMS „Goeben” otrzymał nazwę „Yavuz Sultan Selim” i został jednocześnie okrętem flagowym floty, SMS „Breslau” zaś „Midilli”. Na obydwu okrętach zatrzymano niemieckie załogi (chociaż marynarze otrzymali tureckie mundury i fezy), zaś admirał Souchon został 23 września mianowany głównodowodzącym marynarki osmańskiej w randze wiceadmirała (w Kaiserliche Marine pozostawał wciąż jako kontradmirał).
Konsekwencje.
Najważniejszą konsekwencją ucieczki niemieckich krążowników do Konstantynopola było przystąpienie Imperium Osmańskiego do działań wojennych po stronie państw centralnych. 29 października 1914 roku „Yavuz Sultan Selim” i „Midilli” oraz inne okręty, pomimo trwającej wciąż neutralności Imperium Osmańskiego, ostrzelały cele na czarnomorskim wybrzeżu Rosji, a w drodze powrotnej zmusiły do samozatopienia załogę stawiacza min „Prut”. Materialne efekty ataku poza utratą stawiacza min były niewielkie, ale jego polityczny wydźwięk olbrzymi: 2 listopada Rosja wypowiedziała wojnę Imperium Osmańskiemu, a 5 listopada uczyniła to Wielka Brytania i Francja.
Obecność na Morzu Marmara silnie uzbrojonego krążownika liniowego zmusiła Royal Navy do utrzymywania w rejonie dużych sił morskich, przesuniętych siłą rzeczy z innych teatrów działań wojennych, oraz do uwzględniania ewentualnych wrogich działań przy planowaniu operacji wojskowych, przede wszystkim w cieśninie Dardanelskiej. „Yavuz Sultan Selim” górował również siłą ognia, prędkością i opancerzeniem nad każdym z pięciu przeddrednotów, którymi dysponowali Rosjanie na Morzu Czarnym w 1914 roku.
Admiralicja uznała, że dowódcy Floty Śródziemnomorskiej (z chlubnym wyjątkiem komandora Howarda Kelly'ego) skompromitowali się nieudanym pościgiem. Admirał Milne został odwołany z funkcji dowódcy Floty Śródziemnomorskiej i do odejścia na emeryturę w 1919 roku nie powierzano mu żadnych poważniejszych funkcji dowódczych. Kontradmirał Troubridge stanął przed sądem, oskarżony o niewykonanie rozkazów. Ostatecznie został oczyszczony z zarzutów i później został szefem brytyjskiej misji wojskowej w Serbii i dowódcą Flotylli Dunajskiej. Po wojnie był przewodniczącym międzynarodowej komisji nadzorującej swobodę żeglugi na Dunaju. Krytyka spotkała również dowódcę francuskiej floty na Morzu Śródziemnym, admirała Augustina Boué de Lapeyrère, który nie włączył się do pościgu, koncentrując się wyłącznie na ochronie transportów wojska.

</doc>
<doc id="1319184" url="https://pl.wikipedia.org/wiki?curid=1319184" title="Rab Butler">
Rab Butler

Rab Butler, właśc. Richard Austen Butler (ur. 9 grudnia 1902 w Attock Serai w Indiach, zm. 8 marca 1982 w Great Yeldham w hrabstwie Essex) – brytyjski polityk, członek Partii Konserwatywnej, minister w rządach Winstona Churchilla, Anthony’ego Edena, Harolda Macmillana i Aleca Douglasa-Home’a.
Życiorys.
Urodził się w Indiach. W dzieciństwie przeżył wypadek podczas jazdy konnej, w wyniku którego odniósł poważną kontuzję prawej ręki. Kontuzja ta uniemożliwiła mu później odbycie służby wojskowej. Butler odebrał wykształcenie w Marlborough College, a następnie w Pembroke College na Uniwersytecie Cambridge. Studiował język francuski, niemiecki, historię i stosunki międzynarodowe. W 1924 r. został przewodniczącym Cambridge Union Society. Po studiach pozostał na uniwersytecie jako wykładowca XIX-wiecznej historii Francji do 1929 r., kiedy to został wybrany do Izby Gmin jako reprezentant okręgu Saffron Walden.
Jego pierwszym stanowiskiem był urząd parlamentarnego prywatnego sekretarza ministra ds. Indii, Samuela Hoare’a. W 1932 r. został podsekretarzem stanu w ministerstwie ds. Indii. W latach 1937–1938 był parlamentarnym sekretarzem w ministerstwie pracy. W 1938 r. został podsekretarzem stanu w ministerstwie spraw zagranicznych. Zaliczał się do grona zwolenników polityki appeasementu. Latem 1941 r. został przewodniczącym Rady Edukacji. Doprowadził w 1944 r. do uchwalenia Education Act, który wprowadzał podział szkół średnich na trzy typy: "grammar schools" (w których kładziono nacisk na przedmioty intelektualne), "secondary technicals school" (odpowiednik techników) oraz "secondary modern schools" (miały przygotowywać do mniej wymagających zawodów). Pod koniec wojny Butler został ministrem pracy w dozorującym gabinecie Churchilla.
Po porażce konserwatystów w wyborach parlamentarnych 1945 r. Butler stanął na czele Conservative Research Department i pozostał na tym stanowisku do 1964 r. Po powrocie Partii Konserwatywnej do władzy w 1951 r. został Kanclerzem Skarbu. W 1953 r. zastępował premiera Churchilla, kiedy ten doznał udaru mózgu. Kiedy premierem został w 1955 r. Anthony Eden, Butler został Lordem Tajnej Pieczęci i przewodniczącym Izby Gmin. Po rezygnacji Edena w 1957 r. Butler był jednym z kandydatów na nowego premiera, ale ostatecznie został nim Harold Macmillan. Nowy premier utrzymał Butlera na dotychczasowych stanowiskach, powierzył mu także tekę ministra spraw wewnętrznych. W 1959 r. przestał być Lordem Tajnej Pieczęci, a w 1961 r. przewodniczącym Izby Gmin. W latach 1959–1961 był przewodniczącym Partii Konserwatywnej. Po „nocy długich noży” w 1962 r. otrzymał stanowiska wicepremiera i pierwszego sekretarza stanu.
Butler ponownie stał się kandydatem na premiera po rezygnacji Macmillana w 1963 r. Ponownie jednak nie otrzymał tego stanowiska, nowym premierem został Alec Douglas-Home, który mianował Butlera ministrem spraw zagranicznych. Butler pozostał na tym stanowisku do wyborczej porażki konserwatystów w 1964 r. Do 1965 r. odpowiadał za sprawy zagraniczne w gabinecie cieni. W 1965 r. został kreowany parem dożywotnim jako „baron Butler of Saffron Walden” i zasiadł w Izbie Lordów.
W 1965 r. został rektorem Trinity College na Uniwersytecie Cambridge. Wcześniej, w latach 1956–1959, był rektorem University of Glasgow. W latach 1966–1982 był kanclerzem Uniwersytetu Essex. W latach 1964–1965 był najstarszym deputowanym w Izbie Gmin ("Father of the House"). Był kawalerem Orderu Kawalerów Honorowych. W 1971 r. został kawalerem Orderu Podwiązki.
Jego syn, Adam, był również konserwatywnym deputowanym oraz ministrem w administracji Margaret Thatcher.

</doc>
<doc id="1319188" url="https://pl.wikipedia.org/wiki?curid=1319188" title="Chana Kryształ-Fryszdorf">
Chana Kryształ-Fryszdorf

Chana Kryształ-Fryszdorf, ps. "Hanka" (; ur. 1920 w Warszawie, zm. 1989 w Nowym Jorku) – żydowska działaczka ruchu oporu podczas II wojny światowej, uczestniczka powstania w getcie warszawskim.
Życiorys.
Urodziła się w żydowskiej rodzinie nauczyciela, członka Bundu. Wraz z rodzicami i rodzeństwem mieszkała w kamienicy przy ulicy Gęsiej 33. Była członkiem Socjalistiszer Kinder-Farband (SKiF) i następnie Cukunftu. Przed wojną ukończyła powszechną szkołę prowadzoną przez Centralną Żydowską Organizację Szkolną oraz kurs krawiectwa prowadzony przez ORT. 
Podczas II wojny światowej wraz rodziną została przesiedlona do getta warszawskiego, gdzie pracowała w szopie Roericha przy ulicy Smoczej 8-10. Tam związała się z grupą bundowców pod przywództwem Wewła Rozowskiego. Krótko przed wybuchem powstania w getcie grupa Rozowskiego zajęła mieszkanie na ostatnim piętrze kamienicy przy ulicy Nowolipie 56, gdzie produkowano m.in. butelki zapalające. Wówczas wyszła za mąż za Gabrysia Fryszdorfa.
Po wybuchu powstania walczyła w grupie Rozowskiego na ulicach: Smoczej, Nowolipie i Nowolipki. Po otoczeniu przez Niemców jej grupy na strychu przy ul. Nowolipki 43, dzięki osłonie ze strony Gabrysia Fryszdorfa, powstańcy uciekli. 8 maja 1943 wraz z grupą około 30 bojowców została wyprowadzona kanałami z terenu getta przez Kazika Ratajzera. 10 maja wyszła z kanałów przy ulicy Prostej, skąd została wywieziona podstawioną ciężarówką do lasu w Łomiankach.
Do lipca 1944 walczyła w partyzantce w lasach wyszkowskich. Następnie wróciła do Warszawy, gdzie ukrywała się w mieszkaniu przy ulicy Rakowieckiej 24 wraz z Jankiem Bilakiem i następnie także Pniną Grynszpan i Dowem Szniperem. Po wybuchu powstania warszawskiego właścicielka mieszkania wymówiła im schronienie. Na ulicy zostali złapani przez Niemców i wraz z grupą Polaków zaprowadzeni do siedziby Gestapo w alei Szucha. Pnina i Chana wraz z innymi kobietami zostały zwolnione. We wrześniu 1944 urodziła syna Gabriela.
Po powstaniu opuściła Warszawę wraz z grupą Polaków. Została przyjęta przez polskiego chłopa, któremu powiedziała, że jest wdową po polskim żołnierzu. Po zakończeniu wojny wyjechała do Łodzi. W 1946 wyjechała przez Szwecję do Stanów Zjednoczonych, gdzie zamieszkała w Nowym Jorku. Przez ponad trzydzieści lat była sekretarką w Żydowskim Instytucie Naukowym (YIVO). 

</doc>
<doc id="1319190" url="https://pl.wikipedia.org/wiki?curid=1319190" title="Mikko Oivanen">
Mikko Oivanen

Mikko Oivanen (ur. 26 maja 1986 w Huittinen) – fiński siatkarz, reprezentant kraju, grający na pozycji atakującego.
W reprezentacji Finlandii zadebiutował w 2005 roku, a rozegrał w niej łącznie 208 mecze. W tym samym roku wywalczył z nią srebrny medal w Lidze Europejskiej, a sam został uznany za najlepszy atakujący turnieju. W 2007 został wyróżniony jako najlepszy atakujący Mistrzostw Europy. W 2011 był najlepiej punktującym fazy interkontynentalnej Ligi Światowej.
Jego brat bliźniak Matti, również jest reprezentantem Finlandii w siatkówkę.
Sukcesy klubowe.
Puchar Finlandii:
Liga fińska:
Liga polska:
Liga francuska:
Puchar Ligi Greckiej:
Puchar Challenge:
Liga grecka:
Liga katarska:
Sukcesy reprezentacyjne.
Liga Europejska:

</doc>
<doc id="1319191" url="https://pl.wikipedia.org/wiki?curid=1319191" title="Historia optyki">
Historia optyki

Starożytna Grecja.
Początków badania praw optyki należy szukać w starożytnej Grecji. Euklides (325- 265 p.n.e.) był pierwszym twórcą praw optyki. Swoją naukę o optyce rozpoczął razem z nauką geometrii. Sformułował następujące pewniki:
Euklides nie zdefiniował natury widzialnych promieni, ale używając zasad geometry dyskutował na temat perspektywy i zmniejszaniu się przedmiotów w dystansie.
Rozszerzenia tych nauk dokonał dopiero Heron z Aleksandrii (10 – 70 n.e.) poszerzył zbiór wiedzy jaki stworzył Euklides. Dzięki temu rozwiązał problem odbijania światła. Stworzył też nowe prawa dotyczące promieni widzialnych. Stwierdził, że światło odbija się z bardzo wysoką prędkością od ciała o gładkiej powierzchni do oka. Mogą zaś zostać złapane na porowatych stronach niewypolerowanych powierzchni. Ta teoria została nazwana teorią emisyjną. Oprócz tego wykazał, że kąt odbicia jest równy kątowi padania. Zmierzył również, że odległość rzeczywistego obiektu od lustra jest taka sama, jak obrazu w lustrze od powierzchni od której się odbija.
Kolejnym ważnym badaczem optyki w starożytnej Grecji był Ptolemeusz (100-175 n.e.). Jego główna zasługą było wyprostowanie teorii emisyjnej Herona. Ptolemeusz potwierdził, że światło nie składa się z nieciągłych linii, tylko formuje ciągłe stożki.

</doc>
<doc id="1319199" url="https://pl.wikipedia.org/wiki?curid=1319199" title="Okręg wyborczy Saffron Walden">
Okręg wyborczy Saffron Walden

Okręg wyborczy Saffron Walden powstał w 1885 r. i wysyła do brytyjskiej Izby Gmin jednego deputowanego. Okręg obejmuje miasto Saffron Walden w północno-zachodniej części hrabstwa Essex.

</doc>
<doc id="1319205" url="https://pl.wikipedia.org/wiki?curid=1319205" title="Józef Słupina">
Józef Słupina

Józef Słupina - (ur. 4 marca 1880 w Królewskiej Hucie, zm. 30 sierpnia 1940 w KL Auschwitz) – Sługa Boży Kościoła katolickiego, polski prezbiter katolicki ze Zgromadzenia Księży Misjonarzy, rekolekcjonista i kapelan.
Życiorys.
Urodził się w Królewskiej Hucie (obecnym Chorzowie) na Górnym Śląsku jako syn Jana z zawodu górnika i Dominiki z domu Stoppa. 7 marca 1880 przyjął chrzest św. w parafii św. Barbary, tam również otrzymali chrzest i z tej parafii wywodzili się duchowni August Froehlich i Jan Świerc - dwaj inni męczennicy czasów nazizmu
W 1898 wstąpił do Zgromadzenia Księży Misjonarzy Świętego Wincentego à Paulo. 21 stycznia 1906 przyjął święcenia kapłańskie z rąk biskupa pomocniczego krakowskiego Anatola Wincentego Nowaka. W latach 1913-1914 był pełnił posługę we Lwowie, będąc także kapelanem więziennym. Przez dłuższy czas swojego duszpasterstwa mieszkał na Kleparzu, będąc tam w latach dwudziestych rektorem kościoła pw. św. Wincentego a Paulo, a także kapelanem więziennym i szpitalnym w Krakowie. Był również kapelanem u Szarytek w Przeworsku.
Przez cały okres kapłaństwa jako misjonarz ludowy głosił rekolekcje w Galicji, a po odzyskaniu przez Polskę niepodległości w całym kraju. Pracę duszpasterską wypełniał jako dyrektor Stowarzyszenia Dzieci Maryi w Krakowie.
Pobyt w KL Auschwitz i męczeńska śmierć.
Po wybuchu II wojny światowej niemiecki okupant w ramach walki z polską inteligencją rozpoczyna szykany i prześladowanie polskich duchownych, w tym księży lazarystów. 15 lipca 1940 ks. Józef Słupina razem z grupą innych współbraci z krakowskiego klasztoru zostaje aresztowany przez gestapo i uwięziony na Montelupich, gdzie był przesłuchiwany i torturowany. Następnie 30 sierpnia trafił do niemieckiego obozu koncentracyjnego KL Auschwitz i tego samego dnia zostaje bestialsko zamordowany przez ss-mana z powodu swojej sutanny i trzymania w ręku różańca św.
Proces beatyfikacyjny.
Jest jednym z 122 Sług Bożych wobec których 17 września 2003 rozpoczął się proces beatyfikacyjny drugiej grupy polskich męczenników z okresu II wojny światowej. 24 maja 2011 w Pelplinie zakończył się etap diecezjalny, a wszystkie dokumenty przesłano do Kongregacji Spraw Kanonizacyjnych w Rzymie.

</doc>
<doc id="1319208" url="https://pl.wikipedia.org/wiki?curid=1319208" title="Isaac Slade">
Isaac Slade

Isaac Slade (ur. 26 maja 1981 w Boulder, w stanie Kolorado) – amerykański wokalista i pianista grupy The Fray.
Slade uczęszczał do Faith Christian Academy, w której uczył się również Joe King, z którym w 2002 roku, po nawiązaniu znajomości w Guitar Center, założył zespół. Slade zaczął śpiewać w wieku 8 lat, a kiedy jego głos zaczął się pogarszać, mając 11 lat zajął się grą na pianinie. Jest on autorem lub współautorem wszystkich piosenek The Fray. Zanim powstała grupa Issac przez kilka lat pracował w jednej z kawiarni sieci Starbucks.
Slade ukończył studia na Uniwersytecie Kolorado w Boulder.
Znaczenie piosenek.
Piosenka "How to Save a Life" powstała na podstawie doświadczeń Slade'a zdobytych podczas pracy w obozie dla trudnej młodzieży. Powiedział on, iż "How to Save a Life" opowiada o wszystkich ludziach, którzy próbowali na różne sposoby nawiązać kontakt z nastoletnim chłopcem, jednak ich starania kończyły się niepowodzeniami. Jego rodzina i przyjaciele usiłowali dotrzeć do niego posuwając się nawet do gróźb, nie zauważając, że chłopak potrzebował jedynie wsparcia. Wersy piosenki opisują próby nawiązania kontaktu dorosłych z kłopotliwym nastolatkiem. Natomiast w refrenie wokalista narzeka, że sam nie był w stanie uratować swojego przyjaciela, ponieważ nie widział jak to zrobić.
Z kolei utwór "Over My Head (Cable Car)" opowiada o relacjach Isaaca z jego bratem, Calebem, zwanym "Cable Car", skąd wzięła się część tytułu piosenki. "Over My Head (Cable Car)" powstała po tym, gdy Caleb opuścił The Fray, co było wynikiem narastających nieporozumień i konfliktów między braćmi.
Slade zaczynał jako artysta tworzący teksty oraz muzykę z gatunku chrześcijańskiego rocka, jednakże zdecydował się oddzielić religię od twórczości. Przyznał tym samym, że jego pierwsza niereligijna piosenka była bardziej szczera od wszystkich, które stworzył dotychczas.
Spadek.
W 2007 roku okazało się, że Slade może być spokrewniony z baronetem Sir Benjaminem Slade'em. Arystokrata szukał wśród 15.000 osób o nazwisku Slade godnego spadkobiercy jego pochodzącej z XIII wieku, wartej ok. 7.500.000 funtów posiadłości. Isaac skontaktował się z Sir Benjaminem w 2006 roku podczas trasy koncertowej. Szczegółowe badania DNA wykażą, czy jest on krewnym baroneta.

</doc>
<doc id="1319213" url="https://pl.wikipedia.org/wiki?curid=1319213" title="Paradox (zespół muzyczny)">
Paradox (zespół muzyczny)

Paradox – niemiecka grupa muzyczna, wykonująca techniczny thrash metal. Została założona w 1986 roku przez wokalistę i gitarzystę, Charlego Steinhauera oraz perkusistę, Axela Blaha.

</doc>
<doc id="1319226" url="https://pl.wikipedia.org/wiki?curid=1319226" title="Adolf Dressler">
Adolf Dressler

Adolf Dressler (ur. w 1833 we Wrocławiu, zm. w 1881 tamże) – niemiecki malarz, pejzażysta, czynny na Dolnym Śląsku.
Edukacja i praca.
Urodził się we Wrocławiu przy ulicy św. Doroty 5 jako syn Josepha Wilhelma i Auguste z domu Reich. Jego nauczycielami malarstwa byli wrocławscy malarze: w okresie 1849–1853 J.H. König, od 1853 Ernst Resch. Od 1855 studiował we Frankfurcie nad Menem, gdzie związał się z kolonią artystyczną w Kronberg, propagującą pleneryzm. W latach 1855–1864 malował pod okiem Jakoba Beckera. Po studiach, w maju 1864, powrócił do Wrocławia, gdzie tworzył obrazy rodzajowe na tle architektury wrocławskiej. Powstały wówczas między innymi obrazy pod tytułem: "Zaułek Sakwowy", "Jeńcy austriaccy na Dworcu Świebodzkim".
Prawdopodobnie w 1865 poślubił Luizę Engelmann, pochodzącą z Trzcińska, koło Jeleniej Góry. Piątego kwietnia 1869 urodził się im syn Hans, który również został malarzem. W tym samym roku zamieszkał w domu Augusta Seibera przy Taschenstraße 5 (obecnie ulica Kołłątaja). Tam też miał swoją pracownię, w której przyjmował swoich uczniów między innymi: Gertrud Staats (1859–1938), Georga Müllera-Breslau, Roberta Sliwinskiego (1840–1902).
Od 1863 malarz należał do Śląskiego Towarzystwa Artystycznego, w 1866 został honorowym członkiem Towarzystwa Akwarelistów Belgijskich. Stworzył pierwszą szkołę pejzażu na Śląsku. W 1879 otrzymał nominację na pierwszego kierownika Pracowni Mistrzowskiej Malarstwa Krajobrazowego.
Od 1867 regularnie przyjeżdżał w Karkonosze. Początkowo zatrzymywał się w Zachełmiu, później najczęściej w Przesiece, gdzie mieszkał u kowala tartacznego Leglera. Zmarł z powodu choroby wątroby. Został pochowany na starym cmentarzu św. Marii Magdaleny.
Twórczość.
Od 1867 często malował pejzaże Karkonoszy i okolic, które wkrótce stały się jego głównym tematem. W karkonoskiej Przesiece, na jednej ze skałek, znajduje się pamiątkowa płyta z napisem „Adolfowi Dresslerowi 1833-1881 Malarzowi Przesieki”, na miejscu oryginalnej tablicy niemieckiej z inskrypcją o podobnej treści.
W latach 1880–1881 wykonał wielką (20 × 7 metrów) "Panoramę Karkonoszy" eksponowaną na Wystawie Rzemiosła i Przemysłu we Wrocławiu, a później do 1945 w karkonoskim schronisku turystycznym Prinz-Heinrich-Baude, gdzie spłonęła w 1946 wraz ze schroniskiem. W Muzeum Okręgowym w Jeleniej Górze znajduje się oryginalny projekt tej panoramy wielkości 321 × 109 cm.
Jego prace były wystawiane w różnych galeriach, jego obrazy kupowały muzea oraz osoby prywatne. Od 1875 prowadził rejestr sprzedanych prac wraz z ich szkicami. Archiwum zostało zniszczone w 1945 podczas oblężenia Wrocławia.

</doc>
<doc id="1319233" url="https://pl.wikipedia.org/wiki?curid=1319233" title="Kalambury (teleturniej)">
Kalambury (teleturniej)



</doc>
<doc id="1319234" url="https://pl.wikipedia.org/wiki?curid=1319234" title="Time Machine">
Time Machine

Time Machine – w języku polskim wehikuł czasu

</doc>
<doc id="1319237" url="https://pl.wikipedia.org/wiki?curid=1319237" title="Bill Deedes">
Bill Deedes

William Francis Deedes (ur. 1 czerwca 1913 w Aldington, zm. 17 sierpnia 2007 tamże) – brytyjski dziennikarz i polityk, członek Partii Konserwatywnej, minister w rządach Harolda Macmillana i Aleca Douglasa-Home’a.
Życiorys.
Wychowywał się w rodzinnym Saltwood Castle. Wykształcenie odebrał w Harrow School. Musiał jednak zrezygnować ze studiów, gdyż jego ojciec stracił większość oszczędności podczas czarnego czwartku. W 1931 r. Deedes rozpoczął pracę w "Morning Post". W 1937 r. przeszedł do "Daily Telegraph". Walczył podczas II wojny światowej w szeregach 2 batalionu Queen's Westminsters. W kwietniu 1945 r. został odznaczony Military Cross.
W 1950 r. został wybrany do Izby Gmin jako reprezentant okręgu Ashford. W 1954 r. został parlamentarnym sekretarzem ministra budownictwa i samorządu lokalnego. W latach 1955–1957 był parlamentarnym sekretarzem w ministerstwie rolnictwa i rybołówstwa. W latach 1962–1964 był członkiem gabinetu jako minister bez teki. W Izbie Gmin zasiadał do 1974 r.
Po zakończeniu kariery w Izbie Gmin Deedes został redaktorem "Daily Telegraph" i był nim do 1986 r. Potem pracował nadal jako dziennikarz. W 1986 r. został kreowany parem dożywotnim jako baron Deedes. Odznaczony Krzyżem Wojskowym (Wielka Brytania). Był również Kawalerem Komandorem Orderu Imperium Brytyjskiego (KBE). Zmarł w 2007 r. po krótkiej chorobie.
Był żonaty z Evelyn Branford i miał z nią dwóch synów (jeden zmarł młodo) i trzy córki. Syn, Jeremy Deedes, jest dyrektorem Telegraph Group. Córka, Lucy Deedes, była pierwszą żoną Crispian Money-Couttsa, 9. barona Latymer.

</doc>
<doc id="1319238" url="https://pl.wikipedia.org/wiki?curid=1319238" title="War Stories">
War Stories

War Stories – czwarty studyjny album brytyjskiej grupy muzycznej Unkle, wydany po trzech latach przerwy. Zawiera 14 premierowych utworów, powstałych we współpracy z Richardem Filem.
Na płycie gościnnie zagrali m.in. Ian Astbury (The Cult), Josh Homme (Queens of the Stone Age) i 3D (Massive Attack). Do współpracy zaproszono również The Duke Spirit. Jest to pierwszy album Unkle, na którym można usłyszeć śpiew lidera grupy - Jamesa Lavelle'a. Muzyk zaśpiewał w utworach "Hold My Hand" i "Morning Rage".

</doc>
<doc id="1319254" url="https://pl.wikipedia.org/wiki?curid=1319254" title="Kółko i krzyżyk (teleturniej)">
Kółko i krzyżyk (teleturniej)



</doc>
<doc id="1319257" url="https://pl.wikipedia.org/wiki?curid=1319257" title="Okręg wyborczy Ashford">
Okręg wyborczy Ashford

Okręg wyborczy Ashford powstał w 1885 r. i wysyła do brytyjskiej Izby Gmin jednego deputowanego. Okręg obejmuje miasto Ashford w hrabstwie Kent.

</doc>
<doc id="1319258" url="https://pl.wikipedia.org/wiki?curid=1319258" title="Jaczno (jezioro)">
Jaczno (jezioro)

Jaczno – jezioro na Pojezierzu Suwalskim w gminie Wiżajny, powiat suwalski, województwo podlaskie.
Opis.
Długie i wąskie jezioro wytopiskowe, pod względem biologicznym silnie eutroficznym. Brzegi od północy i północnego zachodu są bardzo strome, porośnięte lasem świerkowo-sosnowym z dużą domieszką drzew liściastych. Uchodzi za najpiękniej usytuowane jezioro na ziemi suwalskiej.
Ma liczne zatoki i przewężenia, które dzielą się na wyraźne plosa: od północy Duży Plos, środkowy plos – Okrągiełek, oraz południowy z dwiema zatokami: Żołnierka i Staw. Woda jest czysta o charakterystycznym odcieniu zieleni. Taką barwę wody, niespotykaną na Suwalszczyźnie, jezioro zawdzięcza intensywnym rozwojem glonu Chlorella. Duże ilości glonów, występujące w tym jeziorze, opadając jesienią na dno powodują systematyczne podnoszenie się jego poziomu. Próba sondażu strefy dennej wykazała, że osady biogeniczne osiągnęły już grubość 20 m. Bogato rozwinięta roślinność występuje w całym pasie litoralu : trzcina pospolita, oczeret jeziorny, pałka, sitowie, tatarak. W zatokach stanowiska grążela żółtego oraz niektórych gatunków rdestnicy.
Jaczno to jezioro, w którym lód ustąpił znacznie później niż w okolicznych jeziorach. Jest od nich młodsze o kilka tysięcy lat. Obserwowane z wierzchołka okolicznego ozu (286 m), wydaje się bardzo nisko położone ze swoją wysokością lustra wody 163,9 m. Jest to osobliwość, ponieważ tak dużej deniwelacji nie spotyka się na Niżu Polskim.
Osobliwością nadjeziornej skarpy są tzw. wiszące torfowiska – zespół źródlisk torfowych występujących na stokach nachylonych pod kątem 40–45°. W sąsiedztwie przyczółka Jaczno rośnie najgrubszy jesion na Suwalszczyźnie o obwodzie 5,12 m.
Z południowego krańca jeziora wypływa rzeczka Jacznianka (Jaczniówka) łącząca Jaczno z jeziorem Kameduł.
Turystyka.
Wokół jeziora prowadzi siedmiokilometrowy szlak turystyczny. Trasa zaczyna się i kończy we wsi Smolniki, a cały szlak oznakowany jest kwadratem białego koloru z przekątnym żółtym pasem. 

</doc>
<doc id="1319259" url="https://pl.wikipedia.org/wiki?curid=1319259" title="Adnan Al-Talyani">
Adnan Al-Talyani

Adnan Khamees Al-Talyani (Arabskie: عدنان الطلياني) (ur. 4 marca w 1964) – emiracki piłkarz, jeden z najlepszych piłkarzy w historii reprezentacji Zjednoczonych Emiratów Arabskich. W reprezentacji wystąpił 164 razy, co czyni go jedynym ze światowych rekordzistów.
Kariera klubowa.
Przez całą piłkarską karierę (1982-2002) Adnan Al-Talyani był zawodnikiem Al Shaab Club. Z Al Shaab zdobył Puchar ZEA w 1993 oraz Superpuchar ZEA w 1994 roku.
Kariera reprezentacyjna.
Adnan Al-Talyani występował w reprezentacji ZEA w latach 1984-1997. W reprezentacji zadebiutował 10 marca 1984 roku w Maskacie w wygranym 2-0 meczu z Kuwejtem podczas Turniej o Puchar Zatoki 1984. Był to udany debiut, gdyż Al-Talyani zdobył w nim bramkę.
W turnieju o Puchar Zatoki wystąpił siedmiokrotnie, trzykrotnie zajmując drugie miejsce w 1986, 1988 i 1994 roku. W 1984 uczestniczył w Pucharze Azji. W 1985 roku uczestniczył w eliminacjach do Mistrzostw Świata 1986. W 1988 roku uczestniczył ponownie w Pucharze Azji.
W 1989 uczestniczył w eliminacjach do Mistrzostw Świata 1990. W tych eliminacjach strzelił cztery bramki. Na Mundialu we Włoszech wystąpił we wszystkich trzech meczach z: RFN, Jugosławią oraz z Kolumbią. W 1992 roku trzeci raz uczestniczył w Pucharze Azji, zajmując czwarte miejsce. W 1993 uczestniczył w eliminacjach do Mistrzostw Świata 1994.
W 1996 po raz ostatni uczestniczył w Pucharze Azji, który był rozgrywany na stadionach w Zjednoczonych Emiratach Arabskich. Reprezentacja ZEA zajęła na tym turnieju drugie miejsce. W 1997 roku uczestniczył w eliminacjach do Mistrzostw Świata 1998 oraz w Pucharze Konfederacji. Na tej ostatniej imprezie 17 grudnia 1997 w przegranym 1-6 meczu z Czechami, Al-Talyani wystąpił po raz 164 i ostatni, strzelając 53 bramkę w reprezentacji. Do chwili obecnej jest rekordzistą w ilości strzelonych bramek.

</doc>
<doc id="1319261" url="https://pl.wikipedia.org/wiki?curid=1319261" title="Operat ewidencyjny">
Operat ewidencyjny

Operat ewidencyjny – w geodezji, dokumentacja tworząca wraz z komputerowymi bazami danych ewidencyjnych ewidencję gruntów i budynków.
Zgodnie z rozporządzeniem Ministra Rozwoju Regionalnego i Budownictwa z 29 marca 2001 w skład operatu ewidencyjnego wchodzą:
Aktualizacja operatu ewidencyjnego następuje poprzez wprowadzanie udokumentowanych zmian do bazy danych ewidencyjnych.

</doc>
<doc id="1319268" url="https://pl.wikipedia.org/wiki?curid=1319268" title="Joe King">
Joe King

Joe King (ur. 25 maja 1980) – amerykański gitarzysta, okazjonalnie wokalista, współzałożyciel piano rockowej grupy The Fray.
Podczas nauki pracował w warsztacie samochodowym. Był członkiem grup Spruce i Fancy's Show Box. W 2002 wraz ze szkolnym przyjacielem Issakiem Slade'em założył zespół The Fray. Współautor wszystkich piosenek z debiutanckiego albumu The Fray "How to Save a Life" z wyjątkiem "Hundred". Główny wokalista w utworze "Heaven Forbid", który napisał dla swojej siostry. Jego śpiew można również usłyszeć w piosenkach "Uncertainty", "Dixie" i "Fail", które prawdopodobnie ukażą się na nowym albumie zespołu.
Z pierwszego małżeństwa z Julią, z zawodu pielęgniarką, urodziły się dwie córki: Elisa i Ava. Po uzyskaniu rozwodu w 2014 wziął ślub z aktorką Candice Accolą.

</doc>
<doc id="1319269" url="https://pl.wikipedia.org/wiki?curid=1319269" title="Joanny-Philippe Lagrula">
Joanny-Philippe Lagrula

Joanny-Philippe Lagrula (ur. 1870, zm. 1941) – francuski astronom.
Życiorys.
Najpierw pracował w obserwatorium w Lyonie, w 1901 roku opublikował pracę doktorską dotyczącą przesłaniania Plejad przez Księżyc. Od 1906 roku pracował w obserwatorium w Quito, gdzie był dyrektorem, później w Nicei. Tam odkrył jedną planetoidę. Następnie przeniósł się do obserwatorium w Algierze, gdzie również objął stanowisko dyrektora.
Planetoida (1412) Lagrula jest nazwana jego imieniem.

</doc>
<doc id="1319270" url="https://pl.wikipedia.org/wiki?curid=1319270" title="Sea Wolf (pocisk rakietowy)">
Sea Wolf (pocisk rakietowy)

Sea Wolf – brytyjski rakietowy system obrony bliskiej przestrzeni powietrznej wokół okrętu, skonstruowany do zwalczania pocisków przeciwokrętowych poruszających się z prędkością do Ma 2.
Opis.
System oparty był na radiowym naprowadzaniu komendowym (ang. "Command-to-the-line-of-sight") z dyferencyjnym śledzeniem radarowym i/lub telewizyjnym. Prędkość i manewrowość pocisku zapewniała skuteczność zwalczania pocisków przeciw okrętowych poruszających się z prędkością nie większa niż 2 Ma, a także innych celów powietrznych.
Sea Wolf GWS 25 Mod 0.
System łączy w sobie dziewięć elementów:
Działający w pasmach I oraz J (X) radar śledzenia typu 910 używany jest we współdziałaniu z radarem obserwacji typu 967 lub 968 zdolnym do śledzenia pocisków przeciw okrętowych również na najbliższych dystansach. Radar ten zapewnia wysoką dokładność śledzenia, niezbędną do naprowadzania pocisku na cel metodą "Command-to-the-line-of-sighte". Po wystrzeleniu pocisku w kierunku śledzonego celu, Sea Wolf jest natychmiast uchwytywany wiązką radaru i automatycznie wycelowywany. Cel pozostaje także śledzony za pomocą systemu telewizyjnego, a informacje o nim przekazywane do systemu ścieżki (kanału) celowania. W rezultacie, pocisk oraz cel śledzone są równocześnie, zaś zmiany pozycji tego ostatniego, kierunku oraz prędkości po odpowiedniej obróbce przekazywane są do pocisku w formie mikrofalowych komend radiowych. Radar tego typu zdolny jest do śledzenia i naprowadzania wielu pocisków Sea Wolf w tym samym czasie. Informacje pochodzące z tego radaru, mogą być również używane przez okrętowe systemy CIWS.
Zasięg wynosi ok. 6,5 km, a w wersji pionowego startu 10 km. Może zwalczać cele na pułapie od 4,7 m do 3050 m.
Pocisk wystrzeliwany był początkowo z sześcioprowadnicowych wyrzutni używanych na fregatach typu 22 i przebudowanych typu "Leander" Batch 3. Następnie przystosowano go do pionowego startu (VLS) i w tym charakterze używany jest na fregatach typu 23. Dzięki dodatkowemu stopniowi startowemu, zwiększeniu uległ zasięg pocisku.
System został użyty bojowo podczas wojny o Falklandy. Oficjalnie przyznano mu zniszczenie pięciu samolotów, lecz według niektórych autorów były to trzy lub cztery. 12 maja 1982 roku fregata „Brilliant” zestrzeliła dwa samoloty argentyńskie Douglas A-4 Skyhawk, a trzeci rozbił się podczas manewru unikowego. Podczas ataku kolejnych samolotów tego dnia nie osiągnięto już sukcesów, gdyż system kierowania ogniem się zawiesił. Część źródeł przypisuje rakiecie Sea Wolf fregaty „Broadsword” zestrzelenie samolotu Dagger 21 maja, lecz możliwe że był to zestaw Sea Cat innego okrętu. 23 maja kolejny A-4B został zestrzelony przez Sea Wolf fregaty „Broadsword” lub naziemny system Rapier. 

</doc>
<doc id="1319271" url="https://pl.wikipedia.org/wiki?curid=1319271" title="Dobry człowiek">
Dobry człowiek

Dobry człowiek (tytuł oryginalny: "Njeriu i mirë") – albański film fabularny z roku 1982 w reżyserii Kristaqa Mitro i Ibrahima Muçaja, na motywach opowiadania Dritero Agolliego pod tym samym tytułem.
Opis fabuły.
Telo i Vera są w sobie zakochani i planują się pobrać. Na przeszkodzie stoi Kiço, brat Very, który snuje intrygi, aby pozbyć się narzeczonego swojej siostry. Kiço jest egoistą, ale i karierowiczem, który jest przekonany, że nie może dopuścić do małżeństwa swojej siostry ze zwykłym robotnikiem, który na dodatek zamierza wyjechać po ślubie wraz z żoną do jednej z zacofanych wsi na północy kraju.
Nagrody i wyróżnienia.
W 1983 film zdobył główną nagrodę na V Festiwalu Albańskich Filmów Fabularnych w Tiranie.

</doc>
<doc id="1319272" url="https://pl.wikipedia.org/wiki?curid=1319272" title="Ogólni Syjoniści">
Ogólni Syjoniści

Ogólni Syjoniści, Generalni Syjoniści (hebr.: ציונים כלליים, "Tzionim Klalim") – centrowa grupa wewnątrz ruchu syjonistycznego, a później partia polityczna w Izraelu.
Historia.
Sformułowanie „Ogólni Syjoniści” było określeniem odnoszącym się początkowo do poglądów większości członków Organizacji Syjonistycznej (później Światowej Organizacji Syjonistycznej – ŚOS), którzy nie przyłączyli się do konkretnej frakcji lub partii i byli członkami jedynie organizacji syjonistycznych w swoich krajach.
W 1922 roku kilku działaczy wchodzących w skład nieformalnych grup, utworzyło nieideologiczną Organizację Ogólnych Syjonistów wchodzącą w skład ŚOS. Miało to miejsce w czasie, gdy ruch syjonistyczny spolaryzował się pomiędzy lewicowym syjonizmem pracy a prawicowym syjonizmem rewizjonistycznym.
Pomimo tego, z biegiem czasu Ogólni Syjoniści byli coraz powszechniej kojarzeni z klasą średnią i europejskim liberalizmem, kultywującym wartości takie jak własność prywatna i kapitalizm. W latach 1931–1945 w organizacji zarysowywały się dwie frakcje, które odróżniał stosunek do spraw socjalnych, gospodarki i kwestii praw pracowniczych (m.in. do związków zawodowych i ich centrali, "Histadrut"). W 1942 polski oddział partii wszedł w skład Żydowskiego Komitetu Narodowego, działającego w getcie warszawskim. W latach bezpośrednio po utworzeniu państwa Izrael w 1948 roku, Generalni Syjoniści przesunęli się ideologicznie na prawo, stając się realną opozycją wobec dominującej centrolewicowej Mapai i innych partii kultywujących syjonizm socjalistyczny.
Działalność polityczna w Izraelu.
Partia Ogólni Syjoniści powstała w 1931 roku. Ugrupowanie rozpoczęło swą działalność polityczną w niepodległym Izraelu w 1949 roku, startując do pierwszych wyborów do Knesetu. Partii udało się uzyskać 5,2% głosów, co dało jej 7 mandatów parlamentarnych. Pomimo tego Generalni Syjoniści nie weszli do żadnej z koalicji rządowych funkcjonujących podczas tej kadencji Knessetu.
Wybory w 1951 roku okazały się dużym sukcesem dla partii, której udało się zapewnić sobie aż 20 miejsc w izbie. Oznaczało to, że Ogólni Syjoniści byli „drugą siłą” w Knesecie. Wkrótce potem jej stan posiadania jeszcze się zwiększył, wraz z połączeniem z ugrupowaniami Sefardyjczycy i Orientalne Społeczności oraz Związek Jemeński. Partia nie znalazła się w koalicji rządowej w trzecim rządzie Dawida Ben Guriona, ale weszła do czwartego gabinetu, zaraz po tym jak premier wyrzucił z niego członków ultraortodoksyjnych partii religijnych "Agudat Israel" i "Po’alej Agudat Jisra’el" (powodem tego był spór o edukację religijną). Generalni Syjoniści weszli także w skład piątego rządu (pod kierownictwem Moszego Szareta), ale nie znaleźli się już w szóstym gabinecie.
W wyniku wyborów w 1955 roku liczba mandatów posiadanych przez Ogólnych Syjonistów zmniejszyła się do 13. Nie zostali włączeni w skład żadnego z rządów powołanych w trakcie kadencji trzeciego Knesetu. Wyniki wyborów w 1959 roku oznaczał dalsze zmniejszenie reprezentacji parlamentarnej tego ugrupowania, tym razem do 8 deputowanych. Postanowiono połączyć się z posiadającą 6 miejsc Partią Progresywną. W wyniku tego powstała Partia Liberalna. Nowe ugrupowanie pomogło obalić rząd w 1961 roku, popierając wniosek o wotum nieufności, wystosowany przez Likud wobec gabinetu (powodem tego była tzw. Afera Lawona).
W 1961 roku Partia Liberalna uzyskała 17 miejsc w Knesecie, stając się trzecim co do wielkości ugrupowaniem w Izbie. W trakcie kadencji parlamentu 10 deputowanych z tej partii (większość z nich była dawnymi członkami Ogólnych Syjonistów) połączyło się z "Herutem", tworząc Gahal. Pozostałych 7 (w większości byłych członków Partii Progresywnej) utworzyło ugrupowanie Niezależni Liberałowie. Wkrótce potem Gahal przekształcił się w Likud.
Politycy.
Posłowie w pierwszym Knesecie.
Posłowie wybrani w wyborach w 1949: Perec Bernstein, Ja’akow Gil, Ja’akow Kliwnow, Szoszanna Parsitz, Jisra’el Rokach, Josef Sapir, Josef Serlin
Posłowie w drugim Knesecie.
Posłowie wybrani w wyborach w 1951: Awraham Stupp, Batszewa Kacnelson, Ben-Cijjon Harel, Chajjim Ari’aw, Chajjim Boger, Elimelech Rimalt, Ezra Ichilow, George Flasz, Jisra’el Rokach, Nachum Chet, Perec Bernstein, Szalom Zisman, Szimon Beżarano, Szelomo Perlstein, Szoszanna Parsitz, Simcha Baba, Ja’akow Kliwnow, Josef Sapir, Josef Serlin, Zalman Suzajew.
Posłowie w trzecim Knesecie.
Posłowie wybrani w wyborach w 1955: Ben-Cijjon Harel, Chajjim Ari’aw, Elimelech Rimalt, Ezra Ichilow, Jisra’el Rokach, Perec Bernstein, Szimon Beżarano, Szelomo Perlstein, Szoszanna Parsitz, Simcha Baba, Josef Sapir, Josef Serlin, Zalman Suzajew. W trakcie trwania kadencji do Knesetu wszedł: Ja’akow Kliwnow

</doc>
<doc id="1319280" url="https://pl.wikipedia.org/wiki?curid=1319280" title="Podborek (Śniadków Górny A)">
Podborek (Śniadków Górny A)

Podborek – część wsi Śniadków Górny A położona w Polsce, w województwie mazowieckim, w powiecie otwockim, w gminie Sobienie-Jeziory.
W latach 1975–1998 Podborek administracyjnie należał do województwa siedleckiego.

</doc>
<doc id="1319281" url="https://pl.wikipedia.org/wiki?curid=1319281" title="Antypater II">
Antypater II

Antypater II (ur. ok. 46 p.n.e., zm. 4 p.n.e.) - najstarszy syn Heroda Wielkiego. Pochodził z jego pierwszego małżeństwa z Doris.
Po ślubie Heroda z księżniczką hasmonejską Mariamme I najpierw matka Antypatra, a później on sam zostali usunięci z Jerozolimy. Antypater mógł wracać do stolicy tylko z okazji ważniejszych świąt. Po konflikcie Heroda z synami Mariamme I został w 14 p.n.e. wezwany na dwór i ustanowiony następcą ojca. Prawdopodobnie krótko potem poślubił nieznaną z imienia córkę Antygona, ostatniego króla z dynastii Hasmoneuszy. Miał z nią co najmniej dwoje dzieci: syna i córkę.
Około 7 p.n.e. ze względu na knucie intryg ponownie musiał opuścić dwór. Powróciwszy, udał się do Rzymu, aby uzyskać od cesarza Oktawiana Augusta potwierdzenie testamentu Heroda Wielkiego, według którego miał być następcą ojca. Po powrocie na polecenie Heroda został uwięziony i stracony. Egzekucja Antypatra nastąpiła 5 dni przed śmiercią jego ojca.

</doc>
<doc id="1319282" url="https://pl.wikipedia.org/wiki?curid=1319282" title="Kościół Najświętszego Serca Pana Jezusa w Niedobczycach">
Kościół Najświętszego Serca Pana Jezusa w Niedobczycach



</doc>
<doc id="1319283" url="https://pl.wikipedia.org/wiki?curid=1319283" title="Podborek (Piwonin)">
Podborek (Piwonin)

Podborek – część wsi Piwonin w Polsce, położona w województwie mazowieckim, w powiecie otwockim, w gminie Sobienie-Jeziory.
Podborek należy do rzymskokatolickiej parafii Wszystkich Świętych w Sobieniach-Jeziorach.
W latach 1975–1998 Podborek administracyjnie należał do województwa siedleckiego.

</doc>
<doc id="1319284" url="https://pl.wikipedia.org/wiki?curid=1319284" title="Okręg wyborczy South Northamptonshire">
Okręg wyborczy South Northamptonshire

Okręg wyborczy South Northamptonshire powstał w 1832 r. i wysyłał do brytyjskiej Izby Gmin dwóch deputowanych. Okręg obejmował południową część hrabstwa Northamptonshire. W 1885 r. liczbę mandatów przypadających na okręg zmniejszono do jednego. Okręg został zlikwidowany w 1918 r., ale przywrócono go ponownie w 1950 r. Ostatecznie zlikwidowano go w 1974 r. Został ponownie utworzony w 2010 r..

</doc>
<doc id="1319285" url="https://pl.wikipedia.org/wiki?curid=1319285" title="13 Pułk Artylerii Przeciwlotniczej">
13 Pułk Artylerii Przeciwlotniczej



</doc>
<doc id="1319288" url="https://pl.wikipedia.org/wiki?curid=1319288" title="Małe opóźnienie">
Małe opóźnienie

Małe opóźnienie (tytuł oryginalny: "Një vonesë e vogël") – albański film fabularny z roku 1982 w reżyserii Xhanfise Keko.
Opis fabuły.
Bohaterami filmu są dzieci z jednej klasy: Besiana, Dorina, Ermal i Kliti, które w przededniu Dnia Kobiet mają iść do domu nauczycielki i złożyć jej życzenia. W drodze do jej domu dochodzi jednak do tylu sytuacji, intrygujących dzieci, że przychodzą ze znacznym opóźnieniem.

</doc>
<doc id="1319292" url="https://pl.wikipedia.org/wiki?curid=1319292" title="99 Pułk Artylerii Przeciwlotniczej">
99 Pułk Artylerii Przeciwlotniczej

99 Pułk Artylerii Przeciwlotniczej (99 paplot) – oddział artylerii przeciwlotniczej ludowego Wojska Polskiego.
Formowanie i zmiany organizacyjne.
w 1952 roku na bazie 1 baterii 85 pa OPL i 2 baterii 14 pa OPL sformowano 99 pułk artylerii OPL. 
W 1957 roku 99 Pułk Artylerii Obrony Przeciwlotniczej, stacjonujący w garnizonie Ząbkowice Śląskie, został wyłączony ze składu Wojsk Lotniczych i Obrony Powietrznej Kraju, przeformowany w 111 Dywizjon Artylerii Przeciwlotniczej i podporządkowany dowódcy 2 Warszawskiej Dywizji Zmechanizowanej. W 1967 roku dywizjon został przeformowany w 99 Pułk Artylerii Przeciwlotniczej.
Pułk był jednostką skadrowaną, której głównym zadaniem było szkolenie żołnierzy rezerwy. W pododdziałach pozostawała kadra oraz żołnierze zasadniczej służby wojskowej, których liczba wystarczała jedynie do pełnienia służby wartowniczej, prac porządkowych i konserwacyjnych. 
W 1989 roku pułk został przeformowany w 99 Ośrodek Materiałowo-Techniczny.
W 1990 roku tradycje, nazwę i numer 99 paplot przejął 75 Pułk Artylerii Przeciwlotniczej z Rogowa.
Skład organizacyjny.
Dowództwo i sztab 
Razem w pułku:

</doc>
<doc id="1319293" url="https://pl.wikipedia.org/wiki?curid=1319293" title="Maquis">
Maquis

Maquis – określenie stosowane zarówno wobec oddziałów partyzanckich francuskiego ruchu oporu, jak i ich bojowników (fr. maquisards) walczących w czasie II wojny światowej.
Nazwa pochodzi od makii (fr. "maquis"), czyli zarośli tworzonych przez krzewy i niskie drzewa, charakterystycznych dla basenu Morza Śródziemnego, które dawały schronienie partyzantom.
Historia francuskiej partyzantki.
Za pierwszego francuskiego partyzanta uznawany jest Georges Guingouin ps. "Raoul", weteran I bitwy o Francję i działacz Partii Komunistycznej, który poszukiwany przez służby porządkowe rządu Vichy schronił się w Soudaine-Lavinadière tworząc zbrojną grupę patriotów. Pierwszy oddział maquis w strefie okupowanej powstał w marcu 1942 w Franche-Comté z inicjatywy dowództwa Wolnych Strzelców i Partyzantów (organizacja wierna stworzonemu przez komunistów Frontowi Narodowemu), jego dowódcą został weteran Brygad Międzynarodowych Pierre Georges ps. "Henri". W następnych miesiącach tworzyły się kolejne oddziały partyzanckie, min. w grudniu 1942 Tajna Armia (organizacja wierna Komitetowi Wolnej Francji stworzyła redutę na Vercors.
Wzrost liczebności oddziałów maquis nastąpił w 1943 po utworzeniu Służby Pracy Obowiązkowej ("Service du travail obligatoire") organizującej przymusowe wysyłki ludności cywilnej na roboty do Rzeszy, kiedy tysiące Francuzów zagrożonych wywózką uciekało do partyzantki. Okres największej aktywności maquis miał miejsce po utworzeniu Francuskich Sił Wewnętrznych (zjednoczony ruch oporu) i po wybuchu powstania narodowego (II bitwa o Francję).
Oddziały maquis operowały przede wszystkim w rejonach górskich oraz gęsto zalesionych. Na początku 1944 francuska Generalna Dyrekcja Służb Specjalnych podzieliła okupowany kraj na strefę maquis (regiony R1, R2, R3, R4, R5 i R6, region D bez Górnej Marny, cały podregion P1 oraz Nièvre z podregionu P3 i Cher z podregionu P2) i strefę sabotażu (pozostałe regiony FFI), w której oddziały partyzanckie działały tylko na dogodnym terenie, wątlej niż w strefie południowej, ze względu na warunki przyrodnicze i nasycenie wojsk hitlerowskich.
W szeregach maquis walczyli zarówno mężczyźni jak i kobiety. Oprócz Francuzów w partyzantce służyli także obcokrajowcy (istniały oddziały złożone wyłącznie z nie-Francuzów min. polski Batalion FTP-FFI im. Adama Mickiewicza z Saony i Loary). Maquis używali mieszanego umundurowania francuskiego (zarówno wz. 35 jak i wz. 41), brytyjskiego, amerykańskiego i niemieckiego oraz ubrań cywilnych (do rangi symbolu urosły czarne berety oraz kurtki rowerowe), w okresie powstania narodowowyzwoleńczego na lewym ramieniu noszono opaski dostarczane drogą lotniczą z Algieru i Londynu lub wykonywane na miejscu. Maquis zamieszkiwali w opuszczonych chatach, stodołach, górskich grotach lub w wybudowanych przez siebie samodzielnie obozowiskach. Poszczególne zgrupowania maquis (tworzone początkowo przez plutony i kompanie a następnie bataliony i brygady) swoje nazwy brały od regionu geograficznego (np. Alp Górnej Prowansji) oraz wydarzeń (np. Bir Hakeim) i postaci historycznych (np. Karola Młota).
"Czarne (fałszywe) maquis".
Miano "maquis noir" lub "faux maquis" przypisano oddziałom partyzanckim, które pod przykrywką działalności zbrojnej przeciwko niemiecko-włoskiemu okupantowi i rodzimym kolaborantom dokonywały napadów na ludność cywilną. Najbardziej znanym "czarnym maquis" jest zgrupowanie z departamentu Indre i Loara dowodzone przez Georges'a Dubosq ps. "Lecoz", przedwojennego recydywistę. Przeprowadzone śledztwo wykazało, że znany ze spektakularnych działań przeciwko Niemcom Dubosq stopień kapitana przyznał sobie samozwańczo a oddział partyzancki sformował dla przykrywki działalności przestępczej, w wyniku której zebrał majątek o wysokości 15 milionów franków, z rozkazu "Lecoz" mordowana była ludność cywilna i przeciwstawiający się jego wyczynom patriotyczni partyzanci. Za swoje zbrodnie został skazany na śmierci i stracony 16 maja 1946. Będący jego zastępcami por. Gilbert Morin i por. Charles Pageault otrzymali karę pięciu lat pracy przymusowej.
Jeszcze w 1945 na prowincji działały samowolne grupy, które pod przykrywką dokonywały grabieży.
Przed zjednoczeniem Ruchu Oporu we Francuskie Siły Wewnętrzne o bycie "fałszywym maquis", tj. takim, które nie reprezentuje prawdziwych interesów francuskich, oskarżały się wzajemnie organizacje skłócone ze sobą politycznie. W drugiej połowie lat 40 XX wieku, ze względu na rodzące się napięcia między obozem proradzieckim a proamerykańskim, środowiska antykomunistyczne starały się zrównać z "fałszywym maquis" związanych z Francuską Partią Komunistyczną Wolnych Strzelców i Partyzantów.
"Białe maquis".
Pod koniec sierpnia 1944, gdy powstanie narodowe ogarniało coraz większość część Francji, sekretarz generalny Milicji Francuskiej Joseph Darnand wyprowadził do zaanektowanej przez Rzeszę Alzacji, a następnie do Niemiec, ok. 4 tys. swoich podkomendnych. Tam hitlerowcy podjęli decyzję o wykorzystaniu byłych milicjantów do działań sabotażowych na tyłach wojsk alianckich, sami kolaboranci planowali zorganizowanić podziemie zbrojne walczące przeciwko Rządowi Tymczasowemu w obronie petainowskiej "Rewolucji Narodowej". Operacja otrzymała kryptonim "Białe Maquis" mający odróżniać partyzantów faszystowskich od "komunistycznych czerwonych maquis", z którymi utożsamiano Ruch Oporu i nowe władze.
Zrzut pierwszych jedenasty spadochroniarzy miał miejsce 15 grudnia 1944 w departamencie Corrèze (byłych milicjantów przetransportowano do wyzwolonej Francji zdobytą Latającą Fortecą). Wszyscy dywersanci na czele z dowódcą, Louis Pasthier, zostali w krótkim czasie aresztowani przez żandarmerię. Drugą, trzyosobową grupę przerzucono Dakotą w rejon Lagraulière 7 stycznia 1945. 
Operacja okazała się całkowitą porażką, do Francji przerzuconych zostało jedynie 14-15 dywersantów, niemal natychmiast zdekonspirowanych i aresztowanych. Ogólną liczebność nie odgrywającej większej roli tzw. "białej partyzantki" szacuje się na ok. 100 osób (byli milicjanci i członkowie Francuskiej Partii Ludowej). Ostatni jej członkowie aresztowani zostali w departamencie Loara w 1947.
Maquis poza Francją.
Termin "maquis" określający partyzantkę we Francji stosuje się także wobec Hiszpanii (antyfaszystowska partyzantka walcząca z reżimem gen. Francisco Franco od 1939 do lat 50) i Algierii (antyfrancuska partyzantka Frontu Wyzwolenia Narodowego).

</doc>
<doc id="1319294" url="https://pl.wikipedia.org/wiki?curid=1319294" title="128 Pułk Artylerii Przeciwlotniczej">
128 Pułk Artylerii Przeciwlotniczej

128 Pułk Artylerii Przeciwlotniczej (128 paplot) – oddział Wojsk Obrony Przeciwlotniczej Sił Zbrojnych PRL.
Formowanie i zmiany organizacyjne.
W 1951 roku, w garnizonie Wędrzyn, w składzie 5 Saskiej Dywizji Piechoty został sformowany 26 dywizjon artylerii przeciwlotniczej. W 1955 roku dywizjon przeformowany został w 128 pułk artylerii przeciwlotniczej. W 1957 roku pułk został ponownie przeformowany w 26 Dywizjon Artylerii Przeciwlotniczej i podporządkowany dowódcy 4 Pomorskiej Dywizji Piechoty. W czerwcu 1960 roku dywizjon został dyslokowany do Skwierzyny, a w październiku 1966 roku ponownie przeformowany w 128 Pułk Artylerii Przeciwlotniczej. W 1975 roku pułk został przeniesiony do garnizonu Czerwieńsk. W 1993 roku oddział został przemianowany na 4 pułk artylerii przeciwlotniczej, a rok później na 4 pułk przeciwlotniczy.
Struktura organizacyjna.
Dowództwo i sztab
Na uzbrojeniu i wyposażeniu pułku znajdowały się między innymi:

</doc>
<doc id="1319297" url="https://pl.wikipedia.org/wiki?curid=1319297" title="Operat Ewidencyjny">
Operat Ewidencyjny



</doc>
<doc id="1319302" url="https://pl.wikipedia.org/wiki?curid=1319302" title="The President of the LSD Golf Club">
The President of the LSD Golf Club

The President of the LSD Golf Club – szósty album studyjny belgijskiego zespołu Hooverphonic wydany w 2007 roku.

</doc>
<doc id="1319303" url="https://pl.wikipedia.org/wiki?curid=1319303" title="Holger Thiele">
Holger Thiele

Holger Thiele (ur. 25 września 1878, zm. 5 czerwca 1946) – amerykański astronom duńskiego pochodzenia.
Życiorys.
Pracował w latach 1900–1901 w obserwatorium w Bambergu, w latach 1901–1908 w obserwatorium w Kopenhadze, a później w obserwatorium Hamburg-Bergedorf. Po przybyciu do Stanów Zjednoczonych od 1917 pracował w Obserwatorium Licka. Odkrył 4 planetoidy, a także kometę C/1906 V1 (Thiele). Obliczał również orbity innych komet.
Jego ojcem był duński astronom Thorvald Nicolai Thiele, na którego cześć nadano nazwę planetoidzie (1586) Thiele.

</doc>
<doc id="1319305" url="https://pl.wikipedia.org/wiki?curid=1319305" title="Singles ’96–’06">
Singles ’96–’06

Singles ’96–’06 – siódma studyjna płyta belgijskiego zespołu trip hopowego Hooverphonic.

</doc>
<doc id="1319313" url="https://pl.wikipedia.org/wiki?curid=1319313" title="Marcin Heyman">
Marcin Heyman

Marcin Heyman (ur. 31 lipca 1881 Kaliszu, zm. 12 listopada 1943 Warszawie) – polski architekt.
Życiorys.
W 1904 ukończył studia na Wydziale Architektury Politechniki w Darmstadt. W 1919 został pierwszym starostą powiatu rypińskiego.
Jako architekt w 1928 zaprojektował restaurację w budynku Pałacu pod Czterema Wiatrami (Dückerta), w którym mieści się Ministerstwo Pracy i Opieki Społecznej w Warszawie na ulicy Długiej 40. Pochowany na Starych Powązkach w kwaterze 28
Był ojcem Jacka Rossiego.

</doc>
<doc id="1319315" url="https://pl.wikipedia.org/wiki?curid=1319315" title="Brian Steen Nielsen">
Brian Steen Nielsen

Brian Steen Nielsen (ur. 28 grudnia 1968 roku w Vejle) – duński piłkarz występujący na pozycji defensywnego pomocnika. Po zakończeniu kariery został dyrektorem sportowym zespołu Aarhus GF.
Kariera klubowa.
Brian Steen Nielsen zawodową karierę rozpoczynał w październiku 1988 roku w Vejle BK. Spędził tam ponad cztery sezony, w trakcie których rozegrał 105 ligowych spotkań. Latem 1992 roku Duńczyk podpisał kontrakt z Odense Boldklub, w którym od razu wywalczył sobie miejsce w podstawowej jedenastce. Razem z zespołem sięgnął po Puchar Danii, a po zakończeniu rozgrywek przeniósł się do Fenerbahçe SK. W 1994 roku wraz z „Żółtymi Kanarkami” wywalczył wicemistrzostwo kraju, a kolejny sezon zakończył na czwartej pozycji w tabeli. Łącznie w barwach tureckiego klubu Nielsen wystąpił w 50 pojedynkach, po czym powrócił do Odense. Już w 1996 roku Brian Steen wyjechał do Japonii, gdzie został zawodnikiem Urawa Red Diamonds. W trakcie sezonu 1996/1997 duński pomocnik ponownie przeniósł się jednak do Odense. Grał tam przez kolejne półtora sezonu, po czym podpisał kontrakt z Akademisk BK. Z drużyną tą dwa razy z rzędu zajął trzecie miejsce w ekstraklasie, lecz rozgrywki 2000/2001 zakończył dopiero na dziesiątej pozycji. Łącznie dla zespołu z Kopenhagi Nielsen rozegrał 84 spotkania, w których dziesięć razy wpisał się na listę strzelców. W 2001 roku został piłkarzem szwedzkiego Malmö FF, w barwach którego wystąpił w 29 ligowych meczach. W 2002 roku powrócił do kraju i trafił do Aarhus GF. Po spadku zespołu w sezonie 2005/2006 do drugiej ligi Brian Steen postanowił zakończyć piłkarską karierę. Dla Aarhus GF przez trzy sezony rozegrał 65 pojedynków i zdobył pięć bramek.
Kariera reprezentacyjna.
W reprezentacji Danii Nielsen zadebiutował 14 lutego 1990 roku w zremisowanym 0:0 pojedynku z Egiptem. W 1995 roku pokonując w finale 2:0 Argentynę razem z zespołem zwyciężył w Pucharze Konfederacji. W 1996 roku został powołany przez Richarda Møllera Nielsena do drużyny narodowej na mistrzostwa Europy. Duńczycy zajęli na nich trzecie miejsce w swojej grupie i odpadli z turnieju. W 2002 roku Brian Stenn znalazł się w kadrze Bo Johanssona na kolejne mistrzostwa Europy. Na boiskach Belgii i Holandii Dania przegrała wszystkie spotkania i zajęła ostatnie miejsce w fazie grupowej. Nielsen na imprezie tej pełnił rolę rezerwowego i zagrał tylko w meczu przeciwko Holandii, w którym w 67 minucie zmienił Thomasa Gravesena. Ostatnim wielkim turniejem w karierze wychowanka Vejle BK były Mistrzostwa Świata 2002. Reprezentacja Danii pewnie przebrnęła przez rundę grupową, którą niespodziewanie zakończyła na pierwszej pozycji. W 1/8 finału „Gang Olsena” nie sprostał jednak Anglikom, którzy zwyciężyli 3:0. Na mundialu tym Brian Steen również pełnił rolę rezerwowego. Na boisku pojawił się tylko w wygranym 2:0 spotkaniu z Francją zmieniając w 79 minucie Stiga Tøftinga. W barwach drużyny narodowej rozegrał 66 meczów, w których zdobył trzy bramki.

</doc>
<doc id="1319316" url="https://pl.wikipedia.org/wiki?curid=1319316" title="5ive’s Continuum Research Project">
5ive’s Continuum Research Project

5ive’s Continuum Research Project – amerykański zespół muzyczny, pochodzący z Bostonu i wykonujący muzykę klasyfikowaną jako atmosferyczny sludge, drone albo post-metal.
Zespół początkowo nosił nazwę 5ive, pod którą wydał dwa albumy oraz jedną EP-kę. Jednak ze względu na fakt, iż identyczną nazwę nosił brytyjski boysband (zob. 5ive) członkowie grupy zdecydowali się zmienić nazwę. Stałymi członkami zespołu są Ben Carr i Charlie Harrold, będący także jego założycielami. Do nagrań studyjnych oraz na koncerty zapraszani są ich znajomi bądź przyjaciele.
Członkowie zespołu.
Gościnnie:

</doc>
<doc id="1319318" url="https://pl.wikipedia.org/wiki?curid=1319318" title="Stone Angie">
Stone Angie



</doc>
<doc id="1319327" url="https://pl.wikipedia.org/wiki?curid=1319327" title="Aleksander I (syn Heroda Wielkiego)">
Aleksander I (syn Heroda Wielkiego)

Aleksander I (ur. ok. 36 p.n.e., zm. ok. 8 p.n.e.) – królewicz żydowski.
Był synem Heroda Wielkiego i Mariamme I, księżniczki hasmonejskiej. W 24 p.n.e. razem ze swoim bratem Arystobulem I został wysłany do Rzymu w celach edukacyjnych. Ojciec przyjechał po nich w 17 p.n.e., a po powrocie do Judei nadał majątki i ożenił ich. Żoną Aleksandra I została Glafira, córka Archelaosa I Filopatrisa Ktistesa Sotera, ostatniego króla Kapadocji.
W 13/12 p.n.e. był obecny w Rzymie razem z Arystobulem I, gdzie przed cesarzem Oktawianem Augustem oskarżono go o spiskowanie przeciwko ojcu. Proces zakończył się pojednaniem Heroda z synami. Później Aleksander i Arystobul ponownie zostali oskarżeni, osądzeni w Berytos i straceni przez uduszenie w Samarii.

</doc>
<doc id="1319332" url="https://pl.wikipedia.org/wiki?curid=1319332" title="Foremna 8-komórka">
Foremna 8-komórka



</doc>
<doc id="1319336" url="https://pl.wikipedia.org/wiki?curid=1319336" title="Kosovafilmi">
Kosovafilmi

Kosovafilmi – albańskie studio filmowe, działające w Kosowie.
Kosovafilmi zajmuje się produkcją, dystrybucją i emisją filmów fabularnych i dokumentalnych. Powstało 20 lutego 1969 r. w Prisztinie, decyzją parlamentu Kosowa (Kuvendi të Kosovës). Pierwszym dyrektorem studia został Abdurrahman Shala, a jego następcą Azem Shkreli. Okres, w którym kierował studiem Shkreli przyniósł największe sukcesy dla Kosovafilmi. Kolejnymi dyrektorami studia byli Xhevat Qorraj, Ekrem Kryeziu oraz Gani Mehmetaj.
Początkowo w Kosovafilmi produkowano głównie filmy krótkometrażowe w koprodukcji z Filmskimi Novostiami w Belgradzie i z Avala Film. Od 1971, kiedy studio zajęło się także dystrybucją, pojawiły się pierwsze filmy długometrażowe. Wśród filmów będących w dystrybucji Kosovafilmi znalazło się ponad 200 produkcji, głównie z krajów Europy Zachodniej.
Powierzchnia studia sięga 3500 m2. Budynki Kosovafilmi zostały zniszczone w 1999 r. Później znajdowały się pod kontrolą KFOR.

</doc>
<doc id="1319338" url="https://pl.wikipedia.org/wiki?curid=1319338" title="Dave Welsh">
Dave Welsh

Dave Welsh (ur. 15 sierpnia 1984 roku w Tucson w Stanach Zjednoczonych) - główny gitarzysta piano rockowej grupy The Fray. Rozpoczął naukę gry na gitarze, gdy miał dwanaście lat. Zanim dołączył do zespołu był wraz z Benem Wysockim i Isaacem Slade'em członkiem grupy Ember. Welsh ożenił się 3 sierpnia 2006 roku z Janelle Czopek. Uczęszczał do Ralston Valley High School w Kolorado. Dave ma jedną młodszą siostrę.

</doc>
<doc id="1319340" url="https://pl.wikipedia.org/wiki?curid=1319340" title="Dixie Carter">
Dixie Carter

Dixie Virginia Carter (ur. 25 maja 1939 w McLemoresville w stanie Tennessee, zm. 10 kwietnia 2010 w Houston w stanie Teksas) – amerykańska aktorka filmowa, telewizyjna i musicalowa, nominowana do nagrody Emmy.
Carter była także utalentowaną wokalistką i gwiazdą Broadwayu. Ona i Hal Holbrook pobrali się w 1984 roku. Holbrook pojawiał się w serialu "Projektantki". Para zagrała także w ostatnim dla Carter projekcie - "That Evening Sun".
Zmarła w szpitalu w Huston na raka macicy.

</doc>
<doc id="1319342" url="https://pl.wikipedia.org/wiki?curid=1319342" title="Charbel makhlouf">
Charbel makhlouf



</doc>
<doc id="1319346" url="https://pl.wikipedia.org/wiki?curid=1319346" title="Grand Finale">
Grand Finale

Grand Finale – singel amerykańskich raperów: DMX-a, Method Mana, Nasa i Ja Rule’a. Wydany 27 października 1998 roku. Promuje album "Belly OST".
Występujący.
Wejściówkę wykonuje DMX. W kolejno w oddzielonych od siebie fragmentami "Belly" dwóch zwrotkach występują Method Man i Nas. Potem zaczyna się refren Ja Rule’a i po kolejnym fragmencie filmu zaczyna się zwrotka DMX-a (którą wykorzystał także na jednym z freestyle'i z Canibusem i Noreagą).

</doc>
<doc id="1319347" url="https://pl.wikipedia.org/wiki?curid=1319347" title="Przewodnictwo właściwe">
Przewodnictwo właściwe



</doc>
<doc id="1319349" url="https://pl.wikipedia.org/wiki?curid=1319349" title="Sefardyjczycy i Orientalne Społeczności">
Sefardyjczycy i Orientalne Społeczności

Sefardyjczycy i Orientalne Społeczności (hebr.: ספרדים ועדות מזרח, "Sfaradim VeEdot Mizrah") − izraelska partia polityczna, jedna z poprzedniczek Likudu.
Historia.
Partia o nazwie Sefardyjczycy i Orientalne Społeczności reprezentowała Żydów sefardyjskich i orientalnych, którzy zamieszkiwali Palestynę jeszcze przed ogłoszeniem niepodległości Izraela. Ugrupowanie wchodziło w skład prowizorycznego rządu w latach 1948−1949.
Pod pełną nazwą „Lista Narodowej Jedności Sefardyjczyków i Społeczności Orientalnych”, partia uzyskała 3,5% głosów, co dało jej 4 miejsca w Knesecie w wyniku wyborów w 1949 roku. Ugrupowanie było reprezentowane w izbie przez deputowanych: Moszego Ben–Ammiego, Elijjahu Eljaszara, Awrahama Elmalicha i Bechora-Szaloma Szitrita. Partia ta weszła w skład rządu Dawida Ben Guriona, lidera Mapai, a Sheetrit został ministrem policji.
Przed wyborami w 1951 roku ugrupowanie zmieniło nazwę, na „Lista Sefardyjczyków i Społeczności Orientalnych, Wiekowych i Imigrantów”. Partia straciła połowię miejsc w izbie, w porównaniu z poprzednimi wyborami, uzyskując jedynie 1,8% głosów, co dało jej tylko dwóch deputowanych. Swe miejsce w Knesecie zachował Eliashar, drugie miejsce obsadził Binjamin Sason. Tym razem jednak nie weszli oni w skład koalicji rządowej.
W czasie kadencji drugiego Knesetu, partia została wchłonięta przez Ogólnych Syjonistów, ówczesne drugie pod względem wielkości ugrupowanie w parlamencie. Było ono częścią koalicji tworzącej czwarty i piąty rząd. Niektórzy byli członkowie partii Sefardyjczycy i Orientalne Społeczności nie byli zadowoleni z tego połączenia. Z tego powodu doszło do rozłamu. Ci, którzy odeszli, startowali samodzielnie w wyborach w 1955 i 1959 roku, jednak bez powodzenia.
Nieco później Ogólni Syjoniści połączyli się z Partią Progresywną, tworząc Partię Liberalną, która przez krótki czas była „trzecią siłą” w izraelskim parlamencie. Następnie połączyła się z Herutem, tworząc Gahal, który ostatecznie przekształcił się w Likud.
Politycy.
Posłowie w pierwszym Knesecie.
Posłowie wybrani w wyborach w 1949: Mosze Ben–Ammi, Elijjahu Eljaszar, Awraham Elmalich, Bechor-Szalom Szitrit
Posłowie w drugim Knesecie.
Posłowie wybrani w wyborach w 1951: Binjamin Sason, Elijjahu Eljaszar

</doc>
<doc id="1319350" url="https://pl.wikipedia.org/wiki?curid=1319350" title="Sekrecja kanalikowa">
Sekrecja kanalikowa

Sekrecja kanalikowa – jeden z procesów zachodzących podczas powstawania moczu. Podczas przechodzenia moczu pierwotnego przez kanaliki nerkowe nefronów kręgowców do moczu ostatecznego wydzielane są substancje zbędne w organizmie. Proces ten zachodzi na drodze dyfuzji lub transportu aktywnego.

</doc>
<doc id="1319353" url="https://pl.wikipedia.org/wiki?curid=1319353" title="Ben Wysocki">
Ben Wysocki

Benjamin Joseph Wysocki (ur. 26 listopada 1984) – perkusista piano rockowej grupy The Fray z Kolorado. 
Przyznał on, że już jako dziecko pragnął zostać rock and rollowym perkusistą. Jego idolami są Ringo Starr z The Beatles i Jack Irons z Red Hot Chili Peppers. Na perkusji zaczął grać, gdy wraz z Isaacem Slade'em i Dave'em Welshem byli członkami zespołu Ember.
Pasją Bena jest fotografia, swój wolny czas poświęca robieniu zdjęć. Jego nazwisko jest polskie.

</doc>
<doc id="1319355" url="https://pl.wikipedia.org/wiki?curid=1319355" title="Nikko">
Nikko



</doc>
<doc id="1319357" url="https://pl.wikipedia.org/wiki?curid=1319357" title="There’s No Place Like Home">
There’s No Place Like Home

There’s No Place Like Home – dwunasty, trzynasty i czternasty odcinek czwartego sezonu serialu telewizyjnego Zagubieni.
Treść.
Część 1.
Jack i Kate wyruszają w stronę śmigłowca. Po drodze spotykają wracającego Milesa i Sawyera, który opiekuje się Aaronem. Kate zabiera dziecko i wraca z nim na plażę, Sawyer decyduje się dołączyć do Jacka i kontynuować marsz w stronę helikoptera. Mężczyznom udaje się dojść do celu, na miejscu spotykają Lapidusa, który ostrzega ich przed Keamy'm.
Sayid Jarrah dociera do plaży. Daniel postanawia transportować kolejnych ludzi z wyspy na frachtowiec – w pierwszej zabranej szóstce znajduje się m.in. Sun (wraz z Aaronem) oraz Jin.
Locke, Hugo i Ben udają się do stacji "Orchidea" – miejsce jest jednak opanowane już przez ludzi Keamy'ego. By odciągnąć uwagę napastników Linus poddaje się im, po czym zostaje ogłuszony.
Sayid i Kate wyruszają by ostrzec Jacka i Sawyera przed niebezpieczeństwem ze strony Keamy'ego. W trakcie marszu zostają jednak schwytani przez Richarda Alperta i jego ludzi.
Futurospekcje.
Flashforwardy ukazują pierwsze chwile "szóstki z Oceanic" po powrocie do domu. Podczas konferencji prasowej z udziałem ocalonych przedstawiona zostaje fałszywa wersja wydarzeń po katastrofie.
Podczas pogrzebu ojca, Jack poznaje matkę Claire. Dowiaduje się od niej o tym, iż Claire jest jego siostrą. Kobieta nie wie jednak o Aaronie.
Hugo wraca na łono rodziny. Ojciec ofiaruje mu odrestaurowany samochód. Hurley dostrzega, iż numery na liczniku auta układają się w kombinacje: 4, 8, 15, 16, 23, 42.
Ostatnia scena rozwiązuje jedną z najbardziej nurtujących zagadek z trzeciego sezonu. W trumnie znajdował się John Locke.
Części 2 i 3.
Druga część odcinku trwa dłużej niż standardowy odcinek. Ludzie Bena, Sayid i Kate przygotowują zasadzkę w wyniku, której Ben zostaje uwolniony. Pozwala on odejść wszystkim rozbitkom z wyspy. Locke i Ben zjeżdżają do Orchidei – przygotowują się do przesunięcie wyspy. Pojawia się tam również Keamy, na jego przedramieniu jest nadajnik, który uruchamia detonator na statku.
W tym czasie Michael, Desmond i Jin zamrażają C4 za pomocą ciekłego azotu. Nie potrafią jednak rozbroić bomby. Lapidus zabiera do helikoptera Sawyera, Jacka, Kate, Sayida i Hugo. Podczas podróży z Wyspy na frachtowiec helikopter zaczyna tracić paliwo. Frank prosi o pozbycie się zbędnego balastu, nic to jednak nie daje. Hugo domyśla się, że to on tak obciąża samolot. Sawyer mówi Kate na ucho, żeby odnalazła jego córkę Clementine, która mieszka w Albuquerque. Po czym całuje ją i wyskakuje ze śmigłowca.
Mężczyźnie udaje się dopłynąć do plaży gdzie czeka Juliet. W Orchidei Ben zabija Keamy'ego, co powoduje aktywacje C4. Po powrocie na statek Lapidus zabiera tylko 7 osób – reszta (także Jin) giną w wybuchu. W wyniku przesunięcia wyspy przez Bena śmigłowiec nie ma gdzie wylądować – uderza więc w wodę.
Cała ósemka dryfuje na tratwie. Rozbitków znajduje statek Penny, po wspólnym tygodniu ósemka rozdziela się. "Szóstka Oceanic" płynie do najbliższej wyspy. Lapidus i Desmond zostają na statku Penny.
W momencie gdy Ben przenosi wyspę – opuszcza ją. Wcześniej zostawia swoich ludzi pod dowództwem Locke’a.
Futurospekcje.
Futurospekcję kontynuują wątek rozpoczęty w ostatnim odcinku serii 3 Through the Looking Glass. Jack pragnie powrócić na wyspę, nie może jednak do tego przekonać Kate, którą wcześniej zostawił.
Sun proponuje sojusz Charlesowi Widmore’owi.
Sayid odwiedza Hurleya, prosi go by udał się z nim w bezpieczne miejsce. Jack postanawia wrócić do zakładu pogrzebowego, gdzie odbył się pogrzeb Jeremy’ego Benthama. W momencie gdy zagląda ponownie do trumny słyszy głos Bena. Linus oznajmia mu, iż wszyscy którzy wydostali się z wyspy muszą na nią powrócić. Dotyczy to także mężczyzny, który znajduje się w trumnie, a jest nim John Locke.
Odbiór.
Część I.
Premierę odcinka oglądało 11.40 milionów amerykańskich widzów.
Kristin Dos Santos z E! pochwaliła Matthew Foxa (Jack Shephard) za grę aktorską w scenie, w której Jack dowiaduje się, że jest spokrewniony z Claire. Tak samo jak "chemię" pomiędzy Sayidem i Nadią.
Chris Carabott z IGN dał epizodowi ocenę: 7.9. Komentując muzykę nazwał ją jako „dobry początek do ekscytującego finału sezonu”; jednak brak "napięcia" w planie był przyczyną niższej oceny.
Alternatywne zakończenia.
30 maja 2008 w programie "Good Morning America" zaprezentowano dwa alternatywne zakończenia 4 sezonu. W pierwszym zakończeniu mężczyzną w trumnie był Sawyer, natomiast w drugim Desmond. Przygotowano je na wypadek, gdyby ktoś zdradził główne.

</doc>
<doc id="1319358" url="https://pl.wikipedia.org/wiki?curid=1319358" title="Friedrich Burdach">
Friedrich Burdach

Karl Friedrich Burdach (ur. 12 czerwca 1776 w Lipsku, zm. 16 lipca 1847 w Królewcu) – niemiecki lekarz neuroanatom, fizjolog, historyk neuroanatomii.
Życiorys.
Burdach studiował medycynę na Uniwersytecie Lipskim. Ukończył studia w 1800 roku i w 1811 roku został profesorem fizjologii na Uniwersytecie w Dorpacie. Cztery lata później objął katedrę fizjologii na Uniwersytecie Albrechta w Królewcu w semestrze zimowym 1829-1830, oraz w 1841 i 1844 był rektorem uczelni.
Jego syn, Ernst Burdach (1801–1876), również był anatomem.
Dorobek naukowy.
Jako jeden z pierwszych opisał pęczek łukowaty. W 1826 opisał pęczek klinowaty, zwany na jego cześć także pęczkiem Burdacha. W swoim dziele z 1822 wprowadził do neuroanatomii terminy przedmurza (niem. "Vormauer", łac. "claustrum"), jądra soczewkowatego, skorupy, poduszki, torebki zewnętrznej i wewnętrznej, jądra migdałowatego, jądra czerwiennego, blaszki krańcowej, płaszcza, kory obręczy, obręczy ("cingulum"), podkładki ("subiculum"), koryta ("alveus"), klinka ("cuneus") i przedklinka ("precuneus").
Za sprawą swoich starannych opracowań neuroanatomicznych, w których odwoływał się do prac poprzedników (m.in. Thomasa Willisa), określany jest także jako historyk neuroanatomii.
W 1800 roku wprowadził terminy „morfologia” i „biologia”. To ostatnie często nieprawidłowo przypisuje się Treviranusowi lub Lamarckowi.

</doc>
<doc id="1319359" url="https://pl.wikipedia.org/wiki?curid=1319359" title="Michał Adamski">
Michał Adamski

Michał Adamski (ur. 1802, zm. 1856) – polski leśnik, profesor Instytutu Gospodarstwa Wiejskiego i Leśnictwa w Marymoncie.
Kształcił się w Szkole Szczególnej Leśnictwa, w ramach której odbył kurs teoretyczny w Warszawie w latach 1820-22, a następnie praktykę w Leśnictwie Lubochnia (do 1824). Od 1826 pracował w lasach rządowych Królestwa Polskiego. Początkowo pełnił funkcję adiunkta przy urządzaniu lasów w Wydziale Lasów Komisji Rządowej Przychodów i Skarbu, później był m.in. sekretarzem dziennikarzem w Wydziale Lasów, komisarzem ds. urządzania i oceniania lasów, referentem Sekcji Technicznej Wydziału Dóbr i Lasów Rządowych, wreszcie referentem Sekcji Leśnej Wydziału Dóbr i Lasów Rządowych do szczególnych poruczeń (inspektorem).
Od 1848 był profesorem leśnictwa w Instytucie Gospodarstwa Wiejskiego i Leśnictwa w Marymoncie, gdzie wykładał ochronę policyjną lasów. Zasiadał też w komisji egzaminacyjnej dla kandydatów do pracy w lasach rządowych.
Adamski opracował program urządzania lasów górniczych na Kielecczyźnie, adaptując, z uwzględnieniem miejscowych warunków, wzory niemieckie. Opracował "Wykład leśnictwa", zachowany w postaci odbitek litograficznych.
Był żonaty (żona Paulina), miał syna Emila.

</doc>
<doc id="1319361" url="https://pl.wikipedia.org/wiki?curid=1319361" title="Maximilian Josef von Sommerau-Beeckh">
Maximilian Josef von Sommerau-Beeckh

Maximilian Josef von Sommerau-Beeckh czes. "Maxmilián Josef Sommerau-Beckh" (ur. 21 grudnia 1769 w Wiedniu; zm. 31 marca 1853 w Ołomuńcu) – arcybiskup ołomuniecki w latach 1837-1853, kardynał.
Życiorys.
Maximilian Josef von Sommerau-Beckh był w młodości żołnierzem i uczestniczył w latach 1788-1791 w wojnach z Turcją. W latach 1792-1796 studiował teologię w wiedeńskim alumnacie. 10 września 1797 przyjął święcenia kapłańskie. W latach 1809-1810 był kapelanem wojskowym. W 1810 został proboszczem w wiedeńskiej dzielnicy Leopoldstadt.
W 1813 został kanonikiem ołomunieckim bez obowiązku rezydencji. Od 1815 był kanonikiem rezydencyjnym, a od 1827 prepozytem kapituły.
21 listopada 1836 kapituła wybrała Maximiliana Josefa von Sommerau-Beckh na arcybiskupa ołomunieckiego. Papieskie zatwierdzenie nastąpiło 19 maja 1837. Święcenia biskupie przyjął 29 czerwca 1837.
Wkrótce po objęciu urzędu wydał polecenie, by wszyscy duchowni nauczyli się czeskiego. Rozbudował seminarium duchowne. W 1848 gościł w swojej rezydencji cesarza Ferdynanda I, który podczas pobytu abdykował. W Kromieryżu udostępnił pomieszczenia na obrady sejmu.
30 września 1850 otrzymał kapelusz kardynalski.

</doc>
<doc id="1319362" url="https://pl.wikipedia.org/wiki?curid=1319362" title="Giovanni Maria Visconti">
Giovanni Maria Visconti

Giovanni Maria Visconti, (ur. 1388, zm. 16 maja 1412) – drugi książę Mediolanu, syn Gian Galeazzo Viscontiego i Katarzyny Visconti, córki Bernabò Viscontiego, stryja Gian Galeazzo. Był bratem Filipa Marii, który został jego następcą. Otrzymał drugie imię Maria (podobnie jak brat) jako podziękowanie dla Maryi za fakt, że się narodził - jego rodzice byli blisko spokrewnieni (ich ojcowie byli braćmi), a matka wcześniej kilkukrotnie poroniła.
Tytuł księcia Mediolanu przyjął mając zaledwie trzynaście lat, podczas regencji matki. Wkrótce księstwo się rozpadło na skutek walki między stronnictwami kierowanymi przez dowódców wojskowych i najemników. Z walk tych wyszedł zwycięsko Facino Cane, który zdołał zaszczepić w sercu młodego księcia podejrzliwość w stosunku do regentki. Katarzyna została więc uwięziona w Monzy, gdzie zmarła w 1404 r, prawdopodobnie otruta.
Giovanni Maria poślubił w 1408 r. Antonię Malatesta, córkę Karola I, władcy Rimini. Nie miał z nią potomstwa.
Visconti był znany ze swoich psów, rottweilerów, które szkolił, aby rozszarpywały ludzi. Podobno, gdy trwała wojna, w maju 1409 r., lud widząc władcę przejeżdżającego wśród tłumu, zaczął wołać: "Pokój! Pokój!". Wtedy na jego rozkaz żołnierze zabili dwieście osób. Następnie zabronił pod karą śmierci wypowiadać słowa "pokój" i "wojna". Nawet duchownych zobligował do używania w czasie Mszy słów "Dona nobis tranquilitatem" zamiast "Dona nobis pacem".
Spiskowcy, którzy mieli dość rządów Viscontiego, wykorzystali moment, kiedy to największy jego wódz Facino Cane był chory i przebywał w Pawii i zamordowali księcia przed kościołem św. Gotarda w Mediolanie.
Umierający Facino kazał przysiąc swoim oficerom, że następcą Giovanniego Marii ustanowią jego brata Filipa Marię. Polecił swojej żonie, Beatrice di Lascaris, aby po jego śmierci wyszła za mąż za nowego księcia, co się wkrótce stało.

</doc>
<doc id="1319364" url="https://pl.wikipedia.org/wiki?curid=1319364" title="Pokuta (powieść Iana McEwana)">
Pokuta (powieść Iana McEwana)

Pokuta () – powieść brytyjskiego pisarza Iana McEwana. Jest uznawana za jedno z jego najlepszych dzieł. W 2001 roku "Pokuta" była nominowana do nagrody za najlepszą anglojęzyczną powieść. McEwan wcześniej otrzymał nagrodę Bookera za swoją poprzednią książkę "Amsterdam". W dodatku magazyn Time ogłosił "Pokutę" najlepszym dziełem roku i umieścił ją na liście stu największych powieści w historii.
"Pokuta" została nominowana do wielu nagród, z których część zdobyła.
McEwan wykorzystał kilka technik stylistycznych, m.in. metafikcję i realizm psychologiczny.
W 2007 roku powstała filmowa adaptacja pod takim samym tytułem.

</doc>
<doc id="1319365" url="https://pl.wikipedia.org/wiki?curid=1319365" title="Samcche-Dżawachetia">
Samcche-Dżawachetia

Samcche-Dżawachetia (, zwana też Meschetią) – region w południowej Gruzji, ze stolicą w Achalciche. Samcche-Dżawachetia obejmuje sześć prowincji: Achalciche, Adigeni, Aspindza, Bordżomi, Achalkalaki i Ninocminda. Region graniczy z Gurią i Imeretią od północy, Dolną Kartlią i Wewnętrzną Kartlią od północnego wschodu, Armenią i Turcją od południa, Adżarią od zachodu. Przez region przepływa rurociągiem ropa naftowa z Baku do Ceyhan oraz gaz ziemny z Azerbejdżanu do Turcji.
Geografia.
Prowincje Samcche-Dżawacheti, wraz z liczbą mieszkańców (2016):
W krajobrazie Samcche-Dżawachetii dominują wulkaniczne, głębokie wąwozy oraz niewysokie pasma górskie.
Gruzini określają Dżawachetię mianem „gruzińskiej Syberii”. Taką ocenę zawdzięcza surowym zimom, kiedy to temperatura potrafi spaść poniżej -20 °C, za co odpowiada dość suchy, kontynentalny klimat i znaczne wyniesienie nad poziom morza.
W północnej części regionu niedaleko Bordżomi znajduje się Park Narodowy Bordżomi-Charagauli, jest on częścią Małego Kaukazu. Park jest jednym z największych w Europie, pokrywa on ponad 76 tys. ha pierwotnego lasu oraz górskich i wysokogórskich łąk.
Demografia.
Zgodnie ze spisem ludności z 2014 roku, region w większości zamieszkują Ormianie Dżawacheccy, którzy stanowią 50,5% ludności Samcche-Dżawachetia, a Gruzini 48,3% populacji. Pozostałe nacje to Osetyjczycy oraz Grecy pontyjscy. Ormianie są najsłabiej reprezentowaną społecznością w regionie. Podobnie jak Abchazi czy Południowi Osetyjczycy domagają się oni autonomii, jednak ich „walka” o suwerenność w odróżnieniu od narodów z północy Gruzji, ma charakter niemal zupełnie bierny. Zamieszkują południowo-wschodnią część regionu i w znaczącej części są zatrudnieni w rosyjskich bazach wojskowych. Jednocześnie region ten wolny jest od targających innymi regionami Kaukazu konfliktów na tle etnicznym.
Region ten zamieszkiwali Turcy meschetyjscy zesłani przez Stalina w 1944 r. do Kotliny Fergańskiej, zarzucał im sprzyjanie armii niemieckiej. Ich miejsce zajęli sprowadzeni z innych regionów Gruzini. W czasach implozji ZSRR dawni mieszkańcy Meschetii, tj. Turcy meschetyjscy padli w Ferganie ofiarą pogromów. Tragiczne wydarzenia z początku ostatniej dekady XX wieku nasiliły ich dążenia do powrotu w rodzinne strony. Obecnie władze Gruzji oraz miejscowi Ormianie odmawiają Turkom meschetyjskim tego prawa.
Zabytki.
Główne zabytki Samcche-Dżawachetia to skalne miasto – Wardzia, położone niedaleko miasta Aspindza oraz twierdza Chertwisi – jedna z najstarszych fortyfikacji w południowej Gruzji. Inne, warte uwagi zabytki to kompleksy klasztorne Sapary i Zarzmy.

</doc>
<doc id="1319366" url="https://pl.wikipedia.org/wiki?curid=1319366" title="Bitwa pod masztami">
Bitwa pod masztami



</doc>
<doc id="1319368" url="https://pl.wikipedia.org/wiki?curid=1319368" title="Generation O!">
Generation O!

Generation O! (2000-2001) – amerykański serial animowany emitowany w Polsce w telewizji ZigZap.
Fabuła.
Serial opowiada o ośmioletniej dziewczynce Molly, która w dzień uczy się w szkole, a wieczorami staje się gwiazdą rocka mającą miliony fanów, purpurową limuzynę z odkrywanym dachem i oczywiście mnóstwo platynowych płyt. Poza tym ma też starszego brata Buzza i najlepszego przyjaciela Chada, na których to zawsze może liczyć.
Wersja polska.
Wersja polska: na zlecenie CANALu+ – START INTERNATIONAL POLSKATekst: Agnieszka FarkowskaCzytał: Jan Czernielewski

</doc>
<doc id="1319372" url="https://pl.wikipedia.org/wiki?curid=1319372" title="Wzmacniacz przeciwprądowy">
Wzmacniacz przeciwprądowy

Wzmacniacz przeciwprądowy – mechanizm zagęszczania moczu w nerkach, w pętli nefronu, oparty na przeciwstawnym przepływie moczu przez kanaliki nerkowe tworzące pętlę nefronu.
Zagęszczanie moczu następuje w wyniku osmozy wody z ramienia zstępującego do przestrzeni okołokanalikowej. Woda nie może natomiast przejść do ramienia wstępującego, które jest dla niej nieprzepuszczalne. Komórki drugiego ramienia aktywnie transportują jony sodowe do przestrzeni okołokanalikowej, powoduje to zwiększenie osmozy wody z ramienia zstępującego.

</doc>
<doc id="1319380" url="https://pl.wikipedia.org/wiki?curid=1319380" title="Rejestr przesuwający">
Rejestr przesuwający

Rejestr przesuwający – rejestr zbudowany z przerzutników połączonych ze sobą w taki sposób, iż w takt impulsów zegarowych przechowywana informacja bitowa przemieszcza się (przesuwa) do kolejnych przerzutników.
Ze względu na sposób wprowadzania i wyprowadzania danych wyróżnia się następujące rodzaje rejestrów:
W ramach serii standardowych układów scalonych występują rozbudowane rejestry przesuwające (w tym dwukierunkowe) łączące w sobie cechy wybranych lub wszystkich wymienionych architektur. Od lat 70 XX wieku dostępne są układy programowalne i reprogramowalne pozwalające na prostą realizację dowolnych architektur rejestrów przesuwających.

</doc>
<doc id="1319381" url="https://pl.wikipedia.org/wiki?curid=1319381" title="Węglan miedzi(II)">
Węglan miedzi(II)

Węglan miedzi(II), – nieorganiczny związek chemiczny, sól miedzi na II stopniu utlenienia i kwasu węglowego.
W reakcjach związków miedzi(II) z dwutlenkiem węgla lub węglanami powstaje hydroksowęglan miedzi(II) (tj. zasadowy węglan miedzi(II), ), a nie , np.:
W efekcie czysty nie został dotąd otrzymany (stan na rok 2005).

</doc>
<doc id="1319384" url="https://pl.wikipedia.org/wiki?curid=1319384" title="Bror Rexed">
Bror Rexed

Bror Rexed (ur. 19 czerwca 1914 w Gunnarskog-Värmland, zm. 21 sierpnia 2002 w Sztokholmie) – szwedzki neurolog i neuroanatom, profesor na Uniwersytecie w Uppsali. Jego nazwisko upamiętnione jest w opracowanym przez niego podziale istoty szarej rdzenia na tzw. blaszki Rexeda.
W ojczystej Szwecji pamiętany jest dodatkowo za zaangażowanie w reformę języka szwedzkiego ("du-reformen") z lat 1960. W 1980 r. przyznano mu nagrodę Fundacji Léona Bernarda.

</doc>
<doc id="1319402" url="https://pl.wikipedia.org/wiki?curid=1319402" title="Chevrolet Cavalier (Ameryka Północna)">
Chevrolet Cavalier (Ameryka Północna)

Chevrolet Cavalier – samochód osobowy klasy kompaktowej produkowany pod amerykańską marką Chevrolet w latach 1981 – 2005.
Pierwsza generacja.
Chevrolet Cavalier I został zaprezentowany po raz pierwszy w 1981 roku.
Chevrolet Monza pełniący dotychczas funkcję kompaktowego pojazdu amerykańskiej marki został zastąpiony z początkiem lat 80. XX wieku przez zupełnie nową konstrukcję zbudowaną na globalnej platformie "J-body" koncernu General Motors.
Od bliźniaczych modeli oferowanych zarówno równolegle w Ameryce Północnej, jak i na innych rynkach światowych Chevrolet Cavalier pierwszej generacji odróżniał się tradycyjnie innym wyglądem przedniej i tylnej części nadwozia przy takim samym wyglądzie m.in. drzwi i bryły nadwozia.
Restylizacje.
Podczas 13 lat rynkowej obecności pierwszej generacji Cavaliera na rynku, samochód przeszedł trzy obszerne restylizacje. W ramach pierwszej, której rezultat przedstawiono w 1984 roku, pojawiły się wąskie, złożone z dwóch kloszy reflektory i atrapa chłodnicy o strukturze kraty.
Druga modernizacja odbyła się w 1987 roku, przynosząc inny wygląd przedniej i tylnej części nadwozia. Z przodu pojawiły się jednokloszowe, szerokie i podłużne reflektory, a także wąski wlot powietrza w kolorze nadwozia.
Trzecią i ostatnią modernizację przeprowadzono w 1990 roku, nadając przedniej części nadwozia charakterystyczny szpiczasty kształt. Wlot powietrza przeniesiono na zderzak, za to między reflektorami pojawiła się zaślepka w kolorze nadwozia.
Druga generacja.
Chevrolet Cavalier II został zaprezentowany po raz pierwszy w 1994 roku.
Druga generacja modelu przyniosła obszerną zmianę wyglądu nadwozia, które zyskało znacznie nowocześniejsze, obłe kształty z reflektorami łączącymi ostre i łukowe kształty. 
Pomimo nowej formuły, Cavalier II ponownie został oparty o platformę "J-body" koncernu General Motors, która tym razem dzielił już tylko z jednym bratnim modelem - Pontiakiem Sunfire. Poza wersją sedan, gamę nadwoziową tworzyło jeszcze tylko jedne, inne, 2-drzwiowe coupe.
Restylizacje.
Podczas obecności na rynku drugiej generacji Chevroleta Cavaliera, która trwała 11 lat, samochód zmodernizowano dwukrotnie. W ramach pierwszej restylizacji z 1999 roku samochód zyskał większe reflektory z innym układem żarówek oraz zmodyfikowany zderzak.
Ponownie pas przedni odświeżono w 2002 roku. Pojawiły się tam nowe reflektory o wielokątnym kształcie, a także duża atrapa chłodnicy z logo producenta. Pod tą postacią model produkowano do 2005 roku, po czym zastąpił go zupełnie nowy kompaktowy pojazd o nazwie Cobalt. 
Japonia.
W pierwszej połowie lat 90. XX wieku w celu zachęcenia amerykańskich władz do wdrażania zatrzymania dalszych restrykcji dotyczących importu samochodów japońskich do Stanów Zjednoczonych, Toyota zawarła porozumienie z General Motors. Na jego mocy rozpoczęto import Cavaliera na preferencyjnych warunkach, sprzedając go w Japonii pod marką Toyoty jako Toyota Cavalier. Samochód importowano przez kolejne 5 lat, kończąc go w 2000 roku.

</doc>
<doc id="1319403" url="https://pl.wikipedia.org/wiki?curid=1319403" title="Dział spadku">
Dział spadku

Dział spadku – pojęcie prawne oznaczające określenie wartości majątku wchodzącego w skład spadku oraz jego podziale pomiędzy poszczególnych spadkobierców.
Z dokonaniem działu spadku ustaje wspólność majątku spadkowego jaka powstaje w wyniku nabycia spadku przez kilku spadkobierców. Nie ma obowiązku dokonania działu a może być on dokonany na drodze umowy lub na drodze postępowania sądowego.
Kwestie związane z prawem spadkowym regulują artykuły tytułu VIII księgi czwartej kodeksu cywilnego – "Wspólność majątku spadkowego i dział spadku".
Na podstawie działu spadku nie jest możliwy podział długów spadkowych wchodzących w skład spadku, a jedynie podział aktywów wchodzących w skład spadku. Zmiana zasad odpowiedzialności za długi spadkowe związana z dokonaniem działu spadku powoduje odpowiedzialność za długi spadkowe w stosunku do udziałów w spadku. Do chwili dokonania działu spadku wszyscy spadkobiercy odpowiadają za długi spadkowe solidarnie.
Dział umowny.
Stronami umowy o dział spadku muszą być wszyscy spadkobiercy (lub nabywcy udziałów spadku w przypadku wcześniejszego ich zbycia). Dział umowny jest możliwy gdy wszyscy spadkobiercy są zgodni co do konieczności, sposobu oraz warunków dokonania działu spadku.
Umowny dział spadku może być dokonany w dowolnej formie czynności prawnej, chyba że w skład spadku wchodzi nieruchomość lub inne prawa, do których stosuje się przepisy dotyczące nieruchomości albo przedsiębiorstwo (art. 1037 § 2 i 3 kodeksu cywilnego).
Dział sądowy.
Gdy pomiędzy spadkobiercami nie ma zgody pozwalającej na dział umowny, to dokonuje go sąd. Przeprowadzenie sądowego działu spadku możliwe jest jednak także w przypadku zgody pomiędzy spadkobiercami co do zasad przeprowadzenia działu spadku.
Postępowanie w przedmiocie działu spadku prowadzone jest w trybie nieprocesowym, inicjowanym na wniosek. Wniosek o dział spadku składa się z dwóch kategorii elementów: elementów typowych dla każdego wniosku wszczynającego postępowanie o charakterze nieprocesowym oraz elementów charakterystycznych dla wniosku o dział spadku. Elementy charakterystyczne dla wniosku o dział spadku określa art. 680 § 1 kodeksu postępowania cywilnego, wśród nich znajduje się między innymi powołanie postanowienia o stwierdzeniu nabycia spadku albo zarejestrowanego aktu poświadczenia dziedziczenia.
Postępowanie w przedmiocie dokonania działu spadku prowadzone jest co do zasady przez sąd spadku, którym stosownie do postanowień art. 628 kodeksu postępowania cywilnego jest co do zasady sąd ostatniego miejsca zamieszkania spadkodawcy, sąd miejsca położenia majątku spadkowego lub jego części (w przypadku braku możliwości ustalenia ostatniego miejsca zamieszkania spadkodawcy albo sąd rejonowy dla m.st. Warszawy (w braku możliwości ustalenia właściwości miejscowej dwóch poprzednich sądów). Od tej zasady istnieją jednak odstępstwa, możliwe jest przekazanie sprawy do rozpoznania sądowi rejonowemu, w którego okręgu znajduje się spadek lub jego znaczna część albo sądowi rejonowemu, w którego okręgu mieszkają wszyscy współspadkobiercy.

</doc>
<doc id="1319405" url="https://pl.wikipedia.org/wiki?curid=1319405" title="Szeska Góra">
Szeska Góra



</doc>
<doc id="1319406" url="https://pl.wikipedia.org/wiki?curid=1319406" title="Thomas Alexandre Dumas">
Thomas Alexandre Dumas

Thomas Alexandre Dumas (ur. 25 marca 1762 w Jérémie, Saint-Domingue na wyspie Haiti; zm. 26 lutego 1806 w Villers-Cotterêts, Francja) – generał francuski, ojciec pisarza Alexandre'a Dumasa.
Biografia.
Był synem francuskiego plantatora, markiza de la Pailleterie i czarnoskórej niewolnicy Cessette Dumas.
Do Francji przyjechał z ojcem w 1780. Po ożenku ojca z Françoise Retou, Thomas Alexandre wstąpił do pułku dragonów królowej, w którym w lutym 1792 został brygadierem.
Po wybuchu rewolucji został podpułkownikiem kawalerii w Wolnym Legionie Amerykanów. W dniu 30 lipca 1793 został generałem w rewolucyjnej Armii Północnej, a 3 września 1793 awansował na generała dywizji i został mianowany dowódcą armii pirenejskiej. Po konfliktach z komisarzami rewolucyjnymi z Bayonne przeniesiono go do Wandei, a potem w Alpy, gdzie wsławił się zdobyciem góry Cenis. W 1794 Komitet Ocalenia Publicznego mianował go dowódcą szkoły wojskowej.
Po obaleniu Robespierre'a przeniesiono go do armii Sambry i Mozy. W 1795 Dumas podał się do dymisji i zamieszkał z żoną, Marie-Louise Labouret, w Villers-Cotterêts.
W 1796 Dumas wstąpił do armii Napoleona i służył pod rozkazami Messeny w kampanii włoskiej, w której zyskał sławę niemalże bohatera, a wrogowie nazwali go "Czarnym Diabłem". W czasie kampanii egipskiej, gdzie został dowódcą jazdy, popadł w konflikt z Napoleonem, otwarcie krytykując sposób prowadzenia przez niego kampanii. Pod koniec kampanii udał się na urlop we Francji, lecz w czasie podróży przez Włochy został uwięziony w Taranto, a z więzienia uwolnił go dopiero pokój z 1801.
Chory na raka Dumas udał się w rodzinne strony. Przeniesiony w stan spoczynku zmarł w 1806 roku.

</doc>
<doc id="1319407" url="https://pl.wikipedia.org/wiki?curid=1319407" title="Blaszki Rexeda">
Blaszki Rexeda

Blaszki Rexeda (zwane warstwami lub strefami Rexeda) – wyodrębnione w rdzeniu kręgowym, na podobieństwo pól Brodmanna w korze mózgowej, warstwy istoty szarej. Podstawą ich wyodrębnienia przez szwedzkiego neuroanatoma Brora Rexeda była głównie cytoarchitektonika rdzenia.
Układ blaszek jest następujący:

</doc>
<doc id="1319408" url="https://pl.wikipedia.org/wiki?curid=1319408" title="Sitia">
Sitia

Sitia (gr. Σητεία) – miejscowość w Grecji, na północno-wschodnim wybrzeżu Krety, nad Morzem Egejskim, w administracji zdecentralizowanej Kreta, w regionie Kreta, w jednostce regionalnej Lasiti. Siedziba gminy Sitia. W 2011 roku liczyła 9348 mieszkańców.
Sitia leży na wschód od Ajos Nikolaos oraz na północny wschód od Jerapetry. W miejscowości kończy się europejska trasa E75 zaczynająca się w norweskim Vardø. Miejscowość rozpoczęła działalność turystyczną w latach 80. XX wieku, kiedy rodzina Poole rozpoczęła tam wynajem sprzętu windsurfingowego.
Historia.
Pierwsze ślady osadnictwa w okolicach Sitii pochodzą z czasów minojskich. Najstarsze znaleziska są datowane na XXX wiek p.n.e., jednak większość z nich to datowane na lata 3000-1050 p.n.e relikty epoki brązu.
Czasy weneckie.
Za czasów weneckich Sitia została ufortyfikowana, a Wenecjanie stworzyli tu jedną ze swoich baz we wschodniej części Morza Śródziemnego. W czasie weneckiej okupacji miejscowość była zniszczona trzykrotnie: pierwszy raz w 1508 roku w wyniku trzęsienia ziemi, drugi raz w 1538 roku po ataku piratów na miasto, a po raz ostatni w 1561 roku przez samych Wenecjan, aby miasto nie zostało zdobyte przez Turków.
Czasy współczesne.
Po zniszczeniu przez Wenecjan miejscowość była opuszczona przez dwa wieki. Ponowne zaludnianie rozpoczęło się w 1869 roku, kiedy miejscowi chłopi zaczęli powracać do miejscowości. Obecnie główną pozostałością po czasach weneckich jest Kazarma, stara forteca znajdująca się nad głównym portem.

</doc>
<doc id="1319409" url="https://pl.wikipedia.org/wiki?curid=1319409" title="Kozie Góry">
Kozie Góry



</doc>
<doc id="1319410" url="https://pl.wikipedia.org/wiki?curid=1319410" title="Marcin Molek">
Marcin Molek

Marcin Molek (ur. 4 lutego 1978 w Chorzowie) – polski piłkarz i trener piłkarski.
Życiorys.
Swoją karierę rozpoczął w Ruchu Chorzów w 1996 roku. Grał tam do 2001 roku. Wtedy przeszedł do Górnika Zabrze na jeden sezon. Po roku wrócił do Ruchu Chorzów tam grał do 2004 roku. W 2003–2004 roku był zawodnikiem Aluminium Konin. W sezonie 2004–2005 był ponownie zawodnikiem Ruchu, a w latach 2005–2007 grał w rezerwach tego zespołu. Trenował jako pierwszy trener Unii Kosztowy. Następnie został pierwszym trenerem drużyny MKS Siemianowiczanka, która grała wówczas w lidze okręgowej podokręgu Katowice. Później był nauczycielem w Zespole Szkół Sportowych im. Gerarda Cieślika w Chorzowie oraz trenował rezerwy Ruchu Chorzów. W ostatnim czasie był trenerem w Akademii Piłkarskiej Ruchu Chorzów skąd 22 czerwca 2017 przeszedł do sztabu szkoleniowego I drużyny Ruchu. W latach 2017–2018 był asystentem trenera Juana Ramóna Rochy. W kolejnych latach samodzielnie prowadził AKS Mikołów (2018-2020) i Szombierki Bytom (2020-2021).

</doc>
<doc id="1319411" url="https://pl.wikipedia.org/wiki?curid=1319411" title="The Punisher (gra komputerowa)">
The Punisher (gra komputerowa)

The Punisher – komputerowa gra akcji wydana przez THQ w 2005 roku, oparta na filmie "Punisher". Bohaterem gry jest Punisher postać komiksowa z wydawnictwa Marvel Comics.
Fabuła.
Gra toczy się wokół losów Franka Castle (znanego teraz jako Punisher), byłego żołnierza, któremu wymordowano rodzinę. Frank po tragicznej śmierci rodziny zaprzysiągł wieczną wojnę przeciwko złu, zabijając każdego przestępce spotkanego na swej drodze. Jego śladem podąża doświadczony detektyw Martin Soap.

</doc>
<doc id="1319413" url="https://pl.wikipedia.org/wiki?curid=1319413" title="Dżawachetia">
Dżawachetia



</doc>
<doc id="1319414" url="https://pl.wikipedia.org/wiki?curid=1319414" title="Taguatinga EC">
Taguatinga EC

Taguatinga Esporte Clube – brazylijski klub piłkarski z siedzibą w mieście Taguatinga wchodzącym w skład Dystryktu Federalnego.
Historia.
Klub "Taguatinga" założony został 27 stycznia 1964. Jest pięciokrotnym mistrzem i pięciokrotnym wicemistrzem Dystryktu Federalnego. Ostatnim poważnym sukcesem klubu było wicemistrzostwo II ligi ("Segunda Divisão") mistrzostw stanu (Campeonato Brasiliense) w 1997 roku.

</doc>
<doc id="1319415" url="https://pl.wikipedia.org/wiki?curid=1319415" title="Układ dwubelkowy samolotu">
Układ dwubelkowy samolotu



</doc>
<doc id="1319416" url="https://pl.wikipedia.org/wiki?curid=1319416" title="Porsche 787">
Porsche 787

Porsche 787 – samochód wyścigowy produkowany w roku 1960, bazujący na rajdowym wozie 1500 RS-K. Przygotowany z myślą o udziale w Formule 2.
Porsche 787 w serii Formuły 2 prowadzili kierowcy tacy jak Wolfgang von Trips i Dan Gurney. Samochód napędzany był czterocylindrowym silnikiem bokser rozwijającym maksymalną moc 190 KM przy 8000 obrotów na minutę.

</doc>
<doc id="1319417" url="https://pl.wikipedia.org/wiki?curid=1319417" title="Rod Temperton">
Rod Temperton

Rod Temperton, właśc. Rodney Lynn Temperton (ur. 9 października 1949 w Cleethorpes, zm. 25 września 2016 w Londynie) – brytyjski kompozytor, którego utwory znalazły się na albumach Michaela Jacksona.

</doc>
<doc id="1319419" url="https://pl.wikipedia.org/wiki?curid=1319419" title="Nikołaj Korżeniewskij">
Nikołaj Korżeniewskij



</doc>
<doc id="1319424" url="https://pl.wikipedia.org/wiki?curid=1319424" title="Fizylier (XVII wiek)">
Fizylier (XVII wiek)



</doc>
<doc id="1319426" url="https://pl.wikipedia.org/wiki?curid=1319426" title="Grand Prix na Żużlu 2008">
Grand Prix na Żużlu 2008

Grand Prix IMŚ na Żużlu 2008 (SGP) – czternasty sezon walki o medale najlepszych żużlowców świata w formule Grand Prix. W sezonie 2008 o tytuł walczyło 16 (15+1 zawodnik z dzikiej karty) zawodników w 11 turniejach.
Zasady.
Od sezonu 2005 w cyklu Grand Prix startuje 15 stałych uczestników. Stawkę uzupełnia jeden z tzw. "dziką kartą" (najczęściej zawodnik z kraju organizatora) oraz dwóch, tzw. „rezerwy toru”.
Szesnastu zawodników startuje według tradycyjnej dwudziestobiegówki. Jeżeli zawodnik zrezygnuje ze startu, nie zmieści się w limicie dwóch minut lub wjedzie w taśmę (falstart) w biegu zastępuje go zawodnik rezerwy toru (zawodnicy numer 17 i 18 startują na zmianę).
Po dwudziestu biegach tworzona jest klasyfikacja, biorąc pod uwagę ilość zdobytych dotychczas punktów. Gdyby kilku zawodników miało tyle samo punktów, wyżej sklasyfikowany jest też żużlowiec, który ma więcej trójek (za zwycięstwo w biegu), dwójek (za drugie miejsce), jedynek (za trzecie) i zer (za ukończenie biegu); stąd zero za ukończenie biegu „stoi” wyżej od nieukończenia biegu (wykluczenie, taśma, upadek lub defekt). Gdyby i to nie rozstrzygnęło, bierze się pod uwagę który z zawodników był lepszy w bezpośredniej rywalizacji (w przypadku większej ilości zawodników, tworzy się mało tabelę w której uwzględnia się ilość zwycięstwa nad bezpośrednimi rywalami). Ostatecznym rozstrzygnięciem (które w dwuletniej historii zasad nie musiało zostać użyte) będzie numer stały (z plastronu): wyższej sklasyfikowanym będzie zawodnik z niższym numerem startowym. Od sezonu 2008 wprowadzono jedną zmianę dotyczącą punktowania. Do tego sezonu sędzia musiał ustalać ostateczną kolejność wyścigu, choć czasami była ona trudna do określenia. Od nowego sezonu sędzia ma prawo orzec remis zawodników przyznając im średnią wartość punktów w zależności od miejsca o które walczyli.
Po tak sporządzonej tabeli do półfinałów awansuje czołowa ósemka (z praktyki wynika, że do awansu potrzeba 9 punktów, choć i z 6 punktami zawodnicy czasem otrzymywali awans – "patrz GP Włoch '05"). W pierwszym półfinale (bieg 21.) startują zawodnicy, którzy po części zasadniczej zajęli pierwsze, czwarte, szóste i siódme miejsce. W drugim półfinale (bieg 22.) zawodnicy z drugiego, trzeciego, piątego i ósmego miejsca. W Dużym Finale ("Big Final") startują zawodnicy, który w półfinałach zajęli dwa pierwsze miejsca. Zwycięzca biegu 23. zostaje zwycięzcą rundy.
Punkty GP.
Klasyfikacja generalna Grand Prix tworzona jest na podstawie zdobytych punktów Grand Prix. Od 2007 obowiązuje zmodyfikowana zasada przyznawania punktów GP. Wcześniej (od 2005) zawodnicy czołowej czwórki otrzymywali określoną liczbę punktów (przypisaną do zajętego miejsca), a zawodnicy z miejsc 5-18 tyle punktów, ile wywalczyli w rundzie zasadniczej (w pierwszych dwudziestu biegach).
Od poprzedniego sezonu obowiązują nowe zasady: zawodnicy otrzymują tyle punktów GP, ile wywalczyli we wszystkich swoich startach w danej rundzie (uwzględnia się punkty zdobyte w półfinale i finale), przy czym należy pamiętać, że punkty zdobyte w Dużym Finale liczą się podwójnie (6 za zwycięstwo, 4 za drugie miejsce i 2 za trzecie; 0 za ostatnie). Ma to wpłynąć na wzrost atrakcyjności każdego biegu, a w szczególności półfinałów (gdzie także zawodnik jadący na drugiej pozycji będzie miał ambicje wyprzedzić prowadzącego oraz zawodnik z czwartej pozycji będzie chciał zdobyć punkt wyprzedzając trzeciego – dotychczas nie miało to znaczenia, bowiem liczyło się tylko, by być pierwszym lub drugim, co dawało awans).
Przeciwnicy tego systemu podają za przykład, że zawodnik który wygra rundę nie musi zdobyć największej ilości punktów. Na przykład zwycięzca może otrzymać 14 punktów (6 w rundzie zasadniczej + 2 w półfinale + 6 w Dużym Finale), a zawodnik z drugiego miejsca 22 punkty (15 w rundzie zasadniczej + 3 w półfinale + 4 w Dużym Finale).
Miasta.
Miasta Grand Prix 2008:
W sezonie 2008 żużlowcy zawitają po raz drugi do aż 11 miast Europy:
Zawodnicy.
Zawodnicy z numerami 1-15 w sezonie 2008 wystartują we wszystkich turniejach (ośmiu z Grand Prix 2007, trzech z eliminacji do GP 2008 oraz czterech nominowanych przez Komisję Grand Prix; ang. "SGP Commission"). Dodatkowo na każdą rundę Komisja Grand Prix przyznaje dziką kartę oraz dwóch zawodników zapasowych (rezerwy toru). Zawodnicy z czołowych miejsc z eliminacji do GP 2007 (nie premiowanych awansem) zostali przez Komisję Grand Prix wpisani na listę kwalifikowanej rezerwy (zawodnicy kwalifikowanej rezerwy), który w wyniku np. kontuzji zastąpią stałego uczestnika cyklu w danej rundzie.
Czołowa ósemka z Grand Prix 2007:
Czołowa trójka z eliminacji do Grand Prix:
Terminarz i wyniki.
Sezon 2008 składał się z 11 rund, które odbywały się w 9 krajach (dwie rundy w Szwecji i trzy w Polsce).

</doc>
<doc id="1319429" url="https://pl.wikipedia.org/wiki?curid=1319429" title="Maltake">
Maltake

Maltake (zm. 4 p.n.e. w Rzymie) - Samarytanka, żona Heroda Wielkiego.
Heroda poślubiła w 28 p.n.e. Miała z nim troje dzieci - synów Archelaosa i Antypasa oraz córkę Olimpias. Po śmierci męża w 4 p.n.e. udała się do Rzymu, aby udzielić poparcia starszemu synowi. Później dość szybko przeszła na stronę młodszego, Antypasa. Krótko potem zmarła.

</doc>
<doc id="1319431" url="https://pl.wikipedia.org/wiki?curid=1319431" title="Taguatinga Brasilia">
Taguatinga Brasilia



</doc>
<doc id="1319433" url="https://pl.wikipedia.org/wiki?curid=1319433" title="Fazael III">
Fazael III

Fazael III (ur. ok. 15 p.n.e.) – królewicz żydowski.
Był synem Heroda Wielkiego i jego żony Pallas. Ze względu na młody wiek nie był brany pod uwagę jako następca ojca po jego śmierci w 4 p.n.e. Później znajdował się pod opieką starszego brata, Archelaosa. Dalsze losy Fazaela III nie są znane. Przypuszcza się, że po wygnaniu Archelaosa w 6 roku albo wyjechał z matką do Grecji, albo zaangażował się w życie publiczne w Judei, z którego wycofał się w 37 roku po objęciu rządów przez bratanka, Heroda Agryppę I.

</doc>
<doc id="1319440" url="https://pl.wikipedia.org/wiki?curid=1319440" title="Salome II">
Salome II

Salome II (ur. ok. 15 p.n.e.) - królewna żydowska.
Córka Heroda Wielkiego z małżeństwa z Elpis, jedno z jego najmłodszych dzieci obok Fazaela III i Roksany. W chwili śmierci ojca w 4 p.n.e. Salome II i Roksana były jedynymi niezamężnymi córkami Heroda.
Ojciec przeznaczył jej pewien zapis w testamencie, dodatkowo cesarz rzymski Oktawian August przyznał Salome II 250 000 sztuk srebra. Poślubiła swojego brata stryjecznego - nieznanego z imienia syna Ferorasa. Jej dalsze losy nie są znane. Zmarła bezpotomnie.

</doc>
<doc id="1319445" url="https://pl.wikipedia.org/wiki?curid=1319445" title="Taguatinga Esporte Clube">
Taguatinga Esporte Clube



</doc>
<doc id="1319448" url="https://pl.wikipedia.org/wiki?curid=1319448" title="Bitwa pod Orszą (1508)">
Bitwa pod Orszą (1508)

Bitwa pod Orszą – bitwa stoczona 13 lipca 1508 pod Orszą, w czasie wojny litewsko-moskiewskiej 1507-1508 przez połączoną armię polsko-litewską z armią moskiewską.
Wojska Wielkiego Księstwa Litewskiego pod wodzą hetmana wielkiego litewskiego Konstantego Ostrogskiego, wspierane przez 5000 polskich zaciężnych dowodzonych przez wojewodę lubelskiego Mikołaja Firleja skoncentrowały się w okolicach Nowogródka. Celem armii polsko-litewskiej było uwolnienie Smoleńska od oblegającej twierdzę armii moskiewskiej wielkiego księcia Wasyla III.
Na wieść o armii polsko-litewskiej Wasyl III zwinął oblężenie Smoleńska i ruszył w kierunku Orszy. Gdy okazało się, że Ostrogski zbliża się od północy do pozycji moskiewskich, dowódcy moskiewscy postanowili wycofać się na południowy brzeg Dniepru, by uderzyć na Polaków i Litwinów w momencie przeprawy przez rzekę.
W dniu 13 lipca 1508 roku na północnym brzegu Dniepru, naprzeciwko brodu położonego na zachód od wsi Ruklino, zatoczono dwa tabory - polski pod komendą Mikołaja Firleja i litewski Konstantego Ostrogskiego, a następnie ustawiono się do bitwy w trzech rzutach. 
W centrum (huf czelny) uszykowało się 2 tys. piechoty koronnej, artyleria oraz 12000 jazdy kopijniczej i kuszników konnych na skrzydłach. 
W drugim liczniejszym rzucie (huf walny) stanęły główne siły litewskiego pospolitego ruszenia (ok. 10 tys. jazdy). 
W trzecim, najmniejszym, pełniącym rolę odwodu, znalazł się król z doborowymi chorągwiami nadwornymi. Na skrzydłach stanęło po około 500 lekkiej jazdy (Raców, husarzy i łuczników) mających na cel rozpoznanie.
W trakcie bitwy obecny też był sam król Zygmunt I obserwując rozwijające się działania. Na początku Ostrogski rzucił jeden z lekkich oddziałów skrzydłowych demonstracyjnie naprzeciw wojsk moskiewskich, a drugi wysłał przez zasłonięty lasem i niestrzeżony bród 1 km powyżej rzeki z zadaniem uderzenia na obóz Wasyla. Drugi oddział przemknął południową odnogą wąwozu ruklinowskiego obchodząc lasem od jego prawego skrzydła szyk nieprzyjacielski, czym zaskoczył wroga. Kilka lekkich chorągwi królewskich dopadło do obozu moskiewskiego na tyłach głównych sił wroga i zaczęło go łupić. Tymczasem polska husaria uderzyła na oddziały moskiewskie broniące bliższej przeprawy. Za nią kilkuset kuszników konnych i pieszych przeszło rzekę w bród i przygotowało natarcie kopijników. Wtedy do akcji wszedł Firlej i wyparł Moskwian z ich stanowisk osłonowych na południowym brzegu rzeki. Gdy następne roty piesze zaczęły się przeprawiać przez rzekę, król zauważył, że jazda moskiewska przeważa liczebnie i jej atak w tym momencie mógłby zniszczyć część jego podzielonych wojsk i rozkazał wstrzymać przeprawę, której nie zdołano by przeprowadzić w całości przed zapadnięciem ciemności. 
Król zamierzał, znając już rozmieszczenie pułków moskiewskich, zaatakować ponownie po wschodzie słońca. Po naradzie z hetmanami nakazał wojsku stać przez całą noc w szyku w pełnym uzbrojeniu. Jednak w tym czasie Daniło Oboleński i Jakow Zacharyn wydali rozkaz cichego zwinięcia obozu moskiewskiego i o północy ruszono do Dubrowny porzucając w pośpiechu cześć taboru ze sprzętem, bydłem i chorymi.

</doc>
<doc id="1319449" url="https://pl.wikipedia.org/wiki?curid=1319449" title="Bitwa pod Orszą (1514)">
Bitwa pod Orszą (1514)

Bitwa pod Orszą – bitwa stoczona 8 września 1514 pod Orszą, w czasie wojny litewsko-moskiewskiej w latach 1512–1522 pomiędzy wojskami litewsko-polskimi (ok. 30 tys. wojska) pod dowództwem hetmana wielkiego litewskiego ks. Konstantego Ostrogskiego a wojskami moskiewskimi (według różnych źródeł liczącymi od 35 do 80 tys. wojska) pod dowództwem Iwana Czeladnina.
Geneza.
W październiku 1508 roku zawarty został pokój wieczysty z Wielkim Księstwem Moskiewskim, kończący wojnę litewsko-moskiewską w latach 1507–1508, który potwierdził zdobycze terytorialne Moskwy z lat 1494–1503. Król Zygmunt I Stary podpisał sojusz zaczepno-odporny z chanem krymskim Mengli I Girejem i w 1512 Tatarzy krymscy za wiedzą polskiego króla przeprowadzili szereg wypraw na Moskwę, a czambuły dotarły aż pod Riazań. Dodatkowo oskarżenia wysuwane przeciwko Polakom i Litwinom o prześladowania wdowy po Aleksandrze Jagiellończyku, Heleny Moskiewskiej, były wystarczającym powodem do wznowienia działań wojennych.
Pomimo blokady w Inflantach dostaw strategicznych surowców i materiałów dla Moskwy Wasylowi III udało się przełamać izolację gospodarczą. Dzięki dyplomacji udało mu się zjednać sobie Hanzę i króla duńskiego Chrystiana II i zneutralizować zakon inflancki, co pozwoliło Moskwinom(Moskalom) na rozbudowę artylerii i piechoty.
W listopadzie 1512 roku ruszyły na ziemie Wielkiego Księstwa Litewskiego zagony moskiewskie z zadaniem dezorganizacji zaplecza wroga i już wkrótce przystąpiono do oblężenia twierdzy smoleńskiej. Pierwsze oblężenie trwało 6 tygodni i nie zakończyło się zdobyciem miasta, do czego przyczyniła się także kapryśna pogoda. Kolejne oblężenie Smoleńska przez wojska moskiewskie miało miejsce w lecie 1513 i we wrześniu tego roku także nie zakończyło się sukcesem. Wypady wojsk moskiewskich w głąb terytorium wroga napotykały na opór Litwinów.
Wczesną wiosną 1514 roku Wasyl III ponownie przystąpił do oblegania Smoleńska. Tym razem oblężeniem kierowali kniaziowie Michał Gliński i Szczenia, natomiast w głąb kraju ruszyli namiestnicy nowogrodzcy Wasyl Szujski i Wasyl Morozow. Ogółem wojska moskiewskie liczyły około 80 tys. ludzi i 140–300 armat. W czerwcu Wasyl III przybył pod Smoleńsk i nakazał ostrzał artyleryjski miasta. Zniszczenia i presja bojarów zmusiły litewskiego namiestnika Jurija Sołłohuba do podjęcia rokowań. W rezultacie 30 lipca 1514 obrońcy poddali miasto, a następnego dnia wjechał do niego sam Wasyl III.
W sierpniu doszło do zawarcia sojuszu przeciw Zygmuntowi Staremu pomiędzy Wasylem III a cesarzem Maksymilianem I Habsburgiem i wielkim mistrzem zakonu krzyżackiego Albrechtem Hohenzollernem. Sojusznicy zobowiązali się do wzajemnej pomocy i podziału łupów. Moskwa rościła sobie pretensje do znacznego obszaru Wielkiego Księstwa Litewskiego obejmującego dzisiejszą Ukrainę z Kijowem i Białorusią, cesarstwo niemieckie zaś do ziem zakonu. Owocem sojuszu miało być w 1515 wspólne uderzenie niemiecko-moskiewskie na ziemie polsko-litewskie.
Kniaź Gliński, który prowadził rokowania w Smoleńsku, a któremu Wasyl III obiecał namiestnikostwo smoleńskie, został wysłany naprzeciw zbliżającej się odsieczy litewsko-polskiej na Orszę. Niezadowolony ze złamanej obietnicy zbuntowany kniaź postanowił nawiązać kontakt z królem polskim i zapewnić sobie spokojny powrót na rodzinną Litwę, jednak został schwytany pod Borysowem i odesłany w kajdanach do Moskwy.
Tymczasem udało się zebrać wyprawę polsko-litewską, której celem miało być odzyskanie utraconych ziem i twierdz na Smoleńszczyźnie, zagarniętych przez Moskwę. Siły pod dowództwem hetmana wielkiego litewskiego ks. Konstantego Ostrogskiego liczyły ogółem 16 tys. lekkiej jazdy litewskiej, 14 tys. jazdy polskiej (lekkiej i ciężkiej), 3 tys. najemnej piechoty (głównie ze Śląska), 2,5 tys. ochotników (głównie z Czech), a także artylerię wystawioną sumptem królewskim oraz rotę inżynieryjno-saperską. W trakcie marszu siły te uległy częściowemu rozproszeniu – ok. 4–5 tys. wojska pozostawiono dla osłony twierdzy Borysów. Doszło także do kilku drobnych potyczek, głównie przy przeprawach przez Berezynę, Bóbr i Druć.
Bitwa.
Po opanowaniu Smoleńska wojska moskiewskie ruszyły na zachód, by zamknąć pod Orszą przeprawę siłom litewsko-polskim (30 tys. żołnierzy, w tym 3 tys. zaciężnej piechoty polskiej i artyleria), jakie Zygmunt Stary zebrał na odsiecz Smoleńska. W tym czasie Litwini i Polacy znajdowali się w rejonie Mińska. Następnie król wraz z 4 tys. żołnierzy pozostał pod Borysowem, a Ostrogski z resztą sił ruszył na Orszę. Pod koniec sierpnia w rejon Orszy dotarły siły moskiewskie liczące ok. 35–40 tys. ludzi pod wodzą koniuszego Iwana Czeladnina. Zadaniem tych wojsk była obserwacja ruchów wojsk litewsko-polskich, co jednak zostało zlekceważone na skutek wewnętrznych sporów wśród moskiewskich dowódców, m.in. między Czeladninem a kniaziem Michaiłem Bułhakowem-Golicą. Część sił moskiewskich rozproszona była jako garnizony w Smoleńsku i innych miastach jak Mścisław czy Krzyczew. Doświadczywszy jak dotąd niewielkich strat Moskwicini rozbili obóz pomiędzy Orszą a Dubrownem i liczyli na to, że wojska litewsko-polskie będą zmuszone przeprawić się przez 2 mosty na Dnieprze, pozostające pod ich kontrolą.
W nocy z 7 na 8 września 1514 roku w odległości ok. 5 km na wschód od Orszy, kilka kilometrów w górę rzeki od strzeżonych mostów, na jego południowy brzeg przeprawiły się wojska litewsko-polskie pod wodzą hetmana wielkiego litewskiego ks. Konstantego Ostrogskiego na czele ok. 25 tys. wojska, którego trzecią część i zarazem trzon stanowił kontyngent polski. Wojska sojusznicze składały się z 15 tys. jazdy litewskiej pod wodzą wojewody kijowskiego Jerzego Herkulesa Radziwiłła, 5 tys. zaciężnej jazdy polskiej pod wodzą starosty trembowelskiego Janusza Świerczowskiego, 3 tys. żołnierzy nadwornych, 3 tys. zaciężnej piechoty polskiej oraz dużej liczby dział. Jazda przeprawiła się przez znany Ostrogskiemu z poprzedniej bitwy bród znajdujący się naprzeciw wsi Paszyno. Przeprawa piechoty i artylerii odbyła się po dwóch mostach pontonowych, wykonanych z łodzi, opróżnionych beczek po winie, piwie i wodzie oraz drewnianych bali przez rotę inżynieryjno-saperską dowodzoną przez mieszczanina żywieckiego Jana Basztę. Jako pierwsza przeprawiła się lekka jazda, za nią jazda ciężka, później piechota i artyleria pod dowództwem Hansa Wejsa i Jana Behema z Norymbergi. W ten sposób oddziały sojusznicze znalazły się około godziny 9 rano na rozległej równinie przeciętej wąwozem z rzeką za plecami, natomiast Moskwicini za plecami mieli pasmo łagodnie wznoszących się wzgórz. O ile do tej pory wojska moskiewskie unikały decydującej bitwy, to zarówno mniejsza liczebność sił litewsko-polskich, jak i ich usytuowanie w zakolu rzeki stanowiły zachętę dla wroga.
Siły moskiewskie liczące pięć wielkich pułków (wyłącznie jazda) rozstawione zostały w sposób tradycyjny – w środku pułk wielki pod dowództwem Czeladnina, a przed nim szeroko rozciągnięty pułk przedni Iwana Temki Rostowskiego, po prawej pułk prawej ręki wojewody Michaiła Bułhakowa-Golicy, po lewej pułk lewej ręki kniazia Andrieja Oboleńskiego, w odwodzie pozostał pułk straży tylnej wojewody Grigorija Fiodorowicza Dawydowa.
Siły litewsko-polskie uszykowane zostały starym obyczajem polskim w taki sposób, żeby rozstrzygnięcie nastąpiło w centrum – tu miało nastąpić związanie walką sił wroga i rozbicie go przez atak ciężkiej jazdy ze skrzydła. Lewą stronę szyku zajęły wojska polskie – na środku szyku w pierwszym rzucie piechota z częścią artylerii, a następnie huf czelny dowodzony przez Wojciecha Sampolińskiego liczący 10 chorągwi zaciężnych i ochotniczych z Polski (także lekkozbrojna chorągiew nadworna Sampolińskiego). Lewe skrzydło zajęło 10 chorągwi polskich kopijników pod dowództwem Świerczowskiego tworzących huf walny sił polskich, prawe natomiast trzon sił litewskich, oba osłaniane przez lekką jazdę litewską. Litewski huf czelny dowodzony przez Ostrogskiego, jak i huf walny dowodzony przez Radziwiłła składał się ze służby ziemskiej. Na skrzydłach stanęły hufce posiłkowe złożone z lekkich chorągwi jazdy litewskiej. Dodatkowo Ostrogski postawił wykorzystać walory terenu i wąwóz obsadził kilkoma rotami piechoty wspartej artylerią, na wypadek, gdyby udało się wciągnąć tu siły wroga.
Już około godziny 9 rano siły Ostrogskiego znalazły się na wyznaczonych pozycjach, jednakże hetman ociągał się z rozkazem ataku. Także Czeladnin nie spieszył się z rozpoczęciem bitwy i korzystając z osłony w postaci porośniętych wzgórz przemieszczał swoje siły wąwozami w kierunku Dniepru, by otoczyć Litwinów i Polaków, a następnie zepchnąć ich do rzeki.
Około południa z prawego skrzydła moskiewskiego ruszył do ataku pułk Bułhakowa-Golicy z zadaniem oskrzydlenia wojsk koronnych. Nie czekając na hetmańską decyzję naprzeciw wyszedł mu Sampoliński, jednak napór wroga zmusił go do wycofania się pod osłonę własnej piechoty i artylerii, które ogniem rusznic i armat powstrzymały impet atakujących. Dzięki wsparciu piechoty i artylerii Sampoliński ponownie ruszył do ataku na czele jazdy ciężkozbrojnej koronnej i rozproszył część oddziałów nieprzyjaciela, odrzucił jego główne siły, a następnie przyparł część wojsk moskiewskich do Dniepru. Bułhakowowi-Golicy nie pospieszyły na pomoc żadne posiłki moskiewskie, według kronikarza Siegmunda von Herbersteina powodem były osobiste porachunki między nim a głównodowodzącym Czeladninem.
W tym czasie na prawe skrzydło litewsko-polskie natarł pułk lewej ręki kniazia Andrieja Oboleńskiego, naprzeciw któremu Ostrogski wysłał jazdę litewską, której udało się powstrzymać wroga i powoli go spychać. Czeladnin postanowił wzmocnić to natarcie częścią sił swojego pułku i siłami wojewody Temki Rostowskiego. Wobec przewagi wroga Ostrogski zarządził pozorowany odwrót w stronę wąwozu, aby wciągnąć Moskwicinów w zasadzkę. Ten podstęp udał się i jazda moskiewska ruszyła za Litwinami w pogoń wzdłuż wąwozu paszyńskiego prowadzącego do Dniepru. Wkrótce na zaskoczonych nieprzyjaciół, zbitych ciasno w wąwozie, padła lawina ognia z rusznic i falkonetów – od kuli armatniej zginął Iwan Temko Rostowski, zginął też kniaż Andriej Oboleński.
Zagłada pułku Oboleńskiego i posiłkujących go oddziałów rozpoczęła zagładę armii moskiewskiej – Ostrogski ruszył do walki swoje oddziały, pod impetem natarcia najpierw rozstąpiły się siły Czeladnina w centrum, a jemu samemu ledwo udało się dotrzeć do straży tylnej w odwodzie. Wkrótce i tu dotarła ciężka jazda pod dowództwem Świerczowskiego i lekkozbrojni Radziwiłła rozbijając siły moskiewskie. Litwini i Polacy ścigali uciekające wojska moskiewskie do rzeki Kropiwna, oddalonej 4 km od pola bitwy. Około godziny 18. bitwa była już zakończona, do północy trwała pogoń za niedobitkami. W ręce zwycięzców wpadł obóz wroga z licznymi dobrami i wielu jeńców.
Po bitwie.
Straty moskiewskie do dziś trudne są do oszacowania, zarówno jeśli chodzi o liczbę zabitych i jeńców. O ile przekazy polskie z czasu bitwy szacowały siły moskiewskie na 80 tys. jazdy, a straty wyniosły 40 tys. ludzi, to raczej były one mocno zawyżone. Obecnie uważa się, że liczba zabitych i rannych po stronie Moskwy wyniosła kilka do kilkunastu tysięcy. Do niewoli dostało się dowództwo i liczne bojarstwo, m.in. Czeladnin, Bułhakow-Golica, przedstawiciele Rurykowiczów z linii riazańskiej, jarosławskiej, starodubowskiej i smoleńskiej (część pułków stanowiły tzw. dzieci bojarskie). Już następnego dnia po bitwie król Zygmunt Stary wysłał listy do papieża, króla Węgier, doży weneckiego, wojewody siedmiogrodzkiego, mistrzów zakonu krzyżackiego i inflanckiego, opisując zwycięstwo i zdobytych jeńców. Nieznana jest natomiast dokładna liczba jeńców – liczby podawane przez króla ze spisami z tego okresu różnią się znacznie. Niestety nie udało się wykorzystać Litwinom w rokowaniach z Wasylem III. Część jeńców wysłano w formie podarków, a najznaczniejszych osadzono po zamkach litewskich. Dopiero w 1551 Zygmunt August uwolnił kniaziów Michała Bułhakowa-Golicę i Iwana Sielechowskiego bez wykupu.
Zwycięstwo litewsko-polskie strategicznie nie było do końca udane – nie udało się m.in. odzyskać Smoleńska, głównego celu całej wyprawy. Ostrogski zajął jedynie Dubrowno, Krzyczew i Mścisław. Natomiast niewątpliwym sukcesem było wykorzystanie propagandowe wyniku bitwy jako karty przetargowej w stosunkach z Habsburgami i wydatnie przyczyniło się do rozbicia ligi antyjagiellońskiej. Zamiast ataku niemiecko-moskiewskiego w 1515 odbył się zjazd wiedeński. Zatrzymana też została ofensywa Moskwy.
W bitwie zasłynął hetman Konstanty Ostrogski, który sprawnie wciągnął liczniejszego wroga w zasadzkę i wykorzystując walory terenowe oraz koordynując różne rodzaje wojsk doprowadził do zwycięstwa. Sam dowódca został przez mu współczesnych nazwany "Scypionem Ruskim", a jako wyznawca prawosławia otrzymał specjalny przywilej na budowę w Wilnie dwóch nowych cerkwi, pomimo zakazu obowiązującego w Wielkim Księstwie Litewskim od czasów Władysława Jagiełły.
Bitwa pokazała też przepaść cywilizacyjną pomiędzy państwem Jagiellonów a Wielkim Księstwem Moskiewskim. O ile po polskiej stronie znaczną rolę odegrała piechota i artyleria, to Moskwicini w tym okresie dysponowali głównie jazdą (piechota i artyleria była dopiero w fazie organizacji dzięki Glińskiemu).
Pamięć o bitwie.
W zbiorach Muzeum Narodowego w Warszawie znajduje się obraz "Bitwa pod Orszą" namalowany ok. 1530 przez artystę pozostającego pod wpływem Lucasa Cranacha starszego.
Walki rycerzy polskich pod Orszą zostały, po 1990 r., upamiętnione na Grobie Nieznanego Żołnierza w Warszawie napisem na jednej z tablic, „ORSZA 8 IX 1514”.
W bitwie pod Orszą po raz pierwszy pojawił się wzór kolorów, wykorzystanych później we fladze Białorusi – czerwony krzyż na białym polu widoczny na proporcach jazdy litewskiej.
W 1992 r. w niepodległej Białorusi rocznica bitwy pod Orszą została ustanowiona jako święto Armii Białoruskiej. W 1996 prezydent Alaksandr Łukaszenka przeniósł to święto na 2 kwietnia – dzień Jedności Narodów Białorusi i Rosji, ustanowione z okazji podpisania układu o utworzeniu związku tych krajów (ZBiR). We wrześniu 2005 roku 4 członków białoruskiej opozycji z Białoruskiego Frontu Narodowego zostało skazanych na 4 miliony rubli grzywny każdy (ok. 1500 euro) za obchody 491. rocznicy bitwy.
Sejm Republiki Litewskiej ogłosił rok 2014 Rokiem Bitwy pod Orszą z okazji jej 500. rocznicy.

</doc>
<doc id="1319456" url="https://pl.wikipedia.org/wiki?curid=1319456" title="Pontiac T1000">
Pontiac T1000



</doc>
<doc id="1319457" url="https://pl.wikipedia.org/wiki?curid=1319457" title="Pontiac Matiz">
Pontiac Matiz



</doc>
<doc id="1319458" url="https://pl.wikipedia.org/wiki?curid=1319458" title="Silva">
Silva



</doc>
<doc id="1319462" url="https://pl.wikipedia.org/wiki?curid=1319462" title="Plymouth Arrow">
Plymouth Arrow

Plymouth Arrow – samochód sportowy klasy kompaktowej produkowany pod amerykańską marką Plymouth w latach 1976 – 1980.
Historia i opis modelu.
Na początku 1976 roku Plymouth podjął decyzję o opracowaniu lokalnej odmiany japońskiego Mitsubishi Lancer Celeste w ramach współpracy z tą marką, którą koncern Chrysler nawiązał w latach 70. Plymouth Arrow był kompaktowym samochodem sportowym, które było najtańszym tego typu pojazdem w ofercie marki. 
W Kanadzie samochód oferowano pod marką Dodge jako Dodge Arrow, a w Portoryko jako Dodge Celeste. Produkcja zakończyła się w 1980 roku, a następcą została inna bliźniacza konstrukcja wobec Mitsubishi - model Sapporo.

</doc>
<doc id="1319463" url="https://pl.wikipedia.org/wiki?curid=1319463" title="Plymouth Sapporo">
Plymouth Sapporo

Plymouth Sapporo – samochód sportowy klasy średniej produkowany pod amerykańską marką Plymouth w latach 1976 – 1980.
Historia i opis modelu.
W 1977 roku koncern Chryslera zaprezentował kolejne modele będące wynikiem współpracy z japońską marką Mitsubishi. Przeznaczonymi do sprzedaży na rynku Ameryki Północnej modelami był bliźniaczy względem modelu Galant Lambda Plymouth Sapporo.
Wariant Plymoutha, w porównaniu do japońskiego odpowiednika, miał bardziej luksusowy charakter. W tym celu przeszedł zmiany w wyglądzie zarówno przedniego, jak i tylnego pasa, gdzie pojawiły się chromowane ozdobniki zarówno w atrapie chłodnicy, jak i zderzakach i innych elementach karoserii.

</doc>
<doc id="1319464" url="https://pl.wikipedia.org/wiki?curid=1319464" title="Mitsubishi Mirage">
Mitsubishi Mirage



</doc>
<doc id="1319465" url="https://pl.wikipedia.org/wiki?curid=1319465" title="Plymouth Colt">
Plymouth Colt

Plymouth Colt – samochód osobowy klasy kompaktowej i klasy aut miejskich produkowany pod amerykańską marką Plymouth w latach 1975 – 1994.
Pierwsza generacja.
 Plymouth Colt I został zaprezentowany po raz pierwszy w 1975 roku.
Przy okazji prezentacji drugiej generacji Dodge'a Colta w 1973 roku, jego bliźniacza odmiana na rynek kanadyjski ponownie nosiła początkowo nazwę Plymouth Cricket.
Po dwóch latach produkcji, także i w Kanadzie pojazd przemianowano na „Colt”. Podobnie jak model ze znaczkiem Dodge'a, Plymouth Colt pierwszej generacji był bliźniaczą wersją japońskiego Mitsubishi Galant. Samochód wyróżniał się drobnymi wizualnymi różnicami względem protoplasty.
Druga generacja.
 Plymouth Colt II został zaprezentowany po raz pierwszy w 1977 roku.
W przypadku drugiej odsłony Plymoutha Colta, Plymouth podjął decyzję o zmianie modelu, który będzie importowany do Kanady z japońskich zakładów Mitsubishi w ramach umowy o kooperacji. 
Tym razem był to model Lancer pierwszej generacji, przez co Colt II zyskał zwartą sylwetkę typową dla kompaktowego samochodu.
Trzecia generacja.
 Plymouth Colt III został zaprezentowany po raz pierwszy w 1979 roku.
Przy okazji prezentacji następcy drugiego wcielenia Plymoutha Colta, koncern Chrysler podjął decyzję o zmianie modelu Mitsubishi, na którym został oparty kanadyjski wariant samochodu – był to miejski model Mirage. 
Samochód otrzymał nową nazwę – Plymouth Champ, pod którą oferowano go do 1982 roku. Wtedy to Plymouth przywrócił do użytku nazwę Colt, oferując pod nią przez kolejne dwa lata model na rynku kanadyjskim.
Czwarta generacja.
 Plymouth Colt IV został zaprezentowany po raz pierwszy w 1984 roku.
Wraz ze zmianami w ofercie Mitsubishi, Plymouth przedstawił kolejną odsłonę modelu Colt. 
Podobnie jak oferowany w Stanach Zjednoczonych Dodge Colt, samochód zyskał specyficzne kanciaste proporcje i obszerniejsze nadwozie, identyczne co w przypadku europejskiego Mitsubishi Colt. Plymouth Colt IV po raz ostatni był samochodem przeznaczonym wyłącznie na rynek kanadyjski, dla którego równolegle wprowadzono do sprzedaży jeszcze inny bliźniaczy model - Eagle Vista.
Piąta generacja.
 Plymouth Colt V został zaprezentowany po raz pierwszy w 1989 roku.
Plymouth Colt piątej generacji zyskał bardziej awangardowy wygląd, z charakterystycznie ukształtowanymi reflektorami i szpiczastym przodem na czele. 
Pierwszy raz samochód nie był już kanadyjską odmianą Dodge Colta, lecz bliźniaczym modelem oferowanym w obu krajach równolegle – także z japońskim odpowiednikiem Mitsubishi Mirage i modelem Eagle Summit.
Szósta generacja.
 Plymouth Colt VI został zaprezentowany po raz pierwszy w 1992 roku.
Szóste i zarazem ostatnie wcielenie Plymoutha Colta zostało zaprezentowane w 1992 roku, równolegle z bliźniaczymi modelami oferowanymi w Ameryce Północnej – Dodge Colt, Eagle Summit oraz Mitsubishi Mirage. Samochód zyskał bardziej krągłe proporcje, z owalnymi motywami i nieznacznie wyeksponowanymi logotypami Plymoutha. 
Produkcja trwała jedynie dwa lata, kiedy to w 1994 roku Colt został wycofany z oferty na rzecz nowego modelu opracowanego już samodzielnie przez koncern Chrysler - Plymouth Neon.

</doc>
<doc id="1319467" url="https://pl.wikipedia.org/wiki?curid=1319467" title="Plymouth Champ">
Plymouth Champ



</doc>
<doc id="1319468" url="https://pl.wikipedia.org/wiki?curid=1319468" title="Droga wolności">
Droga wolności

Droga wolności (tytuł oryginalny: "Rruga e lirisë") – albański film fabularny z roku 1983 w reżyserii Esata Musliu, na motywach powieści Natashy Lako.
Opis fabuły.
Grupa kobiet, walczących dotąd w oddziale partyzanckim przybywa do wyzwolonego Beratu, aby wziąć udział w I Kongresie Kobiet Antyfaszystowskich. Droga do Beratu nabiera znaczenia symbolicznego, podobnie jak symboliczne są trudności, które pokonują. Przechodząc przez linię frontu, spotykają się z przejawami wrogości we wsiach, gdzie nadal panują zasady patriarchalne wynikające z prawa zwyczajowego. Dla kobiet idących do Beratu jest to jednak droga wyzwolenia dla kobiet, w nowej rzeczywistości.

</doc>
<doc id="1319469" url="https://pl.wikipedia.org/wiki?curid=1319469" title="Mitsubishi Forte">
Mitsubishi Forte



</doc>
<doc id="1319470" url="https://pl.wikipedia.org/wiki?curid=1319470" title="Fulginia">
Fulginia

Fulginia (dziś: Foligno) - starożytne miasto w Umbrii zdobyte i przyłączone do Rzymu w roku 295 p.n.e.

</doc>
<doc id="1319471" url="https://pl.wikipedia.org/wiki?curid=1319471" title="Dodge Ram 50">
Dodge Ram 50

Dodge Ram 50 – samochód osobowo-dostawczy typu pickup klasy średniej produkowany pod amerykańską marką Dodge w latach 1979 – 1994.
Pierwsza generacja.
 Dodge Ram 50 I został zaprezentowany po raz pierwszy w 1979 roku
W 1979 roku Dodge w ramach zakrojonej na szeroką skalę współpracy z Mitsubishi postanowił poszerzyć swoją ofertę pickupów o najmniejszy model o nazwie D-50, który był bliźniaczą odmianą japońskiego Mitsubishi Triton oferowanego w Stanach Zjednoczonych jako Mitsubishi Mighty Max. Samochody dzieliły minimalne wizualne różnice. Rok później, w 1980 roku, Dodge przeprowadził korektę nazwy na Ram 50. Ponadto, w Ameryce Północnej oferowany był też trzeci bliźniaczy model o nazwie Plymouth Arrow Truck, a w Australii - Chrysler D-50.
Druga generacja.
 Dodge Ram 50 II został zaprezentowany po raz pierwszy w 1987 roku.
W 1987 roku Dodge zaprezentował drugą generację modelu Ram 50, która uplasowała się poniżej modeli Dakota i Ram jako ponownie najmniejsza półciężarówka w ofercie. Ponownie też bliźniaczym modelem było Mitsubishi Mighty Max, odróżniające się minimalnymi wizualnymi różnicami. Dodge Ram 50 był produkowany w okrojonej ilości dostępnych wersji nadwoziowych, a import zakończył się w 1994 roku.

</doc>
<doc id="1319474" url="https://pl.wikipedia.org/wiki?curid=1319474" title="System antybalistyczny Arrow">
System antybalistyczny Arrow



</doc>
<doc id="1319475" url="https://pl.wikipedia.org/wiki?curid=1319475" title="Arrow 2">
Arrow 2



</doc>
<doc id="1319476" url="https://pl.wikipedia.org/wiki?curid=1319476" title="Arrow II">
Arrow II



</doc>
<doc id="1319478" url="https://pl.wikipedia.org/wiki?curid=1319478" title="Arrow">
Arrow

Inne.
W Wielkiej Brytanii:

</doc>
<doc id="1319480" url="https://pl.wikipedia.org/wiki?curid=1319480" title="Aleksander II (wnuk Heroda Wielkiego)">
Aleksander II (wnuk Heroda Wielkiego)

Aleksander II (ur. 15 p.n.e., zm. zapewne między 26 a 28) - syn królewicza żydowskiego Aleksandra I, syna króla Judei Heroda Wielkiego, oraz Glafiry, córki Archelaosa I Filopatrisa Ktistesa Sotera, ostatniego króla Kapadocji. Brat Tigranesa V, króla Armenii.
Około 8 p.n.e. Herod Wielki kazał stracić ojca Aleksandra II. Nie zmieniło to sytuacji tego ostatniego, który około 7 p.n.e. został zaręczony z nieznanego imienia córką Ferorasa, tetrarchy Perei. Małżeństwo to nie doszło do skutku.
Losy Aleksandra II po śmierci jego dziadka Heroda w 4 p.n.e. nie są dokładnie znane. Przypuszczalnie wychowywał się na dworze drugiego dziadka, Archelaosa, króla Kapadocji, a później w celach edukacyjnych został wysłany do Rzymu.
Z zachowanej umowy z 54 roku wiadomo, że był właścicielem dwóch posiadłości w Egipcie, prawdopodobnie w wiosce Euhemeria. W testamencie zapisał je cesarzowej Liwii i jego synowej Antonii Młodszej.
Synem Aleksandra II był Tigranes VI.

</doc>
<doc id="1319483" url="https://pl.wikipedia.org/wiki?curid=1319483" title="Sos barbecue">
Sos barbecue

Sos barbecue (w skrócie sos BBQ) – sos o rzadkiej lub gęstej konsystencji, używany do przyprawiania potraw. Jak wskazuje nazwa (hiszp. "barbacoa", ang. "barbecue" – rożen, grill), sos ten został stworzony jako dodatek do potraw z grilla. Może być podawany do każdej potrawy, jednak najczęściej dodaje się go do mięsa po przyrządzeniu, bądź podczas grillowania lub pieczenia. Zgodnie z tradycją jest dodatkiem do wieprzowiny, żeberek wołowych i kurczaka. Rzadziej podawany jest z frytkami lub zamiast sosu pomidorowego używanego do przygotowania pizzy barbecue. Niektórzy są przeciwni dodawaniu przypraw, w tym sosu barbecue, do potraw z grilla; inni uważają, że sos ten stanowi ich podstawę.
Sos barbecue może łączyć w sobie kwaśne, słodkie i pikantne składniki, lub zawierać tylko jeden z nich. Sos ma zapach wędzonki. Składniki sosu mogą ulegać zmianie, do najpopularniejszych jednak należą: przecier pomidorowy, ocet, przyprawy oraz cukier. Różnice te wynikają z tradycji i przepisów regionalnych.
Historia.
Dokładne pochodzenie sosu barbecue nie jest znane. Istnieje teoria, iż mógł on zostać przygotowany w czasach powstania pierwszych kolonii amerykańskich w XVII wieku. Nawiązania do sosu barbecue pojawiały się zarówno w angielskiej, jak i francuskiej literaturze. Jeden z rodzajów sosu barbecue, tzw. sos musztardowy z Karoliny Południowej, prawdopodobnie używany był przez niemieckich osadników w XVIII wieku.
Wczesne książki kucharskie nie zawierały przepisów na przygotowanie sosu. Gotowy sos barbecue po raz pierwszy stał się dostępny na rynku dzięki firmie Louis Maull w 1926 roku, jednak jako produkt powszechnie dostępny pojawił się dopiero w 1948 roku, kiedy został wprowadzony na rynek amerykański przez znaną firmę Heinz. Firma Kraft Foods zaczęła produkować oleje kuchenne, dołączając do nich woreczki z przyprawami, zdobywając dzięki temu pozycję na rynku producentów sosu barbecue.
Wiele restauracji serwuje sos barbecue jako swój specjał.
Rodzaje.
Każdy region charakteryzuje się swoim własnym stylem, dlatego też skład sosu barbecue różni się w zależności od szerokości geograficznej, pod którą powstał. Na przykład sos winegret i sosy barbecue na bazie musztardy są popularne w niektórych południowych regionach Stanów Zjednoczonych, a w krajach azjatyckich najchętniej używany jest sos na bazie keczupu i syropu zbożowego. Meksykańska salsa (pikantny sos pomidorowy) również może stanowić bazę do produkcji sosów barbecue.
Australia.
W Australii sos barbecue to czasami mieszanka sosu pomidorowego i Worcestershire. Na rynku dostępne są różne rodzaje, od sosów o posmaku owocowym do tzw. „brązowych sosów” ("steak sauce").
Stany Zjednoczone.
Stany Zjednoczone oferują szeroki wybór sosów barbecue o różnych smakach:

</doc>
<doc id="1319484" url="https://pl.wikipedia.org/wiki?curid=1319484" title="Alexandre Besredka">
Alexandre Besredka

Alexandre Besredka, właśc. Aleksandr Michajłowicz Biezriedka (ur. 29 marca 1870 w Odessie, zm. 28 lutego 1940 w Paryżu), francuski bakteriolog i immunolog pochodzenia rosyjskiego.
Studiował biologię w Odessie od 1888 do 1892 roku, a następnie wyjechał do Paryża, gdzie rozpoczął studia medyczne w 1893 w Instytucie Pasteura w Paryżu. Był asystentem Ilji Miecznikowa w Instytucie Pasteura od 1897 do 1905. W 1897 roku uzyskał doktorat z medycyny. W latach 1905 do 1914 kierował laboratorium w Instytucie Pasteura.
W 1910 roku przyjął obywatelstwo francuskie i otrzymał tytuł profesora. Podczas I wojny światowej służył jako lekarz na froncie (Verdun). Po powrocie zastąpił Miecznikowa, który zmarł w 1916 na stanowisku dyrektora laboratorium w Instytucie Pasteura, które to stanowisko piastował do 1940 roku. Kierował także Pracownią Mikrobiologii Morfologicznej.
Wraz z Miecznikowem eksperymentował z tyfusem na szympansach. Pracował nad opracowaniem szczepionek (dżuma, biegunka, dur brzuszny, paratyfus, wąglik), pracował nad terapiami przeciwwirusowymi (w 1923 roku wprowadził termin antywirus) oraz badał anafilaksję, fagocytozę i immunologię infekcji jelitowych (dur brzuszny, biegunka). Wraz z Richardem Pfeifferem był pionierem w dziedzinie endotoksyn i jako pierwszy wykazał, że można je neutralizować przeciwciałami. Prowadził również badania nad gruźlicą (reakcja Besredki służy do diagnozowania gruźlicy skóry i błony śluzowej jamy ustnej). Był twórcą metody przeciwdziałania wystąpieniu wstrząsu anafilaktycznego (metoda Besredki). Otrzymał Krzyż Legii Honorowej. 

</doc>
<doc id="1319489" url="https://pl.wikipedia.org/wiki?curid=1319489" title="Grand Prix Słowenii na Żużlu 2008">
Grand Prix Słowenii na Żużlu 2008

Grand Prix Słowenii 2008, były pierwszą eliminacją mistrzostw świata Grand Prix w sezonie 2008.
Zawody o Grand Prix Słowenii rozegrano po raz siódmy.
Lista startowa.
Stawkę piętnastu stałych uczestników uzupełnił jeden zawodnik z dziką kartą Matej Žagar oraz dwóch tzw. rezerwy toru (Izak Santej i Jernej Kolenko). Ostatecznie jednak Kolenko z powodu kontuzji, został zastąpiony przez Denisa Stojsa. "Lista stałych uczestników (z numerami):"
Opis.
Turniej o Wielką nagrodę Słowenii wygrał Tomasz Gollob. Oprócz niego na podium stanęli Duńczycy Nicki Pedersen i Hans Andersen.
Dla zwycięzcy były to wyjątkowe zawody z dwóch powodów - rozegrał w nich swój pięćsetny wyścig w GP, a także zwyciężył w zawodach rozgrywane zagranicą po raz pierwszy od prawie 7 lat (ostatnia taka wygrana 5 maja 2001 w Berlinie). 
Początek zawodów był słaby w wykonaniu Golloba. W połowie zawodów rozpadał się deszcz i warunki na torze znacząco się zmieniły. Biegi wygrywali najczęściej zawodnicy startujący z wewnętrznych pól. Na szczęście dla Polaka właśnie z tych miejsc pozostało mu startować. W wyniku tego zajął drugie miejsce po rundzie zasadniczej i miał pierwszeństwo wyboru w półfinale. Po wybraniu 1 toru wygrał bez większych problemów, a że w półfinale punkt stracił dotychczasowy lider - Andreas Jonsson, Gollob również w finale wybierał jako pierwszy. Ponownie wybrał najbardziej wewnętrzne pole i ponownie wygrał, zostając jednocześnie zwycięzcą całego turnieju.
Na uwagę zasługuje świetna postawa powracającego po 3 latach do GP Lukasa Drymla. Co ciekawe poprzednie zawody również rozegrał w Krsko, zanotował wtedy bardzo poważny wypadek, gdy zahaczył na prostej o dmuchaną bandę. Wypadek ten bardzo wstrzymał karierę Czecha, ale minione zawody pokazały, że Dryml znów jest w stanie walczyć ze światową czołówką. Na drugim biegunie znalazł się Leigh Adams, który zdobywając zaledwie 5 punktów zaliczył jeden z najgorszych startów ostatnich lat.
W zawodach wystartowała też 2 innych Polaków. Oprócz zwycięzcy Golloba byli to Krzysztof Kasprzak (12 miejsce) i Rune Holta (15 miejsce).

</doc>
<doc id="1319490" url="https://pl.wikipedia.org/wiki?curid=1319490" title="Wodorotlenek miedzi(II)">
Wodorotlenek miedzi(II)

Wodorotlenek miedzi(II), – nieorganiczny związek chemiczny z grupy wodorotlenków, związek miedzi na II stopniu utlenienia.
Wodorotlenek miedzi(II) wytrąca się w postaci osadu np. w wyniku reakcji wodorotlenku sodu z siarczanem miedzi:
Historia.
Wodorotlenek miedzi był znany jako substancja odkąd ludzie zaczęli wytapiać miedź i brąz ok. 5000 lat przed naszą erą, a jako pierwsi produkowali go prawdopodobnie alchemicy. Było to dość proste poprzez mieszanie ługu z witriolem miedzi ("sinym kamieniem") według tradycyjnej terminologii. Obie substancje były znane od starożytności.
Na skalę przemysłową był wytwarzany w XVII i XVIII wieku do uzyskiwania błękitnych pigmentów. Pigmenty te były głównie używane w malarstwie i wyrobach ceramicznych.
Występowanie w naturze.
Wodorotlenek miedzi(II) występuje naturalnie jako składnik kilku minerałów miedzi, w szczególności w azurycie, malachicie, antlerycie czy brochantycie. Azuryt () i malachit () są węglanami, podczas gdy antleryt () i brochantyt () to siarczany. Wodorotlenek miedzi bardzo rzadko występuje jako niezwiązany minerał, gdyż powoli reaguje on z dwutlenkiem węgla z powietrza i przechodzi w zasadowy węglan miedzi. Rzadki minerał o wzorze to spertynit.
Metaliczna miedź wystawiona na działanie wilgotnego powietrza powoli pokrywa się matowozieloną warstewką. Ta zielonkawa substancja to 1:1 molowa mieszanina oraz . Można to zjawisko opisać równaniem:
Jest to dobrze znana patyna, która tworzy się na przedmiotach z brązu lub innych stopów miedzi (np. wieże lub dachy pokrywanych blachą miedzianą, pomniki).
Otrzymywanie.
Wodorotlenek miedzi może być otrzymywany przez dodanie niedużej ilości wodorotlenku sodu do rozcieńczonego roztworu siarczanu miedzi (). Uzyskany jednak w ten sposób osad często zawiera cząsteczki wody i sporą ilość wodorotlenku sodu. Czystszy produkt można osiągnąć, gdy przed reakcją do roztworu doda się chlorek amonu. Uzyskanie całkowicie czystego produktu jest jednak praktycznie niemożliwe. Procesy prowadzące do wyeliminowania zanieczyszczeń powodują rozkład wodorotlenku i powstawanie bardziej stabilnego tlenku miedzi(II) (CuO). Innym sposobem otrzymywania wodorotlenku miedzi jest elektroliza wody z niedużą ilością rozpuszczonego siarczanu miedzi z użyciem miedzianej anody.
Reakcje.
Wilgotne próbki wodorotlenku miedzi powoli czernieją na skutek tworzenia się tlenku miedzi(II). Jednak suchy wodorotlenek miedzi nie ulega rozkładowi poniżej temperatury 185 °C. Wodorotlenek miedzi reaguje z wodą amoniakalną i tworzy roztwór o głębokim błękitnym kolorze pochodzącym od jonu kompleksowego . Wodorotlenek miedzi w roztworze amoniaku, znany jako odczynnik Schweizera, ma interesującą właściwość – zdolność rozpuszczania celulozy. Ta cecha spowodowała, że jest on wykorzystywany przy produkcji włókien celulozowych (włókna wiskozowe). Wodorotlenek miedzi jest lekko amfoteryczny i rozpuszcza się nieznacznie w bardzo stężonych alkaliach, tworząc kompleksowe aniony .
Zastosowania.
Wodorotlenek miedzi(II) w chemii organicznej:
Czasami jest używany do produkcji pigmentów.

</doc>
<doc id="1319491" url="https://pl.wikipedia.org/wiki?curid=1319491" title="Aldryna">
Aldryna

Aldryna – organiczny związek chemiczny z grupy węglowodorów halogenowanych mający postać białego nierozpuszczalnego w wodzie proszku.
Silnie trujący, stosowany jako insektycyd polichlorowy, jest także trujący dla ssaków. Jest stosowany przeciw pędrakom i larwom oraz do dezynfekcji gleb.
Preparaty handlowe to m.in. "Aldrin", "Agronex TA".
Otrzymywanie.
Aldrynę otrzymać można z norbornadienu i heksachloro-1,3-cyklopentadienu w reakcji Dielsa-Aldera.

</doc>
<doc id="1319502" url="https://pl.wikipedia.org/wiki?curid=1319502" title="Apasionata">
Apasionata

Apasionata – albański film fabularny z roku 1983 w reżyserii Kristaqa Mitro i Ibrahima Muçaja.
Opis fabuły.
Tytuł pochodzi od pojawiającej się kilkakrotnie w filmie sonaty Ludwiga van Beethovena. Akcja filmu rozgrywa się w środowisku studentów Instytutu Sztuk w Tiranie. Tytułowa Appassionata stanowi pracę dyplomową studentki Miry. Jej ukochany Artur, student malarstwa, znalazł się w szkole dla zabawy i nie traktuje nauki poważnie. Między młodymi dochodzi do konfliktu. Artur zostaje sam.

</doc>
<doc id="1319503" url="https://pl.wikipedia.org/wiki?curid=1319503" title="Bundeswehr">
Bundeswehr



</doc>
<doc id="1319505" url="https://pl.wikipedia.org/wiki?curid=1319505" title="José Luis Sierra">
José Luis Sierra

José Luis Sierra Pando (ur. 5 grudnia 1968 w Santiago) – chilijski piłkarz pochodzenia hiszpańskiego grający na pozycji ofensywnego pomocnika.
Kariera klubowa.
Sierra urodził się w stolicy Chile, Santiago. Piłkarską karierę rozpoczął w tamtejszym klubie Unión Española. W listopadzie 1988 roku zadebiutował w jego barwach w lidze chilijskiej w derbowym spotkaniu z Universidad de Chile. W 1989 roku zdobył z Unionem Puchar Chile. Na początku 1990 roku trafił do hiszpańskiego Realu Valladolid, ale przez pół roku nie zdołał wywalczyć miejsca w składzie i wystąpił tylko w trzech spotkaniach Primera División. W połowie roku wrócił do Unión Española i w 1992 oraz 1993 zdobył kolejne chilijskie puchary.
W 1995 roku Sierra odszedł ze swojego klubu i wyjechał do brazylijskiego São Paulo FC. Wystąpił jednak tylko w 8 meczach ligi brazylijskiej. W 1996 roku został piłkarzem CSD Colo-Colo. W drużynie "Los Albos" występował przez trzy sezony w podstawowym składzie. W swoim pierwszym sezonie w tym klubie wywalczył mistrzostwo Chile oraz zdobył puchar kraju, a w 1997 roku został mistrzem fazy Clausura. Z kolei w 1998 roku CSD Colo-Colo znów zostało mistrzem całego sezonu. Po tych sukcesach, na początku 1999 roku, Sierra podpisał kontrakt z meksykańskim Tigres UANL, ale po pół roku wrócił do CSD Colo-Colo. W 2002 roku odszedł z zespołu i zasilił szeregi swojego pierwotnego klubu, Unión Española. W 2005 roku został mistrzem fazy Apertura, a za swoją postawę otrzymał nagrodę Złotego Buta dla najlepszego piłkarza sezonu w kraju.
Kariera reprezentacyjna.
W reprezentacji Chile Sierra zadebiutował w 1991 roku. W 1993 roku po raz pierwszy znalazł się w drużynie Chile na Copa América. Zaliczył także turnieje Copa América 1995 i Copa América 1999. W 1998 roku został powołany przez Nelsona Acostę do kadry na Mistrzostwa Świata we Francji. Na tym turnieju był podstawowym zawodnikiem Chile i zagrał we wszystkich meczach: grupowych z Włochami (2:2), z Austrią (1:1) i z Kamerunem (1:1, zdobył gola w 21. minucie spotkania strzałem z rzutu wolnego) oraz w 1/8 finału z Brazylią (1:4). Ostatni mecz w reprezentacji rozegrał w 2000. W kadrze narodowej zagrał 54 razy i zdobył 8 goli.

</doc>
<doc id="1319506" url="https://pl.wikipedia.org/wiki?curid=1319506" title="Jose Luis Sierra">
Jose Luis Sierra



</doc>
<doc id="1319508" url="https://pl.wikipedia.org/wiki?curid=1319508" title="Night Eternal">
Night Eternal

Night Eternal – dziewiąty album studyjny portugalskiej grupy muzycznej Moonspell. Wydawnictwo ukazało się 19 maja 2008 roku nakładem wytwórni muzycznych SPV GmbH i Steamhammer Records. Płyta dotarła do 3. miejsca portugalskiej listy przebojów. Z kolei we Francji album "Night Eternal" dotarł do 144. miejsca tamtejszej listy przebojów.
Przedprodukcja oraz aranżacje kompozycji wykonano w Inferno Studios w Portugalii w listopadzie 2007 roku. Partie instrumentów klawiszowych, sampli oraz chóru zostały nagrane również w Inferno Studios pomiędzy listopadem a grudniem 2007 roku. Pozostałe nagrania zostały zarejestrowane w Antfarm Studios w Aarhus w Danii w styczniu 2008 roku.
Gościnnie w utworze pt. "Scorpion Flower" zaśpiewała była wokalistka grupy The Gathering – Anneke van Giersbergen. W ramach promocji albumu został zrealizowany teledysk do utworu "Night Eternal" w reżyserii Ivana Colica.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1319509" url="https://pl.wikipedia.org/wiki?curid=1319509" title="RPB">
RPB



</doc>
<doc id="1319510" url="https://pl.wikipedia.org/wiki?curid=1319510" title="1 Szkolna Dywizja Piechoty">
1 Szkolna Dywizja Piechoty

1 Szkolna Dywizja Piechoty – związek taktyczny piechoty ludowego Wojska Polskiego.
Historia dywizji.
Na podstawie rozkazu Nr 58/Org. Naczelnego Dowódcy WP z dnia 15 marca 1945 roku zostało sformowane Dowództwo 1 Szkolnej Dywizji Piechoty według etatu Nr 04/170 o stanie 79 wojskowych.
Pozostałe jednostki 1 Szkolnej Dywizji Piechoty zostały utworzone w oparciu o rozkaz Nr 79/Org. Naczelnego Dowódcy WP z dnia 6 kwietnia 1945 roku. Stan etatowy dywizji liczył 2674 żołnierzy stanu stałego i 10 965 stanu zmiennego. Zadaniem dywizji było szkolenie wyłącznie podoficerów dla wszystkich jednostek piechoty Wojska Polskiego. 10 maja 1945 roku stan zmienny dywizji liczył 5730 szeregowców, czyli 52,2% stanu przewidzianego etatem. Proces formowania dywizji został zakończony w maju 1945 roku.
Początkowo dywizja podlegała szefowi Mobilizacji i Uzupełnień WP, a następnie dowódcy Okręgu Wojskowego „Warszawa”.
W połowie 1945 roku dywizja została dyslokowana z Warszawy do Skierniewic.
1 Szkolna Dywizja Piechoty została rozformowana na podstawie rozkazu Nr 0228/Org. Naczelnego Dowódcy WP z dnia 1 września 1945 roku. Na bazie dywizji oraz 1 i 6 Zapasowych Pułków Piechoty została sformowana 18 Dywizja Piechoty o stanie 5500 żołnierzy i 13 pracowników kontraktowych.
Obsada personalna dowództwa.
Dowódcy dywizji:
Oficerowie:
Struktura organizacyjna dywizji.
Ponadto przy dywizji funkcjonował:

</doc>
<doc id="1319512" url="https://pl.wikipedia.org/wiki?curid=1319512" title="Starý Smokovec">
Starý Smokovec



</doc>
<doc id="1319513" url="https://pl.wikipedia.org/wiki?curid=1319513" title="Puchar Luksemburga w piłce nożnej">
Puchar Luksemburga w piłce nożnej

Puchar Luksemburga w piłce nożnej () – cykliczne rozgrywki piłkarskie o charakterze pucharu krajowego w Luksemburgu. Organizowane co sezon przez Luksemburski Związek Piłki Nożnej (FLF) i przeznaczone są dla krajowych klubów piłkarskich. Najważniejsze po Nationaldivisioun piłkarskie rozgrywki w kraju. Triumfator danej edycji Pucharu zyskuje prawo reprezentowania swego kraju w następnej edycji Ligi Konferencji Europy.
Historia.
W sezonie 1921/22 rozpoczęły się pierwsze rozgrywki o Puchar Luksemburga. Zwyciężył klub Racing Club Luxembourg. W latach 1940-1944 rozgrywki zostały zawieszone z powodu II wojny światowej. W sezonach 2019/20 i 2020/21 rozgrywek nie dokończono z powodu pandemii COVID-19.
Format.
Format rozgrywek był wiele razy zmieniany. W rozgrywkach uczestniczą 104 kluby występujących w Mistrzostwach Luksemburga. Obecnie wszystkie rywalizacje od rundy wstępnej do finału rozgrywane są w jednym meczu. Zwycięzca kwalifikuje się do dalszych gier, a pokonany odpada z rywalizacji. W wypadku kiedy w regulaminowym czasie gry padł remis zarządza się dogrywkę, a jeśli i ona nie przyniosła rozstrzygnięcia, to dyktowane są rzuty karne. Od sezonu 2016/17 rozgrywki składają się z 8 etapów: rundy wstępnej eliminacyjnej, rundy pierwszej i drugiej, 1/16 finału, 1/8 finału, ćwierćfinałów, półfinałów i finału. Mecz finałowy rozgrywany jest na stadionie Josy Barthel w Luksemburgu.
Zwycięzcy i finaliści.
Uwagi:
Statystyki.
Klasyfikacja według klubów.
W dotychczasowej historii oficjalnych rozgrywek o Puchar Luksemburga na podium oficjalnie stawało w sumie 34 drużyn. Liderem klasyfikacji jest Red Boys Differdange, który zdobył 15 Pucharów.
Stan na 31.05.2021.
Uwagi:

</doc>
<doc id="1319514" url="https://pl.wikipedia.org/wiki?curid=1319514" title="Puchar Luksemburga">
Puchar Luksemburga



</doc>
<doc id="1319515" url="https://pl.wikipedia.org/wiki?curid=1319515" title="Aleksander IV (syn Tigranesa VI)">
Aleksander IV (syn Tigranesa VI)

Aleksander IV (ur. przed 60 n.e., zm. po 94) – król części Cylicji od około 75 do 81/96, przypuszczalnie 93 roku; potomek Heroda Wielkiego.
Był synem Tigranesa VI, króla Armenii Większej. Data urodzenia Aleksandra IV nie jest dokładnie znana, uważa się, że przypadała na okres nie późniejszy niż początek lat 50. I wieku. Przypuszczalnie około 75 roku poślubił Jotape, córkę Antiocha IV, króla Kommageny. Jako prezent ślubny otrzymał od rzymskiego cesarza Wespazjana część Cylicji. Dokładna lokalizacja królestwa Aleksandra jest przedmiotem dyskusji – część badaczy proponuje okolice Elaeussy, inni ziemie plemienia Cietae w Cylicji Trachea. Jotape i Aleksander IV wybijali lokalną monetę; na awersie znajdował się wizerunek męża, a na rewersie żony.
Aleksander IV utracił swoje królestwo za panowania cesarza Domicjana, czyli między 81 a 96 rokiem. Przypuszcza się, że mogło to nastąpić w 93 roku, kiedy swoje państwa utracili krewni Aleksandra – Arystobul, władca Chalkis i Herod Agryppa II, władca Batanei.
Po powrocie z Cylicji między 94 a 110 rokiem Aleksander IV objął urząd konsula. Badacze nie są zgodni co do dokładnej daty tego faktu, jedni wskazują precyzyjnie na rok 103 (jako „kontrkandydat” Aleksandra jest wskazywany Fabiusz Aper), inni sugerują, że miało to miejsce bliżej roku 94.
Aleksander IV miał dwóch synów Agryppę V, kwestora w Azji Mniejszej i Berenicianusa, konsula w 116 roku.

</doc>
<doc id="1319516" url="https://pl.wikipedia.org/wiki?curid=1319516" title="Štrbské Pleso (miejscowość)">
Štrbské Pleso (miejscowość)



</doc>
<doc id="1319518" url="https://pl.wikipedia.org/wiki?curid=1319518" title="Wewł Rozowski">
Wewł Rozowski

Welwel albo Wewł Rozowski w podziemiu używał także imienia Włodek (ur. ?, zm. 1943 w Warszawie) – żydowski działacz ruchu oporu w czasie II wojny światowej, działacz robotniczej partii żydowskiej Bund oraz organizacji Cukunft, dowódca oddziału bojowego Bundu podczas powstania w getcie warszawskim.
Życiorys.
Przed wybuchem wojny studiował na Uniwersytecie Warszawskim. Podczas wielkiej akcji deportacyjnej Żydów z getta warszawskiego do obozu zagłady w Treblince latem 1942 trafił wraz z grupą działaczy Bundu na Umschlagplatz. Deportowany, uciekł wraz z szóstką przyjaciół z pociągu. Rozowski wyłamał deski w oknie i pomógł przez nie wyjść między innymi rodzeństwu Błonesów. Po powrocie do getta uczestniczył w powstaniu. Dowódca grupy bojowej Żydowskiej Organizacji Bojowej (ŻOB) w szopie Roeicha przy ul. Smoczej 6 i 8. Według relacji Władki Meed w jej książce "On Both Sides of the Wall. Memoirs from the Warsaw Ghetto", Rozowski wraz ze Szlomo Szustrem wysadził w powietrze samochód wypełniony żołnierzami SS.
29 kwietnia 1943 przedostał się z getta, kanałami na stronę aryjską. Ukrywał się razem z ostatnim przywódcą ŻOB w powstaniu, Markiem Edelmanem. Wskutek szantażu Rozowski starał się zorganizować pieniądze na okup. Zadenuncjowany przez polskiego kolejarza, został zatrzymany i zamordowany w maju 1943.

</doc>
<doc id="1319520" url="https://pl.wikipedia.org/wiki?curid=1319520" title="Welwel Rozowski">
Welwel Rozowski



</doc>
<doc id="1319521" url="https://pl.wikipedia.org/wiki?curid=1319521" title="Włodek Rozowski">
Włodek Rozowski



</doc>
<doc id="1319525" url="https://pl.wikipedia.org/wiki?curid=1319525" title="Štrbské Pleso">
Štrbské Pleso



</doc>
<doc id="1319527" url="https://pl.wikipedia.org/wiki?curid=1319527" title="Atlético Rio Negro Clube">
Atlético Rio Negro Clube

Atlético Rio Negro Clube - brazylijski klub piłkarski z siedzibą w Manaus, stolicy stanu Amazonas.
Historia.
"Rio Negro" 13 listopada 1913 roku założył 14-letni Shinda Uchôa i grupa jego przyjaciół. Do aktu tego doszło w mieszkaniu Manuela Alfonso do Nascimento, jednego z założycieli klubu. Pierwszym prezesem klubu został Edgar Lobão, natomiast prezesem honorowym wybrany został Shinda Uchôa. Już w 1921 "Rio Negro" zdobył swój pierwszy tytuł mistrza stanu Amazonas.

</doc>
<doc id="1319530" url="https://pl.wikipedia.org/wiki?curid=1319530" title="Sampsigeramus II">
Sampsigeramus II

Sampsigeramus II − król Emesy od ok. 17.
Był wnukiem lub prawnukiem Iamblichosa I. Brał udział w zjeździe władców w Tyberiadzie zorganizowanym przez króla Judei Heroda Agryppę I. Miał córkę Jotapę, żonę Arystobula II, wnuka Heroda Wielkiego.

</doc>
<doc id="1319531" url="https://pl.wikipedia.org/wiki?curid=1319531" title="Lambert Blackwell">
Lambert Blackwell

Sir Lambert Blackwell (ur. ok. 1681, zm. 27 października 1727)
Jego ojcem był kapitan John Blackwell a matką Elizabeth Smithsby. Lambert Blackwell poślubił 2 1698 roku Elizabeth Herne, córkę Sir Josepha Herne’a i Elisabeth Frederick. of Sir Joseph Herne and Elizabeth Frederick.
Sir Lambert Blackwell został członkiem rady królewskiej ("Privy Council") w 1697 roku. 18 maja 1697 roku został pasowany na rycerza. Od 1690 do 1696 i ponownie od 1698 do 1705 był posłem brytyjskim w Wielkim Księstwie Toskanii (stolica: Florencja).
Członek parlamentu w latach 1708-1710 z okręgu Wilton. W 1717 roku gubernator South Sea Company. Od lipca 1718 roku baronet Blackwell.

</doc>
<doc id="1319535" url="https://pl.wikipedia.org/wiki?curid=1319535" title="CK Dezerterzy">
CK Dezerterzy



</doc>
<doc id="1319537" url="https://pl.wikipedia.org/wiki?curid=1319537" title="Prawdziwa Partia Wigów">
Prawdziwa Partia Wigów

True Whig Party (pol. „Prawdziwa Partia Wigów”) – liberyjska partia polityczna, która w latach 1878–1980 sprawowała władzę w Liberii jako jedyna legalna partia. Przyjmuje się, że Liberia była pierwszym państwem z systemem monopartyjnym.
Prawo do głosowania posiadały jedynie osoby pochodzące spośród czarnych osadników z 1821, lub od nich się wywodzące. Ludność autochtoniczna spychana była do roli pracowników plantacyjnych poprzez system pracy przymusowej. Liberia sprzedawała również pracę robotników koloniom portugalskim, co spowodowało w 1931 protest Ligi Narodów (poprzedniczki Organizacji Narodów Zjednoczonych) oraz bojkot Liberii przez Stany Zjednoczone i Wielką Brytanię.
W 1980 po zamordowaniu prezydenta Williama R. Tolberta przez Samuela Doe’a, który zajął jego miejsce, większość członków PPW opuściła szeregi partii z powodu nagłej utraty władzy przez jej prominentów.
W 2005 roku Prawdziwa Partia Wigów brała udział w wyborach jako jedna z partii Koalicji na rzecz Transformacji Liberii.

</doc>
<doc id="1319538" url="https://pl.wikipedia.org/wiki?curid=1319538" title="COIG">
COIG

COIG S.A. (dawniej: Centralny Ośrodek Informatyki Górnictwa S.A.) to firma specjalizująca się w dostarczaniu kompleksowych, dedykowanych rozwiązań informatycznych, wspomagających procesy zarządzania. Spółka umiejętnie wykorzystuje kilkudziesięcioletnie doświadczenie i najnowsze osiągnięcia informatyki dla zapewnienia klientom wsparcia w obszarach zastosowań IT oraz cyberbezpieczeństwa. Oferuje rozwiązania w wielu obszarach, począwszy od podstawowych zagadnień wspomagania zarządzania w dużych organizacjach o strukturze korporacyjnej, poprzez informatyzację urzędów administracji publicznej, aż po funkcjonalne rozwiązania dla małych i średnich jednostek organizacyjnych.

</doc>
<doc id="1319541" url="https://pl.wikipedia.org/wiki?curid=1319541" title="Whig Party">
Whig Party



</doc>
<doc id="1319544" url="https://pl.wikipedia.org/wiki?curid=1319544" title="Wojna lapońska">
Wojna lapońska

Wojna lapońska – działania zbrojne pomiędzy Finlandią a Niemcami toczone od września 1944 do kwietnia 1945 roku na terenie Laponii.
Preludium.
Od 25 czerwca 1941, po sowieckich bombardowaniach miast fińskich i wypowiedzeniu w ich konsekwencji wojny ZSRR przez Finlandię toczyła się tzw. wojna kontynuacyjna. Niemieckie dowództwo liczyło się z możliwością zawarcia separatystycznego pokoju pomiędzy Finlandią a ZSRR i latem 1943 roku opracowało plany wycofania wojsk niemieckich na północ, dla ochrony kopalni niklu w rejonie Petsamo. Równocześnie usprawniono komunikację drogową pomiędzy północną Norwegią a Laponią.
Rozejm moskiewski.
4/5 września 1944 roku uzgodnione zostało zawieszenie broni pomiędzy wojskami fińskimi a Armią Czerwoną (formalny rozejm podpisano 19 września 1944 roku w Moskwie). W jednym z punktów rozejmu Finlandia była zmuszona do usunięcia wojsk niemieckich ze swojego terytorium. Musiała także zapłacić reparacje wojenne.
Przebieg walk.
We wrześniu znajdujące się w Finlandii oddziały Wehrmachtu (20 Armia Górska), nie niepokojone przez wojska fińskie, wycofywały się na północ (operacja Birke). 15 września 1944 okręty Kriegsmarine rozpoczęły minowanie podejść do portów fińskich na Bałtyku, a także podjęły nieudaną próbę zdobycia wyspy Suursaari w Zatoce Fińskiej (operacja Tanne Ost). 20 - 21 września 1944 wojska fińskie (3 i 11 Dywizje Piechoty, Dywizja Pancerna i 15 Brygada Piechoty) przybyły w rejon miasta Oulu, na wschodzie, w okolicach Kajaani znajdowała się 6 Dywizja Piechoty i brygada strzelców. Dowództwo nad utworzonym z tych jednostek 3 Korpusem powierzono generałowi Sillasvuo. Sillasvuo przybył do Oulu 26 września, wstrzymał nieformalne kontakty ze sztabem niemieckim i rozpoczął przygotowania do ofensywy. Następnego dnia fińska Dywizja Pancerna weszła w kontakt bojowy z jednostkami niemieckimi. 
1 i 2 października jednostki 3 i 11 Dywizji Piechoty wykonały desant na port w Tornio. 15 Brygada Piechoty posuwała się lądem w kierunku Tornio, zdobywając 8 października miasto Kemi. Tego samego dnia Niemcy wykonali nieudany kontratak na Tornio. Samoloty 5 Floty Lotniczej zbombardowały port w Tornio, zatapiając dwa fińskie transportowce. Wojska niemieckie wycofały się na północ tracąc kilkuset zabitych i wziętych do niewoli. Dowodzący 20 Armią Górską generał Lothar Rendulic po bitwie o Tornio wydał rozkaz stosowania taktyki spalonej ziemi.
W centrum frontu Dywizja Pancerna i 6 Dywizja Piechoty zdobyły po ciężkich walkach Rovaniemi. Na wschodzie brygada strzelców posuwała się na północ, obsadzając granicę z ZSRR (jednostki Frontu Karelskiego przekroczyły przedwojenną granicę w rejonie Kuusamo i Suomussalmi, ale nie wkroczyły głębiej na terytorium Finlandii. 
W obliczu załamania frontu dowództwo niemieckiej 20 Armii Górskiej podjęło decyzję o wycofaniu wojsk na pozycje obronne w rejonie Lyngenfjordu w Norwegii (operacja Nordlicht). Ofensywa radziecka na Petsamo związała niemiecki 19 Korpus Górski i zmusiła Niemców do przerzucenia w rejon Petsamo dodatkowych sił.
16 października przewodniczący komisji nadzorującej realizację rozejmu, Andriej Żdanow wysłał ostry list do marszałka Mannerheima, domagając się bardziej intensywnych działań przeciwko Niemcom. 
Na mocy postanowień rozejmu, armia fińska miała się zdemobilizować do stanu przedwojennego najpóźniej do 5 grudnia. Większość Laponii została wyzwolona do końca listopada. Zimą działania wojenne prowadzone były w ograniczonym zakresie. Pod koniec kwietnia 1945 Niemcy zostali całkowicie wyparci z terenu Finlandii.
Konsekwencje.
W konsekwencji taktyki spalonej ziemi Rovaniemi i inne miejscowości zostały w całości zniszczone. Zaminowano również większość dróg (ocenia się, że 1/3 strat fińskich w wojnie spowodowały miny), wysadzono mosty, zerwano linie telefoniczne. Wartość strat materialnych oceniono na 300 milionów dolarów amerykańskich (według wyliczeń z 1945). Ponad 100 tysięcy Lapończyków znalazło się bez dachu nad głową. Niemieckiemu głównodowodzącemu, generałowi Rendulicowi postawiono w związku z tym zarzuty w procesie norymberskim.

</doc>
<doc id="1319547" url="https://pl.wikipedia.org/wiki?curid=1319547" title="Mozambik (miasto)">
Mozambik (miasto)



</doc>
<doc id="1319548" url="https://pl.wikipedia.org/wiki?curid=1319548" title="Wojna laplandzka">
Wojna laplandzka



</doc>
<doc id="1319558" url="https://pl.wikipedia.org/wiki?curid=1319558" title="Piotr Bajor (aktor)">
Piotr Bajor (aktor)

Piotr Bajor (ur. 16 lutego 1960 w Opolu) – polski aktor teatralny, filmowy, telewizyjny i dubbingowy; syn nauczycielki Marii Bajor i aktora lalkarza Ryszarda Bajora, młodszy brat aktora i piosenkarza Michała Bajora. Absolwent warszawskiej PWST (1984). Związany z teatrami warszawskimi.
Teatr.
W latach 1984-1992 pracował w Teatrze Polskim w Warszawie, potem w latach 1992-2001 – warszawskiego Teatru Studio im. S.I. Witkiewicza. Od 2001 roku aktor warszawskiego Teatru Dramatycznego.
Życie osobiste.
Jego żoną jest aktorka Ewa Domańska; mają córkę Bogumiłę.

</doc>
<doc id="1319560" url="https://pl.wikipedia.org/wiki?curid=1319560" title="Samolot dwukadłubowy">
Samolot dwukadłubowy



</doc>
<doc id="1319561" url="https://pl.wikipedia.org/wiki?curid=1319561" title="Wysoki Przedstawiciel do spraw Wspólnej Polityki Zagranicznej i Bezpieczeństwa">
Wysoki Przedstawiciel do spraw Wspólnej Polityki Zagranicznej i Bezpieczeństwa



</doc>
<doc id="1319562" url="https://pl.wikipedia.org/wiki?curid=1319562" title="Tatranská Lomnica">
Tatranská Lomnica



</doc>
<doc id="1319564" url="https://pl.wikipedia.org/wiki?curid=1319564" title="Chrystus i Święty Jan z Sigmaringen">
Chrystus i Święty Jan z Sigmaringen

Chrystus i Święty Jan z Siegmaringen – dzieło reprezentujące rzeźbę gotycką z początków XIV wieku. Przykład przedstawienia dewocyjnego. Dzieło to pochodzi z Sigmaringen, obecnie znajduje się w "Staatliche Preußisdher Kulturbesitz", w budynku Muzeum Bodego w Berlinie.
Dzieło to zostało wykonane z drewna dębowego, pokryte jest polichromią i jest pozłacane. Rzeźba przedstawia siedzących na ławie Chrystusa i Jana Ewangelistę. Obie postaci zostały ukazane w młodzieńczym wieku. Siedzący po prawej Jan apostoł przytula się do Zbawiciela; jego głowa osunęła się na pierś Mesjasza, podał ku Niemu swoją prawą rękę. Zaś Chrystus wyraża gest braterstwa obejmując lekko ramię oraz ściskając dłoń ucznia. Obie postaci są wyrzeźbione w jednym bloku drewna, w sposób wysublimowany i miękko modelowany, przez co grupa figur emanuje głębokim spokojem i delikatnością.
Ten typ ikonograficzny znajduje dwukrotnie potwierdzenie w Ewangelii Jana. Pierwszy "passus" Ewangelii mówi, iż podczas Ostatniej Wieczerzy „jeden z uczniów Jego, ten którego Jezus miłował – spoczywał na Jego piersi” (J 13, 23). To Jan był tym, który złożył głowę na piersi Pana, a potem zapytał, który z apostołów miałby Go zdradzić. Drugi "passus" brzmi „Piotr obróciwszy się zobaczył idącego za sobą ucznia, którego miłował Jezus, a który to w czasie uczty spoczywał na Jego piersi i powiedział: «Panie, kto jest ten, który cię zdradzi?” (J 21, 20).
Ponadto motyw przyjaźni Chrystusa ze Świętym Janem został bardzo wcześnie podjęty w teologii oraz ikonografii, co więcej wątek ten został połączony z oblubieńczą symboliką Pieśni nad Pieśniami. Tego typu przedstawienia w średniowieczu pojawiły się w przedstawieniach wizjonerskich kobiet w środkowych regionach Rzeszy, to one swoimi pismami ukierunkowały sposób przedstawiania przyjaźni Mistrza z Ewangelistą. Zakony żeńskie powiązały ten temat z mistyką nupcjalną – (niem. "brautmystik") – akcentującej prawdę o Bogu jako Osobie poznawanej przez miłość. Ta swoista "unio mystica" umacniała przeżywanie przez zakonnice duchowego zjednoczenia z Bogiem.

</doc>
<doc id="1319566" url="https://pl.wikipedia.org/wiki?curid=1319566" title="Jan Kisyński">
Jan Kisyński

Jan Maria Kisyński (ur. 24 czerwca 1933 w Warszawie, zm. 18 listopada 2022 w Lublinie) – polski matematyk, specjalista analizy funkcjonalnej, profesor zwyczajny doktor habilitowany, członek korespondent PAN od 1991, członek korespondent PAU od 2009. Jego prace dotyczyły teorii równań różniczkowych cząstkowych, równań różniczkowych w przestrzeniach Banacha, teorii półgrup operatorów liniowych jak i zastosowań tej teorii do procesów Markowa.
Życiorys.
W 1955 ukończył studia na Uniwersytecie Marii Curie-Skłodowskiej w Lublinie, a następnie został tam wykładowcą (1955–1959). Pracował także na Uniwersytecie Warszawskim (1973–1985), w latach 1975–1978 pełnił funkcję prodziekana Wydziału Matematyki, Informatyki i Mechaniki. W 1985 został profesorem Politechniki Lubelskiej, gdzie pracował do roku 2004.
Był członkiem Polskiego Towarzystwa Matematycznego, od 1984 Towarzystwa Naukowego Warszawskiego i Amerykańskiego Towarzystwa Matematycznego. Współredaktor takich pism jak „Studia Mathematica” i „Commentationes Mathematicae”.
Odznaczenia.
Odznaczony Krzyżem Kawalerskim Orderu Odrodzenia Polski, Złotym Krzyżem Zasługi, Medalem 40-lecia Polski Ludowej i Medalem Komisji Edukacji Narodowej.

</doc>
<doc id="1319567" url="https://pl.wikipedia.org/wiki?curid=1319567" title="Gubernia słonimska">
Gubernia słonimska

Gubernia słonimska (ros. Слонимская губерния; lit. Slanimo gubernija) – gubernia Imperium Rosyjskiego utworzona w wyniku III rozbioru Polski i istniejąca przez kilka miesięcy w 1796. 
Historia.
12 grudnia 1796 została połączona z gubernia wileńską w gubernię litewską. Odtworzona w 1801 jako gubernia grodzieńska. 
Podział administracyjny.
W skład guberni wchodziło 8 ujezdów (powiatów):

</doc>
<doc id="1319569" url="https://pl.wikipedia.org/wiki?curid=1319569" title="Gubernia litewska">
Gubernia litewska

Gubernia wileńska — jedna z guberni Imperium Rosyjskiego. Istniała krótko, w latach 1797-1801. 
W czasie reform administracyjnych Pawła I, ukazem z 12 września 1796 w roku 1797 połączono gubernię wileńską z jeszcze krócej istniejącą gubernią słonimską w jedną gubernię litewską z siedzibą w Wilnie. Niemniej już za Aleksandra I gubernia litewska w 1801 podzielona została na z powrotem utworzoną wileńską (do 1840 nazywaną litewsko-wileńską) oraz grodzieńską (dawniej gubernia słonimska).
W skład guberni wchodziło 19 powiatów:

</doc>
<doc id="1319570" url="https://pl.wikipedia.org/wiki?curid=1319570" title="Passus (miara)">
Passus (miara)



</doc>
<doc id="1319571" url="https://pl.wikipedia.org/wiki?curid=1319571" title="Jerzy Grałek">
Jerzy Grałek

Jerzy Grałek (ur. 23 czerwca 1946 w Sosnowcu, zm. 15 lutego 2016 w Krakowie) – polski aktor teatralny, filmowy i telewizyjny oraz lektor.
Życiorys.
Absolwent Wydziału Aktorskiego Państwowej Wyższej Szkoły Filmowej, Telewizyjnej i Teatralnej w Łodzi (1969). Jego debiut teatralny miał miejsce 28 listopada 1969 w Sosnowcu. Zagrał wówczas główną rolę Wacława w Zemście Aleksander Fredry. Po ukończeniu studiów grywał głównie role amantów. Występował w krakowskim Teatrze im. Juliusza Słowackiego oraz gościnnie w Bagateli. Od roku 1986 grał w Starym Teatrze im. Heleny Modrzejewskiej w Krakowie. Ostatnim spektaklem, w którym zagrał, był szekspirowski "Król Lear" wystawiany przez Jana Klatę w Starym Teatrze w 2014 roku. Zmarł 15 lutego 2016. Jego pogrzeb odbył się 19 lutego 2016 na cmentarzu w Podgórzu.

</doc>
<doc id="1319572" url="https://pl.wikipedia.org/wiki?curid=1319572" title="Aus">
Aus

Aus – miasto w Namibii w prowincji ǁKaras, położone 125 km na wschód od miasta Lüderitz na Pustyni Namib. Za czasów kolonialnych stacjonowała tu niemiecka baza Schutztruppe.

</doc>
<doc id="1319578" url="https://pl.wikipedia.org/wiki?curid=1319578" title="Multiple Independent Reentry Vehicles">
Multiple Independent Reentry Vehicles



</doc>
<doc id="1319579" url="https://pl.wikipedia.org/wiki?curid=1319579" title="Szczyrbskie Jezioro (jezioro)">
Szczyrbskie Jezioro (jezioro)

Szczyrbskie Jezioro (, , ) – jezioro wytopiskowe w Tatrach Wysokich, drugie co do wielkości po stronie słowackiej. U południowego brzegu sytuuje się miejscowość o tej samej nazwie – Szczyrbskie Jezioro ("Štrbské Pleso") – kurort i ośrodek sportów zimowych.
Otoczenie.
Jezioro znajduje się na wysokości 1346 m n.p.m. na tzw. Szczyrbskim Tarasie, nad wsią Szczyrba. Nad jezioro z północy opada grań Soliska, kulminująca w Wielkim Solisku (2412 m) i oddzielająca od siebie Dolinę Furkotną i Dolinę Młynicką. Od strony południowej jezioro jest zamknięte wałem morenowym o wysokości sięgającej 20 m.
Nad brzegiem jeziora znajdują się liczne zabudowania hotelowe i sanatoryjne. Nad południową zatoką otwarto w 2008 r. przystań łódek (wcześniej istniała ona do 1976 r., po czym pływanie łodziami zostało zabronione).
Na Szczyrbskim Tarasie oprócz Szczyrbskiego Jeziora znajdują się inne mniejsze zbiorniki wodne: zatorfiony
Ślepy Stawek ("Slepé pleso") oraz utworzone przez człowieka Nowe Szczyrbskie Jezioro ("Nové Štrbské pleso") i Szczyrbskie Rybniki ("Štrbské rybníky"). Niewielkie stawki znajdują się również na Smrekowicy ("Smrekovica") – tarasie położonym na zachód od Szczyrbskiego Jeziora. Są to Smrekowickie Stawki ("Smrekovické plieska") i Rakitowe Stawki ("Rakytovské plieska").
Opis.
Misa jeziorna powstała wskutek stopienia się martwego lodu o grubości ok. 80 m, pozostawionej przez cofający się lodowiec. W 1998 r. odkryto na dnie jeziora warstwę torfu, wskazującą, że jeszcze ok. 300 lat temu na miejscu obecnego jeziora istniały trzy mniejsze zbiorniki wodne. Największe z nich ("Veľké jazero") znajdowało się w północno-zachodniej części, 6 m poniżej współczesnego poziomu. Dwa pozostałe ("Južné jazero" i "Východné jazero") położone były na miejscu odpowiednio południowej i wschodniej zatoki. Ich powierzchnia znajdowała się 1,5–2 m wyżej i była prawdopodobnie w całości zarośnięta roślinnością torfowiskową (podobnie jak obecnie Ślepy Stawek). Nagłe podniesienie się poziomu wody prowadzące do powstania Szczyrbskiego Jeziora tłumaczone jest uszczelnieniem moreny w okolicy Wielkiego Jeziora spowodowanym przez trzęsienie ziemi. Możliwe, że zdarzenie to opisują źródła historyczne – lewocki kronikarz Gašpar Hain wspomina o powstaniu nowego, dużego jeziora po trzęsieniu ziemi w Tatrach 6 sierpnia 1662 r.
Powierzchnia Szczyrbskiego Jeziora wynosi 19,76 ha. Pomiary Ludomira Sawickiego z 1909 r. stwierdzały, że jest to największe jezioro po południowej stronie Tatr (20,96 ha). Ponowne badania w latach 60 wykazały, że Wielki Hińczowy Staw ma powierzchnię 20,08 ha (nie 18,19 ha, o 3200 m² większą od Szczyrbskiego Jeziora). Maksymalna głębokość jeziora wynosi 20 m, objętość jest równa 1 284 000 m³. Średnio przez 155 dni w roku jest pokryte warstwą lodu.
Szczyrbskie Jezioro nie ma żadnych znaczących rzek zasilających ani wypływających, woda opuszcza jezioro, parując lub przesiąkając przez podłoże. W przeszłości znajdowało się na Wielkim Europejskim Dziale Wodnym, oddzielającym zlewiska Bałtyku i Morza Czarnego. Obecnie przypuszcza się, że większość wody z jeziora przesącza się do Młynicy, a więc leży ono w dorzeczu Popradu, zasilającego Morze Bałtyckie.
Flora i fauna.
Dzięki południowej wystawie jezioro posiada bogatą florę i faunę. Około 1860 r. zostało zarybione, obecnie żyje w nim kilka gatunków ryb. Otoczone jest lasem, częściowo wyciętym przy budowie miejscowości. Miejscami blisko brzegu występuje roślinność torfowiskowa i płaty kosodrzewiny. Na wschód od jeziora występują liczne torfowiska obejmowane nazwą Mozgrowiska Szczyrbskie ("Štrbské Mozgroviská").

</doc>
<doc id="1319581" url="https://pl.wikipedia.org/wiki?curid=1319581" title="Sergen Yalcin">
Sergen Yalcin



</doc>
<doc id="1319582" url="https://pl.wikipedia.org/wiki?curid=1319582" title="Magnus Blix">
Magnus Blix

Magnus Gustaf Blix (ur. 25 grudnia 1849 w Säbrå, Västernorrland, zm. 14 lutego 1904 w Lund) – szwedzki fizjolog, profesor na Uniwersytetach w Uppsali i w Lund, członek Królewskiej Szwedzkiej Akademii Nauk.
Blix w latach 80. XIX wieku prowadził badania nad czuciem somatycznym. Odkrył, że elektryczna stymulacja określonych punktów na powierzchni skóry daje wrażenie ciepła lub zimna. Swoje wyniki opublikował w latach 1881–1882. W tym samym czasie, niezależnie od Blixa, do podobnych wniosków doszli niemiecki neurolog Alfred Goldscheider i amerykański lekarz Henry Herbert Donaldson z Uniwersytetu Johnsa Hopkinsa. Blix ponadto prowadził wieloletnie badania nad fizjologią mięśni.
Jego wnukiem jest Hans Blix.

</doc>
<doc id="1319583" url="https://pl.wikipedia.org/wiki?curid=1319583" title="Herb Wysp Kanaryjskich">
Herb Wysp Kanaryjskich

Herb Wysp Kanaryjskich przedstawia siedem wysp na niebieskim tle, tarcza herbu podtrzymywana jest przez dwa psy, od których pochodzi nazwa wysp ("Islas Canarias"). Nad tarczą umieszczona jest korona królewska oraz napis "Oceano". Herb został oficjalnie przyjęty 16 lipca 1982. Niewielkich korekt dokonano w 1993 i 2005 roku.

</doc>
<doc id="1319586" url="https://pl.wikipedia.org/wiki?curid=1319586" title="Mark Midler">
Mark Midler

Mark Midler ("Марк Петрович Мидлер" ur. 24 września 1931 w Moskwie, zm. 31 maja 2012), radziecki szermierz, florecista. Dwukrotny złoty medalista olimpijski.
W kadrze Związku Radzieckiego znajdował się przez ponad dekadę. Oba medale olimpijskie zdobył w drużynie, wspólnie z kolegami zwyciężał w 1960 i 1964. Pełnił funkcję kapitana zespołu. Sześciokrotnie zostawał mistrzem świata w drużynie, trzy razy stawał na podium w rywalizacji indywidualnej (srebro w 1957, brąz w 1959 i 1961).

</doc>
<doc id="1319587" url="https://pl.wikipedia.org/wiki?curid=1319587" title="Grigorij Kriss">
Grigorij Kriss

Grigorij Jakowlewicz Kriss, ros. Григорий Яковлевич Крисс, ukr. Григорій Якович Крісс "Hryhorij Jakowycz Kriss" (ur. 24 grudnia 1940 w Kijowie) – radziecki szermierz, szpadzista. Mistrz olimpijski z Tokio (1964), dwukrotny wicemistrz (1968) i brązowy medalista olimpijski (1972), trzykrotny mistrz świata (1967, 1969, 1971).
Osiągnięcia.
Konkurencja: szpada

</doc>
<doc id="1319588" url="https://pl.wikipedia.org/wiki?curid=1319588" title="Władimir Nazłymow">
Władimir Nazłymow

Władimir Nazłymow, ros. "Владимир Аливерович Назлымов" (ur. 1 listopada 1945 w Machaczkale) – radziecki szermierz, szablista. Wielokrotny medalista olimpijski.
Urodził się w stolicy Dagestanu i w rodzinnym mieście rozpoczął treningi. Największe sukcesy odnosił jednak w barwach CSKA Moskwa. Na igrzyskach debiutował w Meksyku w 1968, ostatni raz wystąpił w Moskwie 12 lat później. Za każdym razem, podczas czterech startów, zdobywał medale (łącznie sześć). Dwa razy stawał na podium w rywalizacji indywidualnej, za każdym razem zdobywał medale w drużynie. W 1975 i 1979 wywalczył tytuł mistrza świata w konkurencji indywidualnej, ponadto trzykrotnie stawał na podium. Wielokrotnie zdobywał tytuły mistrzowskie w drużynie.
Obecnie mieszka w Stanach Zjednoczonych, gdzie przez wiele lat pracował jako trener.

</doc>
<doc id="1319590" url="https://pl.wikipedia.org/wiki?curid=1319590" title="Tony Vincent">
Tony Vincent

Tony Vincent, właśc. Anthony Peter Strascina (ur. 25 lipca 1973 w Albuquerque) – amerykański piosenkarz i aktor.
Początki kariery.
Jako student uniwersytetu w Belmont w Nashville nagrał swój pierwszy singel. Piosenka „Love Falling Down” (emitowana jedynie w lokalnej stacji radiowej w Albuquerque) wygrała niebawem w plebiscycie rozgłośni. Przyjaciele Vincenta pomogli mu wówczas nagrać singel na skalę całego kraju. Udało się to, dzięki narodowej liście przebojów chrześcijańskich w lipcu 1993.
Podpisał kontrakt z Star Songs Records i w dalszym ciągu komponował i wykonywał muzykę chrześcijańską. Tytułowy utwór Tony’ego z albumu „One Deed” został użyty w 1997 roku, w kampanii United Way of America.
Musicale.
Rent.
W 1997 udał się do Nowego Jorku, gdzie wystąpił w amerykańskiej trasie musicalu Rent. Niedługo potem dostał się też do stałej, broadwayowskiej obsady w rolach Marka i Rogera.
Jesus Christ Superstar.
W roku 2000 Tony casting do roli Szymona Zeloty w filmowym remake'u Jesus Christ Superstar w Londynie, który kręcono w studiu Pinewood. Tę nową produkcję – cieszącą się dużą popularnością za sprawą reżyserskiej kanwy Gail Edwards – po ówczesnych sukcesach na West Endzie oraz trasach po Wielkiej Brytanii i Europie, postanowiono przenieść wkrótce na deski Broadwayu. Zmodernizowane przedstawienie, wiernie odzwierciedlające wizję zawartą w filmie, wystawiono w Fords Center for the Performing Arts (obecnie znane jako Foxwoods Theatre). Z powodu opuszczenia obsady przez odtwórcę roli Judasza Iskarioty, Jasona Pebwortha, w przeciągu trzech tygodni od wielkiej premiery przesunięto Tony’ego Vincenta z roli Szymona Zeloty na jego miejsce. Wówczas dublerami tej postaci byli: Manoel Felciano "(zwykle Apostoł)" oraz Anthony Manough "(zwykle Apostoł/dubler Jezusa)". Gdy pewien czas przed premierą Tony był jeszcze obsadzony jako Szymon Zelota, miał zostać jednym z dublerów Glenna Cartera, odtwórcy tytułowej roli. Premiera Jesus Christ Superstar odbyła się 16 kwietnia. Inscenizacja zyskała mieszane recenzje, a ostatnie przedstawienie odbyło się kilka miesięcy później – 3 września 2000 roku. Łącznie odegrano 161 przedstawień i 28 pokazów przedpremierowych. Pokazy owe fragmentarycznie prezentowane były w programie Broadway Beat. Tony Vincent gościnnie uczestniczył także w telewizyjnym programie Rosie O’Donnell, gdzie śpiewał partie ze sztuki wraz z obsadą musicalu. Wykonał wówczas piosenki: "Heaven On Their Minds", "What's The Buzz?" i "Everything's Alright" (z Glennem Carterem i Mayą Days). Został także nominowany do nagrody Tony na gali Tony Awards za kreowaną postać Judasza.
Sam kompozytor Andrew Lloyd Webber był pod wrażeniem umiejętności Vincenta i w 2001 roku zaproponował mu wystąpienie na Gali Musicalowej w Chinach (Pekin) w ramach wymiany kulturowej. Na występie Tony wykonał solo utwory: "Superstar" (Jesus Christ Superstar) oraz "And The Money Kept Rolling In And Out" (Evita).
We Will Rock You: Londyn.
Po powrocie do Nowego Jorku, Tony mógł zająć się swoją karierą solową, jednakże z powodu braku pomysłów na nowe utwory i braku natchnienia, postanowił wystąpić ponownie stając na deskach teatrów i śpiewając na koncertach. Gdy przeprowadził się do Londynu, dostał główną rolę w musicalu Bena Eltona – We Will Rock You, którego premiera odbyła się 14 maja 2002 roku w Dominion Theatre. Tony grał tam Galileo Figaro, u boku Hannah Jane Fox. Wraz z zespołem Queen, śpiewał partie wokalne Freddiego Mercury'ego na Party at the Palace, podczas jubileuszu rządów królowej Elżbiety (wykonał wtedy w całości "Bohemian Rhapsody"). W tym samym roku promował wraz ze składem WWRY utwory z tego musicalu na imprezie zwanej Party in the Park. W 2003 roku Tony został nominowany na gali Theatregoers’ Choice Awards za rolę Galileo w kategorii "najlepszego aktora musicalowego".
Zmęczony występami w We Will Rock You, Tony Vincent udał się na urlop, podczas którego przeszedł operacje strun głosowych. Powróciwszy do Nowego Jorku, uczęszczał na terapię rehabilitacyjną głosu, by nauczyć się mówić, bez nadwyrężania gardła. Uważa również, że stał się ponownie zdolny do śpiewania dzięki Bogu, modlitwom rodziny, przyjaciołom i fanom.
We Will Rock You: Las Vegas.
Gdy w 2004 roku w Las Vegas zaczęto wystawiać WWRY, Vincent znów otrzymał główną rolę. Tym razem przyszło mu grać u boku Aspen Miller. Mimo że nowa wersja była krótsza od londyńskiej, Tony z obawy o swój głos wielokrotnie był zastępowany przez dublerów.
Spektakl zdjęto z afisza 24 lipca 2005 r. wrócił wówczas do Nowego Jorku, by nagrać wstępnie kilka nowych utworów. W październiku Vincent udał się do Hongkongu na musicalową galę zwaną Musical Moments i promował na niej kawałki: "Heaven On Their Minds", "Superstar" (Jesus Christ Superstar), "All I Ask Of You" (Phantom Of The Opera), oraz "We Will Rock You" i "We Are The Champions" (We Will Rock You). W grudniu tego roku Tony wystąpił z Matthew Shepardem na SAS Live w Wielkiej Brytanii.
American Idiot.
4 września 2009 roku odbyła się premiera musicalu American Idiot według scenariusza napisanego na podstawie dwóch płyt zespołu Green Day. Reżyserem został Michael Mayer, który sprawował pieczę nad broadwayowską wersją "Spring Awakening" i otrzymał za nią nagrodę Tony Award. Tony Vincent otrzymał w musicalu rolę St. Jimmy’ego.
"American Idiot" debiutował na Broadwayu w St. James Theatre. Uroczysta premiera miała miejsce 20 kwietnia 2010 roku, natomiast pierwsze występy przedpremierowe trwały już od 24 marca. W mniej więcej tym samym okresie ukończono pracę nad albumem "American Idiot" ze świeżą obsadą, do której dostała się między innymi żona Tony’ego – Aspen. Producentami musicalu zostali Tom Hulce oraz Ira Pittelman. W roli głównej obsadzono Johna Gallaghera Jr. podobnie, jak to miało miejsce w pierwszym sezonie podczas gry w Berkeley w Kalifornii. Postać St. Jimmy’ego ponownie odgrywana jest przez Tony’ego Vincenta. 16 lipca 2010 roku obsada musicalu wystąpiła w plenerowej promocji przedstawienia w Central Parku dla "Good Morning America" w ramach Serii Koncertów Letnich i wykonała kompilację utworów: "Letterbomb", "Time Of Your Life", "Boulevard Of Broken Dreams", "Holiday", "Last Night On Earth" oraz piosenkę tytułową. W dniach od 28 września do 3 października lider zespołu Green Day – Billie Joe Armstrong – zastąpił Vincenta w kreowanej przez niego roli. Ostatni występ Tony’ego w broadwayowskiej produkcji odbył się 30 grudnia 2010 roku.
Dalsza kariera.
U schyłku roku 2007, pracował nad swoim nowym albumem z producentem Adamem Andersem i autorem tekstów piosenek Nate Campany. Kawałki, które razem stworzyli znalazły się na najnowszym krążku Tony’ego "A Better Way-EP".
W roku 2008 wziął ślub z poznaną w czasie grania w We Will Rock You Aspen Miller, która odgrywała w wersji Las Vegas główną rolę kobiecą – Scaramouche. Tego samego roku oboje dostali szansę wystąpienia w północnoamerykańskiej trasie musicalu "Dirty Dancing". Premiera show z Tonym i Aspen odbyła się 28 września w teatrze Cadillac Palace Theatre w Chicago. Oboje należeli do obsady, Tony’ego został dublerem postaci Neila i Billy’ego.
15 maja 2009 roku w Estonii odbyła się premiera spektaklu zatytułowanego "Queen: The Doors Of Time" ("Queen: Drzwi czasu"), na który Tony został zaproszony jako główny solista. Odbyło się 15 przedstawień, od 15 do 30 maja- wszystkie odegrane zostały w teatrze Vanemuine, w Tartu. Reżyserami show zostali Mare Tommingas oraz Tarmo Leinatamm.
Tego samego roku zagrał rolę Dandy'ego w filmie "Freud's Magic Powder" w reżyserii Edouarda Getaza. Wykonywana przez Tony’ego piosenka z napisów końcowych pojawić się ma również na albumowej ścieżce dźwiękowej filmu.
W grudniu 2009 roku ponownie stał się gościem SAS Band w Wielkiej Brytanii.
25 listopada 2011 roku został zaproszony do Londynu na specjalny koncert zorganizowany przez SAS Band z okazji 20. rocznicy śmierci lidera zespołu Queen, gdzie wykonał utwory: "Now I'm Here", "Hammer To Fall", "I Want It All", "Under Pressure" (duet z Kerry Ellis); oraz grupowe "We Will Rock You", "We Are The Champions", "You're The Voice" i "With a Little Help From My Friends".
The Voice of America.
Wiosną 2012 roku brał udział w drugiej edycji programu muzycznego "The Voice of America", będącego adaptacją holenderskiego formatu "The Voice of Holland". W odcinku castingowym wykonał utwór "We Are The Champions" formacji Queen, kwalifikując tym samym do drużyny Cee Lo Greena. W pierwszym wokalnym starciu z Justinem Hopkinsem wykonał z nim w duecie piosenkę "Faithfully", grupy Journey. Pierwszy utwór wykonany przez Tony’ego w serii odcinków na żywo, "Everybody Wants to Rule the World" autorstwa Tears for Fears, zebrał różnorodne opinie wśród jury, w konsekwencji czego Vincent stanął do dogrywki. Piosenka "Sweet Dreams (Are Made of This)" nie przyniosła mu dostatecznej ilości głosów, czego rezultatem było odpadnięcie z programu.
Albumy.
Tytuły czterech albumów Tony’ego brzmią następująco: "Love Falling Down" (1993), "Tony Vincent" (1995), "One Deed" (1997), i "A Better Way" (2007).
Love Falling Down.
Utwory.
Love Falling Down
All That I Feel
I Still Believe
Living A Lie
Love Falling Down (Preacher Mix)
Tony Vincent.
Utwory.
Must Be The Season
Out Of My Hands
Holiday
Whole New Spin
Far Cry
High
Simple Things
Be A Man
Shake The Money Tree
Beyond All Words
One Deed.
Utwory.
Reach Out
One Deed
Do You Really
Fighting Over Love Songs
Polly's Eyes
Hey World
Live By The Lord
Can't Have One Without The Other
Open Your Window
Closer To Your Dreams
A Better Way – EP.
Utwory.
Anything But Me
Winter
Tonite
Everything We Can Be
A Better Way

</doc>
<doc id="1319592" url="https://pl.wikipedia.org/wiki?curid=1319592" title="AN/TPY-2">
AN/TPY-2

AN/TPY-2 (Army Navy/Transportable Radar Surveillance) dawniej znany jako "Forward-based X-Band Radar" lub "FBX-T" - mobilny radar antybalistyczny ze skanowaniem fazowym w paśmie X na platformie kołowej, podstawowy element radiolokacji lądowego systemu obrony antybalistycznej teatru działań wojsk lądowych – THAAD. AN/TPY-2 przeznaczony jest także do samodzielnego działania w pobliżu terytorium potencjalnego startu pocisku balistycznego – w celu wczesnego wykrycia startu i śledzenia głowicy balistycznej. Radar ten został opracowany na podstawie izraelskiego radaru EL/M-2080, będącego częścią systemu antyrakietowego „Arrow II”.
Forward Based X-Band Radars jest elementem naziemnego systemu Ground-Based Midcourse Defense, w ramach którego radar AN/TPY-2 jest umieszczony w bazie Vandenberg AFB oraz w północnej Japonii, gdzie kolejny radar wnet zostanie umieszczony. Ponadto zostać ma zainstalowany w Turcji wraz z wyrzutniami THAAD, oraz w Gruzji, gdzie ma wspierać GBR w Czechach. Także w Izraelu jest zainstalowany radar FBX-T systemu Global Ballistic Missile Defense, obecnie przenoszony z bazy lotnictwa Izraela koło miejscowości Newatim na pustynię Negew

</doc>
<doc id="1319594" url="https://pl.wikipedia.org/wiki?curid=1319594" title="Te 30. urodziny">
Te 30. urodziny

Te 30. urodziny – album zawierający utwory z repertuaru Martyny Jakubowicz w wykonaniu innych artystów, na płycie znajdują się także dwie nowe piosenki w wykonaniu Jakubowicz. W nagraniu płyty wzięli udział Goya, Indios Bravos, Kasia Stankiewicz, Elżbieta Adamiak, Lipali, Soomood, Ewa Bem, Bracia, Pogodno, Hurt i Krzysztof Kiljański.

</doc>
<doc id="1319596" url="https://pl.wikipedia.org/wiki?curid=1319596" title="Jason Rebello">
Jason Rebello

Jason Rebello (ur. 29 marca 1969 w Wielkiej Brytanii) – brytyjski pianista jazzowy, producent muzyczny.
Naukę gry na fortepianie rozpoczął w wieku 9 lat. W wieku 16 lat, gdy pierwszy raz usłyszał Herbiego Hancocka, zaczął uczyć się jazzu.
Wyróżniony nagrodą Most Promising Newcomer of the Year 1988 magazynu Wire. Zdobył wiele prestiżowych nagród, m.in. nagrodę Pata Smythe’a oraz The Perrier British Jazz Awards.
W 1990 wydał swoją pierwszą solową płytę – "A Clearer View", której producentem był Wayne Shorter. Następnymi płytami Jasona były "Keeping Time" (1993) oraz "Make It Real" (1994). Po krótkim pobycie w klasztorze buddyjskim, nagrał płytę "Last Dance" (1995).
Oprócz prowadzenia swojego trio, współpracował z takimi artystami, jak Wayne Shorter, Art Blakey, James Moody, Gary Burton, Branford Marsalis, Jeff Beck, Chaka Khan czy też Des’ree. Brał udział również w koncertach muzyki poważnej (występy z Nice Symphony Orchestra i Hall Orchestra w 1995).
Jason został poproszony przez Stinga, aby dołączył do jego zespołu po przedwczesnej śmierci poprzedniego pianisty Stinga (Kenny Kirkland) w 1998 r. Na wydanym w 2003 roku DVD "Inside the songs of Sacred Love", Sting opowiada, że to Kenny „wybrał” Jasona, mówiąc: "He is the only cat in England I listen to" (ang.: "To jest jedyny chłopak w Anglii, którego słucham").
Jason rozpoczął współpracę ze Stingiem przy płycie "Brand New Day". Po jej wydaniu spędził 2 lata na trasie promującej album. W noc 11 września 2001 roku Jason był jednym z muzyków, nagrywających "…All This Time" – koncertowe DVD i CD, nagrane u Stinga w domu, w Toskanii (w środkowych Włoszech). W 2003 roku Jason nagrał płytę "Sacred Love" Stinga, a trasa koncertowa promująca ten album, zakończyła się po 18 miesiącach.
Innymi solowymi płytami Jasona były "Next Time Round" (wydana w 1999), "Tears" (duet Jasona Rebello i wokalistki Joy Rose, śpiewającej obecnie z Incognito) oraz "Jazz Rainbow" (nagrana w trio, z aranżacjami tematów dziecięcych filmów, takich jak Scooby Doo, Harry Potter czy Teletubisie).

</doc>
<doc id="1319600" url="https://pl.wikipedia.org/wiki?curid=1319600" title="Misja Czaitanii">
Misja Czaitanii



</doc>
<doc id="1319604" url="https://pl.wikipedia.org/wiki?curid=1319604" title="Szukalski">
Szukalski

Osoby o nazwisku Szukalski:
Inne:

</doc>
<doc id="1319605" url="https://pl.wikipedia.org/wiki?curid=1319605" title="Machnik">
Machnik



</doc>
<doc id="1319608" url="https://pl.wikipedia.org/wiki?curid=1319608" title="Józef Sałaciński">
Józef Sałaciński

Józef Sałaciński (ur. 21 stycznia 1921 w Rokitnie, zm. 20 marca 1998) – naukowiec i organizator nauki, profesor doktor inżynier telekomunikacji, specjalista w dziedzinie teletransmisji.
Życiorys.
Józef Sałaciński maturę zrobił w 1939 roku w męskim liceum matematyczno-fizycznym w Bydgoszczy przy ul. Kopernika. W 1945 rozpoczął studia na Wydziale Elektrycznym Politechniki Gdańskiej (specjalność teletechnika), które ukończył w roku 1951. Już w latach 1948-82 pracował w Politechnice Gdańskiej, kolejno jako asystent (1948-1953), adiunkt (1953-1957), zastępca profesora (1957-1961), starszy wykładowca (1961-1964) i profesor nadzwyczajny (1964-1982). W roku 1960 na tej samej uczelni uzyskał stopień doktora na podstawie pracy "Teoria kabla koncentrycznego o izolacji polietylenowo-ferrytowej". Tytuł profesora nadzwyczajnego otrzymał w 1964 roku. 
Po powstaniu Wydziału Łączności w 1952 roku pełnił funkcje: p.o. kierownika Katedry i Zakładu Teletransmisji Przewodowej (1956-1965), kierownika Katedry Teletransmisji (1966-1969), dyrektora Instytutu Technologii Elektronowej (1969-1971), kierownika Zakładu Teletransmisji (1972-1974), potem Zakładu Teleelektroniki (1974-1982). W ciągu jego lat pracy wydział zmieniał nazwy: 1952–1966 funkcjonował jako Wydział Łączności, w latach 1966–1996 jako Wydział Elektroniki.
W ramach działalności naukowej i dydaktycznej zajmował się konstrukcją i technologią urządzeń teletransmisyjnych oraz aparatury pomiarowo-kontrolnej dla potrzeb kontroli produkcji w przemyśle elektronicznym i teleelektronicznym. Stworzył w Politechnice Gdańskiej pionierski ośrodek badawczy z zakresu technologii sprzętu elektronicznego i teleelektronicznego oraz aparatury pomiarowo-kontrolnej. Bardzo istotne dla Wydziału Elektroniki było też sprawowanie w latach 1959-1968 funkcji przewodniczącego Senackiej Komisji Budżetowej i Lokalowej oraz funkcja Koordynatora budowy nowego budynku dla Wydziału Elektroniki. Projekt gmachu wykonano w 1961, budowę ukończono w pierwszym etapie w 1968, drugą część gmachu w 1972. W 1973 roku oddano dwa audytoria dla Wydziału Elektroniki.
W latach 1979-1982 był zastępcą dyrektora Instytutu Telekomunikacji i równolegle kierownikiem Studium podyplomowego w latach 1979-1980. Był dwukrotnie dziekanem Wydziału Elektroniki Politechniki Gdańskiej w latach 1966-1967 i 1971-1972. W latach 1967-1969 i 1971 był prorektorem Politechniki Gdańskiej ds. ogólnych. W latach 1971-1984 równolegle pracował na Uniwersytecie Technologiczno-Przyrodniczego im. Jana i Jędrzeja Śniadeckich w Bydgoszczy (do 1974 r. WSI, następnie ATR) jako profesor nadzwyczajny w Instytucie Telekomunikacji i Elektrotechniki. Józef Sałaciński w latach 1982-1984 był rektorem ATR w Bydgoszczy
W latach 1976-1982 pełnił funkcję pełnomocnika Rektora ds. współpracy ze szkołami wyższymi NRD. W 1989 r. otrzymał tytuł doktora Honoris Causa Uniwersytetu Technicznego w Dreźnie za zasługi położone na polu organizowania współpracy pomiędzy tą uczelnią a PG, a także wobec innych wyższych uczelni NRD - w Berlinie, Rostocku i Ilmenau. Otrzymanie doktora HC poprzedziło otrzymanie w 1980 roku medalu Wyższej szkoły Komunikacji w Dreźnie, której patronem był Friedrich List.
Jest autorem lub współautorem licznych publikacji naukowych – 38, w tym 2 książki. Otrzymał 38 patentów naukowych.
Prowadził ożywioną działalność w sferze organizacji i doskonalenia dydaktyki w szkolnictwie wyższym. Był przewodniczącym Rady Naukowej Przemysłowego Instytutu Elektroniki. Był również członkiem kilku podzespołów Rady Głównej Szkolnictwa Wyższego oraz kilku organizacji powołanych do współdziałania nauki i przemysłu. Przewodniczył wielokrotnie komisjom ministerialnym oceny wdrożeń nowych technologii w przemyśle w tym: w Komitecie Elektroniki i Telekomunikacji PAN, Komisji Głównej Elektroniki i Telekomunikacji, Komitecie Nauki i Techniki. Radzie Naukowej, Naukowo-Produkcyjnym Centrum Półprzewodników oraz był członkiem Polskiego Komitetu Współpracy z Alliance Francaise.
Otrzymał dwukrotnie nagrodę Przewodniczącego Komitetu Nauki i Techniki, dziewięciokrotnie nagrodę indywidualną Ministerstwa Szkolnictwa Wyższego, względnie Ministra Oświaty i Szkolnictwa Wyższego oraz nagrodę zespołową Ministra Przemysłu Maszynowego. Został odznaczony m.in. Złotym Krzyżem Zasługi, Krzyżem Kawalerskim i Oficerskim Orderu Odrodzenia Polski, Medalem Komisji Edukacji Narodowej oraz siedmioma medalami i odznakami honorowymi resortowymi. Otrzymał też tytuł honorowy „Zasłużony Nauczyciel PRL”.
Życie prywatne.
Ojcem Józefa Sałacińskiego był leśniczy Franciszka Kazimierza Sałacińskiego, jego matką była Stanisława z d. Zedniczek. Jego rodzina opuściła Rosję w 1922 podczas wysiedleń po utworzeniu ZSRR. Przesiedleńcy zamieszkali w leśniczówce w Brdyujściu (późniejsza dzielnica Bydgoszczy). Miał dwóch braci – Kazimierza i Zygmunta, inżyniera energetyka. Był bratem stryjecznym Zbigniewa Jana Sałacińskiego. Podczas wojny w 1939 r. był wywieziony na roboty do Niemiec, gdzie za część zarobionych pieniędzy kupował książki naukowe, dzięki którym rozpoczął samodzielnie studia. Z zawartego w 1949 roku małżeństwa z Hanną Krystyną z d. Hoffman mieli 3 córki: Ewę, Bożenę i Małgorzatę. 
Zmarł 20 marca 1998 roku, pochowany został w Gdańsku.

</doc>
<doc id="1319609" url="https://pl.wikipedia.org/wiki?curid=1319609" title="Lista rektorów i wykładowców Akademii Sztuk Pięknych w Gdańsku">
Lista rektorów i wykładowców Akademii Sztuk Pięknych w Gdańsku

Lista rektorów i wykładowców Akademii Sztuk Pięknych w Gdańsku.
Rektorzy Akademii Sztuk Pięknych w Gdańsku.
"Lista nazwisk od powstania uczelni 15 października 1945 roku. Do 1996 roku uczelnia nosiła nazwę Państwowej Wyższej Szkoły Sztuk Plastycznych w Gdańsku."

</doc>
<doc id="1319610" url="https://pl.wikipedia.org/wiki?curid=1319610" title="Bojkiwśke">
Bojkiwśke

Bojkiwśke () - osiedle typu miejskiego na Ukrainie, w obwodzie donieckim, w rejonie kalmiuskim.
Pierwsza wzmianka o miejscowości pochodzi z 1897, status osiedla typu miejskiego posiada od 1971. Liczy ponad 5 tysięcy mieszkańców. Do 12 maja 2016 roku nosiło nazwę Telmanowe (ukr. Тельманове).

</doc>
<doc id="1319614" url="https://pl.wikipedia.org/wiki?curid=1319614" title="Popilnia">
Popilnia

Popilnia () – osiedle typu miejskiego na Ukrainie, w obwodzie żytomierskim, w rejonie żytomierskim.
Historia.
Wieś założona została w 1860. Siedziba dawnej w powiecie skwirskim guberni kijowskiej. W 1930 roku zaczęto wydawać gazetę. Status osiedla typu miejskiego posiada od 1938. W 1989 liczyła 6238 mieszkańców. W 2013 liczyła 6006 mieszkańców.
Do 2020 roku miejscowość była siedzibą administracyjną rejonu popilnianskiego.

</doc>
<doc id="1319622" url="https://pl.wikipedia.org/wiki?curid=1319622" title="Heinz Müller">
Heinz Müller

Heinz Müller (ur. 16 września 1924 w Tuningen, zm. 25 września 1975 w Schwenningen) – niemiecki kolarz szosowy i torowy, złoty medalista szosowych mistrzostw świata.
Kariera.
Największy sukces w karierze Heinz Müller osiągnął w 1952 roku, kiedy zdobył złoty medal w wyścigu ze startu wspólnego podczas szosowych mistrzostw świata w Luksemburgu. W zawodach tych wyprzedził bezpośrednio Szwajcara Gottfrieda Weilenmanna oraz swego rodaka Ludwiga Hörmanna. Na rozgrywanych trzy lata później mistrzostwach świata we Frascati był dziewiętnasty w tej samej konkurencji. Ponadto był między innymi drugi w Tour du Lac Léman w 1951 roku, pierwszy w Cologne Classic rok później, trzeci w Deutsches Dreitagerennen w 1953 roku, a w 1958 roku był najlepszy w Berner Rundfahrt. W 1955 roku wystartował w Tour de France, ale nie ukończył rywalizacji. Startował także na torze, zdobywając między innymi dwa brązowe medale mistrzostw kraju w madisonie w latach 1950 i 1953. Nigdy nie wystąpił na igrzyskach olimpijskich. Jako zawodowiec startował w latach 1949-1960.

</doc>
<doc id="1319623" url="https://pl.wikipedia.org/wiki?curid=1319623" title="Heinz Muller">
Heinz Muller



</doc>
<doc id="1319628" url="https://pl.wikipedia.org/wiki?curid=1319628" title="Okular mikrometryczny">
Okular mikrometryczny

Okular mikrometryczny jest to okular mikroskopu służący do pomiaru małych odległości pod mikroskopem. Okular ten wyposażony jest w ruchomą mikroskalę przesuwaną za pomocą śruby mikrometrycznej. Aby wyznaczyć rzeczywisty rozmiar obserwowanego obiektu, należy przeprowadzić skalowanie mikroskopu.
Skalowanie.
W celu przeprowadzenia skalowania, należy porównać odległości na mikroskali umieszczonej na stoliku mikroskopu "LR" z odległościami mikroskali wbudowanej w okular mikrometryczny "LO". Stosunek tych odległości jest powiększeniem mikroskopu
Powiększenie może osiągać różne wartości dla tego samego mikroskopu, w zależności od zastosowanego obiektywu.
Pomiar odległości.
Po wyskalowaniu mikroskopu można określić rozmiary badanego obiektu "d". W tym celu odległość zmierzoną przy użyciu skali okularu należy podzielić przez powiększenie mikroskopu

</doc>
<doc id="1319629" url="https://pl.wikipedia.org/wiki?curid=1319629" title="Pętla nefronu">
Pętla nefronu



</doc>
<doc id="1319630" url="https://pl.wikipedia.org/wiki?curid=1319630" title="Arara (Izrael)">
Arara (Izrael)

Arara (hebr. ערערה, arab. عرعرة; ang. Ar’ara) – samorząd lokalny położony w dystrykcie Hajfa, w Izraelu.
Położenie.
Miasteczko leży na grzbiecie górskim położonym na południe od Wadi Ara, którego dnem płynie rzeka Iron. W jego otoczeniu znajduje się miasto Umm al-Fahm, miejscowości Kacir-Charisz i Kafr Kara, moszaw Me Ammi, wioskę komunalną Micpe Illan, arabskie wioski Barta'a al-Dżarbija, Umm al-Kutuf, Mu'awija, Manusra, al-Bir i Al-Arjan. Na północ od miasteczka znajduje się baza wojskowa Sił Obronnych Izraela – jest to baza treningowa "Regawim". W odległości 4 km na południe przebiega mur bezpieczeństwa oddzielający Izrael od Autonomii Palestyńskiej. Po stronie palestyńskiej jest wioska Barta'a asz-Szarkidża.
Demografia.
Zgodnie z danymi Izraelskiego Centrum Danych Statystycznych w 2006 roku w osadzie żyło 16 tys. mieszkańców, w 99,9% Arabowie muzułmanie.
Populacja osady pod względem wieku (dane z 2006):
Historia.
W Starożytności w okolicy tej znajdowało się miasto Arona. W okresie krzyżowców miejsce to nazywano Castellum Arearum. W 1596 roku w wiosce Arara znajdowało się osiem muzułmańskich gospodarstw rolnych, których mieszkańcy utrzymywali się z upraw pszenicy, jęczmienia, oliwek oraz hodowli kóz i uli.
W okresie panowania Brytyjczyków Arara była średniej wielkości wioską. W 1931 posiadała 150 domów i 971 mieszkańców. Podczas arabskiej rewolty 1936–1939 w rejonie wadi Ara dochodziło do licznych starć arabsko-brytyjskich. W dniu 17 sierpnia 1936 przy wiosce Arara doszło do zaciętej bitwy arabskich rebeliantów z brytyjskimi żołnierzami. Podczas I wojny izraelsko-arabskiej w maju 1948 wioskę zajęły wojska irackie, które razem z arabskimi milicjami utrzymały ją do końca wojny. Na początku 1949 na wyspie Rodos odbyły się izraelsko-jordańskie negocjacje pokojowe, w trakcie których król Abdullah I zgodził się na oddanie bez walki obszaru wioski Arara państwu Izrael. Ze względu na szybki przyrost liczby mieszkańców, Arara otrzymała w 1970 status samorządu lokalnego. W 1985 do miejscowości przyłączono sąsiednią wioskę Ara.
Edukacja.
W miejscowości jest 7 szkół podstawowych i 3 szkoły średnie, do których uczęszcza ogółem 4,1 tys. uczniów. Średnia uczniów w klasie wynosi 28.
Gospodarka.
Zgodnie z danymi "Izraelskiego Centrum Danych Statystycznych" średnie wynagrodzenie pracowników w Arara w 2007 wynosiło 4649 NIS (średnia krajowa 6743 NIS).
Komunikacja.
Przez miejscowość przebiega droga ekspresowa nr 65, którą jadąc na południowy zachód dojeżdża się do miejscowości Kafr Kara, lub jadąc na północny wschód dojeżdża się do miasta Umm al-Fahm.

</doc>
<doc id="1319632" url="https://pl.wikipedia.org/wiki?curid=1319632" title="Hans Knecht">
Hans Knecht

Hans Knecht (ur. 29 czerwca 1913 w Albisrieden, zm. 8 marca 1986 w Zurychu) – szwajcarski kolarz szosowy, torowy i przełajowy, dwukrotny szosowy mistrz świata.
Kariera.
Pierwszy sukces w karierze Hans Knecht osiągnął w 1938 roku, kiedy zdobył złoty medal w wyścigu ze startu wspólnego amatorów podczas mistrzostw świata w Zurychu. W zawodach tych wyprzedził bezpośrednio swego rodaka Josefa Wagnera oraz Holendra Joopa Demmenie. Na rozgrywanych osiem lat później mistrzostwach świata w Zurychu ponownie zwyciężył w tej konkurencji, tym razem wśród zawodowców. Pozostałe miejsca na podium zajęli Belgowie: Marcel Kint i Rik Van Steenbergen. Ponadto w 1938 roku wygrał Mistrzostwach Zurychu w kategorii amatorów, Tour du lac Léman i À travers Lausanne w 1943 roku, Zurych-Lozanna w 1944 roku oraz Berner Rundfahrt trzy lata później. Trzykrotnie zdobywał złote medale szosowych mistrzostw kraju, w 1940 roku był trzeci w torowym indywidualnym wyścigu na dochodzenie, a w 1942 roku zajął trzecie miejsce na mistrzostwach Szwajcarii w kolarstwie przełajowym. Nigdy nie wystąpił na igrzyskach olimpijskich. Jako zawodowiec startował w latach 1938-1949.

</doc>
<doc id="1319633" url="https://pl.wikipedia.org/wiki?curid=1319633" title="Krzysztof Kaczmarski">
Krzysztof Kaczmarski

Krzysztof Jakub Kaczmarski (ur. 25 lipca 1965 w Sanoku) – polski historyk.
Życiorys.
Absolwent I Liceum Ogólnokształcącego im. Komisji Edukacji Narodowej w Sanoku z 1984 (w tym samym roku szkołę ukończył Andrzej Romaniak, także historyk, współpracujący z K. Kaczmarskim). W 1989 ukończył studia historyczne na Wydziale Historycznym Uniwersytetu Jagiellońskiego. Został nauczycielem historii w macierzystym I LO w Sanoku. Z tej posady przeszedł do pracy w Oddziale Instytutu Pamięci Narodowej w Rzeszowie, gdzie 9 listopada 2000 objął stanowisko naczelnika Oddziałowego Biura Edukacji Publicznej. Był też zatrudniony w Instytucie Historii i Archiwistyki Państwowej Wyższej Szkoły Wschodnioeuropejskiej2 w Przemyślu.
W 2002 otrzymał stopień doktora nauk humanistycznych na podstawie pracy pt. „Stronnictwo Narodowe i jego organizacje wojskowe w okręgu rzeszowskim w latach 1939-1944”, napisanej na Wydziale Humanistycznym Akademii Pedagogicznej im. Komisji Edukacji Narodowej w Krakowie. Specjalizacja dotyczyła historii najnowszej Polski, dziejów Stronnictwa Narodowego i Narodowej Organizacji Zbrojnej oraz Narodowych Sił Zbrojnych w regionie rzeszowskim. W 2015 otrzymał stopień doktora habilitowanego nauk humanistycznych, nadany przez Wydział Nauk Historycznych i Społecznych Uniwersytetu Kardynała Stefana Wyszyńskiego w Warszawie, na podstawie rozprawy pt. "O wielką Polskę na wojennym wychodźstwie. Stronnictwo Narodowe wobec rządu gen. Władysława Sikorskiego (1939-1943)".
Działał w Zjednoczeniu Chrześcijańsko-Narodowym; w marcu 1991 został przewodniczącym sanockiego koła ZChN i pełnił tę funkcję w kolejnych latach, a 17 kwietnia 1994 został wybrany członkiem zarządu Regionu Podkarpackiego ZChN. Kandydował do Sejmu RP I kadencji w wyborach parlamentarnych w 1991 w okręgu wyborczym nr 30 z ramienia Wyborczej Akcji Katolickiej. W wyborach samorządowych 1998 uzyskał mandat radnego Rady Powiatu Sanockiego startując jako członek ZChN z listy Akcji Wyborczej Solidarność. Po podjęciu pracy w IPN pod koniec 2000 ustąpił z funkcji prezesa sanockiego koła ZChN, jednocześnie rezygnując z członkostwa w partii oraz wystąpił z klubu radnych AWS w Radzie Powiatu.
W 2000 został członkiem zarządu reaktywowanego stowarzyszenia Towarzystwa Gimnastycznego „Sokół” w Sanoku. Zasiadł w radzie historycznej Związku Żołnierzy Narodowych Sił Zbrojnych. Udzielił wypowiedzi autorskich w wyprodukowanym w 2016 przez Telewizję Trwam reportażu pt. "Historia Antoniego Żubryda".

</doc>
<doc id="1319634" url="https://pl.wikipedia.org/wiki?curid=1319634" title="Marcel Kint">
Marcel Kint

Marcel Kint (ur. 20 września 1914 w Zwevegem, zm. 23 marca 2002 w Kortrijk) – belgijski kolarz szosowy i torowy, dwukrotny medalista szosowych mistrzostw świata.
Kariera.
Pierwszy sukces w karierze Marcel Kint osiągnął w 1938 roku, kiedy zdobył złoty medal w wyścigu ze startu wspólnego podczas szosowych mistrzostw świata w Valkenburgu. W zawodach tych wyprzedził bezpośrednio dwóch Szwajcarów: Paula Egli oraz Léo Amberga. Na rozgrywanych osiem lat później mistrzostwach świata w Zurychu był drugi w tej samej konkurencji. uległ tam jedynie Hansowi Knechtowi ze Szwajcarii, a trzecie miejsce zajął kolejny Belg, Rik Van Steenbergen. Został tym samym jednym z dwóch kolarzy w historii (obok Theofiela Middelkampa z Holandii), którzy zdobywali medale mistrzostw świata zarówno przed, jak i po II wojnie światowej. Ponadto wygrał też Ronde van Vlaanderen i Ronde van België w kategorii amatorów w 1935 roku, Paryż-Bruksela w 1938 roku, Grote Prijs Stad Zottegem w 1939 roku, Paryż-Roubaix w 1943 roku, La Flèche Wallonne w latach 1943-1945, Driedaagse van West-Vlaanderen w 1945 roku, a cztery lata później był najlepszy w wyścigu Gandawa-Wevelgem. Kilkakrotnie startował w Tour de France, wygrywając łącznie sześć etapów. W klasyfikacji generalnej najlepsze wyniki osiągał w latach 1936 i 1938, kiedy był dziewiąty. W 1951 roku wziął udział w Giro d’Italia, ale nie ukończył rywalizacji. Startował także na torze, jednak bez większych sukcesów. Nigdy nie wystąpił na igrzyskach olimpijskich. W 1951 roku zakończył karierę.

</doc>
<doc id="1319635" url="https://pl.wikipedia.org/wiki?curid=1319635" title="Dżemil Abdureszidow">
Dżemil Abdureszidow

Dżemil Abdureszidow, ros. Джемиль Абдурешидов (ur. ?, zm. ?) – tatarski działacz narodowy, przewodniczący Symferopolskiego Komitetu Muzułmańskiego podczas II wojny światowej
Był synem kupca z okręgu eupatorskiego na Krymie. Po wojnie domowej w Rosji jego rodzina zamieszkała w Turcji. Dż. Abdureszidow w okresie II wojny światowej powrócił na okupowany przez wojska niemieckie Krym. Od grudnia 1941 r. stał na czele Komitetu Muzułmańskiego w Bakczysaraju, a następnie Symferopolskiego Komitetu Muzułmańskiego w Symferopolu, reprezentującego interesy Tatarów krymskich wobec Niemców. Od stycznia do grudnia 1943 r. pełnił funkcję II zastępcy przewodniczącego Komitetu, po czym powrócił na poprzednie stanowisko. Był jednym z inicjatorów formowania kolaboracyjnych wojskowych i policyjnych formacji złożonych z Tatarów krymskich. W marcu 1944 r. został odznaczony przez Niemców Medalem dla Narodów Wschodnich. Prawdopodobnie ewakuował się do Niemiec w związku z zajęciem Krymu przez Armię Czerwoną. Dalsze jego losy są nieznane.

</doc>
<doc id="1319638" url="https://pl.wikipedia.org/wiki?curid=1319638" title="Droga I/61 (Czechy)">
Droga I/61 (Czechy)

Droga krajowa 61 (cz. "Silnice I/61") – droga krajowa w Czechach łącząca leżące w aglomeracji Pragi miasto Kladno z dwiema autostradami: D6 i D7.

</doc>
<doc id="1319644" url="https://pl.wikipedia.org/wiki?curid=1319644" title="Jan Očko z Vlašimi">
Jan Očko z Vlašimi

Jan Očko z Vlašimi (ur. ok. 1292, zm. 14 stycznia 1380) – biskup ołomuniecki w latach 1351–1364, arcybiskup praski w latach 1364–1378.
Życiorys.
Jan Očko z Vlašimi był synem pisarza ksiąg ziemskich Jana z Kamenice i nieznanej z imienia matki. Miał wadę wzroku (zmętnienie oka). Pracował jako dyplomata w służbie margrabiego Karola. Później został jego doradcą. Karol IV Luksemburski wystarał się dla Jana o dyspensę od przeszkód nieprawego pochodzenia i ułomności fizycznej.
Karierę kościelną rozpoczął od uzyskania godności kanonika w Mělníku i Starej Boleslavi. W latach 1341–1351 był pierwszym prepozytem kapituły Wszystkich Świętych na Hradczanach. Od 1342 był kanonikiem praskiej kapituły katedralnej.
17 listopada 1351 papież na prośbę Karola IV mianował go biskupem ołomunieckim. Święcenia biskupie przyjął 13 kwietnia 1352. W 1355 towarzyszył cesarzowi jako jego kanclerz w drodze do Rzymu.
Po śmierci Arnoszta z Pardubic na życzenie Karola IV kapituła wybrała go na arcybiskupa praskiego. Jan Očko został w ten sposób głównym doradcą cesarza. Zwołał synod archidiecezji. W 1368 utworzył w Rzymie hospicjum dla czeskich pielgrzymów. W tym samym roku został mianowany zarządcą Królestwa Czeskiego na okres nieobecności Karola IV, który wyruszył do Rzymu. 17 listopada 1370 koronował pierwszą żonę Wacława IV Joannę Bawarską na czeską królową.
17 września 1378 otrzymał kapelusz kardynalski z tytułem prezbitera SS. XII Apostoli, będąc pierwszym w dziejach czeskiego Kościoła katolickiego biskupem obdarzonym tą godnością. 20 października 1378 ze względu na wiek i chorobę zrezygnował z urzędu arcybiskupa praskiego. Uczestniczył w pogrzebie Karola IV.

</doc>
<doc id="1319645" url="https://pl.wikipedia.org/wiki?curid=1319645" title="Éloi Meulenberg">
Éloi Meulenberg

Éloi Meulenberg (ur. 22 września 1912 w Jumet, zm. 26 lutego 1989 tamże) – belgijski kolarz szosowy, złoty medalista mistrzostw świata.
Kariera.
Największy sukces w karierze Éloi Meulenberg osiągnął w 1937 roku, kiedy zdobył złoty medal w wyścigu ze startu wspólnego podczas mistrzostw świata w Kopenhadze. W zawodach tych wyprzedził bezpośrednio Emila Kijewskiego z III Rzeszy oraz Szwajcara Paula Egliego. Był to jednak jedyny medal wywalczony przez niego na międzynarodowej imprezie tej rangi. Ponadto był między innymi pierwszy w Grand Prix de Fourmies i drugi w Ronde van Vlaanderen w 1935 roku, pierwszy w wyścigu Paryż-Bruksela i trzeci w Circuit de Paris w 1936 roku, pierwszy w Liège-Bastogne-Liège w 1937 roku, w 1943 roku wygrał Grote Scheldeprijs, a dwa lata później był najlepszy w Ronde van Limburg. Kilkakrotnie startował w Tour de France, wygrywając łącznie dziewięć etapów. W klasyfikacji generalnej najlepszy wynik osiągnął w 1936 roku, kiedy zajął 34. miejsce. Nigdy nie wystąpił na igrzyskach olimpijskich. Jako zawodowiec startował w latach 1934–1950.

</doc>
<doc id="1319646" url="https://pl.wikipedia.org/wiki?curid=1319646" title="Droga I/62 (Czechy)">
Droga I/62 (Czechy)

Droga krajowa 62 (cz. "Silnice I/62") – droga krajowa w Czechach. Trasa przez całą swoją długość - od miasta Ústí nad Labem przez Děčín aż do dawnego przejścia granicznego w rejonie miejscowości Hřensko biegnie wzdłuż koryta Łaby. Na odcinku Ústí nad Labem - Děčín jest fragmentem szlaku E442.

</doc>
<doc id="1319648" url="https://pl.wikipedia.org/wiki?curid=1319648" title="Mauricio Aros">
Mauricio Aros

Mauricio Fernando Aros Bahamondes (ur. 9 marca 1976 w Punta Arenas) – piłkarz chilijski grający na pozycji bocznego obrońcy lub pomocnika.
Kariera klubowa.
Aros piłkarską karierę rozpoczął w klubie Deportes Concepción. W jego barwach zadebiutował w 1995 roku w lidze chilijskiej i grał tam bez większych sukcesów do końca 1997 roku. Na początku 1998 roku przeszedł do stołecznego Universidad de Chile i w pierwszym swoim sezonie w tym klubie zdobył Puchar Chile. Z kolei rok później wywalczył swój pierwszy w karierze tytuł mistrza Chile, a w 2000 roku sięgnął po dublet (mistrzostwo + puchar).
W połowie 2001 roku Aros trafił do Europy i podpisał kontrakt z holenderskim Feyenoordem. W klubie tym nie zdołał jednak wywalczyć miejsca w podstawowej jedenastce i w rozgrywkach Eredivisie rozegrał tylko 5 spotkań. Miał też mały udział w wywalczeniu przez Feyenoord Pucharu UEFA. Latem 2002 Mauricio został wypożyczony do izraelskiego Maccabi Tel Awiw. Na koniec sezonu wywalczył z nim mistrzostwo Izraela. Z kolei w 2003 roku trafił na wypożyczenie do saudyjskiego Al-Hilal.
W połowie 2004 roku Aros wrócił do Chile. Został piłkarzem CD Huachipato, a po sezonie przeniósł się do Cobreloa, ówczesnego mistrza fazy Clausura. W tej drużynie grał przez dwa sezony, a w 2007 roku został piłkarzem Universidad Concepción.
Kariera reprezentacyjna.
W reprezentacji Chile Aros zadebiutował w 29 kwietnia 1998 roku wygranym 1:0 towarzyskim spotkaniu z Litwą. W tym samym roku został powołany przez Nelsona Acostę do kadry na Mistrzostwa Świata we Francji. Na tym turnieju wystąpił jedynie w meczu 1/8 finału z Brazylią (1:4). W 1999 roku zagrał wraz z Chile na Copa América 1999, a potem zaliczył także Copa América 2001 i Copa América 2004. Ostatni mecz w reprezentacji rozegrał podczas tego ostatniego turnieju - Chile przegrało 1:2 z Kostaryką. W kadrze narodowej zagrał 30 razy.

</doc>
<doc id="1319649" url="https://pl.wikipedia.org/wiki?curid=1319649" title="Droga I/64 (Czechy)">
Droga I/64 (Czechy)

Droga krajowa 64 (cz. "Silnice I/64") – droga krajowa w zachodnich Czechach. Droga biegnie od skrzyżowania z drogą krajową nr 21 w rejonie Františkovy Lázně do dawnego przejścia granicznego leżące w mieście Aš

</doc>
<doc id="1319655" url="https://pl.wikipedia.org/wiki?curid=1319655" title="FIFA Street">
FIFA Street

FIFA Street – gra komputerowa z serii FIFA, wydana przez Electronic Arts 22 lutego 2005 dla Playstation 2, XBOX oraz PSP.
FIFA Street jest produktem ubocznym FIFA wydanym przez EA, który postąpił tutaj zgodnie ze swoją zasadą – dla każdej gry sportowej wydaje jej odmianę ze słowem „Street” w tytule, m.in. NFL Street, NBA Street itp.
FIFA Street ma tworzyć drużynę uliczną, czasem składającą się ze sławnych graczy takich jak David Beckham, Zinédine Zidane, Ronaldo czy Ronaldinho.
Graczem na okładce FIFA Street jest reprezentant Brazylii i A.C. Milan – Ronaldinho, ponieważ jest to jeden z najbardziej rozpoznawalnych piłkarzy na świecie. Podbija on piłkę za sobą nogami.
Tryby gry.
Friendly (mecz towarzyski).
w tym trybie wybiera się podstawową czwórkę graczy (Starting Four) i rozgrywa mecz na czas albo do określonej liczby bramek.
Rule The Street (mistrz ulicy).
W trybie Rule The Street przemierza się glob w poszukiwaniu przeciwników, należy wygrywać jak największą liczbę meczów, aby zdobyć jak największy respekt (Respect Points). Im więcej punktów respektu, tym lepsi zawodnicy będą chcieli grać w naszej drużynie.
Przed rozpoczęciem trybu należy stworzyć swojego zawodnika i drużynę.
Upgrade Player (wzmacnianie zawodnika).
Rozpoczynając tryb Rule The Street, trzeba stworzyć własnego zawodnika. Aby ulepszać swoją postać, należy wygrać jak najwięcej meczów i turniejów, za które zdobywa się żetony umiejętności (Skill Bills), wymieniane na atrybuty zawodnika.
Create Team (tworzenie drużyny).
FIFA Street umożliwia stworzenie własnej drużyny. Aby to zrobić, należy:

</doc>
<doc id="1319661" url="https://pl.wikipedia.org/wiki?curid=1319661" title="Pedro Reyes">
Pedro Reyes

Pedro Antonio Reyes González (ur. 13 listopada 1972 w Antofagasta), chilijski piłkarz grający na pozycji środkowego obrońcy.
Kariera klubowa.
Reyes piłkarską karierę rozpoczął w klubie Deportes Antofagasta wywodzącym się z jego rodzinnego miasta Antofagasta. W jego barwach zadebiutował w 1991 w lidze chilijskiej i grał tam bez większych sukcesów do końca 1992 roku. W 1993 roku przeszedł do stołecznego CSD Colo-Colo i w tym samym roku został z nim mistrzem Chile. Rok później zdobył swój pierwszy w karierze Puchar Chile. W 1996 roku sięgnął po dublet, a w 1997 po mistrzostwo fazy Clausura (za swoją postawę został Piłkarzem Roku w Chile). Z kolei w 1998 roku przyczynił się do wywalczenia kolejnego mistrzostwa kraju.
Na początku 1999 roku Reyes przeszedł do francuskiego AJ Auxerre. W Ligue 1 zadebiutował 30 stycznia 1999 w zremisowanym 1:1 wyjazdowym spotkaniu z FC Sochaux-Montbéliard. W Auxerre początkowo występował w pierwszym składzie, ale w sezonie 2000/2001 stał się rezerwowym, a w 2002 roku wrócił do Chile.
Po powrocie do ojczyzny Reyes występował w Universidad de Chile, ale już po roku przeniósł się do lokalnego rywala, Uniónu Española. W 2004 roku trafił do paragwajskiej Olimpii Asunción, ale po pół roku znów grał w rodzimej ekstraklasie. Występował kolejno w Deportes La Serena, Audax Italiano i ponownie Uniónie Española, a w 2007 roku wrócił do rodzinnej Antofagasty i ponownie zaczął występować w tamtejszym klubie Deportes.
Kariera reprezentacyjna.
W reprezentacji Chile Reyes zadebiutował w 1994 roku. W 1998 roku został powołany przez Nelsona Acostę do kadry na Mistrzostwa Świata we Francji. Na tym turnieju był podstawowym zawodnikiem Chile i zagrał we wszystkich meczach: grupowych z Włochami (2:2), z Austrią (1:1) i z Kamerunem (1:1) oraz w 1/8 finału z Brazylią (1:4). W 1999 roku zagrał wraz z Chile na Copa América 1999, a potem zaliczył także Copa América 2001. Z kolei w 2000 roku zdobył brązowy medal na Igrzyskach Olimpijskich w Sydney. Ostatni mecz w reprezentacji rozegrał w 2001 roku. W kadrze narodowej zagrał 55 razy i zdobył 4 gole.

</doc>
<doc id="1319663" url="https://pl.wikipedia.org/wiki?curid=1319663" title="Jan Wagner (duchowny)">
Jan Wagner (duchowny)

Jan Wagner CM (ur. 10 kwietnia 1892 w Piasku k. Pszczyny na Górnym Śląsku, zm. 1 listopada 1939 w Lesie Gdańskim) – polski duchowny rzymskokatolicki, misjonarz św. Wincentego a Paulo, proboszcz parafii św. Wincentego a Paulo w Bydgoszczy, superior domu Księży Misjonarzy w Bydgoszczy, Sługa Boży Kościoła katolickiego.
Życiorys.
Był synem Andrzeja i Ewy z Koczubów. Uczył się w Pszczynie i przez krótki okres w małym seminarium Księży Misjonarzy w Krakowie. 15 października 1910 wstąpił do Zgromadzenia Księży Misjonarzy i po dwóch latach złożył śluby święte. W latach 1914–1919, z przerwami spowodowanymi dwukrotnym powoływaniem do armii niemieckiej, odbył studia w Instytucie Teologicznym Zgromadzenia Księży Misjonarzy w Krakowie. Święcenia kapłańskie przyjął 22 czerwca 1919.
W latach 1919–1926 był wikariuszem i katechetą w Jezierzanach koło Borszczowa. Przeniesiony do Pabianic, był prefektem gimnazjum żeńskiego i seminarium nauczycielskiego w latach 1926–1933. Od 1933 do 1937 był proboszczem parafii Najświętszej Maryi Panny w Pabianicach i superiorem tamtejszego domu misjonarskiego.
Działalność w Bydgoszczy.
15 listopada 1937 został mianowany superiorem domu misjonarskiego i proboszczem parafii św. Wincentego a Paulo w Bydgoszczy. Jako proboszcz kontynuował budowę kościoła oraz zabiegał o ożywienie życia religijnego parafii. Jednak tempo robót budowlanych osłabło ze względu na komplikującą się sytuację polityczną i rosnące zagrożenie ze strony Niemiec. W 1938 i w połowie 1939 r. zdołano wybudować tylko schody, łączące dom misjonarski z kościołem i chórem organowym, a w samym kościele ustawiono rusztowanie i zbrojenie pod oratorium i chór.
Był znanym rekolekcjonistą. Prowadził działalność misyjną w wielu polskich miastach. Pełnił funkcję wizytatora nauki religii w szkołach powszechnych miejskiego dekanatu bydgoskiego.
Śmierć.
Po zajęciu Bydgoszczy przez Niemców został aresztowany 8 września 1939. Zatajenie stanu duchownego mogło księdzu uratować życie, ale tego nie zrobił. Był przetrzymywany w koszarach przy ul. Gdańskiej. 1 listopada 1939 r. został rozstrzelany podczas egzekucji w Lesie Gdańskim pod Bydgoszczą.
Upamiętnienie.
22 września 1947 podczas ekshumacji grobów w Lesie Gdańskim, odnaleziono zwłoki 78 osób, z których 11 zidentyfikowano, w tym zwłoki ks. Wagnera. 1 października 1947 odprawiono uroczyste nabożeństwo żałobne za śp. ks. Wagnera, a jego zwłoki pochowano na bydgoskim Cmentarzu Bohaterów na Wzgórzu Wolności.
Zapamiętano go jako pocieszyciela dręczonych. Jego nazwisko znajduje się na tablicy pamiątkowej, poświęconej księżom misjonarzom zamordowanym w okresie okupacji niemieckiej, umieszczonej w bazylice św. Wincentego a Paulo w Bydgoszczy.
Proces beatyfikacyjny.
Jest jednym z 122 Sług Bożych, wobec których 17 września 2003 rozpoczął się proces beatyfikacyjny drugiej grupy polskich męczenników z okresu II wojny światowej.

</doc>
<doc id="1319666" url="https://pl.wikipedia.org/wiki?curid=1319666" title="Acharya">
Acharya



</doc>
<doc id="1319668" url="https://pl.wikipedia.org/wiki?curid=1319668" title="Gorąca dłoń">
Gorąca dłoń

Gorąca dłoń (tytuł oryginalny: "Dora e ngrohtë") – albański film fabularny z roku 1983 w reżyserii Kujtima Çashku.
Opis fabuły.
Młody Besim sprawia problemy wychowawcze, opuszcza szkołę i marzy o łatwym życiu. Opiekujący się nim Ahmet nie wie, jak sprowadzić Besima na dobrą drogę. Uczniowie z klasy Besima postanawiają mu pomóc i nakłonić do zmiany na lepsze.

</doc>
<doc id="1319675" url="https://pl.wikipedia.org/wiki?curid=1319675" title="Guarany SC">
Guarany SC

Guarany Sporting Club – brazylijski klub piłkarski z siedzibą w Sobral, leżącym w stanie Ceará.
Historia.
"Guarany" założony został 2 lipca 1938 roku. W 2001 roku grał w trzeciej lidze brazylijskiej (Campeonato Brasileiro Série C), a w 2002 w drugiej lidze (Campeonato Brasileiro Série B). Obecnie klub gra w drugiej lidze ("Segunda Divisão") stanu Ceará (Campeonato Cearense).

</doc>
<doc id="1319678" url="https://pl.wikipedia.org/wiki?curid=1319678" title="Guarany Sporting Club">
Guarany Sporting Club



</doc>
<doc id="1319691" url="https://pl.wikipedia.org/wiki?curid=1319691" title="Droga I/59 (Czechy)">
Droga I/59 (Czechy)

Droga krajowa 59 (cz. "Silnice I/59") – droga krajowa we wschodnich Czechach. Dwu-jezdniowa arteria łączy Ostrawę z leżącym tuż przy czesko-polskiej granicy miastem Karwina.

</doc>
<doc id="1319692" url="https://pl.wikipedia.org/wiki?curid=1319692" title="Bitwa koło Wysp Kokosowych">
Bitwa koło Wysp Kokosowych

Bitwa koło Wysp Kokosowych - bitwa morska, która odbyła się 9 listopada 1914 roku podczas I wojny światowej w okolicy Wysp Kokosowych znajdujących się w północno-wschodniej części Oceanu Indyjskiego.
Niemiecki lekki krążownik SMS „Emden” zaatakował brytyjską stację radiową obsługującą podmorski kabel, ale został po kilku godzinach przechwycony przez australijski lekki krążownik HMAS „Sydney”. Doszło do starcia. 
Choć oba okręty należały do zbliżonej klasy, HMAS „Sydney” był nowszy, dużo większy, szybszy i o wiele lepiej uzbrojony. Okręt australijski dzięki większej prędkości utrzymywał się poza zasięgiem dział niemieckich, odnosząc tylko lekkie uszkodzenia i w przeciągu półtorej godziny zamieniając okręt niemiecki w zdruzgotany wrak, osadzony przez załogę na mieliźnie.
Bitwa koło Wysp Kokosowych była pierwszą bitwą morską stoczoną przez Royal Australian Navy.

</doc>
<doc id="1319693" url="https://pl.wikipedia.org/wiki?curid=1319693" title="Grupa własna">
Grupa własna

Grupa własna - według socjologii stanowi ją zbiorowość, do której należy jednostka, z którą dzieli uczucie tożsamości i lojalności. 
Występuje podział na "my" i "oni" i "obcy". Często zauważalny jest wrogi stosunek do grupy obcej oparty na stereotypach.

</doc>
<doc id="1319695" url="https://pl.wikipedia.org/wiki?curid=1319695" title="José René Higuita">
José René Higuita



</doc>
<doc id="1319698" url="https://pl.wikipedia.org/wiki?curid=1319698" title="Medal Narodów Wschodnich">
Medal Narodów Wschodnich

Medal Narodów Wschodnich, właśc. Odznaka Waleczności i Zasługi dla Narodów Wschodnich (niem. "Ostvolkmedaille", właśc. "Tapferkeits- und Verdienstauszeichnung für Angehörige der Ostvölker", ros. Медаль для восточных народов) – niemieckie odznaczenie przeznaczone dla przedstawicieli narodów ZSRR współpracujących z Niemcami podczas II wojny światowej.
Historia.
Po ataku wojsk niemieckich na ZSRR 22 czerwca 1941 r., kilkaset tysięcy jeńców wojennych i cywili z różnych narodów zamieszkujących Związek Radziecki podjęło kolaborację z Niemcami. Wielu z nich służyło w wojskowych formacjach zbrojnych w ramach armii niemieckiej. Początkowo Niemcy odznaczali ich swoimi odznaczeniami wojskowymi lub przyznawali im nagrody niemające oficjalnego statusu. Jednakże dyrektywą Oberkommando der Wehrmacht z lutego 1942 r. taka praktyka została zakazana. W tej sytuacji 14 lipca tego roku został ustanowiony Medal Narodów Wschodnich. Prawo nadawania go przysługiwało Ministrowi ds. Okupowanych Terytoriów Wschodnich i Generałowi-Inspektorowi Wschodnich Wojsk. Medal mogli otrzymywać żołnierze kolaboracyjnych „wschodnich” formacji policyjnych i wojskowych, cywilni członkowie niemieckiej administracji okupacyjnej, a także ochotnicy różnego rodzaju służący w niemieckiej armii. Od maja 1943 r. medalem mogli być odznaczani także niemieccy żołnierze, służący we „wschodnich” formacjach zbrojnych.
Medalem Narodów Wschodnich I klasy z mieczami był odznaczony m.in. gen. Wiktor Malcew, Medalem II klasy z mieczami Ukrainiec gen. Iwan Omelianowycz-Pawlenko, a także gen. Andriej Własow, gen. Iwan Błagowieszczenski, płk Siergiej Buniaczenko, czy kpt. pil. Siemion Byczkow.
Opis odznaki.
Na medalu znajdował się wizerunek 8-ramiennej gwiazdy z roślinnym ornamentem w środku. Medal miał dwie klasy: II klasa była „złota”, „srebrna” i „brązowa”, zaś I klasa tylko „złota” i „srebrna” (wszystkie odznaki wykonane były z blachy cynkowej z następnym kolorowaniem). Za odwagę był przyznawany medal z 2 skrzyżowanymi mieczami, za zasługi – bez mieczy. Do medalu był też dołączany dyplom w języku niemieckim i rosyjskim.

</doc>
<doc id="1319702" url="https://pl.wikipedia.org/wiki?curid=1319702" title="Światła miasteczka">
Światła miasteczka

Światła miasteczka (tytuł oryginalny: "Dritat e qytezës") – albański film fabularny z roku 1983 w reżyserii Fehmiego Hoshafiego.
Opis fabuły.
Hariz mieszka w małym miasteczku na wybrzeżu Albanii. Prowadzi pasożytniczy tryb życia. Zamiast uczciwie pracować woli wywoływać intrygi i wysyłać anonimowe listy. Jego stylu życia nie aprobuje żona, która postanawia od niego odejść.

</doc>
<doc id="1319706" url="https://pl.wikipedia.org/wiki?curid=1319706" title="Nashik">
Nashik

Nashik (marathi नाशिक trl. "Nāśik", hindi नासिक trl. "Nāsik") – miasto w Indiach, w stanie Maharashtra, nad rzeką Godawari. W 2005 r. miasto to na powierzchni 264,23 km² zamieszkiwało 1 364 000 osób.
W mieście rozwinęło się rzemiosło tkackie, a także przemysł jedwabniczy, bawełniany, cukrowniczy, olejarski, chemiczny, maszynowy, lotniczy oraz poligraficzny.
Nashik jest również ważnym centrum religijnym. Według Ramajany, Rama spędził tutaj 14 lat na wygnaniu.

</doc>
<doc id="1319707" url="https://pl.wikipedia.org/wiki?curid=1319707" title="Naszik">
Naszik



</doc>
<doc id="1319708" url="https://pl.wikipedia.org/wiki?curid=1319708" title="José Fernando Santa">
José Fernando Santa



</doc>
<doc id="1319712" url="https://pl.wikipedia.org/wiki?curid=1319712" title="Panorama wirtualna">
Panorama wirtualna

Panorama wirtualna – połączone ze sobą zdjęcia wykonane tak, aby dać oglądającemu wrażenie realnego (z zachowaniem perspektywy) widoku z możliwością obrotu o 360°.
Istnieje kilka sposobów wykonania takiego zdjęcia:

</doc>
<doc id="1319718" url="https://pl.wikipedia.org/wiki?curid=1319718" title="Dreadlock Holiday (Reni Jusis)">
Dreadlock Holiday (Reni Jusis)



</doc>
<doc id="1319719" url="https://pl.wikipedia.org/wiki?curid=1319719" title="Ludhiana">
Ludhiana



</doc>
<doc id="1319720" url="https://pl.wikipedia.org/wiki?curid=1319720" title="Sokół 200">
Sokół 200



</doc>
<doc id="1319722" url="https://pl.wikipedia.org/wiki?curid=1319722" title="Sokół 500">
Sokół 500



</doc>
<doc id="1319729" url="https://pl.wikipedia.org/wiki?curid=1319729" title="Javier Margas">
Javier Margas

Javier Luciano Margas Loyola (ur. 10 maja 1969 w Santiago) – piłkarz chilijski grający na pozycji środkowego lub lewego obrońcy.
Kariera klubowa.
Margas piłkarską karierę rozpoczął w klubie CSD Colo-Colo z rodzinnego Santiago. W jego barwach zadebiutował w 1988 roku w lidze chilijskiej. W tym samym roku wywalczył Puchar Chile, a w 1989 mistrzostwo kraju, swoje pierwsze w sportowej karierze. W 1990 roku sięgnął z CSD Colo-Colo po dublet. W sezonie 1991 wygrał z CSD Colo-Colo Copa Libertadores (0:0, 3:0 z paragwajską Olimpią Asunción), a także Copa Interamericana. Został też mistrzem Chile. W 1992 roku sięgnął po Recopa Sudamericana. Kolejny tytuł mistrzowski zdobył w roku 1993, a w 1994 wywalczył Puchar Chile.
W 1995 roku Margas wyjechał do Meksyku i przez pół roku grał w tamtejszej Américe Meksyk. Rozegrał tylko 9 spotkań w lidze i w 1996 roku wrócił do CSD Colo-Colo i wspomógł ten zespół w wywalczeniu kolejnego dubletu. W 1997 roku był graczem lokalnego rywala CSD Colo-Colo, zespołu Universidad Católica. W tym samym sezonie Universidad zdobył prymat w kraju, a Javier grał tam jeszcze w 1998 roku.
3 sierpnia 1998 roku Margas podpisał kontrakt z angielskim West Ham United. Londyński klub zapłacił za niego 2 miliony funtów, a Chilijczyk w Premiership zadebiutował 29 sierpnia w zremisowanym 0:0 wyjazdowym meczu z Coventry City. W West Ham był jednak rezerwowym i przez 3 sezony rozegrał zaledwie 24 spotkania w angielskiej lidze. W 2001 roku zakończył karierę po tym, jak wrócił do Chile bez zgody szefostwa West Hamu.
Kariera reprezentacyjna.
W reprezentacji Chile Margas zadebiutował 17 października 1990 roku w zremisowanym 0:0 meczu z Brazylią. W 1991 roku zagrał wraz z Chile na Copa América 1991, a potem zaliczył także Copa América 1993, Copa América 1995 i Copa América 1999. W 1998 roku został powołany przez Nelsona Acostę do kadry na Mistrzostwa Świata we Francji. Na tym turnieju był podstawowym zawodnikiem Chile i zagrał we wszystkich meczach: grupowych z Włochami (2:2), z Austrią (1:1) i z Kamerunem (1:1) oraz w 1/8 finału z Brazylią (1:4). Ostatni mecz w reprezentacji rozegrał w 2000 roku. W kadrze narodowej zagrał 63 razy i zdobył 6 goli.

</doc>
<doc id="1319732" url="https://pl.wikipedia.org/wiki?curid=1319732" title="Krawędź Ziemi Gryfińskiej">
Krawędź Ziemi Gryfińskiej

Krawędź Ziemi Gryfińskiej – drugoobiegowe pismo ukazujące się od marca 1983 r. do sierpnia 1984 r. Wydawane i drukowane na terenie zakładu Elektrownia Dolna Odra w Gryfinie. Ukazały się 22 numery jednokartkowego pisma w nakładzie kilkuset egzemplarzy. Inicjatywa została zaniechana po uwięzieniu Jana Witkowskiego.

</doc>
<doc id="1319735" url="https://pl.wikipedia.org/wiki?curid=1319735" title="Navotas">
Navotas

Navotas – miasto na Filipinach w Regionie Stołecznym, na wyspie Luzon. W 2010 roku liczyło 249 131 mieszkańców.
W mieście rozwinął się przemysł rybny.

</doc>
<doc id="1319736" url="https://pl.wikipedia.org/wiki?curid=1319736" title="Ottmar Mergenthaler">
Ottmar Mergenthaler

Ottmar Mergenthaler – (urodzony 11 maja 1854 w Hachtel (Niemcy), zmarł 28 października 1899 w Baltimore) – amerykański wynalazca pochodzenia niemieckiego, wynalazca linotypu.
Urodził się w Niemczech, w Wirtembergii. Chciał studiować inżynierię, ale pochodził z niebogatej rodziny, której nie było stać na sfinansowanie mu studiów. Uczył się więc zegarmistrzostwa, a w wieku 18 lat wyemigrował do Stanów Zjednoczonych, gdzie sześć lat później uzyskał obywatelstwo. Początkowo mieszkał i pracował w Waszyngtonie, potem w Baltimore.
Pracując w warsztacie mechanicznym, został skierowany do pracy nad maszyną do pisania wykorzystywaną w procesie litograficznym. Mergenthaler zainteresował się tymi projektami, ale doszedł do wniosku, że nie dadzą one właściwego rezultatu. Zaczął projektować i konstruować inną maszynę do mechanicznego składania druku (od 1883 r. we własnej firmie). W 1884 roku skonstruował maszynę do składania i odlewu całych wierszy z czcionkami. W 1886 r. została ona zaprezentowana i wykorzystana do druku gazety "New York Tribune," a ponieważ jej działanie sprowadzało się do napisania i odlania całego wiersza czcionek za jednym razem, nadano jej nazwę linotyp (od "the line of types" – wiersz czcionek).
Linotyp zrewolucjonizował drukarstwo, a Mergenthaler do końca życia (zmarł przedwcześnie na gruźlicę w wieku 45 lat) pracował nad swoim wynalazkiem, wprowadzając do niego liczne ulepszenia.

</doc>
<doc id="1319737" url="https://pl.wikipedia.org/wiki?curid=1319737" title="Jarosław Hrycak">
Jarosław Hrycak

Jarosław Josypowycz Hrycak (ukr. Ярослав Йосипович Грицак, ur. 1 stycznia 1960 w Dołhem w rejonie stryjskim) – ukraiński historyk, intelektualista, profesor i szef katedry historii Ukrainy na Ukraińskim Uniwersytecie Katolickim we Lwowie, były dyrektor Instytutu Badań Naukowych Uniwersytetu Lwowskiego i profesor wizytujący Central European University w Budapeszcie. Członek Komitetu Naukowego Collegium Artium w Warszawie. Redaktor naczelny czasopisma naukowego „Ukraina Moderna”.
Życiorys.
W latach 1977–1982 student wydziału historycznego Uniwersytetu im. Iwana Franki, w 1987 roku otrzymał stopień doktora, w 1996 roku habilitację. W latach 1996–2009 dyrektor Instytutu Badań Historycznych na Uniwersytecie im. Iwana Franki. W latach 1999–2005 wiceprezydent Międzynarodowego Stowarzyszenia Ukrainistów.
21 grudnia 2014 został nominowany przez prezydenta Petra Poroszenkę (wraz z Refatem Czubarowem i Jewhenem Zacharowem) na stanowisko członka komisji konkursowej Narodowego Biura Antykorupcyjnego Ukrainy.

</doc>
<doc id="1319742" url="https://pl.wikipedia.org/wiki?curid=1319742" title="Leon Więckiewicz">
Leon Więckiewicz

Ks. Leon Więckiewicz - (ur. 26 maja 1914 w Petersburgu, zm. 4 grudnia 1944 w Gross-Rosen) – polski prezbiter katolicki, misjonarz św. Wincentego a Paulo, Sługa Boży Kościoła katolickiego.
W 1932 wstąpił do Zgromadzenia Księży Misjonarzy Świętego Wincentego à Paulo. Święcenia kapłańskie otrzymał w Krakowie w 1939. Skierowany został do pracy duszpasterskiej w parafii Św. Krzyża w Warszawie.
Po wybuchu II wojny światowej został aresztowany 3 grudnia 1943 roku za oddanie ostatniej posługi skazańcom i modlitwę nad ich zwłokami. Uwięziony na Pawiaku trafił następnie do niemieckiego obozu koncentracyjnego w Gross-Rosen (30 marca 1944), gdzie umarł z wycieńczenia.
Zapamiętano go jako niestrudzonego spowiednika i pocieszyciela więźniów, którym wielokroć ratował życie.
Jest jednym z 122 Sług Bożych wobec których 17 września 2003 roku rozpoczął się, proces beatyfikacyjny drugiej grupy męczenników z okresu II wojny światowej.
. Archiwum osobiste ks. Leona Więckiewicza znalazło się w zasobach IPN.

</doc>
<doc id="1319753" url="https://pl.wikipedia.org/wiki?curid=1319753" title="Salomea Kruszelnyćka">
Salomea Kruszelnyćka



</doc>
<doc id="1319755" url="https://pl.wikipedia.org/wiki?curid=1319755" title="Dmytro Witowśkyj">
Dmytro Witowśkyj



</doc>
<doc id="1319757" url="https://pl.wikipedia.org/wiki?curid=1319757" title="Ilaria Garzaro">
Ilaria Garzaro

Ilaria Garzaro (ur. 29 września 1986 roku w Novencie Vincentina) – włoska siatkarka, grająca na pozycji środkowej, reprezentantka kraju. Od stycznia 2020 roku występuje w drużynie Canovi Coperture Sassuolo.
Sukcesy klubowe.
Puchar CEV:
Mistrzostwo Włoch:
Superpuchar Włoch:
Puchar Włoch:
Sukcesy reprezentacyjne.
Mistrzostwa Europy Kadetek:
Mistrzostwa Europy Juniorek:
Volley Masters Montreux:
Letnia Uniwersjada:

</doc>
<doc id="1319761" url="https://pl.wikipedia.org/wiki?curid=1319761" title="Jewhen Konowałeć">
Jewhen Konowałeć



</doc>
<doc id="1319763" url="https://pl.wikipedia.org/wiki?curid=1319763" title="Teorie spiskowe o zamachach z 11 września 2001">
Teorie spiskowe o zamachach z 11 września 2001

Teorie spiskowe o zamachach z 11 września 2001 – seria teorii spiskowych sugerująca, iż za zamach na World Trade Center i Pentagon odpowiada bezpośrednio lub pośrednio ówczesny rząd Stanów Zjednoczonych. Część osób głoszących tego rodzaju teorie uważa, że administracja rządu prezydenta Busha nie zrobiła wszystkiego, by zapobiec tym zamachom, inni twierdzą wprost, że zamachy zostały zaplanowane i przeprowadzone przez służby wewnętrzne Stanów Zjednoczonych.
Tego typu podejrzenia były wielokrotnie krytykowane w różnych mediach, między innymi w czasopismach popularnonaukowych.
Pomimo to w sondażu przeprowadzonym w 2006 roku przez Scripps Howard z Uniwersytetu w Ohio ponad jedna trzecia respondentów stwierdziła, iż pracownicy rządu USA pomogli przeprowadzić te ataki lub rozmyślnie nie uczynili nic, by im zapobiec.
Z kolei w telefonicznym sondażu przeprowadzonym w tym samym roku przez Zogby International wśród Amerykanów połowa osób odpowiedziała, iż George Bush wykorzystał zamachy z 11 września jako pretekst do wojny z Irakiem.
W maju 2008 tygodnik „Laif” opublikował artykuł, według którego blisko 7 lat po zamachach z 11 września 46% Amerykanów nie wierzy w wersję wypadków podawaną przez rząd. Niemal połowa Amerykanów, w tym wielu naukowców i polityków, domaga się ponownego śledztwa w sprawie zamachów z 11 września.
Alternatywne teorie związane z wydarzeniami 11 września były wielokrotnie opisywane w prasie popularnonaukowej i fachowej, gdzie wielokrotnie dowiedziono nieprawdziwości wielu z tych twierdzeń. Z drugiej strony przeszło 1800 (liczba ta cały czas rośnie) profesjonalnych architektów i inżynierów zrzeszonych w Architects &amp; Engineers for 9/11 Truth (AE911Truth) domaga się ponownego, otwartego i niezależnego dochodzenia w sprawie zawalenia się trzech budynków WTC. Przeszło połowa członków NIST (komisji ustalającej przyczyny) wyraziło swoje poważne wątpliwości co do rzetelności i kompletności opracowanego przez nich samych raportu.
Wiele z teorii spiskowych próbowano udowodnić w sądzie, lecz sprawy zostały oddalone.
Zniszczenie trzech budynków WTC.
Osoby domagające się ponownego śledztwa utrzymują, że żadna stalowa konstrukcja jeszcze nigdy nie zawaliła się na skutek pożaru. 11 września 2001 zawaliły się dwie główne wieże WTC oraz stojący nieopodal 47-piętrowy budynek WTC7, w który bezpośrednio nie uderzył żaden samolot i są to jedyne w historii budynki o konstrukcji żelbetowej, które zawaliły się z powodu pożaru. WTC7 płonął przez kilka godzin na V i IX piętrze, zanim zawalił się, ale w porównaniu z innymi pożarami wieżowców, które pomimo pożarów nie zostały całkowicie zniszczone (Filadelfia 1991 – pożar trwający 18 godzin, Madryt 2005 – pożar trwający około 10 godzin), w budynku tym nie działał system przeciwpożarowy z powodu braku wody. W przypadku wspomnianych innych długotrwałych pożarów budynków o podobnej konstrukcji w Madrycie i Filadelfii, jeżeli dochodziło do zapadnięcia się kilku pięter, to nie powodowało to zawalenia się całej konstrukcji, aż do najniższego poziomu.
16 września 2019 roku, zespół naukowców z University of Alaska Fairbanks na czele których stał prof. Leroy Hulsey, opublikował wynik czteroletnich badań dotyczących zachowania się konstrukcji budynku WTC7 w warunkach z dnia 11 września 2001. Na podstawie między innymi przeprowadzonych symulacji komputerowych stwierdzono, że przyczyną zawalenia się wieży nie mógł być pożar, a jedynie niemal jednoczesne uszkodzenie wszystkich kolumn wewnątrz budynku.
W przypadku budynków WTC1 i WTC2, pożar spowodowany uderzeniem samolotów nie trwał długo i nie spowodował długotrwałego wzrostu temperatury z racji tego, iż całe paliwo pochodzące ze zbiorników samolotów wypaliło się od razu po uderzeniu samolotów w budynki. Dowodem na to mają być zdjęcia i zbliżenia w filmach tych rejonów budynków, w których widać ludzi stojących w otworach pouderzeniowych, machających do ludzi znajdujących się na zewnątrz, na poziomie ziemi.
W rzeczywistości symulacje komputerowe pokazują, że temperatura pożarów wynosiła ponad 1000 stopni Celsjusza natomiast stal i żelazo w tego typu konstrukcjach zaczyna się topić dopiero w temp. ok. 1500 stopni.
Według teorii spiskowej Twin Towers i WTC7, zostały zniszczone przy użyciu kontrolowanych detonacji ładunków wybuchowych. Oficjalny raport National Institute of Standards and Technology unika jakiejkolwiek dyskusji na temat możliwości użycia ładunków wybuchowych, gdyż możliwość ich użycia została arbitralnie wykluczona już na wstępie dochodzenia.
Atak na Pentagon.
Teoria spiskowa głosi, że nie ma przekonujących dowodów na uderzenie w budynek Pentagonu samolotu typu Boeing 757. W Internecie dostępne są zdjęcia ukazujące zniszczenia Pentagonu z tamtego dnia, na których widać wyraźnie, że obrys zniszczeń ściany Pentagonu nie zgadza się w żaden sposób z obrysem i rozmiarami samolotu Boeing 757, który miał w tym miejscu uderzyć w budynek. Pomimo dużej liczby zeznań naocznych świadków opisujących to wydarzenie władze nie potrafią pokazać żadnego wideo, pomimo istnienia kilkudziesięciu kamer, które były zainstalowane w okolicy tego miejsca, na którym widać byłoby sylwetkę nadlatującego samolotu. Wszystkie ciała ofiar, z wyjątkiem jednego, zostały zidentyfikowane dzięki analizie DNA pomimo tego, że nie znaleziono prawie żadnych istotnych szczątków samolotu, ponieważ „wyparowały” z powodu wysokiej temperatury, jak było to tłumaczone w oficjalnej wersji.
Według teorii spiskowej, udostępniony zapis lotu z odnalezionej w gruzach Pentagonu czarnej skrzynki jest wielce nieprawdopodobny. Teoria głosi ponadto, że Hani Handżur, pilot bez doświadczenia, który oficjalnie został ogłoszony terrorystą pilotującym samolot w momencie uderzenia w Pentagon, nie byłby w stanie wykonać tego rodzaju manewru. Według organizacji "Pilots for 911 truth" na jedną sekundę przed uderzeniem samolot znajdował się powyżej poziomu budynku wnioskując, że albo zapis jest sfałszowany, albo pochodzi z innego samolotu.
Samolot AA77 przed uderzeniem wykonał pętlę i uderzył w strefę aktualnie remontowaną Pentagonu, co z uwagi na obronę rakietową budynku oraz zamknięty obszar dla lotów w tym rejonie zwiększało ryzyko zestrzelenia dla porywaczy – samolot dłużej pozostawał w powietrzu. Porywacze powinni skierować samolot w strefę leżącą na linii kierunku, z którego nadlatywali, by do minimum skrócić czas obecności w powietrzu.
System NORAD.
USA dysponuje bardzo zaawansowanym systemem szybkiego reagowania na wypadek nieautoryzowanego naruszania przestrzeni lotniczej o nazwie North American Aerospace Defense Command (NORAD). Według oficjalnej wersji 11 września system ten zawiódł we wszystkich 4 przypadkach. Analiza związanych z tym przyczyn i okoliczności dostarcza argumentów potwierdzających tezę, jakoby nie był to przypadek. Autorzy polskiego filmu "„Enigma: 11 września – największe kłamstwo XXI wieku”" zwracają uwagę na to, że myśliwce F-15 wysłane z bazy Gwardii Narodowej OTIS z zadaniem przechwycenia samolotu Amercian Airlines Lot 11 w czasie lotu nie wykorzystywały nawet 30% swojej mocy (obliczenia na podstawie czasu lotu i odległości bazy OTIS od WTC). Natomiast z zestawień czasów reakcji NORAD na wydarzenia 11 września (osobnego dla każdego samolotu użytego do wykonania zamachów) – przekazanie informacji przez FAA do NORAD o uprowadzeniu samolotu, wydanie pilotom F-15 rozkazu startu, samego startu myśliwców oraz uderzeniu lotu AA11 w północną wieżę – wynika, że piloci otrzymali rozkaz startu tuż przed katastrofą samolotu American Airlines, a w powietrzu znaleźli się ok. 6 minut po uderzeniu.
Po zamachach pojawiły się w mediach informacje o tym, że NORAD ćwiczył już wcześniej odpowiedź na zamachy, których scenariusz przypominałby ten z 11 września 2001 roku. W dniu samych zamachów również odbywały się ćwiczenia symulujące m.in. przypadek porwania małego samolotu mającego uderzyć w jeden z budynków rządowych w USA.
Niezidentyfikowani terroryści.
Już we wrześniu 2001 FBI ogłosiło listę osób oficjalnie podejrzanych o dokonanie samobójczych ataków. Do dziś nie uległa ona zmianie, jednak w mediach pojawiło się wiele informacji podważających co najmniej 9 na 19 nazwisk z tej listy.
Uprzątanie szczątków WTC.
W przypadku każdej katastrofy budowlanej lub lotniczej obowiązujące procedury zabraniają niszczenia dowodów przed oficjalnym stwierdzeniem przyczyn tejże katastrofy i wyciągnięciem wniosków umożliwiających zapobieganie podobnym wypadkom w przyszłości. Zgodnie z teorią spiskową uprzątnięcie terenu po zniszczonych wieżach WTC było przypadkiem skrajnie odmiennego działania. Według szefa National Institute of Standards and Technology pobrano wystarczającą ilość próbek, inżynierowie badający ruiny budynków mieli stały dostęp do materiałów usuwanych z placu budowy, usunięcie gruzu i złomu w żaden sposób nie wpłynęło na śledztwo.
Twierdzi się, że nie tylko nie zabezpieczono należycie dowodów, które pozwoliłyby zrozumieć mechanizmy zawalenia się trzech budynków kompleksu WTC, ale zwyczajnie pozbyto się ich w celu ukrycia prawdziwych przyczyn tej katastrofy. Dla przykładu 50 000 ton stali odzyskanej z rumowiska sprzedano 3 miesiące później chińskiej firmie Baosteel po cenie 120 USD za tonę, co zdaniem zwolenników teorii spiskowej ma świadczyć o mataczeniu, ponieważ średnia cena za tonę złomu płacona przez chińskie firmy wynosiła wówczas 150,6 USD.
Informacje świadczące o "wcześniejszej wiedzy".
Istnieją spekulacje dotyczące informacji świadczących o tym, że wybrani urzędnicy rządu USA wiedzieli wcześniej o zamachach i ich scenariuszu. Zagadnienie to było poruszane m.in. w filmie "Fahrenheit 9.11". Spekulacje dotyczą również informacji o operacjach finansowych tuż przed 11 września.
Brytyjska telewizja BBC oraz agencja Reuters poinformowały o zawaleniu się budynku WTC7 na ponad 20 min. przed tym zdarzeniem, co zdaniem zwolenników teorii spiskowych ma świadczyć o wcześniejszej wiedzy na temat zamachów. Na serwisie You Tube można znaleźć umieszczony tam fragment wiadomości BBC kiedy spikerka informuje o zawaleniu się WTC7 podczas gdy za jej plecami widać pokazywaną na żywo panoramę Manhattanu ze stojącym tam nadal budynkiem WTC7. Według BBC była to pomyłka reporterki, która dopiero co przybyła na scenę wydarzeń, oraz wina nieprawidłowej informacji otrzymanej z agencji Reuters. Agencja Reuters wydała oświadczenie, że informacja o zawaleniu się budynku WTC7 została podana przez miejscową agencję i bez jej weryfikacji przekazana dalej.
Szczątki samolotów.
National Transportation Safety Board (będąca w przypadku wypadków lotniczych amerykańskim odpowiednikiem Państwowej Komisji Badania Wypadków Lotniczych) nigdy nie przeprowadziła ekspertyzy potwierdzającej, by szczątki któregokolwiek z czterech samolotów biorących udział w zamachach istotnie należały do uprowadzonych samolotów pasażerskich linii lotniczych.
Obie niezależne komisje badające sprawę zamachów oraz władze federalne utrzymują, iż nie udało się odnaleźć żadnej z czterech (każdy samolot posiadał dwie) czarnych skrzynek samolotów, które uderzyły w wieże WTC. Według teorii spiskowej to nieprawda, a w gruzach WTC znaleziono przynajmniej trzy czarne skrzynki.
Żydzi w WTC.
Wedle niektórych teorii spiskowych, w zamachu nie zginął żaden Żyd. Ma to być dowodem na to, iż Żydzi wiedzieli o zamachu i zostali ostrzeżeni, bądź też nawet, że został on przez nich przygotowany. W rzeczywistości w zamachu zginęło około 400 Żydów. Teoria ta bywa podpierana faktem, że na liście ofiar jest tylko jeden Izraelczyk. Tymczasem nie każdy Żyd jest obywatelem Izraela.
Filmy.
Filmy wyprodukowane przez Polaków:
Filmy wydane w polskiej wersji językowej (z lektorem):
Filmy, które doczekały się amatorskiego tłumaczenia na język polski:
Pozostałe filmy (na razie niedostępne w polskiej wersji):

</doc>
<doc id="1319768" url="https://pl.wikipedia.org/wiki?curid=1319768" title="Kost Łewyćkyj">
Kost Łewyćkyj



</doc>
<doc id="1319769" url="https://pl.wikipedia.org/wiki?curid=1319769" title="Asbjørn Ruud">
Asbjørn Ruud

Asbjørn Ruud (ur. 6 października 1919 w Kongsbergu, zm. 26 marca 1989 w Oslo) – norweski skoczek narciarski, złoty medalista mistrzostw świata w narciarstwie klasycznym.
Kariera.
Asbjørn Ruud był najmłodszym z trzech braci, którzy w latach trzydziestych i czterdziestych XX wieku odnosili sukcesy w skokach narciarskich. Sigmund urodził się w 1907, Birger w 1911, a najmłodszy Asbjørn 6 października 1919. Chłopcy wychowali się i spędzili całe życie w miejscowości Kongsberg, w prowincji Buskerud, na zawodach reprezentując tamtejszy klub Kongsberg IL.
Bracia Ruud znani byli ze specyficznego stylu skakania – z ramionami obracającymi się wzdłuż tułowia. W latach 1929–1938 wygrali siedem z jedenastu rozgrywanych wówczas konkursów o mistrzostwo świata lub mistrzostwo olimpijskie.
Swój największy sukces Asbjørn Ruud osiągnął w 1938 podczas mistrzostw świata w Lahti, gdzie wywalczył złoty medal, wyprzedzając drugiego w konkursie Stanisława Marusarza o 0,3 punktu. Trzecie miejsce zajął kolejny Norweg Hilmar Myhra. Dzięki temu wyczynowi Asbjørn Ruud pozostawał najmłodszym mistrzem świata w historii skoków aż do 1995. Wtedy to inny reprezentant Norwegii Tommy Ingebrigtsen zwyciężył na mistrzostwach świata w Thunder Bay. Starci bracia Asbjørna także byli mistrzami świata: Sigmund w 1929, a Birger w 1931, 1935 i 1937.
W 1948 wziął udział w igrzyskach olimpijskich w Sankt Moritz, zajmując siódme miejsce. Jego brat Birger zdobył srebrny medal. Był to jedyny start olimpijski Asbjørna.
Ponadto w 1946 zwyciężył w mistrzostwach Norwegii, pierwszych po II wojnie światowej. Wyczyn ten powtórzył w 1948.
W 1948 otrzymał medal Holmenkollen, 11 lat po Birgerze i rok przed Sigmundem.

</doc>
<doc id="1319770" url="https://pl.wikipedia.org/wiki?curid=1319770" title="Central Ballester Villa Ballester">
Central Ballester Villa Ballester

Club Social y Deportivo Central Ballester - argentyński klub piłkarski z siedzibą w mieście Villa Ballester leżącym w Partido General San Martín w prowincji Buenos Aires.
Historia.
Klub "Central Ballester" powstał 26 października 1974 na skutek inicjatywy kibiców, niemogących pogodzić się z rozwiązaniem klubu Club Atlético Central Argentino.

</doc>
<doc id="1319772" url="https://pl.wikipedia.org/wiki?curid=1319772" title="Lucia Crisanti">
Lucia Crisanti

Lucia Crisanti (ur. 16 marca 1986 roku w Foligno) – włoska siatkarka, grająca na pozycji środkowej, reprezentantka kraju. Od sezonu 2017/2018 występuje w drużynie Sassuolo Volley.
Sukcesy klubowe.
Puchar CEV:
Puchar Włoch:
Mistrzostwo Włoch:
Liga Mistrzyń:
Superpuchar Włoch:
Sukcesy reprezentacyjne.
Mistrzostwa Europy Juniorek:
Volley Masters Montreux:
Letnia Uniwersjada:
Mistrzostwa Europy:
Puchar Piemontu:
Grand Prix: 

</doc>
<doc id="1319773" url="https://pl.wikipedia.org/wiki?curid=1319773" title="Alexis Antonio Mendoza">
Alexis Antonio Mendoza



</doc>
<doc id="1319775" url="https://pl.wikipedia.org/wiki?curid=1319775" title="Giulia Decordi">
Giulia Decordi

Giulia Decordi (ur. 5 listopada 1986 roku w Cremonie) – włoska siatkarka, reprezentantka kraju grająca na pozycji środkowej bloku bądź atakującej. Obecnie występuje w Serie A1, w drużynie Yamamay Busto Arsizio.

</doc>
<doc id="1319776" url="https://pl.wikipedia.org/wiki?curid=1319776" title="Zaświadczenie o samodzielności lokalu">
Zaświadczenie o samodzielności lokalu

Zaświadczenie o samodzielności lokalu – dokument urzędowy, potwierdzający, że dany lokal spełnia wymagania samodzielności lokalu zawarte w ustawie o własności lokali.
Cel wydania zaświadczenia.
Zaświadczenie o samodzielności lokalu jest niezbędne dla dokonania czynności wydzielenia lokalu, jako samodzielnej nieruchomości lokalowej, z nieruchomości głównej (gruntowej lub budynkowej). Przedmiotowe zaświadczenie stanowi bowiem załącznik do wniosku, składanego w wydziale ksiąg wieczystych właściwego sądu, o wydzielenie z księgi wieczystej nieruchomości głównej, nowej księgi wieczystej dla danego, samodzielnego lokalu. Wydzielenie lokalu jako odrębnej nieruchomości jest niezbędne do ustanowienia dla danego lokalu prawa odrębnej własności (z którym wiąże się współwłasność nieruchomości wspólnej).
W praktyce najczęściej czynność ta (wydzielenia nieruchomości lokalowej), dokonywana jest przez dewelopera lub spółdzielnię przy sprzedaży lokalu nowemu nabywcy, w nowo wybudowanym budynku, bądź przy sprzedaży przez spółdzielnię lub gminę mieszkań dotychczasowym najemcom lokali.
Źródła prawne.
Wymóg urzędowego potwierdzenia samodzielności lokalu zawarty jest w ustawie z dnia 24 czerwca 1994 r. o własności lokali (). Przepis art. 2 ust. 3 tej ustawy mówi, iż spełnienie wymagań samodzielności lokalu, określonych w art. 2 ust. 1a–2 przywołanej ustawy, stwierdza starosta (prezydent miasta na prawach powiatu) w formie zaświadczenia. Postępowanie prowadzące do uzyskania przedmiotowego zaświadczenia oparte jest na przepisach Kodeksu postępowania administracyjnego, a konkretnie art. 217 kpa i następnych. Delegację ustawową dla starosty (prezydenta miasta na prawach powiatu) do wykonywania zadań w tym zakresie określa ustawa z dnia 5 czerwca 1998 r. o samorządzie powiatowym ().
Zgodnie z przywołanym przepisem Kodeksu postępowania administracyjnego, zaświadczenie o samodzielności lokalu wydawane jest na wniosek osoby, która ma w uzyskaniu takiego zaświadczenia interes prawny. Organ wydający zaświadczenie (starosta, prezydent miasta na prawach powiatu) może:
Taką możliwość wydzielenia nieruchomości lokalowej konstytuuje Kodeks cywilny w art. 46 § 1, który mówi, iż nieruchomością może być także m.in. część budynku, jeżeli na mocy przepisów szczególnych stanowi odrębny od gruntu przedmiot własności. W tym przypadku takimi przepisami szczególnymi jest przywołana wyżej ustawa o własności lokali.
Wniosek o wydanie zaświadczenia.
Wniosek o wydanie zaświadczenia składa osoba, która ma interes prawny w uzyskaniu takiego zaświadczenia, czyli osoba, która chce wydzielić nieruchomość lokalową z nieruchomości głównej i ustanowić na nieruchomości lokalowej odrębną własność lokalu. Wniosek składa się do starosty (prezydenta miasta na prawach powiatu). Do wniosku załącza się dokumenty pozwalające stwierdzić spełnienie wymagań ustawowych dla samodzielności lokalu. Są to najczęściej:
Wskazane jest, aby rzuty kondygnacji z zaznaczonym lokalem były podpisane przez osobę posiadająca uprawnienia budowlane lub rzeczoznawcy majątkowego zgodnie z art. 174 ust. 3a pkt 4 ustawy o gospodarce nieruchomościami z dnia 21 sierpnia 1997 r., potwierdzającą, że dany lokal jest samodzielnym lokalem – mimo że nie ma takiego wymogu wpisanego wprost w ustawie, w praktyce urzędy wymagają takiego podpisu.
Zaświadczenie.
Zaświadczenie zwykle ma formę arkusza A4. W nagłówku podane są informację o organie wydającym zaświadczenie, numerze pisma oraz miejscowości i dacie wydania zaświadczenia. W nagłówku po słowie „Zaświadczenie” podany jest numer zaświadczenia. Następnie określona jest podstawa prawna z powołaniem się na wyżej opisane przepisy, jak również na wniosek i złączone do wniosku dokumenty. Dalej po stwierdzeniu „zaświadczam że” określa się lokal, dla którego wydawane jest zaświadczenie (adres i numer lokalu, oznaczenia z ewidencji gruntów i budynków) i pomieszczenia wchodzące w skład lokalu, po czym stwierdza się „jest samodzielnym lokalem”:
w zależności od rodzaju lokalu, dla którego złożono wniosek.
Za tym potwierdzeniem umieszcza się informację o opłatach, kto otrzymuje egzemplarze zaświadczenia (zwykle wnioskodawca i organ administracji wydający zaświadczenie) oraz podpis osoby działającej w imieniu organu wydającego zaświadczenie.

</doc>
<doc id="1319777" url="https://pl.wikipedia.org/wiki?curid=1319777" title="Kamenashi Kazuya">
Kamenashi Kazuya



</doc>
<doc id="1319781" url="https://pl.wikipedia.org/wiki?curid=1319781" title="Bolesław Pochopień">
Bolesław Pochopień

Bolesław Czesław Pochopień (ur. 6 września 1946 w Zabrzu) – polski informatyk, profesor nauk technicznych, rektor Politechniki Śląskiej w latach 1996–2002.
Życiorys.
Studiował na Wydziale Automatyki Politechniki Śląskiej. W 1970 ukończył studia w zakresie cybernetyki. W 1974 uzyskał stopień naukowy doktora, w 1988 został doktorem habilitowanym. Zawodowo związany z Politechniką Śląską. W latach 1990–1996 był prorektorem ds. dydaktyki, następnie przez dwie kadencje do 2002 zajmował stanowisko rektora tej uczelni. 14 czerwca 2005 otrzymał tytuł naukowy profesora nauk technicznych. Specjalizuje się w systemach cyfrowych, teorii i technice układów przełączających.
W wyborach parlamentarnych w 2001 bez powodzenia kandydował do Senatu z ramienia Bloku Senat 2001 (z poparciem Ruchu Społecznego AWS). W październiku 2015 został członkiem Narodowej Rady Rozwoju powołanej przez prezydenta Andrzeja Dudę. Został również przewodniczącym Akademickiego Klubu Obywatelskiego im. Prezydenta Lecha Kaczyńskiego w Katowicach.
Odznaczenia.
Odznaczony Krzyżem Kawalerskim (1999) i Oficerskim (2022) Orderu Odrodzenia Polski.

</doc>
<doc id="1319782" url="https://pl.wikipedia.org/wiki?curid=1319782" title="Norblin">
Norblin



</doc>
<doc id="1319783" url="https://pl.wikipedia.org/wiki?curid=1319783" title="Asbjorn Ruud">
Asbjorn Ruud



</doc>
<doc id="1319784" url="https://pl.wikipedia.org/wiki?curid=1319784" title="Boys (film)">
Boys (film)

Boys to kollywoodzki musical młodzieżowy w języku tamilskim zrealizowany w 2003 roku przez S. Shankara, autora "" i "Anniyan". W filmie grają Siddarth, Genelia, Bharath, Vivek i Senthil. Muzykę do filmu skomponował sławny A.R. Rahman.
Fabuła.
Babu, Kumar, Krishna, Juju i Munna – pięciu kumpli, którym tylko jedno w głowie. Spędzają dni na rozmowach o dziewczynach, za wszelką cenę próbują zwrócić na siebie ich uwagę, marzą o dotyku, o własnej dziewczynie. Babu Kalyan, student ekonomii próbuje podrywać dziewczyny na modny wygląd i gitarę. Kumar, syn niewykształconych sklepikarzy, studiuje historię. Kriszna to syn przemysłowca, który nie ma czasu dla rodziny. Z pasją gra na bębnie. W przyszłości ma nadzieję zostać biznesmenem. Juju, syn wykładowców na uczelniach. Rodzice chcą, by został oficerem w wojsku, on marzy o muzyce. Munna (Siddharth) studiuje informatykę, pisze wiersze. Jego rodzice uciekli kiedyś z domu, aby móc się pobrać. Na drodze piątki przyjaciół staje Harini (Genelia), studentka medycyny, córka bogatych snobów, marzących dla niej o zięciu z USA. Każdy z nich próbuje pozyskać względy dziewczyny. Podpuszczony Munna ryzykuje wstyd, ośmieszenie i więzienie, aby tylko móc przekonać Harini o swojej miłości. Rodzice Harini nie zgadzają się na jej związek z Munna. Z pomocą przyjaciół i poznanego przypadkowo starszego Mangalama (Vivek) para ucieka do Tirupathi, aby wziąć tam ślub. Odrzuceni przez rodziców o błogosławieństwo małżeńskie proszą wzruszonego Mangalama. Po ślubie zaczyna się trud pogodzenia ze sobą życia małżeńskiego, utrzymania domu i kontynuowania studiów. Harini dorabia na stacji benzynowej. Munna w pizzerii. Kriszna grając na bębnie podczas pogrzebów. Każdy z nich znajduje gdzieś swoje miejsce, ale gdy okazuje się, że brakuje im na opłatę studiów, cała paczka przyjaciół zaczyna razem nagrywać pieśni modlitewne dla różnych świątyń. Jednak naprawdę duże pieniądze oferują im nieznajomi sponsorzy zamawiając u nich scenariusz wywrotowego przedstawienia ulicznego. Śpiewane przez nich na ulicy pieśni krzyczące o sprawiedliwość dla biednych porywają widzów, ale gdy ze sceny padają słowa: "podpalimy rząd!", "zetnijcie głowy przywódcom!", wkracza policja. Cała piątka razem z Harini zostaje brutalnie wtrącona do więzienia i oskarżona o współpracę z terrorystami...
Muzyka.
Autorem muzyki jest A.R. Rahman, który skomponował też muzykę do takich filmów jak: "Rangeela", "Kisna", "Swades", "Yuva", "Water", "Rebeliant", "Rang De Basanti", "Guru", "Dil Se", "Saathiya", "Lagaan", "Taal", "Zubeidaa", "Ziemia", "Tehzeeb", "The Legend of Bhagat Singh", "Bombay", "Kannathil Muthamittal". Film zawiera 7 piosenek:

</doc>
<doc id="1319789" url="https://pl.wikipedia.org/wiki?curid=1319789" title="Jorge Hernán Bermúdez">
Jorge Hernán Bermúdez



</doc>
<doc id="1319790" url="https://pl.wikipedia.org/wiki?curid=1319790" title="Fraktura">
Fraktura



</doc>
<doc id="1319791" url="https://pl.wikipedia.org/wiki?curid=1319791" title="Oboe d'amore">
Oboe d'amore



</doc>
<doc id="1319793" url="https://pl.wikipedia.org/wiki?curid=1319793" title="Koniec zemsty">
Koniec zemsty

Koniec zemsty (tytuł oryginalny: "Fundi i një gjakmarrjeje") – albański film fabularny z roku 1983 w reżyserii Rikarda Ljarji.
Opis fabuły.
Akcja filmu rozgrywa się w czasach rządów Zoga I. Dwóch młodych ludzi Mazi i Dushi pochodzi z rodzin żyjących w albańskich górach, które są od dawna skłócone i pogrążone od pokoleń w krwawej zemście. Sytuacja się komplikuje, kiedy jedna z rodzin przenosi się do miasta, a druga pozostaje na wsi.

</doc>
<doc id="1319796" url="https://pl.wikipedia.org/wiki?curid=1319796" title="Rafał Rostkowski">
Rafał Rostkowski

Rafał Rostkowski (ur. 6 sierpnia 1972) – międzynarodowy arbiter piłki nożnej, sędzia FIFA od 2001 roku.
Życiorys.
Sędziuje od 1988 roku. Sędzia asystent Ekstraklasy od 1991 roku. W latach 1995-1997 był też sędzią głównym drugiej ligi. Kiedy FIFA wprowadziła podział na sędziów głównych i asystentów, zdecydował się kontynuować karierę tylko jako sędzia asystent. W 1997 zadebiutował w rozgrywkach UEFA. Sędziował m.in. z Michałem Listkiewiczem, Ryszardem Wójcikiem, Jackiem Granatem, Grzegorzem Gilewskim i Marcinem Borskim. Jako sędzia asystent prowadził m.in. finał mistrzostw Europy juniorów w 2005 roku (sędzią głównym był Hiszpan Bernardino Gonzalez Vasquez), mecze Pucharu UEFA, Ligi Mistrzów, eliminacji mistrzostw świata i Europy oraz finały mistrzostw świata juniorów w Korei Płd. w 2007 roku.
Był jednym z trzech pierwszych sędziów zawodowych w Polsce (pozostałymi dwoma byli Gilewski i Maciej Wierzbowski). Po podpisaniu kontraktu nadal mówił publicznie o potrzebie zatrudnienia w polskiej Ekstraklasie większej liczby sędziów zawodowych i uzasadniał to w programach telewizyjnych i publikacjach prasowych. W dużym stopniu właśnie dzięki niemu latem 2008 roku kontrakty zawodowe podpisało dziewięciu następnych sędziów i powstał plan zwiększenia liczby trójek zawodowych przynajmniej do ośmiu. Rostkowski znany jest również dzięki swojej uporczywej walce przeciwko korupcji w piłce nożnej.

</doc>
<doc id="1319798" url="https://pl.wikipedia.org/wiki?curid=1319798" title="WKS Wieluń">
WKS Wieluń

Wieluński Klub Sportowy Wieluń — polski klub sportowy założony w 1957 r. z siedzibą w Wieluniu. Powstał z połączenia dwóch istniejących w Wieluniu klubów tj. Startu i Sparty. Nowy klub działał pod nazwą Wieluński Klub Sportowy "START". W latach 90. Walne Zebranie Członków zdecydowało o wystąpieniu z pionu STARTOWSKIEGO. Obecnie uczestniczy w rozgrywkach IV ligi.
Sekcje sportowe.
Sekcjami wiodącymi w historii WKS-u były sekcje piłki nożnej i piłki siatkowej męskiej, i żeńskiej, a uzupełniającymi – lekka atletyka, koszykówka, brydż sportowy, tenis stołowy i piłka ręczna. Obecnie po tym, jak sekcja siatkówki wyodrębniła się w oddzielny klub w 2006 r., WKS Wieluń jest klubem jednosekcyjnym (piłka nożna)
Osiągnięcia.
W latach 1985-1989 oraz 1991-2001 klub uczestniczył w rozgrywkach III ligi w piłce nożnej (odpowiednik obecnej II ligi).
W kategorii Juniorów Młodszych dwukrotnie WKS Wieluń grał w finałach Mistrzostw Polski. Trenerami byli Zbigniew Kosmęda i Andrzej Czajkowski. Drużyna młodych piłkarzy WKS-u szkolonych przez Jana Lemanika awansowała też do finałowych rozgrywek Spartakiady Ogólnopolskiej.
Znaczące sukcesy odnosiła młodzieżowa sekcja piłki siatkowej. Pierwszy był awans Juniorów Starszych pod wodzą Jerzego Piechoty do finału Mistrzostw Polski. W drużynie tej grali min. późniejsi reprezentanci Polski klas młodzieżowych: Jarosław Jasiński, Robert Majtyka, jak również Leszek Pałyga. Ten ostatni wychował on m.in. dwóch mistrzów świata z Teheranu w kategorii juniorów tj. Marcina Krysia i Mariusza Wlazłego. Trener Leszek Pałyga z drużyną, w której grali, awansował wcześniej do finału Mistrzostw Polski Młodzików.
Dwukrotnie młodziczki szkoleniowców Jerzego Grabarczyka i Katarzyny Pałygi występowały w finałach Mistrzostw Polski. Innym wychowankiem klubu, ponad 20 lat wcześniej, był Bogusław Kanicki. W latach 90. drużyna siatkarzy w barwach WKS grała w II lidze.
Największe osiągnięcie sekcji lekkiej atletyki to medale Mistrzostw Polski młodzików i juniorów młodszych Pawła Wierzbickiego i Donaty Turskiej, dwukrotnie czwarte miejsca w Mistrzostwach Polski w biegach przełajowych zajmował Sławomir Bąk.

</doc>
<doc id="1319799" url="https://pl.wikipedia.org/wiki?curid=1319799" title="Paula Pequeno">
Paula Pequeno

Paula Renata Marques Pequeno, znana jako "Paula" (ur. 22 stycznia 1982 w Brasílii) – brazylijska siatkarka, reprezentantka kraju, grająca na pozycji przyjmującej.
Dwukrotna mistrzyni olimpijska z 2008 i 2012 r. oraz dwukrotna wicemistrzyni świata z 2006 i 2010 r.
Sukcesy klubowe.
Mistrzostwo Brazylii:
Puchar Brazylii:
Klubowe Mistrzostwa Ameryki Południowej:
Mistrzostwo Rosji:
Klubowe Mistrzostwa Świata:
Puchar CEV:
Sukcesy reprezentacyjne.
Mistrzostwa Ameryki Południowej Juniorek:
Mistrzostwa Świata Juniorek:
Mistrzostwa Ameryki Południowej:
Puchar Świata:
Grand Prix:
Volley Masters Montreux:
Mistrzostwa Świata:
Igrzyska Panamerykańskie:
Igrzyska Olimpijskie:
Puchar Panamerykański:
Puchar Wielkich Mistrzyń:

</doc>
<doc id="1319803" url="https://pl.wikipedia.org/wiki?curid=1319803" title="Kawaleria kosmosu">
Kawaleria kosmosu

Kawaleria kosmosu (ang. "Starship Troopers") – powieść fantastycznonaukowa amerykańskiego pisarza Roberta A. Heinleina, opublikowana najpierw w odcinkach na łamach „The Magazine of Fantasy &amp; Science Fiction” w październiku/listopadzie 1959 jako "Starship Soldier" i wydana w formie książki w 1959. Polską edycję, w tłumaczeniu Ireny Lipińskiej, wydała oficyna Amber w 1994, w serii „Wielkie Serie SF”. W 2008 wydawnictwo Solaris wydało nieokrojoną wersję tej książki pod tytułem "Żołnierze kosmosu" w tłumaczeniu Andrzeja Sawickiego.
Powieść "Kawaleria kosmosu" zdobyła nagrodę Hugo za najlepszą książkę w 1960 i pomogła stworzyć nowy nurt w literaturze znany jako militarne science fiction. Na podstawie powieści powstał film "Żołnierze kosmosu" w reż. Paula Verhoevena z 1997 oraz gra komputerowa. Powieść wzbudziła kontrowersje i krytykę odnośnie do zawartych w niej zagadnień politycznych i społecznych, zwłaszcza za pochwałę militaryzmu i wojen.
Fabuła.
Ziemia odległej przyszłości to zmilitaryzowany świat, gdzie pełne prawa obywatelskie mają tylko ci, którzy odsłużą służbę wojskową. Narratorem książki jest Juan "Johnnie" Rico, młody filipiński żołnierz, najpierw rekrut, potem podoficer i oficer „Karków Rasczaka”, pododdziału kosmicznych komandosów. Kariera wojskowa Rico rozwija się w czasie wojny pomiędzy Federacją Ziemską (Terran Federation) i insektoidalnymi Arachnidami (określanymi mianem „robali”). Oczami Rico Heinlein ocenia moralne i filozoficzne aspekty prawa do głosu, obywatelskich cnót, konieczności wojny, kary śmierci oraz przestępczości wśród młodzieży. 
Powieść zaczyna się na pokładzie frachtowca/korwety „Roger Young” podczas załadunku na obławę przeciwko sojusznikom Arachnidów. Rico zostaje żołnierzem „kapsułowym” (nazwanym tak ze względu na Kapsuły, w których żołnierze są zrzucani do stref zrzutu) w służbie Mobilnej Piechoty Federacji Ziemskiej – jednostce, która łączy aspekty Korpusu Marines oraz wersję kosmicznych spadochroniarzy. Żołnierze piechoty lądują na planecie, niszczą cele, a wycofując się ponoszą stosunkowo niewielkie straty w akcji. Potem akcja przenosi się do momentu ukończenia studiów i decyzji Rico o wstąpieniu do Służby Federalnej (zawodowej), mimo sprzeciwów ze strony ojca. 
Akcja osadzona jest w niesprecyzowanym, momencie w przyszłości lub być może w czasie alternatywnym. Całość opowiedziana jest w formie przebłysków, podobnie jak wiele innych dzieł Heinleina. Duża część tego fragmentu powieści to monolog dwóch ludzi: emerytowanego podpułkownika: Jeana V. Dubois’a – nauczyciela przedmiotu "Historia i filozofia moralna" oraz sierżanta floty Ho, osoby rekrutującej do sił zbrojnych Federacji Ziemskiej, którzy wyłuszczają filozofię Służby Federalnej.
Okoliczności powstania dzieła.
Robert A. Heinlein, były oficer Marynarki Stanów Zjednoczonych, postanowił napisać "Kawalerię kosmosu" po lekturze reklamy zamieszczonej przez Narodowy Komitet Racjonalnej Polityki Nuklearnej (ang. "National Committee for a Sane Nuclear Policy"), wzywającą do jednostronnego zawieszenia testów broni nuklearnej przez Stany Zjednoczone. W odpowiedzi Heinlein stworzył "Ligę Patricka Henry’ego" (ang. "Patrick Henry League") w zamiarze pozyskiwania wsparcia dla amerykańskiego programu testów nuklearnych (ang. "U.S. Nuclear Testing Program"). Jego działania nie przyniosły mu jednak uznania w środowisku.
Heinlein wstrzymał wtedy pracę nad powieścią "Obcy w obcym kraju" ("Stranger in a Strange Land") i napisał "Kawalerię kosmosu" (między 1958 a 1959). Po opublikowaniu w czasopiśmie, Heinlein miał pewne problemy z publikacją w formie książkowej. Po odrzuceniu przez jego stałe wydawnictwo Charles Scribner's Sons, ostatecznie została opublikowana przez oficynę G. P. Putnam's Sons.
"Kawaleria kosmosu" była swoistym punktem zwrotnym w pisarskiej karierze Heinleina. Wcześniej pisał lżejsze powieści dla dorosłych oraz młodzieży dla wydawnictwa Scribner's. Po incydencie z "Kawalerią kosmosu" zerwał współpracę z poprzednim wydawnictwem i zaczął pisać książki o poważniejszej tematyce.

</doc>
<doc id="1319812" url="https://pl.wikipedia.org/wiki?curid=1319812" title="Stanisław Wiorek">
Stanisław Wiorek

Stanisław Wiorek CM (ur. 12 grudnia 1912 w Bottrop, zm. 9 września 1939 w Bydgoszczy) – polski duchowny katolicki, prezbiter, Sługa Boży Kościoła katolickiego.
W 1930 wstąpił do Zgromadzenie Księży Misjonarzy Świętego Wincentego à Paulo w Krakowie i tam ukończył studia teologiczne. Dalszą naukę kontynuował w Rzymie (na Angelicum), gdzie w 1938 roku przyjął sakrament święceń kapłańskich. W Bydgoszczy miał podjąć pracę misyjną.
Po wybuchu II wojny światowej został aresztowany 9 września 1939 i rozstrzelany w publicznej egzekucji na bydgoskim Starym Rynku.
Jest jednym z 122 Sług Bożych wobec których 17 września 2003 roku rozpoczął się, proces beatyfikacyjny drugiej grupy męczenników z okresu II wojny światowej. Został uwieczniony w gronie męczenników na nowych witrażach kościoła Zakopane-Olcza.

</doc>
<doc id="1319814" url="https://pl.wikipedia.org/wiki?curid=1319814" title="Losing My Religion">
Losing My Religion

Losing My Religion – piosenka amerykańskiego zespołu R.E.M. grającego rocka alternatywnego. Utwór był pierwszym singlem z wydanej w 1991 roku płyty "Out of Time". „Losing My Religion” stał się przebojem grupy, osiągając na wielu listach przebojów pierwsze miejsce, oraz 4. w rankingu "Billboard" Hot 100. Nominowana była również do Grammy Awards, gdzie zdobyła dwie nagrody.

</doc>
<doc id="1319826" url="https://pl.wikipedia.org/wiki?curid=1319826" title="Puchar Świata w kolarstwie górskim">
Puchar Świata w kolarstwie górskim

Puchar Świata w kolarstwie górskim jest organizowany przez Międzynarodową Unię Kolarską (UCI). Pierwsze zawody PŚ w konkurencji cross-country zostały rozegrane w 1991 roku. PŚ w konkurencji downhill miał swoją inaugurację dwa lata później. Natomiast zawody PŚ w konkurencji dual rozpoczęły się w 1998 roku, w 2002 roku ewoluował on w four cross. W 2001 roku pojawiła się nowa konkurencja – cross-country time-trial, jednak zrezygnowano z jej rozgrywania już w 2002 r. W 2005 roku do kalendarza PŚ wprowadzono maraton MTB, jednak od 2009 roku maraton nie jest już konkurencją pucharową. Przed sezonem 2012 z programu Pucharu Świata wypadł four cross, a rok później wprowadzono nowość: cross-country eliminator. Obecnie zawody Pucharu Świata odbywają się więc w trzech konkurencjach: cross-country, cross-country eliminatorze i downhillu.

</doc>
<doc id="1319833" url="https://pl.wikipedia.org/wiki?curid=1319833" title="Basma">
Basma

Basma (hebr. בסמ"ה, arab. بسم) – samorząd lokalny położony w dystrykcie Hajfa, w Izraelu.
Miasteczko leży na południe od miasta Umm al-Fahm, w paśmie górskim Karmel.
Demografia.
Zgodnie z danymi Izraelskiego Centrum Danych Statystycznych w 2006 roku w osadzie żyło 7,8 tys. mieszkańców, wszyscy Arabowie.
Populacja osady pod względem wieku (dane z 2006):

</doc>
<doc id="1319837" url="https://pl.wikipedia.org/wiki?curid=1319837" title="Pistolet ADP">
Pistolet ADP

ADP – południowoafrykański pistolet samopowtarzalny skonstruowany przez Alexa Du Plessis.
Historia konstrukcji.
Pierwszym producentem ADP była firma Aserma Company wchodząca w skład koncernu Reutech Defence Industries. Oferowała ona ta broń w wersjach kalibru 9 mm Parabellum, 9 mm Short, .40 S&amp;W i .45 ACP. W 1994 roku rozpoczęła ona produkcję udoskonalonej wersji ADP Mk II. Miała ona minimalnie większe rozmiary. Zwiększenie długości broni było spowodowane zmiana kształtu chwytu pistoletowego którego tylna część jest bardziej wypukła niż w ADP. Zmiana ta, podobnie jak dodanie występów na przedniej ściance chwytu miała za zadanie ułatwić pewne trzymanie broni. Dodatkowo wersja Mk II posiada skrzydełko bezpiecznika po obu stronach szkieletu.
W 1995 roku produkcję licencyjną ADP Mk II uruchomiła włoska firma Tanfoglio Limited. Sprzedawała ona ADP Mk II jako "Tanfoglio P-25" w wersji kalibru 9 mm Parabellum. W 1998 roku Reutech przekazał prawa do produkcji ADP Mk II południowoafrykańskiej firmie Truvelo Manufacturers (Pty) Ltd. i od tego roku była ona sprzedawana pod jej marką w wersjach kalibru 9 mm Parabellum i .40 S&amp;W. W USA pistolet ten był oferowany także pod nazwą "Heritage Stealth Shadow".
Konstrukcja.
ADP jest bronią samopowtarzalną, działającą na zasadzie odrzutu zamka półswobodnego do opóźnienia otwarcia którego wykorzystywane są gazy prochowe odprowadzane z przewodu lufy. Mechanizm spustowo-uderzeniowy iglicowy, z wyłącznym samonapinaniem (DAO). Pistolet wyposażony jest w bezpiecznik nastawny którego skrzydełko znajduje się z lewej strony szkieletu (w ADP Mk II z obu stron) i zatrzask zamka. Pistolet zasilany jest z magazynków pudełkowych. W wersjach kalibru 9 mm magazynek ma pojemność dziesięciu naboi, .40 S&amp;W ośmiu, a .45 ACP sześciu naboi. ponadto dostępny jest dłuższy, wystający z chwytu magazynek mieszczący 15 naboi kalibru 9 mm.

</doc>
<doc id="1319840" url="https://pl.wikipedia.org/wiki?curid=1319840" title="Tanfoglio P-25">
Tanfoglio P-25



</doc>
<doc id="1319841" url="https://pl.wikipedia.org/wiki?curid=1319841" title="Heritage Stealth Shadow">
Heritage Stealth Shadow



</doc>
<doc id="1319843" url="https://pl.wikipedia.org/wiki?curid=1319843" title="Gubernatorzy generalni Sierra Leone">
Gubernatorzy generalni Sierra Leone

Gubernator generalny Sierra Leone – funkcja istniejąca w systemie politycznym Sierra Leone od uzyskania przez to państwo niepodległości w 1961 do wprowadzenia w nim systemu republikańskiego w 1971. Gubernatorzy generalni reprezentowali monarchę brytyjskiego, będącego formalną głową państwa, i wykonywali w jego imieniu wszystkie jego uprawnienia (choć w praktyce wyłącznie na wniosek rządu).

</doc>
<doc id="1319845" url="https://pl.wikipedia.org/wiki?curid=1319845" title="Łohiszyn">
Łohiszyn

Łohiszyn (biał. "Лагішын") – osiedle typu miejskiego na Białorusi w rejonie pińskim obwodu brzeskiego, położone 22 km od Pińska, ok. 2,4 tys. mieszkańców (2010). Położony jest na Polesiu.
Siedziba parafii prawosławnej (pw. Przemienienia Pańskiego) i rzymskokatolickiej (pw. Świętych Apostołów Piotra i Pawła).
Największe skupisko Polaków w rejonie pińskim (bez Pińska). Według spisu z 2009 Łohiszyn zamieszkiwało 687 Polaków, którzy stanowili 28,96% mieszkańców miasteczka.
Według spisu ludności przeprowadzonego już w wolnej, niepodległej Polsce w 1921 roku, aż 90% mieszkańców Łohiszyna deklarowało przynależność do religii katolickiej i narodowość polską, co było ewenementem w skali całego województwa poleskiego.
Historia.
W czasach Wielkiego Księstwa Litewskiego miasto było w posiadaniu książąt Radziwiłłów, po nich do książąt Druckich-Lubeckich. Fundatorem kościoła rzymskokatolickiego w Łohiszynie był książę Albrecht Stanisław Radziwiłł, kanclerz Wielkiego Księstwa Litewskiego, starosta piński.
Prawa miejskie magedburskie 1570.
W okolicach Łohiszyna urodził się w 1733 Adam Tadeusz Naruszewicz - polski historyk i poeta.
Miasto królewskie położone było w końcu XVIII wieku w starostwie niegrodowym łohiszyńskim w powiecie pińskim województwa brzeskolitewskiego.
Ludność wyznania rzymskokatolickiego według spisu z 1842 roku liczyła 3361 osób.. Ogólnie zdecydowaną większość mieszkańców Łohiszyna stanowili Polacy.
Na początku marca 1919 roku Grupa Podlaska Wojska Polskiego pod dowództwem gen. Antoniego Listowskiego wyparła z tych ziem bolszewików i obsadziła Łohiszyn.
Na początku kwietnia 1919 Łohiszyn leżał na trasie ofensywy zarządzonej przez gen. Listowskiego w celu zajęcia Łuninca. 4 kwietnia 1919 2 batalion 34 pułku piechoty bez przeszkód zajął miasteczko. Za miasteczkiem przy cmentarzu, maszerując drogą na Kowniatyn napotkano na okopy bolszewickie, które po walce zdobyto. W okolicy działał także bolszewicki oddział partyzancki, który dokonał udanego napadu rozgramiając 7 kompanię i oddział partyzantów por. Koja.
1 lipca 1919 Łohiszyn był świadkiem wyruszenia decydującego polskiego natarcia 34 pułku piechoty na Łuniniec. O siódmej wieczorem tego dnia, przy dźwiękach orkiestry, oddziały witane radośnie przez polskich mieszkańców wmaszerowały na nocleg do miasteczka liczącego ówcześnie około 500 domów.
Za II RP istniała wiejska gmina Łohiszyn. Do 1 kwietnia 1934 r. Łohiszyn posiadał prawa miejskie. Prawie wszyscy mieszkańcy Łohiszyna byli Polakami.
Po agresji ZSRR na Polskę w 1939 r. Łohiszyn znalazł się pod okupacją sowiecką w latach 1939-1941, niemiecką w latach 1941-1944 i ponownie sowiecką w latach 1944-1945.
W 1945 roku Łohiszyn został wcielony do Związku Radzieckiego. Część Polaków wyjechała w nowe granice Polski, a część pozostała w miasteczku.
Od 1991 jest częścią Białorusi, ale do dziś 30% mieszkańców Łohiszyna to Polacy.

</doc>
<doc id="1319848" url="https://pl.wikipedia.org/wiki?curid=1319848" title="Châteaubriand">
Châteaubriand



</doc>
<doc id="1319851" url="https://pl.wikipedia.org/wiki?curid=1319851" title="Mikołaj Oleśnicki (protektor reformacji)">
Mikołaj Oleśnicki (protektor reformacji)

Mikołaj Oleśnicki herbu Dębno (zm. po 1 czerwca 1566 roku a przed 15 marca 1567 roku) – właściciel Pińczowa, protektor reformacji w Małopolsce, 
Życiorys.
Brat Jana Oleśnickiego, stryj Mikołaja Oleśnickiego. W 1546 roku przejął wraz z braćmi dobra pińczowskie. Poprzez żonę Zofię z domu Szafraniec dość wcześnie związał się z ruchem reformacyjnym. w 1550 roku wygnał z Pińczowa paulinów i kościół klasztorny (obecnie kościół pw. św. Jana) przeznaczył na świątynię protestancką. Sprowadził do Pińczowa Grzegorza Orszaka, który stworzył w mieście pierwszą szkołę ewangelicką. Mimo iż Pińczów za jego protektoratem stał się głównym ośrodkiem reformacji w Małopolsce, sam pozostał na uboczu wydarzeń w Kościele. Zmarł pomiędzy 1 czerwca 1566 a 15 marca 1567 r.
Poseł województwa sandomierskiego na sejm 1550 roku, sejm 1553 roku, 1556/1557 roku.

</doc>
<doc id="1319853" url="https://pl.wikipedia.org/wiki?curid=1319853" title="Radovan Lukavský">
Radovan Lukavský

Radovan Lukavský (ur. 1 listopada 1919 w Pradze, zm. 10 marca 2008 tamże) – czeski aktor.
W 2000 został odznaczony Medalem Za zasługi I stopnia.

</doc>
<doc id="1319856" url="https://pl.wikipedia.org/wiki?curid=1319856" title="IV Liceum Ogólnokształcące im. gen. Stanisława Maczka w Katowicach">
IV Liceum Ogólnokształcące im. gen. Stanisława Maczka w Katowicach

 IV Liceum Uniwersyteckie Uniwersytetu Śląskiego im. gen. Stanisława Maczka w Katowicach – publiczne liceum prowadzone przez Urząd Miasta Katowice przy współpracy z Uniwersytetem Śląskim w Katowicach.
Historia.
Dzisiejsze IV Liceum Uniwersyteckie Uniwersytetu Śląskiego im. Gen Stanisława Maczka w Katowicach swój początek wzięło od szkoły, która rozpoczęła swoją działalność we wrześniu 1938 roku w budynku przy ulicy Katowickiej 54. 1 lutego 1940 roku władze niemieckie zdecydowały o zajęciu budynku na potrzeby szpitala wojskowego, który istniał do marca 1945 roku. Dopiero po przejęciu Katowic przez władze polskie obiekt ten z powrotem przeznaczono na szkolne potrzeby. Funkcję kierowniczki szkoły w latach 1938-39 oraz 1945-47 pełniła Zofia Wilczyńska.
W związku ze wzrostem liczby uczniów i potrzebami kształcenia katowickiej młodzieży szkoła ta została w 1948 roku zreorganizowana. Do zakończenia roku szkolnego 1947/1948 przy ulicy Katowickiej 54 mieściła się jedynie szkoła podstawowa, od 1 września tego roku w wyniku wdrażania założeń II reformy szkolnej wprowadzono w jej mury pierwszy rocznik czteroletniego liceum ogólnokształcącego na podbudowie siedmioklasowej szkoły powszechnej. Późniejszy dyrektor tej placówki napisał, że władze
Dyrektorem utworzonej szkoły ogólnokształcącej stopnia podstawowego i licealnego (obejmującej 7 klas szkoły powszechnej i 4 klasy licealne) został Mieczysław Stanaszek, a jego zastępcą była Elżbieta Kraska. W 1948 roku liceum mieszczące się w budynku przy ulicy Katowickiej 54 należało do 77 podobnych szkół funkcjonujących w całym ówczesnym województwie śląskim.
W początkowym okresie istnienia szkoły następowały dość częste zmiany na stanowiskach kierowniczych. We wrześniu 1950 roku funkcję dyrektora na miejsce M. Stanaszka przejęła Henryka Mitka, a 31 sierpnia 1951 roku kierującym szkołą został Jan Śliwa, późniejszy długoletni dyrektor liceum. W czasie zarządzania szkołą dyrektorowi Janowi Śliwie w pracy organizacyjno-dydaktycznej pomagali (w charakterze wicedyrektorów): Irena Wojciechowska (która wcześniej pełniła funkcję dyrektora w liceum żeńskim – dziś VIII LO im. Marii Curie-Skłodowskiej), Natalia Altheim (wcześniej kierowniczka SP nr 33) i Narcyza Tarnawska. Kiedy N. Tarnawska pełniła obowiązki wicedyrektora, ze względu na dużą liczbę dzieci i młodzieży wybranych zostało jeszcze dwóch drugich wicedyrektorów. Zostali nimi Andrzej Januszewski i Marian Kędzierski.
W czerwcu 1951 roku 26 uczniów (w tym 12 chłopców) ówczesnej Szkoły Ogólnokształcącej stopnia podstawowego i licealnego nr 17 im. Jana Smolenia zdawało pierwszy (w tym budynku) egzamin dojrzałości. Ta pierwsza grupa maturzystów nie chodziła przez całe cztery lata do tutejszej "jedenastolatki" (część z nich z różnych przyczyn skierowana została do tej szkoły do IX czy X klasy z innych katowickich placówek). Niezależnie od powyższego społeczność IV LO za swój początek uznaje tę właśnie pierwszą maturę roku 1951.
Problemem, przed którym stanęły na początku roku szkolnego 1952/1953 władze szkoły było jej "przeludnienie". Łączna liczba uczniów klas licealnych i podstawowych wynosiła wtedy 1085 osób – 183 licealistów i 902 uczniów "podstawówki". By problem ów rozwiązać zwrócono się do Prezydium Wojewódzkiej Rady Narodowej i władz oświatowych z prośbą o zmniejszenie obwodu szkolnego z którego przyjmowano dotąd dzieci do szkoły powszechnej. Te przychylając się do prośby szkoły postanowiły, że część uczniów "podstawówki", która uczęszczała dotychczas do budynku przy ulicy Katowickiej 54 została skierowana do innych szkół podstawowych na tym terenie (nr 12, 13 i 33). Pozostałej w szkole grupie uczniów w wieku 7 – 14 lat wydzielono kilka odrębnych sal i 11 nauczycieli, a w reszcie budynku zaczęła uczyć się młodzież licealna i to ona stała się odtąd siedzibą Liceum nr VI .
Drugi z kolei egzamin dojrzałości przeprowadzony został w dniach 23 i 24 maja 1952 roku (pisemne egzaminy z matematyki i języka polskiego) oraz 4 – 7 czerwca tego roku (egzaminy ustne). Jak zapisał ówczesny dyrektor szkoły, Jan Śliwa egzamin ten "złożyli wszyscy uczniowie". w czerwcu 1952 roku kierownictwo szkoły poinformowało władze, że dzięki pracy nauczycieli i rodziców szkoła stała się placówką znaczącą na mapie Katowic.
Od początku swego istnienia placówka borykała się z różnymi problemami: zbyt małą liczbą pracowników administracji (prowadzeniem rachunkowości zajmował się początkowo wicedyrektor szkoły) a także brakiem licealnej auli. Budowę tej ostatniej rozpoczęto w 1952 roku, a już we wrześniu 1953 roku w niej właśnie rozpoczęto uroczyście nowy rok szkolny. Wtedy także dobudowano część i piętra (nad salą gimnastyczną stworzono aulę oraz salę fizyczną). Remonty szkoły prowadzono zresztą sukcesywnie przez całe lata przede wszystkim w okresie wakacji letnich.
Na przestrzeni lat, dzięki pomocy szeregu zakładów opiekuńczych szkole przybyło kilka dobrze wyposażonych pracowni przedmiotowych (m.in. w październiku 1968 roku oddano do użytku pracownię matematyczną, w styczniu 1978 roku pracownię chemiczną). Dzięki życzliwości Głównego Instytutu Górnictwa szkoła stała się w 1988 roku także właścicielem kilku komputerów. Dziś posiada nowoczesną, dobrze wyposażoną pracownię komputerową z dostępem do internetu.
Pomoc zakładów nie była jedynym źródłem, dzięki któremu gromadzono pomoce i środki dydaktyczne. By wygospodarować odpowiednie fundusze na szkolne potrzeby, organizowano w szkole w pierwszym okresie jej funkcjonowania zabawy dla rodziców, których organizatorem ich był Komitet Rodzicielski. O roli jaką w pierwszych latach funkcjonowania szkoły odgrywał tenże komitet świadczy także fakt, że jego przedstawiciele uczestniczyli w konferencjach Rady Pedagogicznej.
Kolejne egzaminy dojrzałości młodzieży przeprowadzano w szkole rokrocznie. Od końca 1953 roku przeprowadzano także egzaminy dojrzałości dla eksternistów. w latach 1964-1986 abiturientami IV LO zostało blisko 2100 uczniów, zaś do dnia dzisiejszego szkołę ukończyło około 4500 osób.
W latach 1949-1956 w szkole jedenastoletniej obowiązywał program nauczania obejmujący m.in. w X klasie naukę o społeczeństwie, zawierającą propedeutykę nauk społeczno-ekonomicznych. Od roku szkolnego 1952/1953 zastąpiono ją nauką o konstytucji. Przedmioty te pozostawały "teoretyczną podbudową nauki o Polsce i świecie współczesnym w klasie XI". Służyły one w znacznym stopniu indoktrynacji uczącej się młodzieży. Istotnym dla funkcjonowania szkoły momentem stał się październik 1956 roku. W wyniku wprowadzonych zmian w polityce Polskiej Zjednoczonej Partii Robotniczej oraz państwa, w szkole zmieniono dotychczasowe programy nauczania z języka polskiego, języka rosyjskiego, historii i geografii a przedmiot o nazwie "Nauka o Polsce i świecie współczesnym" został wycofany (nauczanie go zostało zawieszone do końca roku szkolnego 1956/1957), od nowego zaś roku zastąpiono go przedmiotem o nazwie "Wiadomości o Polsce". Skutkiem wydarzeń października 1956 roku był także przejściowy powrót do szkół dobrowolnych lekcji religii.
Od roku szkolnego 1952/1953 szkoła oznaczona zostało numerem VI. Natomiast numer IV liceum otrzymało na początku roku szkolnego 1964/1965, kiedy to do polskiego szkolnictwa zaczęto wprowadzać założenia nowego systemu szkolnego, zgodnie z postanowieniem ustawy z 15 lipca 1961 roku o rozwoju systemu oświaty i wychowania. W jej wyniku wprowadzono strukturę "8 + 4" (czteroletnie liceum na bazie ośmioletniej szkoły podstawowej), wtedy też dopiero oddzielono Szkołę Podstawową nr 62. w murach budynku przy ulicy Katowickiej 54 zostawiono liczące osiem oddziałów IV Liceum Ogólnokształcące. Zapis umieszczony w kronice szkolnej informuje o nazwiskach pierwszych wychowawców klas w "czwórce". Byli nimi: "klasa 8 "a" – kol. Kalusowa Olga, klasa 8 "b" – kol. Olszówka Zygmunt, klasa 9 "a" – kol. Zamarlik Marian, klasa 9 "b" – kol. Jaruga Melania, klasa 10 "a" – kol. Neliszer Zofia, klasa 10 "b" – kol. Nodzyńska Izabela, klasa 11 "a" – kol. Jendrysik Bernard, klasa 11 "b" – kol. Warchołowa Helena" .
Od połowy lat 60. XX w. działalność szkoły, jak i grona pedagogicznego zaczęli doceniać zarówno przełożeni (za wieloletnią pracę w zawodzie nauczycielskim w listopadzie 1966 roku dyrektor Jan Śliwa odznaczony został Krzyżem Kawalerskim Orderu Odrodzenia Polski, a w latach następnych odznaczenia otrzymali także inni nauczyciele) jak i uczniowie. O tym, że w "czwórce" chciało uczyć się bardzo dużo uczniów świadczy fakt, że w roku szkolnym 1967/68 do egzaminów wstępnych do klasy i zreformowanej szkoły średniej przystąpiło dwa razy więcej kandydatów niż miejsc przeznaczonych dla uczniów. Ostatecznie przyjęto 40 uczniów. Z podobnym "problemem" szkoła borykała się także w latach następnych. Także w roku szkolnym 2000/2001 dokumenty złożyło 320 absolwentów szkół podstawowych, a przyjęto 154 uczniów.
W latach 1963-68 w szkole uczyły się z jednej strony kolejne roczniki "zreformowanych" klas I, II i III oraz ostatni uczniowie klas IX, X i XI. 1 września 1969 roku w liceum uczyła się już tylko młodzież klas i – III, a szkoła liczyła 7 oddziałów (trzy klasy pierwsze, trzy drugie i jedną trzecia), od roku szkolnego 1970/1971 w Liceum uczyły się już klasy na wszystkich poziomach: od I do IV, a w maju 1971 roku do egzaminu dojrzałości przystąpił pierwszy rocznik "zreformowanego" liceum.
W listopadzie 1968 roku, w atmosferze zmieniającej się sytuacji politycznej w kraju szkoła otrzymała imię Marcelego Nowotki. W 1969 roku funkcję dyrektora liceum objęła Wanda Kniewska – Dyniewska, której w prowadzeniu szkoły pomagali jako zastępcy: Zbigniew Olszówka, Maria Pawlusek oraz Barbara Lubczyk. Za kadencji dyrektor W. Kniewskiej-Dyniewskiej w szkole miały miejsce dwie szczególnie ważne dla szkoły uroczystości. W lutym 1974 roku odsłonięto tablicę poświęconą patronowi, a w styczniu 1975 IV Liceum otrzymało także szkolny sztandar oraz zostało odznaczone złotą odznaką "Zasłużonemu w rozwoju województwa katowickiego".
Wraz z upływem czasu w całym ówczesnym województwie katowickim powstawały kolejne szkoły ponadpodstawowe. W 1970 roku było ich już na terenie województwa 94. Szkoła podejmowała starania o odpowiednio wysoki poziom nauczania, zapewniający napływ młodzieży. Od roku 1972 IV Liceum, podobnie jak inne katowickie szkoły średnie, położyło duży nacisk na kształcenie "techniczne" młodzieży. W ramach istniejącego od 1963 roku podziału szkoła uzyskała status eksperymentującej. Utworzono więc klasę o profilu matematyczno-fizycznym, w której uczyli pracownicy Instytutu Matematyki Uniwersytetu Śląskiego realizując własny, przez siebie opracowany tzw. program autorski. O poziomie nauki w tychże klasach świadczą osiągnięcia uczniów, m.in. udział w olimpiadach matematycznych na szczeblu międzynarodowym. Z pomysłu tej "klasy uniwersyteckiej" zrezygnowano po 8 latach, z chwilą utworzenia dwóch odrębnych ministerstw: oświaty i wychowania oraz nauki i szkolnictwa wyższego.
IV Liceum posiadało w miarę stabilną kadrę pedagogiczną. W 1976 roku grono pedagogiczne liczyło 24 osoby a 8 nauczycieli posiadało Złote Krzyże Zasługi, 13 otrzymało nagrody ministra oświaty i wychowania albo kuratora, większość posiadała odznaki "Zasłużonemu w rozwoju województwa katowickiego". Niektórzy nauczyciele publikowali artykuły metodyczne w specjalistycznych periodykach. Pomimo podkreślanej feminizacji zawodu w Liceum w 1979 roku pracowało 9 nauczycieli i 18 nauczycielek.
Przez cały okres swojego istnienia władze szkoły i grono pedagogiczne IV LO starali się dostosowywać funkcjonowanie do realiów otaczającej ją rzeczywistości. Odpowiadając na występujące na przełomie lat 80. i 90. XX w. zapotrzebowanie na naukę zachodnich języków obcych, od 1989 roku wprowadzono w szkole klasę z poszerzonym programem języka angielskiego. Od 1987 roku podjęto także w szkole "próby indywidualizacji zajęć w II semestrze klas IV", polegające na zróżnicowaniu liczby godzin dydaktycznych z poszczególnych przedmiotów, by umożliwić młodzieży lepsze przygotowanie się do egzaminów dojrzałości oraz egzaminów wstępnych na studia. IV Liceum Ogólnokształcące, jako jedno z pierwszych w Katowicach wprowadziło w roku 1988 w klasach III pełne sprofilowanie (uczniowie pod koniec klasy II wybierali zajęcia fakultatywne w których chcieli uczestniczyć przez pozostałe dwa lata), włączało się do realizacji wszelkich propozycji dotyczących innowacji pedagogicznych (m.in. uczestniczyło w eksperymencie "Matura 2000").
Od 1987 roku dyrektorem szkoły pozostaje Michał Sobociński. Funkcję wicedyrektora pełnili za jego kadencji: Barbara Lubczyk, Jan Michałek, Aleksander Kiszka, Barbara Kotulska.
Od 1988 roku w szkole rozgorzała dyskusja nad osobą jej patrona. W 1990 roku, w warunkach przemian ustrojowych, na wniosek uczniów i rodziców Marceli Nowotko przestał być patronem szkoły. Do 1996 roku Liceum pozostawało beż imienia. W 1996 roku, po kilku nieudanych próbach nadania szkole imienia, zgodnie z decyzją Rady Miejskiej Katowic i wolą społeczności szkolnej patronem Liceum został dowódca 1 Dywizji Pancernej gen. Stanisław Maczek.
Zgodnie z założeniami ustawy z września 1991 roku IV LO dostosowało się do nowych realiów: od 1991 roku przy placówce działa Rada Szkoły, organ opiniodawczo – doradczy, składający się z przedstawicieli trzech szkolnych społeczności: uczniów, nauczycieli i rodziców. w jej pierwszym składzie znaleźli się: uczniowie – Aleksandra Morlińska, Mateusz Domogała, Jarosław Gwizdak i Andrzej Rusecki, nauczyciele – Barbara Kotulska, Barbara Kiereś, Krystyna Pilot i Wanda Bekier a pierwszym jej przewodniczącym został dr Piotr Gałecki]. Do zadań Rady należało (i należy) opiniowanie działalności dydaktycznej i wychowawczej szkoły, a do zadań Rady Rodziców należała pomoc w niezbędnych i podstawowych pracach remontowych, zakupie niezbędnych pomocy naukowych, uczestnictwo w rozwiązywaniu problemów dydaktyczno-wychowawczych oraz dofinansowywanie najuboższych uczniów.
W ramach kontaktów z Uniwersytetem Śląskim w Katowicach liceum prowadzi od kilkunastu lat lekcje pokazowe oraz praktyki ciągłe i śródroczne dla studentów historii i biologii. W ostatnich latach IV Liceum odwiedzają także w ramach swych praktyk studenci uczący się języków obcych.
W latach 1999-2001, dzięki osobistemu zaangażowaniu dyrektora szkoły M. Sobocińskiego uczniowie klas IV mogli przystępować do matury z matematyki połączonej z egzaminem wstępnym na niektóre kierunki i specjalności Politechniki Śląskiej. Spośród 41 osób pracujących w Szkole aż 8 to jej absolwenci. Wśród aktualnie pracujących w "czwórce" znajdują się także obecni i byli pracownicy Wojewódzkiego Ośrodka Metodycznego w Katowicach, Okręgowej Komisji Egzaminacyjnej w Jaworznie oraz Uniwersytetu Śląskiego w Katowicach. Uczący stale podnoszą kwalifikacje (liczna grupa ukończyła pomyślnie kursy na egzaminatora Matury 2002).
Współpraca z uczelniami wyższymi.
W roku szkolnym 2018/19 uczniowie mieli możliwość wysłuchania wykładów z pracownikami naukowymi Uniwersytetu Śląskiego oraz Kolegium Nauk Społecznych i Filologii Obcych Politechniki Śląskiej, przeprowadzenia ćwiczeń na Wydziale Biologii i Ochrony Środowiska Uniwersytetu Śląskiego w Katowicach, warsztatów w Instytucie Anatomii Uniwersytetu Jagiellońskiego w Krakowie oraz odbycia zajęć na Wydziale Filologii Włoskiej Uniwersytetu Śląskiego.
Sukcesy w konkursach przedmiotowych.
Z maja 1957 roku pochodzi pierwsza informacja o laureacie ogólnopolskiej olimpiady matematycznej w Warszawie, którym został Andrzej Lisowski, z czerwca 1958 – o otrzymaniu nagrody w olimpiadzie chemicznej przez Karola Markusa.
Na przestrzeni lat, wśród finalistów olimpiad, reprezentujących szkołę znaleźli się między innymi następujący uczniowie: M. Przybysz (biologia), J. Pękała (matematyka), J. Dubikajtis (matematyka), A. Sklorz (fizyka), J. Sobecki (fizyka), A. Godzik (fizyka), J. Majewski (język angielski), G. Chomicki (historia), M. Kamionka (język rosyjski), P. Haber (wiedza o Polsce i świecie współczesnym), R. Augustyn (fizyka), K. Grzanka (biologia), A. Deryło (biologia), M. Kostur (chemia), K. Hańska (język rosyjski), U. Rogólska (filozofia), A. Gluzińska (filozofia), Sz. Gomułka (biologia), P. Wojnar (biologia), P. Wiechuła (parlamentaryzm polski), B. Skwarski (biologia) i G. Najda (język angielski).
IV LO poszczycić może się także posiadaniem uczestników olimpiad międzynarodowych: w 1985 roku zwycięzcą Ogólnopolskiej Olimpiady Chemicznej został Jarosław Pillardy, który w tym samym roku, już jako absolwent, został złotym medalistą XVII Światowej Olimpiady Chemicznej w Holandii.
Stypendystą Krajowego Funduszu Na Rzecz Dzieci, stypendystą Prezesa Rady Ministrów oraz laureatem Ogólnopolskiej Olimpiady Chemicznej był Bartłomiej Bednarz, laureatką Ogólnopolskiej Olimpiady Języka Angielskiego została Marta Gillner, zaś maturzysta roku 2001, Piotr Szafraniec został finalistą Ogólnopolskiej Olimpiady Historycznej (w latach poprzednich otrzymywał stypendium Prezesa Rady Ministrów).
Kontakty z zagranicą.
Pierwsze kontakty uczniów i nauczycieli szkoły z obcokrajowcami miały okazyjny i sporadyczny charakter: sprowadzały się do kurtuazyjnych spotkań z delegacjami "bratnich krajów demokracji ludowej". Właśnie z taką wizytą pod koniec 1970 szkołę odwiedzili nauczyciele z węgierskiego Miszkolca. Młodzież z tego kraju pojawiła się w IV LO raz jeszcze, w 1979 roku, w ramach spotkania harcerzy obu krajów. w marcu 1976 oraz we wrześniu 1984 roku szkoła gościła u siebie delegacje nauczycieli z Halle (dawna NRD). Celem wizyt było omawianie "dalszych kierunków i form współdziałania".
Przemiany 1989 roku umożliwiły katowickiej młodzieży nawiązanie kontaktów z rówieśnikami z państw zachodnich. Początkowo udało się skontaktować z gronem i uczniami z duńskiego Vejstrup, z Kongenshus Efterskole w Carup.
Przykładem "wymiany doświadczeń" pozostaje z kolei spotkanie z "Youth Theatre Group" z brytyjskiego Lancaster pod koniec 1991 roku. W ramach tzw. "wymiany" uczniowie i nauczyciele IV LO współpracowali także z gimnazjum sportowym w Pradze (w 1994 roku).
Najbardziej korzystnymi i najtrwalszymi kontaktami międzynarodowymi okazała się nawiązana w 1990 roku współpraca z niemieckim gimnazjum im. Friedricha Schillera w Münster. W latach 1990-2000 młodzież i opiekunowie z obu szkół spotykali się dwudziestokrotnie. Współpraca nawiązana dzięki prywatnym znajomościom nauczycielki IV LO, Marii Budzyńskiej okazała się atrakcyjna dla obu uczestniczących stron. Pomaga młodzieży obu krajów poznać się, doskonalić umiejętności językowe, dowiedzieć wiele o historii, kulturze, nauce i technice Polski i Niemiec oraz zrozumieć się i przezwyciężyć stereotypy i uprzedzenia.
Od kilku lat realizowany jest projekt, podjęty przez uczniów klasy realizującej program nauki poszerzonego języka włoskiego, współpracy z uczniami Zespołu Szkół Ogólnokształcących z włoskiego miasta Poretta Terme koło Bolonii. Organizatorami i opiekunami wymiany ze strony polskiej są p. p. Izabela Skrzypecka i Ewa Kostrzewska.
Obecnie trwają przygotowania i podejmowane są próby rozszerzenia współpracy międzyszkolnej. Planowane jest nawiązanie kontaktów z innymi szkołami z krajów UE; głównie z Francji czy Wielkiej Brytanii (przede wszystkim z uwagi na naukę tych języków w Naszym LO).
Działalność sportowa.
Pierwsze zapisane informacje dotyczące działalności koła sportowego pochodzą z listopada oraz grudnia 1952 roku, kiedy to Szkolne Koło Sportowe wzięło udział w zawodach pływackich oraz skoków gimnastycznych, odbywających się w Pałacu Młodzieży.
Podobnie jak w innych konkursach przedmiotowych, tak w różnych dziedzinach sportu wielu uczniów IV LO osiągnęło indywidualne i drużynowe sukcesy. Zaliczyć do nich należy m.in. łyżwiarzy figurowych Grażynę Dudek, Annę Garbacz i Andrzeja Strzelca, szachistę Z. Szczerka, szpadzistkę Annę Szczerbińską, narciarza zjazdowego Bartłomieja Stoleckiego, hokeistę na lodzie Piotra Szczepańskiego, siatkarkę Urszulę Jędrys, dżudokę Błażeja Klimczoka, uprawiającą karate Agatę Walaszczyk, szpadzistkę Annę Żurek oraz siatkarza Grzegorza Kosoka (gracza Asseco Resovii Rzeszów i reprezentanta kadry B).
Szkolne Koło Sportowe, obok szkolenia młodzieży prowadziło także akcję popularyzującą różne dyscypliny sportu. w okresie poprzedzającym ważne zawody (jak np. MŚ w hokeju na lodzie) które odbywały się na obszarze województwa czy miasta, organizowano spotkania z uczestnikami ważnych międzynarodowych imprez (m.in. olimpiad) oraz zapoznawano licealistów z przepisami gier sportowych i najważniejszymi sportowymi wiadomościami.
Organizacją, która przejęła zadania i funkcje Szkolnego Koła Sportowego stał się utworzony w 1998 roku Uczniowski Klub Sportowy "Maczek". Jego zawodniczki osiągnęły już swoje pierwsze sportowe sukcesy: w roku szkolnym 1999/2000 koszykarska drużyna dziewcząt zajęła i miejsce w Katowicach oraz II w rozgrywkach regionalnych. w ramach UKS-u aktywną działalność prowadzi także sekcja rowerowa, opiekunem której jest szkolny katecheta, misjonarz ojciec Krzysztof Czub).
Rokrocznie od początku lat 70. XX w. w szkole organizowany jest także "Dzień Sportu", podczas którego uczniowie i uczennice rozgrywają różne mecze między poszczególnymi klasami a także rywalizują z innymi katowickimi szkołami. Uczniowie "czwórki" brali także udział w licznych rozgrywkach miejskich i ogólnopolskich, np. w Pucharze Polski Szkół Ponadpodstawowych.
Absolwenci.
Szkołę ukończyli m.in.:

</doc>
<doc id="1319857" url="https://pl.wikipedia.org/wiki?curid=1319857" title="Haddaway (album)">
Haddaway (album)

Haddaway (znany również pod nazwą The Album) – debiutancki album artysty dance Haddaway, wydany w 1993 roku, zawierał między innymi znane przeboje „What Is Love” i „Life”.
Lista utworów.
Dwie ostatnie ścieżki zostały dodane do drugiej edycji albumu w listopadzie 1993.

</doc>
<doc id="1319861" url="https://pl.wikipedia.org/wiki?curid=1319861" title="Franz von Schönborn">
Franz von Schönborn

Franziskus de Paula Maria Karl Erwin von Schönborn-Buchheim-Wolfsthal (ur. 24 stycznia 1844 w Pradze, zm. 25 czerwca 1899 w Sokolovie) – czeski duchowny katolicki, biskup czeskobudziejowicki w latach 1883-1885, arcybiskup metropolita praski i prymas Czech od 1889 r., kardynał.
Życiorys.
Franz von Schönborn urodził się w 1844 r. w Pradze jako syn hrabiego Erweina Damiana Hugona von Schönborn-Wiesentheid (ur. 17 maja 1812, zm. 12 stycznia 1881) i Christiny Marii Josefy von Brühl (ur. 28 marca 1817, zm. 23 października 1902). Wywodził się z niemieckiej rodziny arystokratycznej Schönborn.
W młodości służył w wojsku i wziął udział w bitwie pod Náchodem. W 1868 rozpoczął studia teologiczne w Innsbrucku. 12 sierpnia 1873 został wyświęcony na księdza. W 1875 uzyskał doktorat z teologii na Uniwersytecie Gregoriańskim w Rzymie. W latach 1875-1879 był wikarym w Plané koło Mariánskich Lázni. Później był prorektorem, a od 1882 rektorem seminarium duchownego w Pradze.
22 sierpnia 1883 cesarz Franciszek Józef I mianował go biskupem czeskobudziejowickim. Zatwierdzenie papieskie nastąpiło 28 września 1883. Święcenia biskupie miały miejsce 18 listopada 1883. Dzięki staranion Franza von Schönborna w 1884 zostało otwarte czeskie kolegium w Rzymie.
21 maja 1885 cesarz Franciszek Józef I mianował go arcybiskupem praskim. Papieskie zatwierdzenie nastąpiło 27 lipca 1885. W dniu 24 maja 1889 otrzymał kapelusz kardynalski. W 1894 w prywatnej kaplicy w Pradze udzielił ślubu pretendentowi do tronu Hiszpanii i Francji - Karolowi, księciu Madrytu i Bercie de Rohan. Zmarł w 1899 w Sokolovie.

</doc>
<doc id="1319863" url="https://pl.wikipedia.org/wiki?curid=1319863" title="Puchar Świata w Kolarstwie Górskim 2008">
Puchar Świata w Kolarstwie Górskim 2008

Puchar Świata w kolarstwie górskim w sezonie 2008 to 18. edycja tej imprezy. Organizowany przez UCI, obejmował cztery konkurencje: cross-country, zjazd, four-cross i maraton. Rozegrano dziewięć zawodów cross-country, po siedem w downhillu i four-crossie oraz dwa w maratonie. Pierwsze zawody odbyły się 16 marca 2008 roku w tureckim mieście Manavgat, a ostatnie 5 października 2008 roku we francuskim Ornans.
Pucharu Świata w cross-country bronili: Rosjanka Irina Kalentiewa wśród kobiet oraz Francuz Julien Absalon wśród mężczyzn, w downhillu: Francuzka Sabrina Jonnier wśród kobiet oraz Brytyjczyk Gee Atherton wśród mężczyzn, w four-crossie: Holenderka Anneke Beerten wśród kobiet oraz Amerykanin Brian Lopes wśród mężczyzn, a w maratonie Finka Pia Sundstedt wśród kobiet oraz Francuz Thomas Dietsch wśród mężczyzn.

</doc>
<doc id="1319864" url="https://pl.wikipedia.org/wiki?curid=1319864" title="Ildikó Schwarczenberger">
Ildikó Schwarczenberger

Ildikó Schwarczenberger (ur. 9 września 1951 w Budapeszcie, zm. 13 lipca 2015 tamże) – węgierska florecistka, wielokrotna medalistka olimpijska.
Należała do najlepszych florecistek lat 70. Największy sukces odniosła na igrzyskach w Montrealu w 1976, kiedy to zwyciężyła w rywalizacji indywidualnej. Trzy razy zdobywała medale w drużynie (srebro i dwa brązowe). Cztery razy stawała na podium mistrzostw świata w konkursie indywidualnym (srebro w 1973 i 1974, brąz w 1977 i 1979).

</doc>
<doc id="1319866" url="https://pl.wikipedia.org/wiki?curid=1319866" title="Sałatka grecka">
Sałatka grecka

Grecka sałatka wiejska (ngr. χωριάτικη σαλάτα – "choriatiki salata", IPA: [xorˈjatiki saˈlata]), dosł. „wiejska sałatka” – tradycyjna sałatka kuchni greckiej, znana i jadana na całym świecie jako przekąska ("meze"), a także jako dodatek do niemal wszystkich potraw, zwłaszcza do ryb i dań mięsnych.
Sporządzana i serwowana w rozmaitych odmianach pod względem użytych dodatków. W typowej wersji z Grecji zawiera grubo pokrojone pomidory i ogórki, czerwoną cebulę w krążkach (talarkach), oliwę, ser feta (w lokalach – w plastrze, gr. "feta" – plaster), nierzadko dodaje się czarne oliwki (czasem zielone). Również skrojoną zieloną słodką paprykę, kapary, anchois, pietruszkę, rukolę, lubczyk, przede wszystkim jednak przyprawia się lebiodką, czyli oregano. Sałatka ta w różnych dodatkowych wariantach (np. z sałatą, z octem winnym, serem feta pokrojonym w kostkę) jest serwowana powszechnie, także w restauracjach typu fast-food.
Danie może być składnikiem diety niskowęglowodanowej.

</doc>
<doc id="1319868" url="https://pl.wikipedia.org/wiki?curid=1319868" title="Choriatiki">
Choriatiki



</doc>
<doc id="1319869" url="https://pl.wikipedia.org/wiki?curid=1319869" title="Łyntupy">
Łyntupy

Łyntupy (biał. "Лынтупы") – wieś na Białorusi w rejonie postawskim obwodu witebskiego, położone przy granicy z Litwą 49 km od Postaw, 1,6 tys. mieszkańców (2010). Centrum administracyjne sielsowietu Łyntupy.
Za II RP siedziba wiejskiej gminy Łyntupy.
Nazwa miejscowości.
Nazwa „Łyntupy” została utworzona od nazwy rzeki Łyntupki. Bałtowie i Finowie dosłownie tłumaczą tę nazwę jako „ptak raka”. Według Józefa Byhowca, nazwa taka mogła być nadana tylko w czasie pobytu na terytorium Białorusi, Bałtów (IV-IX w.).
Historia.
Pierwsza pisemna wzmianka o Łyntupach pochodzi z 1385, kiedy leżały w Wielkim Księstwie Litewskim. W 1459 wojewoda wileński Andrzej Dołgirdowicz ufundował drewniany kościół św. Andrzeja. Według reformy administracyjno-terytorialnej (1565-1566) Łyntupy stały się częścią powiatu oszmiańskiego w województwie wileńskim. Jako pierwsi właściciele majątku Łyntupy wymieniani są Hylzenowie.
Według inwentarza, od 1591 Łyntupy składały się z obszaru i dwóch ulic – „Do młyna” i „Do wsi Sudowska”, było 28 dymów. Majątek dworski składał się ze starego domu z sześcioma pokojami i z budynków gospodarczych. W drugiej połowie XVII wieku jako właściciel majątku figuruje cześnik oszmiański i szambelan króla Stanisława Augusta Poniatowskiego Daniel Buczyński, po którym dobra łyntupskie dziedziczy jego syn Maurycy.
Prywatne miasto magnackie położone było w końcu XVIII wieku w powiecie oszmiańskim województwa wileńskiego.
W wyniku III rozbioru Polski (1795) Łyntupy stały się częścią Imperium Rosyjskiego, a od 9 września 1801 leżały w powiecie zawilejskim w guberni wileńskiej. Podczas powstania listopadowego 5 maja 1831 roku do miasteczka weszły oddziały powstańców, skąd udały się do powiatu oszmiańskiego. W 1843 Łyntupy stały się siedzibą powiatu święciańskiego. W 1864 roku majątek kupuje Jerzy Biszewski herbu Abdank, petersburski adwokat. Majątek odziedziczyli dwaj synowie Józef i Edward, jednak ten drugi wcześnie zmarł. Józef był właścicielem majątku do 1939 roku.
W 1885 roku w Łyntupach było 13 dworów, kościół, synagoga, szkoła (otwarta w 1866), hospicjum, 3 kramy, karczma, odbywały się targi. W 1897 wybudowano linię kolejową Wilno-Połock. Pod koniec XIX wieku majątek Łyntupy stanowiły wioski Szudowce, Kaznodzieiszki, Pozhliki, Peszkowce i zaścianki Stukavshchyzna, Jawneliszki, Venter, Bałduk, Sienkiszki lub Balduchok, Trabuciszki, Ignaciszki (wszystkie z nich należały do społeczności wiejskiej Łyntupy). Przez miasteczko przechodziła linia kolei wąskotorowej Nowe Święciany – Głębokie.
W 1904 roku pracę rozpoczęła destylarnia. W 1908 na miejscu starego, drewnianego kościoła zbudowano murowany. W 1909 w Łyntupach otwarto szkołę publiczną. Podczas I wojny światowej w 1915 przez miasto przechodziła linia frontu.
Zgodnie z traktatem pokojowym z Rygi (1921) Łyntupy stały się częścią II Rzeczypospolitej Polskiej, jako siedziba gminy w powiecie święciańskim. Miejscowa szkoła została zreorganizowana w pre-gimnazjum. W 1937 w mieście były 194 domy.
W 1939 Łyntupy znalazły się w granicach Białoruskiej SRR, w powiecie postawskim. Od czerwca 1941 do 8 lipca 1944 miasto znalazło się pod okupacją niemiecką. W 1941 roku Niemcy utworzyli getto dla Żydów. Do 22 grudnia 1942 roku zabito około 250 osób.
W 1967 r. osadzie nadano statut osiedla typu miejskiego. 8 kwietnia 2004 rozwiązano radę wiejską Łyntupy (posiłkowy sowiet), zamiast tego powstał sielsowiet Łyntupy (Łyntupy nie są jego częścią, ale jest tu siedziba). 28 lutego 2011 oficjalnie zatwierdzono herb i flagę miasta.
Infrastruktura.
W Łyntupach prowadzone są apteka, szpital, stacja weterynaryjna, dwa przedszkola, gorzelnia, leśniczówka, posterunek policji, 5 sklepów, sauna, stacja pogodowa, ATC, Filia Banku Oszczędności, spółka zależna PMC-21, straż pożarna, poczta, stacja benzynowa, stolarnia, jadalnia, szkoła średnia, biblioteka.
Znajduje się tu stacja kolejowa Łyntupy, położona na linii Królewszczyzna - Łyntupy.
Gospodarka.
W miejscowości istnieje przemysł spożywczy. Znajduje się tu stacja pogodowa oraz punkty odprawy celnej Łyntupy-1 i 2.
Pałac Biszewskich.
Pałac został wzniesiony w 1907 roku przez Józefa Biszewskiego według projektu architekta Tadeusza Rostworowskiego. Pałac rozgrabiono podczas I wojny światowej i ucierpiał na skutek pożaru w 1919 roku. Później nie został odbudowany. Po II wojnie światowej mieściła się w nim szkoła średnia. Obecnie jest w rękach prywatnych. Wokoło pałacu założono park z rzadkimi okazami drzew i 3 stawami.
Parafia rzymskokatolicka.
Parafia w Łuczaju powstała pod koniec XV w., kiedy wojewoda wileński Andrzej Dołgirdowicz wybudował drewnianą świątynię. Obecny kościół św. Andrzeja Apostoła wzniesiony został w latach 1908-1914. Parafia leży w dekanacie postawskim diecezji witebskiej.

</doc>
<doc id="1319870" url="https://pl.wikipedia.org/wiki?curid=1319870" title="BMW Open 2008">
BMW Open 2008

BMW Open 2008 – tenisowy turniej ATP rangi ATP International Series z cyklu BMW Open rozgrywany w dniach 26 kwietnia – 4 maja 2008 roku w Monachium na kortach ziemnych o puli nagród 370 000 euro.

</doc>
<doc id="1319871" url="https://pl.wikipedia.org/wiki?curid=1319871" title="Kahoku">
Kahoku

 – miasto w Japonii w prefekturze Ishikawa, w środkowej części wyspy Honsiu.
Położenie.
Miasto leży na wybrzeżu Morza Japońskiego.
Historia.
Kahoku otrzymało status miasta 1 marca 2004, powstało z połączenia miasteczek Takamatsu, Nanatsuka i Unoke.

</doc>
<doc id="1319873" url="https://pl.wikipedia.org/wiki?curid=1319873" title="What Is Love">
What Is Love

What Is Love – singel Haddawaya wydany w 1993 roku. Znajduje się na płycie "Haddaway". Został wykorzystany w filmie "Odlotowy duet" oraz jako muzyczne tło dla powtórek z National Basketball Association w programie "NBA Showtime" w telewizji NBC’s.
Piosenka osiągnęła 1. miejsce w 13 krajach w Europie i Azji, była numerem 2. w Wielkiej Brytanii oraz Niemczech, a także numerem 11. w rankingu Billboard Hot 100 w Stanach Zjednoczonych i na 12. miejscu w Australii.

</doc>
<doc id="1319876" url="https://pl.wikipedia.org/wiki?curid=1319876" title="Ari Lemmke">
Ari Lemmke

Ari Lemmke (ur. 12 grudnia 1963) - osoba, która nadała systemowi operacyjnemu Linux jego nazwę.
Linus Torvalds planował pierwotnie nazwać swój system operacyjny jako "Freax" (Freax = free + freak + [uni]X). Ari zachęcił Linusa do wystawienia systemu do sieci w celu udostępnienia go innym. Nie był natomiast zadowolony z nazwy "Freax". Założył katalog "linux" na swoim serwerze FTP (ftp://ftp.funet.fi/) we wrześniu 1991 roku.
W kwietniu 1992 roku wystartowała grupa dyskusyjna comp.os.linux, która była inicjatywą Ari Lemmke (zastąpiła inną grupę alt.os.linux, która zapoczątkowała swoją działalność w styczniu 1992 roku).
 

</doc>
<doc id="1319878" url="https://pl.wikipedia.org/wiki?curid=1319878" title="Asinara">
Asinara

Asinara (wł. "Isola Asinara") – włoska wyspa na Morzu Śródziemnym, u północno-zachodniego wybrzeża Sardynii, położona naprzeciwko przylądka Falcone, ogranicza od zachodu Zatokę Asinara. Powierzchnia wyspy wynosi ok. 50,9 km², bardzo nieregularna i rozbudowana linia brzegowa o całkowitej długości wynoszącej ok. 100 km. Ukształtowanie powierzchni pagórkowate z najwyższym wzniesieniem Punta della Scomúnica, sięgającym ok. 408 m n.p.m. Wyspa liczy ok. 700 mieszkańców, którzy zajmują się głównie rybołówstwem. Od 1997 roku objęta została Parkiem Narodowym Asinara (wł. "Parco nazionale dell’Asinara").
Położenie.
Wyspa Asinara znajduje się przy północno-zachodnim krańcu Sardynii. Rozciąga się między Punta Colondri na południu (40° 59' N), Punta dello Scorno na północy (41° 07' N), Punta Salippi na zachodzie (40° 15 'E) i Punta Sabina na wschodzie (40° 06' E). Wyspa ma bardzo nieregularny kształt, powierzchnię około 51 kilometrów kwadratowych i długość w linii prostej ponad 18 km. Szerokość waha się od 270 do 300 m w najwęższych miejscach, do 7 km w najbardziej wysuniętej na północ części wyspy. Linia brzegowa jest bardzo rozbudowana, a jej długość wynosi około 100 km.
Geografia.
Wyspa składa się z czterech małych masywów o charakterze płaskowyżów, połączonych niższymi przesmykami. Charakteryzuje się dużymi powierzchniami wychodni skalnych, z rzadką szatą roślinną i przewagą zarośli krzewiastych. Jedynie obszar Elighe Mannu ma niewielką część porośniętą roślinnością drzewiastą, w której dominuje dąb ostrolistny.
Północna część wyspy jest większa, zarówno pod względem powierzchni, jak i wysokości i obejmuje najwyższy szczyt Punta della Scomúnica (408 m n.p.m.), która łączy się z południową częścią z równiną Campu Perdu. Na południe od tego płaskowyżu wznosi się kompleks łupkowy Monte Ruda (215 m n.p.m.), zajmujący pagórkowaty obszar o powierzchni około 2 kilometrów kwadratowych, ograniczony leżącym poniżej przesmykiem Punta Marcutza (195 m n.p.m.). W tym jądrze ważne są układy filońskie i osady wapieni tyrreńskich. W środkowo-południowej części wyspy, na południe od obszaru zwanego Stretti, znajduje się kolejna grupa wzniesień, w tym z Punta Tumbarino (241 m n.p.m.), Punta Romasino (215 m n.p.m.) i Guardia del Turco (128 m n.p.m.). Linia grzbietu tej formacji jest zorientowana w kierunku NW-SE, podobnie jak płaskowyże Capo Falcone i Monte Forte w Nurrze. Sektor ten jest ograniczony dwoma zatokami riasowymi: Cala Scombro di Dentro i Scombro di Fuori i jest najwęższym punktem wyspy. Południowy rdzeń składa się głównie z granitowej intruzji Punta Maestra Fornelli (265 m n.p.m.) i szarych łupków, identycznych z tymi z półwyspu Stintino. Połączenie tego obszaru z Isola Piana przerywa cieśnina Fornelli, której głębokość nie przekracza 5 metrów. Wzdłuż wybrzeża widoczne są różne działania erozyjne: zachodnie wybrzeże jest strome i skaliste, prawie całkowicie niedostępne od strony morza ze względu na klify, które w niektórych miejscach sięgają 200 metrów wysokości. Tutaj wybrzeże, na które oddziałują silne prądy morskie i ruch falowy wiatrów, charakteryzuje się brakiem osadów piaszczystych i pogłębiających się na kilka metrów bruzd. Wschodnie wybrzeże jest generalnie niskie i kamieniste, z plażami zlokalizowanymi głównie w Fornelli, Sant’Andrea, La Reale, Trabuccato, Punta Sabina i Cala Arena.
Historia.
Asinara jest drugą co do wielkości wyspą Sardynii po Sant'Antioco. Jest to wąski obszar rozciągający się z północy na południe z bardzo wciętą linią brzegową, która podkreśla dużą różnorodność siedlisk. Wyspa ma osobliwą sytuację historyczną, środowiskową i prawną. Pierwsze ślady obecności człowieka sięgają czasów neolitu. Cechy środowiskowe tego obszaru zostały zachowane dzięki serii wydarzeń, które nadały wyspie nazwę „Isola del Diavolo” („Wyspa Diabła”).
Na przestrzeni dziejów kontrola nad wyspą Asinara zmieniała się pomiędzy Republiką Pizy, Republiką Genui a Królestwem Aragonii. W 1721 roku wyspa stała się własnością Królestwa Sardynii, a później, w konsekwencji zjednoczenia ziem włoskich, Królestwa Włoch. W czasach bardziej współczesnych, wyspa była wykorzystywana jako miejsce kwarantanny oraz jako więzienie. Podczas I wojny światowej wykorzystywana była jako obóz koncentracyjny dla austriackich jeńców wojennych, 5 tysięcy z nich zmarło na wyspie. Za faszystowskich rządów we Włoszech, podczas włoskiej okupacji Etiopii w latach 1936–1941, jako miejsce przetrzymywania etiopskich notabli i etiopskiej rodziny królewskiej. Do 1997 roku znajdowało się tu, otwarte w latach 70. XX wieku, jedno z najlepiej strzeżonych włoskich więzień, przeznaczone dla członków mafii i terrorystów z Czerwonych Brygad.

</doc>
<doc id="1319883" url="https://pl.wikipedia.org/wiki?curid=1319883" title="Kasciukouka (Homel)">
Kasciukouka (Homel)

Kasciukouka (; ) – część Homla na Białorusi, w obwodzie homelskim, 9,5 tys. mieszkańców (2010). W miejscowości działa m.in. huta szkła.
Do 2016 osiedle typu robotniczego w rejonie homelskim, w obwodzie homelskim. W tym roku przyłączone do Homla.
Od wschodu graniczy ze wsią Kasciukouka.

</doc>
<doc id="1319884" url="https://pl.wikipedia.org/wiki?curid=1319884" title="Rykowisko">
Rykowisko

Rykowisko – okres godowy jeleni szlachetnych, w Polsce rozpoczyna się w drugiej połowie września i trwa ok. 4 tygodni. Samce jeleni zaczynają wydawać głośne odgłosy, zaczynając tuż przed zachodem słońca, a kończąc o świcie. Przez całą noc potężny, basowy ryk byków rozlega się echem na wiele kilometrów po okolicy. Okres godowy jeleni wschodnich (sika) jest nazywany gwizdowiskiem.
"Rykowiskiem" nazywa się również miejsce pojedynków byków w okresie godowym oraz miejsce odbywania godów.

</doc>
<doc id="1319886" url="https://pl.wikipedia.org/wiki?curid=1319886" title="Sebastian Lesiczka">
Sebastian Lesiczka

Sebastian Lesiczka (ur. we wsi Jeżowe w Rzeszowskiem) - długoletni wójt gminy Jeżowe, a także chłopski poeta, przedstawiony publiczności przez Lucjana Siemieńskiego (artykułem "Wiejski wierszopis", w piśmie "Czas" (1853 nr 136) i W. Łozińskiego ("Sobek z Jeżowy" ("Nowiny" 1855 nr 108, "Dzwonek" 1860 nr 3 i 12.

</doc>
<doc id="1319890" url="https://pl.wikipedia.org/wiki?curid=1319890" title="Hakusan">
Hakusan

 – miasto w Japonii w prefekturze Ishikawa, w środkowej części wyspy Honsiu.
Położenie.
Miasto leży na wybrzeżu Morza Japońskiego. Graniczy z miastami:
Historia.
Hakusan otrzymało status miasta 1 lutego 2005, powstało z połączenia miasta Matto, siedmiu miasteczek i wsi.

</doc>
<doc id="1319893" url="https://pl.wikipedia.org/wiki?curid=1319893" title="Arystobul II (wnuk Heroda Wielkiego)">
Arystobul II (wnuk Heroda Wielkiego)

Arystobul II (ur. ok. 8 p.n.e., zm. przed 80) − przedstawiciel dynastii herodiańskiej.
Był synem Arystobula I i jego żony Bereniki I; bratem Heroda z Chalkis i Heroda Agryppy I. Po śmierci dziadka, Heroda Wielkiego, wychowywał się w Rzymie. Ożenił się na początku lat 30. I wieku. Jego żoną została Jotapa, córka Sampsigeramusa II, króla Emesy. Było to wyjątkowe małżeństwo w dynastii herodiańskiej, gdyż zwykle jej przedstawiciele żenili się ze swoimi krewniaczkami. Przypuszcza się, że Arystobul II po ślubie osiadł w Emesie, zdobywając silną pozycję wśród syryjskiej arystokracji.
Wraz z Helkiaszem Starszym stał na czele żydowskiej delegacji, która przed Petroniuszem, legatem Syrii, apelowała, by nie ustawiać posągu cesarza Kaliguli w świątyni jerozolimskiej.
Data śmierci Arystobula II nie jest znana. O Arystobulu jako zmarłym pisał Józef Flawiusz w "Wojnie żydowskiej", powstałej zapewne pod koniec lat 70. I wieku.
Arystobul II i Jotape mieli głuchoniemą córkę Jotapę.

</doc>
<doc id="1319894" url="https://pl.wikipedia.org/wiki?curid=1319894" title="Jan Prosper Witkiewicz">
Jan Prosper Witkiewicz

Jan Prosper Witkiewicz "Batyr" (ur. 24 czerwca 1808, zm. 8 maja 1839 w Petersburgu) – współorganizator stowarzyszenia „Czarni Bracia”, carski wysłannik do Azji Środkowej. Brat Ignacego Witkiewicza, stryj Stanisława Witkiewicza.
Życiorys.
Urodził się w dworku rodziców w Poszawszu na Żmudzi (obecnie Litwa), został ochrzczony 28 czerwca 1808 w parafii kurtowiańskiej. Był synem wicemarszałka powiatu szawelskiego. W 1817 rozpoczął naukę w gimnazjum w Krożach. W 1823, będąc uczniem szóstej klasy, założył wraz z Cyprianem Michałem Janczewskim stowarzyszenie „Czarni Bracia”, którego celem było wywoływanie zamieszek w gimnazjum krożańskim i w innych szkołach i zakładach naukowych na Litwie. Liczono, że w ten sposób zwiększy się liczbę „winowajców” i przez to władze carskie złagodzą karę „promienistym”. „Czarni Bracia” porozsyłali do dyrektora i uczniów gimnazjum, do studentów Uniwersytetu Wileńskiego listy, odezwy treści patriotycznej, w Krożach porozlepiali stosownej treści wiersze, których autorami byli Jan Prosper Witkiewicz, Cyprian Michał Janczewski i Feliks Zielenowicz. Komisja śledcza oddelegowana z Wilna przez senatora Nikołaja Nowosilcowa wykryła „spisek” i związek „Czarnych Braci” w Krożach.
Witkiewicza i Janczewskiego aresztowano i skazano na śmierć. Witkiewiczowi w drodze łaski zamieniono karę na dożywotnią służbę w batalionie liniowym w Orsku, 25 wiorst od Orenburga – bez prawa awansu; odebrano mu także szlachectwo. 8 marca 1824 wywieziono go z Wilna do Moskwy, skąd etapami, zakuty w kajdany szedł przez długie miesiące do miejsca przeznaczenia.
Początek służby polegał na ogłupiającej musztrze, czyszczeniu karabinu i wykonywaniu najcięższych i najbrudniejszych prac. Monotonne życie w garnizonie orskim urozmaicały Witkiewiczowi wypady w stepy kazachskie, w czasie których zaczął uczyć się języków miejscowych plemion, poznawać ich obrzędy, tradycje. Znakomicie opanował perski, arabski, a także paszto (według wspomnień Alojzego Pieślaka, Witkiewicz znał, łącznie z europejskimi, 19 języków). Uczyniło to go przydatnym dla rosyjskich interesów w Azji Środkowej. Witkiewicz zaczął awansować, gdy przypadkowo w 1829 spotkał Aleksandra von Humboldta, który badając góry Uralu, zatrzymał się w drodze do Orenburga w twierdzy Orskiej. Humboldt, odkrywszy talenty Witkiewicza, wstawił się za nim u gubernatora wojskowego w Orenburgu, a następnie po powrocie do Petersburga u cara Mikołaja I. Dzięki temu wstawiennictwu w kwietniu 1832 awansowano Witkiewicza do stopnia podchorążego (portupiej – praporszczik). Po pewnym czasie opuścił Orsk i na stałe zamieszkał w Orenburgu, gdzie w charakterze tłumacza został przydzielony do Komisji Granicznej. 
W 1835 został wysłany z misją dyplomatyczną do Buchary, gdzie zaobserwowano wzmożone działania brytyjskich szpiegów. W Bucharze przypadkiem spotkał dwóch posłańców emira Kabulu Dost Mohammeda. Władca ów zjednoczył większość ziem afgańskich, lecz jego państwu stale zagrażało Imperium Brytyjskie. Prowincję Pendżab podbili wspierani przez Brytyjczyków Sikhowie. Z inspiracji Brytyjczyków powstało też marionetkowe księstwo w Kandaharze. Zdesperowany emir w liście do cara Rosji Mikołaja I prosił: „Zwróć Cesarzu uwagę na obecne położenie państwa afgańskiego i podaruj mu pokój”.
Dzięki Witkiewiczowi posłańcy bezpiecznie dotarli do Petersburga. Tam „Batyr” został przyjęty przez doradzającą carowi Komisję Azjatycką. Jej członkowie zgodzili się z argumentami Polaka, że opanowanie Afganistanu przez Brytyjczyków może oznaczać, iż ich imperium zdominuje całą Azję Środkową. Rosja nie miała technicznych środków, żeby przerzucić tam większy kontyngent wojsk. Mimo to Komisja Azjatycka postanowiła pokrzyżować plany Londynu i w 1837 wysłała Witkiewicza do Afganistanu. Z powierzonej mu misji, jako agent carski w Afganistanie Iwan Witkiewicz, wywiązał się doskonale, odniósł oszałamiający sukces w pojedynku dyplomatycznym z agentem brytyjskim, porucznikiem Alexandrem Burnesem. Wiosną 1839 Witkiewicz wrócił do Petersburga by zdać relację w MSZ.
W Petersburgu od 1 maja czekał w hotelu „Paryż” na audiencję u ministra spraw zagranicznych Nesselrodego. 8 maja 1839 znaleziono go we własnym mieszkaniu, zastrzelonego. Miał niespełna 31 lat. Według wersji oficjalnej, tj. rządu carskiego, Jan Prosper Witkiewicz zginął śmiercią samobójczą. Według wersji niektórych badaczy rosyjskich, mógł go uśmiercić wywiad brytyjski. Według wersji rodzinnej – został zamordowany przez carską tajną policję „bo za dużo wiedział”. W polskim przekazie Jan Prosper Witkiewicz znany jest jako „Wallenrod”, który prowadził podwójną grę polityczną, polegającą na sprowokowaniu wybuchu wojny między Rosją i Wielką Brytanią.
W kulturze.
W literaturze.
Postać i losy Jana Prospera Witkiewicza zainspirowały wielu rosyjskich pisarzy. Julian Siemionow osnuł na jego życiu swoją wczesną powieść "Diplomaticzeskij agent" ("Agent dyplomatyczny"; 1958). Michaił Gus uczynił go bohaterem swojej powieści "Duel w Kabulie" ("Pojedynek w Kabulu"). Walentin Pikul wybrał go na bohatera swojej historycznej miniatury literackiej "Opasnaja doroga w Kabul" ("Niebezpieczna droga do Kabulu"). Jan Prosper Witkiewicz był pierwowzorem głównego bohatera powieści "Wallenrod" pióra Andrzeja Brauna. Postać Witkiewicza jest także jedną z kluczowych w powieści Elżbiety Cherezińskiej "Turniej Cieni" (Zysk, 2015).
W filmie.
Witkiewicz posłużył jako prototyp głównego bohatera filmu uzbeckiego reżysera Latifa Fajzijewa "Służba otieczestwu" ("Służba dla ojczyzny") z 1981. Na jego losach wzorowane są przygody rosyjskiego oficera porucznika Alieksjeja Nalymowa.

</doc>
<doc id="1319895" url="https://pl.wikipedia.org/wiki?curid=1319895" title="Calluna">
Calluna



</doc>
<doc id="1319911" url="https://pl.wikipedia.org/wiki?curid=1319911" title="Piadina">
Piadina

Piadina (piada) – podawany na ciepło cienki placek z pszennej mąki z nadzieniem, pochodzący z regionu Emilia-Romania w północnych Włoszech. 
Tradycyjne piadiny wypiekano na terakotowych talerzach, zwanych "teggia", stawianych na ogniu. Dziś powszechnie używa się patelni lub elektrycznego grilla.
Piadiny przygotowuje się i sprzedaje w niedużych budkach – "piadineriach". 

</doc>
<doc id="1319915" url="https://pl.wikipedia.org/wiki?curid=1319915" title="Wybory parlamentarne w Rosji w 2003 roku">
Wybory parlamentarne w Rosji w 2003 roku

Wybory parlamentarne w Rosji w 2003 odbyły się 7 grudnia 2003. Do zdobycia było 450 miejsc do niższej izby rosyjskiego parlamentu Dumy Państwowej.
Tak jak przewidywano, wygrała prokremlowska partia Jedna Rosja, która zdobyła największą liczbę miejsc w parlamencie. Drugie miejsce zajęła Partia komunistyczna, jednakże partia ta straciła największą liczbę miejsc porównując ich wynik wyborczy z 1999. Trzecie miejsce zajęła Partia Liberalno-Demokratyczna. Oprócz tego do parlamentu dostała się jedyna koalicja wyborcza, którą była Rodina. W porównaniu do wyborów z 1999 spore straty w liczbie mandatów poniosła partia liberalna – Jabłoko.

</doc>
<doc id="1319917" url="https://pl.wikipedia.org/wiki?curid=1319917" title="Ferenc Karinthy">
Ferenc Karinthy

Ferenc Karinthy (ur. 2 czerwca 1921 w Budapeszcie, zmarł 29 lutego 1992 w Budapeszcie) – pisarz i reportażysta węgierski, syn innego pisarza Frigyesa Karinthiego, z wykształcenia lingwista.
Po ukończeniu studiów pracował w budapeszteńskich teatrach jako dramaturg. Pierwszą jego powieścią była "Noc Don Juana", za którą zdobył niemałe uznanie. Drugie z kolei, surrealistyczne dzieło – "Wywoływanie duchów" poświęcił ojcu oraz prozaikowi Dezső Kosztolányiemu. W późniejszej twórczości skłaniał się do idei realizmu. W tej konwencji utrzymany jest m.in. zbiór opowiadań "Piękne życie", powieści "Centaur" i "Murarze".
Ferenc Karinthy był wielokrotnym laureatem nagrody literackiej im. Attili Józsefa, m.in. za powieść "Budapeszteńska wiosna" (1953). Za "Reportaże literackie" otrzymał nagrodę im. Kossutha.

</doc>
<doc id="1319920" url="https://pl.wikipedia.org/wiki?curid=1319920" title="Frigyes Karinthy">
Frigyes Karinthy

Frigyes Karinthy (pełne nazwisko Frigyes Ernő Karinthy, ur. 25 czerwca 1887 w Budapeszcie, zm. 29 sierpnia 1938 w Siófoku) – węgierski pisarz, poeta i tłumacz. Ojciec Ferenca Karinthiego.
Życiorys.
Jego ojciec, József Karinthi (1846–1921), był wykształconym urzędnikiem, jednym z założycieli Węgierskiego Towarzystwa Filozoficznego (Magyar Filozófiai Társaság). W 1874 roku zmienił nazwisko z Kohn na Karinthi.
Wraz z żoną oraz czterema córkami przeszedł na religię ewangelicką 3 stycznia 1886 roku. Dwóch ich synów urodziło się już jako chrześcijanie. Po śmierci żony Karoliny Engel (1850–1895) Karinthi sam wychowywał swoich sześcioro dzieci.
Frigyes Karinthy zaczął pisać w latach 1898–1900. Powstały wówczas utwory sceniczne, opowiadania przygodowe, wierszowane bajki, a także dziennik. Miał piętnaście lat gdy czasopismo "Magyar Képes Világ" zamieściło w odcinkach powieść "Nászutazás a Föld középpontján keresztül" ("Podróż poślubna przez środek ziemi").
Po maturze podejmuje studia matematyczno-fizyczne, chodzi też na wykłady na wydziale humanistycznym oraz na chirurgii. Choć nie udało mu się zdobyć dyplomu przez całe życie interesował się nauką (według pisarza Andora Bajora „wierzył w siłę rozumu, co więcej, można powiedzieć, że ślepo wierzył, że ślepota jest przemijającym zjawiskiem”).
W 1906 roku został współpracownikiem czasopisma "Az Újság". Z tego okresu pochodzi jego legendarna przyjaźń z Dezső Kosztolányim. W następnych latach jedna za drugą pojawiają się jego nowele, parodie i humoreski w różnych budapeszteńskich czasopismach, ale popularność przyniósł mu dopiero wydany w 1912 roku tom parodii pt. "Így írtok ti" ("Tak piszecie").
W 1914 roku wziął za żonę aktorkę Etel Judik, która urodziła mu syna Gábora Karinthy, późniejszego poetę. Zmarła na hiszpankę w 1918 roku. Powtórnie ożenił się w 1920 roku biorąc za żonę Arankę Böhm. Z tego małżeństwa pochodzi drugi jego syn Ferenc Karinthy (Cini), pisarz.
Za swego mistrza uważał Jonathana Swifta. Jego powieści "Utazás Faremidóba" ("Podróż do Faremido") oraz "Capillária" ("Kapilaria") noszą podtytuł "Gulliver ötödik és hatodik utazása" ("Piąta i szósta podróż Guliwera").
Jego nazwisko łączy się z szeregiem tłumaczeń na węgierski (w pierwszym rzędzie "Kubuś Puchatek") choć prawdopodobnie część tych tłumaczeń, lub przynajmniej surowych przekładów, wykonała jego siostra Emília Karinthy.
Nowela z 1929 roku pt. "Láncszemek" ("Ogniwa łańcucha") kładzie fundament pod teorię sześciu stopni oddalenia.
W 1936 przechodzi w Sztokholmie operację usunięcia guza mózgu, którą przeprowadza Herbert Olivecrona. Napisze później na ten temat powieść pt. "Podróż wokół mojej czaszki" ("Utazás a koponyám körül"). Umiera w 1938 roku na wylew krwi do mózgu.
Twórczość.
Najbardziej znanymi utworami Karinthyego stały się literackie karykatury "Így írtok ti" ("Tak piszecie") oraz obrazki z życia ucznia "Panie profesorze..." ("Tanár úr kérem"). Jego osiągnięcia sięgają jednak daleko poza te dzieła.
Od młodości interesował się nauką. Jako jeden z pierwszych Węgrów wsiadł do samolotu z Viktorem Wittmanem. Po tragicznej śmierci Wittmana napisał jego biografię.
Pierwsze sukcesy literackie odniósł w dzieciństwie. Napisaną pod wpływem Juliusza Verne’a powieść pt. "Nászutazás a Föld középpontján keresztül" ("Podróż poślubna przez środek ziemi") wydano mu w wieku lat dwunastu.
Jego sławę ugruntowały literackie karykatury i humoreski wydawane w pismach humorystycznych z przełomu dziewiętnastego i dwudziestego wieku. Nigdy ich się nie wyrzekł, ale w wielu jego wypowiedziach i tekstach wyczuwa się gorycz, że z powodu swoich humorystycznych tekstów nie brano go poważnie, nie zajmowano się jego poglądami filozoficznymi i politycznymi. Pisze o tym m.in. w noweli pt. "A cirkusz" ("Cyrk").
Pisał głównie dla gazet. Jest autorem ponad pięciu tysięcy artykułów, wśród nich reportaży, korespondencji, dzienników podróży, esejów filozoficznych, analiz literackich, komentarzy politycznych i niezliczonych humoresk.
W powieściach zajmuje się głównie relacjami między kobietami i mężczyznami, przede wszystkim w pisanych jako kontynuacja "Podróży Guliwera" "Utazás Faremidóba" ("Podróż do Faremido") oraz "Capillária" ("Kapilaria"). Najpopularniejszą powieścią stała się jednak "Podróż wokół mojej czaszki" ("Utazás a koponyám körül"), w której pisze o wydarzeniach wiążących się z jego nowotworem mózgu. W książce opisuje myśli i odczucia jakie miał podczas operacji mózgu, dlatego też książka stała się znana również w międzynarodowym środowisku lekarskim.
W nowelach dużo zajmuje się problemami relacji międzyludzkich i miłosnych, nierównością kobiet i mężczyzn. Głównym tematem jest cierpienie, oportunizm, nieudane próby samorealizacji bohatera. Poza tym pisał liczne opowiadania z dziedziny, jakby to dziś zaklasyfikowano, science-fiction.
Był odnoszącym sukcesy autorem szeregu sztuk teatralnych, głównie jednoaktowych komedii. Napisał jednak też pełne komedię pt. "Földnélküly János, A nagy ékszerész" ("János Bezziemny, wielki jubiler") oraz dramat "Holnap reggel" ("Jutro rano"). Jego zebrane utwory sceniczne wypełniają trzy tomy.
Jego tłumaczenia i dziś są znane, głównie "Kubuś Puchatek", humoreski Leacocka oraz "Przygody Tomka Sawyera".
Choć wielokrotnie określał się jako poetę napisał stosunkowo mało wierszy. Wśród nich dominują wolne wiersze mające formę długich, pozbawionych interpunkcji strumieni myśli.

</doc>
<doc id="1319921" url="https://pl.wikipedia.org/wiki?curid=1319921" title="Perkowice (przystanek kolejowy)">
Perkowice (przystanek kolejowy)

Perkowice – przystanek kolejowy w Perkowicach, w województwie lubelskim, w Polsce.
W roku 2017 przystanek obsługiwał 20–49 pasażerów na dobę.
Dane ogólne.
W 2009 roku zmodernizowano przystanek i rozebrano stary most nad rzeką Krzną, w miejsce którego zamontowano nowy.
Przystanek posiada dwa perony krawędziowe standardowej wysokości (wysokie), wykończone w całości elementami betonowymi. Perony nie znajdują się naprzeciwko siebie i są oddzielone przejazdem z automatycznymi rogatkami.

</doc>
<doc id="1319924" url="https://pl.wikipedia.org/wiki?curid=1319924" title="Kostiantyn Kasianczuk">
Kostiantyn Kasianczuk

Kostiantyn Wiktorowycz Kasianczuk (ukr. Костянтин Вікторович Касянчук; ur. 24 października 1979 w Kijowie) – ukraiński hokeista, reprezentant Ukrainy.
Kariera.
Wychowanek Sokiła Kijów. Od maja 2012 zawodnik Dinama Moskwa. We wrześniu 2013 przedłużył kontrakt o rok. W sierpniu 2014 odszedł z klubu. Od września 2014 zawodnik Burana Woroneż. Od sierpnia 2015 zawodnik Generals Kijów. . Od września 2015 zawodnik Rapidu Kijów. Po kilku dniach został zawodnikiem Niomana Grodno. Odszedł z tego klubu w lutym 2016.
Uczestniczył w turniejach mistrzostw świata w 1999, 2001, 2002, 2003, 2004, 2005, 2006 (Elita), 2008, 2010, 2011, 2012 (Dywizja I).

</doc>
<doc id="1319926" url="https://pl.wikipedia.org/wiki?curid=1319926" title="Konstantyn Kasyanchuk">
Konstantyn Kasyanchuk



</doc>
<doc id="1319927" url="https://pl.wikipedia.org/wiki?curid=1319927" title="Huczka">
Huczka

Huczka, lochanie – w gwarze myśliwskiej jest to okres godowy u dzików. Trwa 4–5 tygodni. W Polsce odbywa się zimą – od listopada do stycznia. Dorosłe samce dzików łączą się w watahy i rywalizują w tym czasie o względy samur (loch).

</doc>
<doc id="1319933" url="https://pl.wikipedia.org/wiki?curid=1319933" title="Port lotniczy Kuwejt">
Port lotniczy Kuwejt

Port lotniczy Kuwejt (IATA: KWI, ICAO: OKBK) – międzynarodowy port lotniczy położony 16 km na południe od Kuwejtu. Jest największym portem lotniczym w Kuwejcie. Część kompleksu portu lotniczego jest przeznaczona pod Bazę lotnicza Al Mubarak, w której stacjonują Kuwejckie Siły Powietrzne, a także znajduje się muzeum kuwejckich sił powietrznych.
Struktura.
Lotnisko przeszło ogromne projekty modernizacji i rozbudowy w latach 1999-2001, w której dawny parking został wyczyszczony i rozbudowano na jego terenie terminal. Terminal uzyskał nowe obszary check-in, nowe wejście do portu lotniczego, budowę wielopiętrowych parkingów i centrum lotniska.
Port lotniczy Kuwejt może teraz obsłużyć więcej niż siedem milionów pasażerów rocznie. Nowy ogólny terminal lotniczy został ukończony w 2008 roku w ramach systemu BOT i jest obsługiwany przez Royal Aviation. Do końca 2008 r. terminal został zmodyfikowany do obsługi regularnych połączeń z nieistniejącymi już Wataniya Airways wraz z ogólnym ruchem lotniczym. Terminal został nazwany Sheikh Saad Terminal.
Obecne lotnisko otrzymują ocenę trzech gwiazdek przez Skytrax.

</doc>
<doc id="1319936" url="https://pl.wikipedia.org/wiki?curid=1319936" title="Suwlaki">
Suwlaki

Suwlaki (ngr. "σουβλάκι" "suwlaki", lm. "σουβλάκια" "suwlakia") – popularna mięsna potrawa grecka typu szaszłykowego, znana w licznych odmianach.
W wersji serwowanej w gastronomii suwlakia składają się z kawałków mięsa wieprzowego ("kalamakia chirino") albo kurczaka ("kalamakia kotopulo"), niekiedy owiniętych plasterkami boczku ("kotobeikon"), nadzianych na rożenek („szpadkę”) i pieczonych na ruszcie. Podawane tak jak gyros: na talerzu lub w placku pita, z sosem tzatziki, warzywami itp.
Porcje indywidualne podawane są w oddzielnych pitach jako "tilichto". Porcja zbiorowa ("merida") wydawana także do konsumpcji na wynos ("gia ekso"), w tekturowym opakowaniu. Jeśli suwlaki są na miejscu serwowane jako typowy szaszłyk na rożenkach ("kalamaki", lm. "kalamakia"), to najczęściej z dodatkiem pieczywa ("skieta"), z cytryną albo grecką sałatką wiejską. W lokalach (restauracjach i tawernach) podaje się je też z ryżem.
Archeologia przedstawia dowody na przyrządzanie tej potrawy, w Grecji, już w XVII wieku p.n.e. 

</doc>
<doc id="1319938" url="https://pl.wikipedia.org/wiki?curid=1319938" title="Kościół św. Antoniego Padewskiego w Lublinie">
Kościół św. Antoniego Padewskiego w Lublinie

Kościół pw. św. Antoniego Padewskiego w Lublinie – kościół parafialny wyznania rzymskokatolickiego powstały na terenie dzielnicy Ponikwoda i Kalinowszczyzna.
Historia kościoła.
Pozwolenie na budowę kościoła zostało wydane 20 stycznia 1986 roku, a pierwszym proboszczem i budowniczym kościoła został ks. Stanisław Róg. Projekt kościoła i kompleksu duszpasterskiego wykonał zespół lubelskich inżynierów: Antoni Herman – architektura, Jan Wacko – konstrukcja, Feliks Dragan – instalacje wod-kan-co-gaz, Henryk Burdzanowski – instalacje elektryczne. Kierownik budowy – inż. Tadeusz Lipski. 30 października została przywieziona tymczasowa kaplica podarowana parafii przez ks. Józefa Kozłowicza, proboszcza parafii w Poniatowej, a montaż nadzorował Bolesław Sobiecha. 29 listopada 1986 roku ustalono, że patronem kościoła i parafii będzie św. Antoni Padewski. 8 grudnia 1986 roku została w niej odprawiona pierwsza msza św., a 14 grudnia bp. Bolesław Pylak wraz z 30 księżmi odprawia Mszę świętą i dokonuje poświęcenia placu, krzyża i kaplicy. W 1987 roku rozpoczęto budowę domu katechetycznego i plebanii, a 9 września 1988 wykopy pod fundamenty kościoła. Kamień węgielny został wmurowany 10 czerwca 1990 roku przez bp. Bolesława Pylaka, który 13 czerwca 1992 roku poświęcił kościół odprawiając pierwszą mszę świętą w jego murach. Kościół został konsekrowany 29 października 2000 roku przez bp Józefa Życińskiego. 
Przed kościołem umieszczono w 1995 roku figurę Matki Bożej Fatimskiej ufundowaną przez Kółka Różańcowe. 
Wyposażenie.
Kompleks kościelny tworzą: nawa główna, dzwonnica, kaplica tygodniowa pw. Matki Bożej, Świętych i Błogosławionych Polskich oraz dom katechetyczny im. ks. Stanisława Roga z plebanią i plac.

</doc>
<doc id="1319939" url="https://pl.wikipedia.org/wiki?curid=1319939" title="Hydnellum">
Hydnellum

Hydnellum P. Karst. (kolczakówka) – rodzaj grzybów należący do rodziny kolcownicowatych ("Bankeraceae").
Systematyka i nazewnictwo.
Pozycja w klasyfikacji według Index Fungorum: "Bankeraceae, Thelephorales, Incertae sedis, Agaricomycetes, Agaricomycotina, Basidiomycota, Fungi".
Synonimy naukowe: "Calodon" P. Karst., "Phaeodon" J. Schröt.
Nazwę polską podali Barbara Gumińska i Władysław Wojewoda w 1968 r. W polskim piśmiennictwie mykologicznym rodzaj ten opisywany był też jako kolczak lub zębak.
Charakterystyka.
Grzyby jednoroczne, saprotrofy rosnące na ziemi pojedynczo lub w grupach. Kapelusze za młodu aksamitne, później filcowate, łuskowate. Dolna strona pokryta elastycznymi kolcami. Sąsiednie kapelusze są niekiedy zrośnięte. Hymenofor kolczasty. Trzony grube, pełne, na powierzchni filcowate. Miąższ początkowo włóknisty, później korkowaty, zdrewniały, strefowany. Zapach po przekrojeniu często mączny. Wysyp zarodników brązowy. Zarodniki nieregularnie graniaste, szerokoeliptyczne, guzkowate, rzadko kolczaste, bez pory rostkowej.
Gatunki występujące w Polsce.
Wszystkie gatunki kolczakówek objęte są w Polsce ochroną gatunkową.

</doc>
<doc id="1319942" url="https://pl.wikipedia.org/wiki?curid=1319942" title="Janina Dziarnowska">
Janina Dziarnowska

Janina Dziarnowska (ur. 1903 w Makiejewce w Zagłębiu Donieckim, zm. 22 grudnia 1992) – polska pisarka i tłumaczka, reportażystka, publicystka, znawczyni literatury radzieckiej.
Życiorys.
W 1918 powróciła do Polski i podjęła studia w Instytucie Pedagogicznym Wolnej Wszechnicy Polskiej. W 1921 rozpoczęła pracę nauczycielską, a jako mieszkanka WSM na Żoliborzu, silnie zainteresowała się działalnością społeczną, organizując pozaszkolne życie młodzieży. W 1936 została członkiem Komunistycznej Partii Polski. Podczas okupacji pozostawała w Warszawie i organizowała nielegalne nauczanie młodzieży oraz pomagała rodzinom osób aresztowanych przez Niemców. Ten okres swojego życia opisała potem w "Powieści o Annie". Po wojnie uczestniczyła w zagospodarowywaniu Ziem Odzyskanych, co z kolei znalazło odzwierciedlenie w powieści "Miasto nowych ludzi".
Była członkiem PPR, a od 1948 roku – PZPR.
Odznaczona m.in. Krzyżem Kawalerskim Orderu Odrodzenia Polski (1955) i Medalem 10-lecia Polski Ludowej (1955). W 1974 otrzymała Order Sztandaru Pracy II klasy.
Pochowana na wojskowych Powązkach (kwatera D6-2-12).
Wybrane publikacje (powieści).
Tłumaczka:

</doc>
<doc id="1319944" url="https://pl.wikipedia.org/wiki?curid=1319944" title="Genelia D’Souza">
Genelia D’Souza

Genelia D’Souza (ur. 5 sierpnia 1987 w Bombaju) – indyjska aktorka, która od 2003 gra w filmach w języku telugu, tamilskim, kannada i hindi. Nagrodzona za debiut w "Boys" i za role w "Bommarillu" (w obu filmach w parze z Siddharth Narayanem).
Jej rodzina przeprowadziła się do Bombaju z Goa, jest chrześcijanką.

</doc>
<doc id="1319947" url="https://pl.wikipedia.org/wiki?curid=1319947" title="Suzuki SX4 WRC">
Suzuki SX4 WRC

Suzuki SX4 WRC – samochód rajdowy zbudowany przez Suzuki World Rally Team w oparciu o model SX4 (hatchback). Stworzony całkowicie od podstaw służył wyłącznie jednemu – startom w Rajdowych Mistrzostwach Świata.
Jak każdy WRC, samochód wyposażono w 2-litrowy, turbodoładowany silnik. Powstał on na bazie najnowszej wersji jednostki napędowej o symbolu J-20A produkowanej już od ponad 10 lat. Po odbyciu stosownej kuracji wzmacniającej J20 generuje 320 KM w zakresie 4000-4500 obrotów oraz 590 niutonometrów przy 3500 obrotach na minutę. Samochód waży 1230 kg. Za zatrzymanie tej masy odpowiedzialne są tarcze hamulcowe o średnicy 370 mm oraz 8 zacisków (dotyczy przedniej osi w spec. asfaltowej).
Za stworzenie samochodu odpowiedzialni są w większości ci sami ludzie, którzy projektowali Peugeota 206 WRC, z głównym inżynierem, Francuzem Michel'em Nandan na czele.
Suzuki SX4 WRC zadebiutowało w cyklu Rajdowych Mistrzostw Świata w 2008 roku. Co prawda już w ubiegłym sezonie pojawiło się na trasach – pierwszy raz podczas Rajdu Korsyki, ale bardziej chodziło wówczas o testy, niż o sportową rywalizację. Za kierownicą Suzuki w rundach Rajdowych Mistrzostw Świata startowali doświadczony Toni Gardemeister oraz młody, utalentowany Per-Gunnar Andersson). Tymczasem przez cały czas trwały prace nad jego udoskonaleniem. Inżynierowie i mechanicy mają co robić, choć w pierwszych dwóch rundach pojazd dał próbkę swoich dużych możliwości.
15 grudnia 2008 roku Suzuki Motor Corporation postanowiła zawiesić starty w Rajdowych Mistrzostwach Świata. Suzuki zadebiutowało w cyklu WRC zaledwie rok wcześniej, wystawiając do rywalizacji dwa samochody.

</doc>
<doc id="1319948" url="https://pl.wikipedia.org/wiki?curid=1319948" title="Elburg">
Elburg

Elburg – miasto w środkowej Holandii, w prowincji Geldria. Według danych na rok 2007 liczy 22 246 mieszkańców.

</doc>
<doc id="1319950" url="https://pl.wikipedia.org/wiki?curid=1319950" title="Thomas Cook Airlines (Belgia)">
Thomas Cook Airlines (Belgia)

Thomas Cook Airlines (Belgia) – nieistniejąca belgijska czarterowa linia lotnicza z siedzibą w Diegem. Obsługuje loty czarterowe na wybrzeże Morza Śródziemnego z brukselskiego lotniska i, w mniejszym stopniu, z portu lotniczego Liège. Linia oferuje również usługi leasingowe samolotów.
27 października 2017 roku linia zaprzestała wszelkiej działalności.
Historia.
Linia lotnicza została założona w dniu 12 grudnia 2001 r. Rozpoczęła działalność w dniu 13 marca 2002 roku. Do stycznia 2004 r., bilety lotnicze mogły być zakupione w agencjach podróży w ramach wycieczek; od tego czasu jest możliwa samodzielna rezerwacja miejsc w samolocie. Linia lotnicza ma kilka siostrzanych firm, wszystkie mają wspólne zarządzanie flotą: Thomas Cook Airlines, Thomas Cook Airlines Skandynawia i Condor.
Flota.
Flota składała się z 3 samolotów Airbus A320-214 (OO-TCH "Experience", OO-TCI "Relax" i OO-TCJ "Inspire") oraz jednego Airbus A319-132 (OO-TCS "Sunshine").

</doc>
<doc id="1319952" url="https://pl.wikipedia.org/wiki?curid=1319952" title="Time Stranger Kyoko">
Time Stranger Kyoko

 - shōjo-manga z gatunku mahō-shōjo autorstwa Ariny Tanemury wydawana w latach 2000-2001. Została wydana później w trzech tomach. 
Z serią związana jest także 11-minutowa OVA, zatytułowana wydana w 2001 roku.
Fabuła.
W XXX wieku Ziemia jest jednym krajem, a jego księżniczką jest Suomi Kyoko. Dziewczyna nie chce być jednak księżniczką i robi wszystko, by uwolnić się od ciężaru tego zadania. W związku z tym pragnie przebudzić ze śpiączki swoją siostrę, by to ona przejęła władzę. By to uczynić musi odnaleźć dwanaście boskich kamieni i ludzi, którzy byliby w stanie opanować ich moc. 
Manga.
Manga, której autorką jest Arina Tanemura, była publikowana w czasopiśmie „Ribon” wydawnictwa Shūeisha od wrześniowego numeru, który został wydany 3 sierpnia 2000. Ostatni rozdział tej mangi okazał się we wrześniowym numerze tego czasopisma, wydanego 3 sierpnia 2001 roku. Rozdziały zostały skompilowane w 3 tomikach.
Autorka opublikowała w tym samym czasopiśmie 12-stronicową yonkomę związaną z serią, a także czterostronicowy crossover z serią "Animal yokochō"; oba te dodatki dołączone zostały do trzeciego tomiku wydania tankōbon.

</doc>
<doc id="1319953" url="https://pl.wikipedia.org/wiki?curid=1319953" title="Kościół św. Mikołaja, św. Elżbiety i św. Marii w Andechsie">
Kościół św. Mikołaja, św. Elżbiety i św. Marii w Andechsie

 
Kościół św. Mikołaja, św. Elżbiety i św. Marii w Andechsie – kościół przy klasztorze benedyktyńskim w Andechsie w górnej Bawarii w południowych Niemczech. Obok Altötting, najważniejszy cel pielgrzymek w Bawarii. 
Słynie z rokokowych wnętrz, sztukaterii i fresków autorstwa Johanna Baptisty Zimmermanna.
Historia.
Zarys architektoniczny obecnego kościoła odpowiada późnogotyckiemu kościołowi halowemu wzniesionemu przez księcia Ernesta I w 1423. Kościół Ernesta został rozbudowany przez jego następcę Albrechta III. W 1609 przeprowadzono pierwszą przebudowę kościoła w stylu późnego włoskiego renesansu, dodając podwójny ołtarz główny oraz emporę. Kościół został częściowo zniszczony w czasie najazdu wojsk szwedzkich podczas wojny trzydziestoletniej. Wielki pożar w 1669 prawie doszczętnie zniszczył świątynię. Przetrwała jedynie Święta Kaplica (niem. "Heillige Kapelle"). Odbudowa kościoła trwała 10 lat.
W 1710 rozpoczęto barokizację kościoła. Przed ołtarzem zamontowano kutą kratę oraz powiększono okna wokół ołtarza, by do wnętrza wpadało więcej światła.
Z okazji trzechsetnej rocznicy powstania klasztoru w 1755, opat Bernhard Schütz zlecił przebudowę kościoła w duchu rokoko malarzowi dworskiemu z Monachium Johannowi Zimmermannowi (1680–1758), który sporządził plany prac i nadzorował całe przedsięwzięcie. Ponadto osobiście wykonał m.in. sztukaterie sufitowe, ścienne i kolumnowe oraz freski na sufitach w nawie głównej, nawach bocznych i zakrystii. Sztukaterie Zimmermanna zaliczane są do najwspanialszych przykładów południowo niemieckiego rokoko. Bogactwo form przypomina wcześniejsze prace Zimmermanna wykonane dla kościoła w Wies.
Obok Zimmermanna nad wystrojem kościoła pracowali również: rzeźbiarz dworski Johann Baptist Straub (1704–1784), rzeźbiarz szkoły weilheimskiej Franz Xaver Schmädl (1705–1777) oraz złotnik monachijski Johann Michael Roth (zm. ok. 1763).
Architektura.
Do gotyckiej hali kościoła od południa i północy przylegają niższe bryły kaplic. Do świątyni wchodzi się przez portal południowy prowadzący do przedsionka. Na zachodzie znajduje się ośmiokątna, 60-metrowa wieża wzrastająca z kwadratowej podstawy. Wieżę wieńczy latarnia przykryta, typowym dla bawarskich kościołów, hełmem cebulastym. Kościół pokrywa dach siodłowy. Środkowa kaplica po stronie południowej posiada dwa piętra - dolne mieści zakrystię, a górne Kaplicę św. Jadwigi (dawniej "Vöhlinkapelle"); na jej szczycie znajduje się mała sygnaturka. Podobną sygnaturkę wzniesiono na zachodnim szczycie kościoła. Od wschodu i zachodu do kościoła przylegają budynki klasztorne.
Wnętrza.
Z czterech dawnych gotyckich par filarów architekci rokoko zachowali trzy. Filary wschodnie zostały wyburzone, by zrobić miejsce dla ogromnego fresku sufitowego nad ołtarzem głównym tzw. "Andechser Heiligenhimmel" autorstwa Johanna Baptisty Zimmermanna. 
Wokół kościoła biegnie galeria, na której przedstawiono obrazy i teksty nawiązujące do historii Andechsu. W części zachodniej, galeria przechodzi w emporę (1675), gdzie znajdują się organy. Pod emporą umieszczono zbiór obrazów wotywnych z XVIII i XIX w.
Sufit nawy głównej zdobią cztery freski przedstawiające: "Andechser Heiligenhimmel" (nad ołtarzem głównym), wniebowzięcie Chrystusa, sadzawkę Betesda oraz niebiański koncert dziewięciu chórów anielskich (nad emporą organową).
W prawej nawie bocznej widać św. Rasso jako żołnierza walczącego przeciwko Węgrom, św. Michała oraz króla Dawida. W nawie północnej przedstawiono św. Jana, św. Benedykta oraz Marię.
Wyposażenie.
Ogromny podwójny ołtarz powstał według projektu Johanna Baptisty Zimmermanna. Do ołtarza oryginalnego Zimmermann dodał figury boczne, po stronie północnej św. Nepomucena a po stronie południowej św. Floriana. Obie rzeźby wykonał Franz Xaver Schmädl. Rzeźba w centralnej części ołtarza to "Maria Immaculata", barokowe dzieło Hansa Deglera (ok. 1570–1634/35). Po lewej stronie umieszczono barokową figurę św. Benedykta, założyciela zakonu benedyktynów, a po prawej jego siostry św. Scholastyki.
Pośrodku dolnej części ołtarza znajduje się późnogotycka drewniana rzeźba Matki Boskiej z dzieciątkiem (1550–1468), ukazanej jak w objawieniu św. Jana (Ap 12,1): 
Maria trzyma dzieciątko na lewym ręku, w prawej ręce zaś wznosi gałązkę winorośli. Na wyciągniętej dłoni małego Jezusa widać owoc winorośli. Po obydwu stronach rzeźby znajdują się figury patronów kościoła, dzieła dłuta Johanna Baptisty Strauba, figura św. Mikołaja po lewej stronie oraz św. Elżbiety po stronie prawej. Szczyt ołtarza zdobi figura Boga Ojca wyrzeźbiona przez Franza Xavera Schmädla.
Cztery ołtarze boczne umieszczone są na filarach kościoła. Dwa z nich, św. Benedykta oraz św. Rasso, zaprojektował Johann Baptist Straub. Dwa kolejne, przedstawiające chrzest Chrystusa oraz św. Michała, to dzieła Eliasza Greitera Młodszego.
Kaplice.
Środkowa kaplica po stronie północnej, "Schmerzhafte Kapelle" (dawniej "Katharinenkapelle" (1470), później "Paulinenkapelle" (do 1755)), jest miejscem pochówku kompozytora Carla Orffa. W centralnej części rokokowego ołtarza znajduje się rzeźba przedstawiająca pietę, przypisywana Romanowi Antonowi Boosowi.
Po lewej stronie ołtarza znajduje się późnogotycka Kaplica św. Sebastiana (niem. "Sebastianskapelle", zwana również "Euchstachiuskapelle"), bogato zdobiona sztukateriami Johanna Zimmermanna. Miejsce pochówku rodziny Törring (od 1472). W środkowej części ołtarza znajduje się obraz św. Huberta autorstwa Johanna Georga Wintera z 1755. 
Po prawej stronie ołtarza mamy Kaplicę Pojednania (niem. "Versöhnungskapelle") oraz Kaplicę św. Józefa (niem. "Josephskapelle"), przy czym ta ostatnia jest zamknięta dla wiernych i zwiedzających. Obok Kaplicy św. Józefa znajduje się zakrystia ozdobiona sztukateriami Jana Zimmermanna.
Relikwie.
Relikwie przechowywane są w późnogotyckiej Świętej Kaplicy (niem. "Heillige Kapelle") z 1472, dwukrotnie odnawianej – przez księcia Maksymiliana I w 1603 oraz przez księcia Maksymiliana III Józefa w 1756. 
Najcenniejsze relikwie w Andechsie to: 
Zbiór świec wotywnych.
W północnej części kościoła podziwiać można największą kolekcję świec wotywnych w Europie, obejmującą 250 sztuk z XVI–XX w. Najstarsza świeca została podarowana przez Ferdynanda von Vöhlina w 1594. Świece złożyli tu także książę Bawarii Maksymilian I (1603), cesarzowa Austrii Elżbieta (1861) oraz papież Pius X (1910).

</doc>
<doc id="1319954" url="https://pl.wikipedia.org/wiki?curid=1319954" title="Impious">
Impious

Impious – szwedzki zespół muzyczny, grający death/thrash metal. Powstał w 1994 roku z inicjatywy Valle'a Adzic oraz Martina Åkesson. Tego samego roku do grupy dołączył Robin Sörqvist. Po wydaniu dwóch demo zespół znalazł swojego pierwszego, stałego perkusistę Ulfa Johansson. W 1997 roku Impious nagrali kolejne demo, co zaowocowało podpisaniem kontraktu z Black Sun Records. Nagrali dwie płyty i wyruszyli w krótką trasę po Holandii i Belgii. Po kilku latach kontrakt wygasł, a zespół podpisał następny, tym razem z holenderską wytwórnią Hammerheart Records, pod której skrzydłami wydali płyty "The Killer" i "The Deathsquad". Od tego czasu sprawy szybko się potoczyły. Impious wyruszyli w trasę po europie, gdzie udowodnili, że są poważnym zespołem. Jeden z koncertów doprowadził do podpisania kontraktu z Metal Blade Records.

</doc>
<doc id="1319955" url="https://pl.wikipedia.org/wiki?curid=1319955" title="Krzyż Kulmski">
Krzyż Kulmski

Krzyż Kulmski (niem. "Kulmer Kreuz", ros. Кульмcкий крeст) – odznaczenie wojenne Królestwa Prus, jednorazowo nadane wyłącznie wojskowym służącym w armii Imperium Rosyjskiego.
Historia.
29 i 30 sierpnia 1813 odbyła się bitwa pod Kulm, w której sprzymierzone wojska rosyjskie, austriackie i pruskie rozbiły francuski korpus pod dowództwem generała Dominique’a Vandamme’a. Bitwie przyglądał się król pruski Fryderyk Wilhelm III i postanowiwszy nagrodzić żołnierzy rosyjskich za szczególne męstwo, nadał całemu korpusowi lejbgwardii konnej odznaczenie nazwane od miejsca starcia "Kulmer Kreuz". Istniał wprawdzie już od początku roku 1813 Krzyż Żelazny, ale statuty jego nie przewidywały masowych nadań, a chodziło tu o 12 tysięcy osób, stworzono zatem łudząco podobne do Krzyża Żelaznego nowe odznaczenie, które otrzymali wszyscy rosyjscy kawalerzyści biorący udział w bitwie, niezależnie od wykazanego męstwa i rangi wojskowej, między innymi 23-letni pułkownik gwardii, książę Leopold von Sachsen-Coburg-Saalfeld, późniejszy król Belgów Leopold I.
Królewska komisja orderowa skierowała zamówienie na wykonanie odznaczenia do manufaktur w Berlinie: pierwotne zamierzano ustanowić krzyż noszony na piersi na tej samej wstędze co "Eisernes Kreuz" – czarnej z białymi bordiurami – w końcu zdecydowano się jednak na tradycyjny pruski krzyż noszony na agrafie bez wstęgi, tak jak Krzyż Żelazny I klasy i do dziś dnia wiele innych odznaczeń niemieckich. Krzyże dotarły do Petersburga w 1815 (11 120 krzyży żołnierskich i 443 oficerskich), wręczono je weteranom bitwy po Kulm na paradzie w maju 1816. W Rosji Krzyż Kulmski nazwano „Odznaką Honorową Pruskiego Żelaznego Krzyża” („Энaк oтличия пруccкoгo Жeлeзнoгo кpecтa”), ale otrzymał status niższy od wszystkich rosyjskich odznaczeń wojskowych.
Insygnium.
Oznaka Krzyża Kulmskiego jest identyczna jak zaprojektowany przez Karla Friedricha Schinkla Krzyż Żelazny, ale nie posiada ani na awersie, ani rewersie żadnych napisów czy dat. Krzyże żołnierskie były wykonane z żelaza i pokryte czarną farbą, krzyże oficerskie, wykonane w srebrze, posiadają wąskie srebrne obramowanie i pokryte są czarną emalią. 

</doc>
<doc id="1319959" url="https://pl.wikipedia.org/wiki?curid=1319959" title="Wedding (stacja metra)">
Wedding (stacja metra)

Wedding – stacja metra w Berlinie na linii U6, w dzielnicy Wedding, w okręgu administracyjnym Mitte. Stacja została otwarta w 1923.

</doc>
<doc id="1319966" url="https://pl.wikipedia.org/wiki?curid=1319966" title="Leopoldplatz (stacja metra)">
Leopoldplatz (stacja metra)

Leopoldplatz – stacja przesiadkowa metra w Berlinie na liniach U6 i U9, w dzielnicy Wedding, w okręgu administracyjnym Mitte. Stacja została otwarta w 1923.

</doc>
<doc id="1319977" url="https://pl.wikipedia.org/wiki?curid=1319977" title="Swentibold">
Swentibold



</doc>
<doc id="1319978" url="https://pl.wikipedia.org/wiki?curid=1319978" title="Gubernatorzy generalni Pakistanu">
Gubernatorzy generalni Pakistanu

Gubernator generalny Pakistanu – funkcja istniejąca w systemie politycznym Pakistanu od uzyskania przez to państwo niepodległości w 1947 do wprowadzenia w nim systemu republikańskiego w 1956. Gubernatorzy generalni reprezentowali monarchę brytyjskiego, będącego formalną głową państwa, i wykonywali w jego imieniu wszystkie jego uprawnienia (choć w praktyce wyłącznie na wniosek rządu).

</doc>
<doc id="1319979" url="https://pl.wikipedia.org/wiki?curid=1319979" title="Katedra w Padwie">
Katedra w Padwie

Katedra w Padwie – obecna budowla jest rezultatem całej serii zmian budowlanych przeprowadzanych przez kilka wieków. Do kompleksu budynków należy też bardzo interesujące Baptysterium z freskami Giusto de' Menabuoi.
Historia.
Pierwsza katedra została tu zbudowana po Edykcie Mediolańskim cesarza Konstatntyna z 313 r. Na jej miejscu została zbudowana następna, którą w 1075 r. konsekrował biskup Ulderyk. 3 stycznia 1117 r. zniszczyło ją trzęsienie ziemi. Gmach został odbudowany w stylu romańskim, co widać na freskach w Baptysterium. W 1547 r. rozpoczęto budowę nowej katedry. W 1551 r. w konkursie ogłoszonym przez biskupa Padwy wybrano projekt Michała Anioła, ale kierownikami robót zostali Jacopo Sansovino, Andrea da Valle i Agostino Righetti. Dwaj ostatni wnieśli wiele modyfikacji do oryginalnego projektu. Roboty przeciągnęły się do 1754 r. i zostały dokończone przez architekta weneckiego Girolamo Forigimelikę. Jednak zaprojektowana przez niego fasada z trzema portalami i dwiema rozetami pozostała niedokończona i następnie mocno uszkodzona, tak jak wielka kopuła, w czasie bombardowań w latach 1917-1918. 25 sierpnia 1754 r. katedra została konsekrowana przez kard. Carlo Rezzonico i poświęcona Matce Bożej Wniebowziętej.
Wnętrze.
Wnętrze budowli, które zadziwia chłodem i surowością, podzielone jest na trzy nawy. Nad nawą główną wznoszą się dwie kopuły. Począwszy od lewej nawy znajdujemy "Kaplicę Matki Bożej niewidomych", w której można podziwiać malowidło "Madonna z Dzieciątkiem" autorstwa Stefano d'Arzere; następnie w "Kaplicy św. Hieronima" umiejscowione jest dzieło Piotra Damini "Św. Hieronim i zleceniodawca Girolamo Selvatico"; w "Kaplicy św. Grzegorza Barbarigo", na ołtarzu wystawione jest od 1762 r. ciało świętego, na ścianie w głębi umieszczone jest"Ukrzyżowanie ze świętymi Magdaleną i Katarzyną" - dzieło Damini; w "Kaplicy św. Józefa" znajduje się XVII-wieczna nastawa. W lewym ramieniu transeptu mieści się "Kaplica Najświętszego Sakramentu" z barokowym ołtarzem. Warto też zwrócić uwagę na "Zakrystię kanoników", która stanowi małą galerię malarstwa we wnętrzu katedry. Do cennych dzieł tam przechowywanych zaliczyć należy "Matkę Bożą z Dzieciątkiem" Giusto de' Menabuoi, dwa panele przedstawiające "Świętych" Giorgio Schiavone i dwa płótna Giandomenico Tiepolo z wyobrażeniem "Św. Filipa Neri" i "Św. Hieronima Emilianiego", a także "Zdjęcie z krzyża" Jacopo Montagnana.
Prezbiterium odcina się stylem od reszty świątyni. Jego obecny wystrój został zainaugurowany w 1997 r. Jest ono ozdobione rzeźbami toskańskiego artysty Giuliano Vangi. Już na pierwszy rzut oka widać nowoczesność stylu. Wszystkie postacie, szczególnie aniołowie podtrzymujący ołtarz wydają się być w jakimś niezwykłym ruchu. Zamysłem twórcy było ukazać obecność Ducha Świętego, dlatego rzeźby sprawiają wrażenie, jakby były poruszane przez Jego tchnienie. Znajdujemy tam monumentalny krucyfiks w centrum oraz postacie świętych, między innymi św. Franciszka z Asyżu, św. Justyny, św. Prosdocimo i św. Grzegorza Barbarigo.
W prawym ramieniu transeptu, w "Kaplicy Matki Bożej Cudów", zachowane jest malowidło przedstawiające Matkę Bożą z Dzieciątkiem. Stara tradycja mówi, że obraz należał do Petrarki - w pewnym okresie kanonika katedralnego, który twierdził, że jest to dzieło Giotta. Dzieło oryginalne zaginęło i dlatego dziś możemy podziwiać jedynie kopię namalowaną przez nieznanego autora.
W podziemiach świątyni znaleźć można mozaiki, resztki kolumn, urny z terakoty, kości wołów i koni - być może resztki ofiar pogańskich.

</doc>
<doc id="1319980" url="https://pl.wikipedia.org/wiki?curid=1319980" title="Horodziej">
Horodziej

Horodziej (biał. "Гарадзея") – osiedle typu miejskiego na Białorusi w rejonie nieświeskim obwodu mińskiego, 4,1 tys. mieszkańców (2010). Znajduje się tu stacja kolejowa Horodziej na linii Moskwa - Mińsk - Brześć.
Wieś magnacka Księstwa Nieświeskiego położone było w końcu XVIII wieku w powiecie nowogródzkim województwa nowogródzkiego.
W granicach II Rzeczypospolitej miejscowość była siedzibą wiejskiej gminy Horodziej.
W miejscowości działają dwie parafie – prawosławna (pw. Narodzenia Matki Bożej) i rzymskokatolicka (pw. św. Józefa). Rozgrywa tu swoje mecze klub wyszejszajaj lihy FK Haradzieja.

</doc>
<doc id="1319981" url="https://pl.wikipedia.org/wiki?curid=1319981" title="Derek kontra rodzinka">
Derek kontra rodzinka

Derek kontra rodzinka (, 2005–2009) – kanadyjski serial dla młodzieży, który opowiada o Dereku Venturi, który jest zwariowany, jak reszta jego rodziny. Cały czas przekomarza się z całą rodziną, a najbardziej z Casey (jego nową siostrą).
Fabuła.
Casey MacDonald i Derek Venturi są typowymi 15-latkami, którzy samodzielnie zajmowali się młodszym rodzeństwem. Wszystko zmieniło się, gdy ich rodzice postanowili wziąć ślub i zamieszkać pod jednym dachem. Derek wraz z młodszym bratem Edwinem i siostrą Marti musieli powitać w swoim domu nowe przybrane rodzeństwo – nastoletnią Casey wraz z młodszą siostrą Lizzie. Zaczyna się walka pomiędzy Derekiem i Casey o przejęcie kontroli w domu, szkole i w codziennym życiu.
Postacie.
Już w pierwszych odcinkach można odgadnąć cechy bohaterów. Rodzina McDonald prezentuje nienaganne maniery, dbałość o status społeczny, o wysokie oceny. Natomiast rodzina Venturi... jest dosyć kontrastowa. Jednak z czasem uczą się razem żyć, tolerując niedoskonałości, co więcej – stają się prawdziwą kochającą rodziną.
Casey McDonald to opanowana i uczciwa dziewczyna. Nie umie oszukiwać. Jest bardzo uczuciowa. Bardzo dba o oceny i wyrażanie własnego siebie. Jako najstarsza z sióstr chce być autorytetem i przykładem idealnej siostry – często pomaga rodzinie, nawet gdy sama ma problemy. Dla wyrażania własnych idei i przemyśleń pisze wiersze. Kocha tańczyć i śpiewać.
Lizzie McDonald to rodzona siostra Casey. Jak starsza siostra dba o schludność i oceny. Uwielbia sport – w serialu pojawiały się wątki, gdzie Lizzie była hokeistką i kapitanem drużyny footballowej. Jest bardziej „wyluzowana” niż siostra.
Nora McDonald-Venturi to matka Casey i Lizzie. Jest bardzo opiekuńcza. Dobrze dogaduje się z dziećmi. Zawsze udziela dobrych rad. Cierpliwa i dobra potrafi rozmawiać z zarówno dziećmi z rodziny McDonald, jak i Venturi jak przyjaciółka.
Derek Venturi to najstarszy chłopak z rodziny. Ma dużo szalonych pomysłów, do wszystkiego podchodzi na luzie. Jest starszy od kolegów i koleżanek z klasy, bo nie zdał w pierwszej klasie. Jest w wielu sprawach autorytetem Edwina – podpowiada mu w wielu sprawach, choć cały czas wyręcza się nim. Nie rozumie idei Casey. Nie potrafi mówić o uczuciach. Jest mistrzem podrywu.
Edwin Venturi to młodszy brat Dereka. Tak jak Derek chce robić psikusy oraz podrywać dziewczyny – w rzeczywistości się od niego różniąc. W jednym z odcinków dowiadujemy się, że jest dobrym technikiem naprawczym. Chłopiec jest przyjacielski i otwarty.
Marti Venturi to najmłodsza pociecha rodziny. Często pokazuje, że jest jeszcze mała. Jej przyjacielem jest pluszak Pan Małpka. Często nosi warkoczyki. Potrafi stepować.
George Venturi to ojciec Dereka, Edwina i Marti. Ma specyficzne poczucie humoru. Nie potrafi przekonująco krzyczeć na dzieci, bo sam nieraz zachowuje się dość niedojrzale – np. przefarbował włosy na fioletowo. Jest dobry i przyjacielski. Był wokalistą zespołu „George z dżungli”.
Spis odcinków.
Polska kolejność odcinków różni się od oryginału.

</doc>
<doc id="1319984" url="https://pl.wikipedia.org/wiki?curid=1319984" title="Krzywicze (rejon miadzielski)">
Krzywicze (rejon miadzielski)

Krzywicze (biał. "Крывічы") – osiedle typu miejskiego na Białorusi w rejonie miadzielskim obwodu mińskiego, ok. 1,3 tys. mieszkańców (2010).
Za II RP siedziba wiejskiej gminy Krzywicze.
Działają tu dwie parafie – prawosławna (pw. Świętej Trójcy) i rzymskokatolicka (pw. św. Andrzeja Apostoła).
Na cmentarzu katolickim znajduje się kwatera polskich żołnierzy poległych podczas wojny polsko-bolszewickiej. Znajdują się na niej 93 mogiły, odnowione w 2019 r.

</doc>
<doc id="1319991" url="https://pl.wikipedia.org/wiki?curid=1319991" title="Jassy (stacja kolejowa)">
Jassy (stacja kolejowa)

Jassy – stacja kolejowa w Jassach, w okręgu Jassy, w Rumunii. Znajdują się tu 3 perony. Stacja położona jest blisko centrum miasta i jest obsługiwana przez linie autobusów, tramwajów i mikrobusy. W pobliżu znajduje się dworzec autobusowy.
Historia.
21 września 1868 został podpisany i przyjęty projekt na budowę kolei Suczawa – Roman, która miała kończyć się w Jassach. Początkowo stacja miała długość 1000 metrów. Oficjalna inauguracja stacji kolejowej odbyła się w 1870 z otwarciem ruchu kolejowego pomiędzy Paşcani i Jassy. Obecnie stacja jest modernizowana.
Charakterystyka.
Stacja znajduje się na skrzyżowaniu kilku głównych linii kolejowych. Jest ważnym punktem transportowym kolei do Mołdawii i na Ukrainę. Stacja posiada dzienne i nocne połączenia dalekobieżne prawie z wszystkimi większymi miastami Rumunii - Bukaresztem, Kluż-Napoką, Timisoarą, Galati czy Konstancą. Dochodzą również międzynarodowe do Kiszyniowa i latem do Warny w Bułgarii.

</doc>
<doc id="1319992" url="https://pl.wikipedia.org/wiki?curid=1319992" title="Wybory parlamentarne w Rosji w 1999 roku">
Wybory parlamentarne w Rosji w 1999 roku

Wybory parlamentarne w Rosji w 1999 roku odbyły się 19 grudnia 1999. Do zdobycia było 450 miejsc w rosyjskiej niższej izbie parlamentu Dumie Państwowej.
Aby zabezpieczyć odpowiednią liczbę partii na listach wyborczych każda partia musiała zarejestrować chęć wzięcia udziału w wyborach przynajmniej rok przed wyborami. Alternatywnie partia, która zgłosiła się po wyznaczonym czasie musiała przedstawić 200 000 podpisów oraz zapłacić dwa miliony rubli zwrotnego depozytu, w razie nieotrzymania 3% poparcia. Kandydaci niezależni, którzy zgłosili chęć wzięcia udziału w wyborach po wygaśnięciu terminu zgłoszeń musieli zapłacić 83 490 rubli zwrotnego depozytu w razie nieuzyskania 5% poparcia.
Wyniki.
Reszta partii nie przekroczyła progu wyborczego. Do parlamentu dostało się 154 kandydatów niezależnych oraz członków mniejszych bloków wyborczych i partii. Frekwencja w czasie wyborów wyniosła ponad 62%.

</doc>
<doc id="1319995" url="https://pl.wikipedia.org/wiki?curid=1319995" title="Tristan">
Tristan

Sir Tristan (łac./bretoński "Drustanus", walijski "Drystan"), znany też jako "Tristran", "Tristram" – główny bohater legendy „Tristan i Izolda”. Według niektórych utworów, na przykład "Le Morte d'Arthur" Thomasa Malory'go, był on także jednym z Rycerzy Okrągłego Stołu.
Był rycerzem króla Marka, władcy Kornwalii. Pochodził z Lonii. Jego matką była Blancheflor (lub też Isabelle), a ojcem Riwalen. Był siostrzeńcem lub – w innych wersjach – bratankiem króla Marka. Był też rycerzem Okrągłego Stołu, po zabiciu Morhołta (wuja Izoldy). Zobowiązał się przywieźć królowi Markowi jego wybrankę, irlandzką księżniczkę, Izoldę Jasnowłosą. Młodzi, nieświadomie wypiwszy napój miłosny w trakcie podróży morskiej do Kornwalii, nieszczęśliwie się w sobie zakochali.
Legenda opowiada o miłości Tristana do Izoldy Jasnowłosej, jego przygodach i cnotach. Tristan umarł w Bretanii, jako mąż Izoldy o Białych Dłoniach, ukochana umarła z rozpaczy po jego stracie. Kochankowie nie zdążyli pożegnać się przed śmiercią – Tristan zmarł, nim Izolda zdążyła dobić do brzegów Bretanii.

</doc>
<doc id="1319996" url="https://pl.wikipedia.org/wiki?curid=1319996" title="Akademia Sztuk Pięknych we Wrocławiu">
Akademia Sztuk Pięknych we Wrocławiu



</doc>
<doc id="1319997" url="https://pl.wikipedia.org/wiki?curid=1319997" title="Va banque">
Va banque



</doc>
<doc id="1319998" url="https://pl.wikipedia.org/wiki?curid=1319998" title="Polsko-Portugalska Izba Gospodarcza">
Polsko-Portugalska Izba Gospodarcza

Polsko-Portugalska Izba Gospodarcza (port. "Câmara de Comércio Bilateral Polónia-Portugal") jest inicjatywą prywatną o charakterze bilateralnym, której celem jest promowanie stosunków gospodarczych i przemysłowych między Polską a Portugalią. 
Izba Gospodarcza oferuje przedsiębiorcom pomoc w nawiązaniu kontaktów komercyjnych, wsparcie prawne, rozpowszechnianie informacji o możliwościach rozwoju firmy, znajdowanie potencjalnych partnerów biznesowych, jak również organizację podróży służbowych, seminariów, konferencji i business mixer's.
Wśród członków znajdują się główne firmy portugalskie działające na rynku polskim, a także przedsiębiorstwa lokalne, które już utrzymują stosunki biznesowe na rynku portugalskim.
Historia.
Funkcjonowała Portugalsko-Polska Izba Handlowa z siedzibą w Poselstwie Portugalii przy ul. Foksal 14 (1930).
Siedziba.
Polsko-Portugalska Izba Gospodarcza początkowo mieściła się przy ul. Wielickiej 40 (-2008), w al. Niepodległości 69 (2008-2017), ul. Rejtana 17 (2017-2020), ul. Puławskiej 22 (2020-2021), obecnie przy ul. Puławskiej 14 (2021-).
Propolski samorząd gospodarczy w Portugalii.
W 1930 powołano Polską Izbę Handlową w Portugalii ("Camara de Comercio Polaca em Portugal"), który w 1936 miał siedzibę w Lizbonie przy "Piaca de Municipio" 19, w 1938 przy "rua de Emenda" 110.

</doc>
<doc id="1319999" url="https://pl.wikipedia.org/wiki?curid=1319999" title="Hollerich (stacja kolejowa)">
Hollerich (stacja kolejowa)

Hollerich – stacja kolejowa w mieście Luksemburg, w Luksemburgu. Znajdują się tu 2 perony.

</doc>
<doc id="1320004" url="https://pl.wikipedia.org/wiki?curid=1320004" title="L’asiento">
L’asiento

L’asiento – hiszpański termin wskazujący każdego rodzaju przywilej wyłączności, nadany przez władcę innemu państwu lub obywatelom.
Od końca XVI w. aż do XVIII w. słowo to było synonimem kontraktu na sprowadzanie czarnych niewolników do kolonii hiszpańskich w Ameryce na warunkach monopolu, tak zwany "asiento de negros". Początkowo przywilej ten był przyznawany osobom prywatnym, potem towarzystwom nawigacyjnym lub okresowo innym państwom. Najpierw skorzystali z niego Genueńczycy, potem Portugalczycy i w końcu Holendrzy. W 1713 w następstwie traktatu w Utrechcie "l’asiento" zostało przyznane na trzydzieści lat angielskiemu Towarzystwu Mórz Południowych.
"L’asiento" zostało oficjalnie zniesione przez Hiszpanię w 1759, ale nie oznaczało to końca handlu niewolnikami.

</doc>
<doc id="1320006" url="https://pl.wikipedia.org/wiki?curid=1320006" title="Zarządzanie ryzykiem">
Zarządzanie ryzykiem

Zarządzanie ryzykiem – według międzynarodowej normy ISO 31000:2009, oraz polskiej normy PN-ISO 31000:2018-08 skoordynowane działania dotyczące kierowania i nadzorowania organizacją w odniesieniu do ryzyka.
Charakterystyka.
Z pojęciem zarządzania ryzykiem związany jest nieodłącznie proces zarządzania ryzykiem – systematyczne stosowanie polityk, procedur i praktyk zarządzania do działań w zakresie komunikacji, konsultacji, ustanawiania kontekstu, oraz identyfikowania, analizowania, ewaluacji, postępowania z ryzykiem, monitorowania (2.28) i przeglądu ryzyka.
Rodzaje ryzyka.
Według opracowania Thlona, z perspektywy zarządzania ryzyko można definiować w różny sposób w zależności od przyjętego głównego kryterium, którym może być na przykład:
Standardy zarządzania ryzykiem.
Istnieje wiele standardów zarządzania ryzyka. Do najpopularniejszych z nich należą FERMA, COSO II, AS/NZS 4360:2004 oraz ISO 31000. Poza wymienionymi standardami powszechnie wykorzystywane są również standardy krajowe (na przykład w RPA) oraz branżowe.
Standard FERMA () jest opracowany przez Federację Europejskich Stowarzyszeń Zarządzania Ryzykiem. Wprowadza sposoby identyfikowania ryzyk, przy czym ryzyko rozumiane jest zarówno jako szansa (pozytywny efekt), jak i zagrożenie (negatywny efekt). Standard jest ogólny oraz uniwersalny, co ułatwia jego adaptację. Na standard składają się następujące etapy:
COSO II ("The Committee of Sponsoring Organizations of the Tradeway Commission") jest to standard wykorzystywany do zarządzania ryzykiem korporacyjnym. Standard jest przedstawiony za pomocą kostki sześciennej. Opisuje takie elementy jak:
Powyższe elementy są oceniane przez wymiar następujących kategorii:
Ostatnią ścianę kostki tworzą szczeble organizacyjne.
Proces zarządzania ryzykiem.
W analizie różnych standardów zarządzania ryzykiem Dubiel wyróżnia kilka powtarzających się etapów tworzących proces zarządzania ryzykiem:
Strategie postępowania z ryzykiem.
Strategia postępowania z ryzykiem zależy od tego czy postrzegamy dane ryzyko jako szansę, czy też jako zagrożenie. W stosunku do zagrożeń najczęściej – według opracowania Spałka i Trzeciaka – stosuje się następujące metody:
Natomiast mając do czynienia z szansami można skorzystać z poniższych metod:

</doc>
<doc id="1320010" url="https://pl.wikipedia.org/wiki?curid=1320010" title="Frederick Erroll">
Frederick Erroll

Frederick James Erroll (ur. 27 maja 1914, zm. 14 września 2000), brytyjski polityk, członek Partii Konserwatywnej, minister w rządach Harolda Macmillana i Aleca Douglasa-Home’a.
Był synem inżynera George’a Murisona Bergmansa (rodzina zmieniła nazwisko na Erroll podczas I wojny światowej) i Kathleen Donovan Edington, córki właściciela kuźni z Glasgow. Wykształcenie odebrał w Oudnle School oraz w Trinity College na Uniwersytecie w Cambridge. W latach 1936–1938 był inżynierem w Metropolitan-Vickers Electrical Co. Ltd w Manchesterze.
Podczas II wojny światowej został przydzielony do 4 pułku County of London Yeomanry (Sharpshooters) w Armii Terytorialnej. Zajmował się głównie konstrukcją czołów i ich testowaniem. W latach 1940–1943 był doradcą Naczelnego Dowództwa w Azji Południowo-Wschodniej. W latach 1944–1945 służył w Indiach i Birmie. Z armii odszedł w 1945 r. w stopniu pułkownika.
W 1945 r. został wybrany do Izby Gmin jako reprezentant okręgu Altrincham and Sale. W latach 1955–1956 był parlamentarnym sekretarzem w ministerstwie zaopatrzenia. Następnie był parlamentarnym sekretarzem przy Zarządzie Handlu. W latach 1958–1959 był ekonomicznym sekretarzem skarbu, a potem do 1961 r. ministrem stanu ds. handlu. W 1961 r. został członkiem gabinetu jako przewodniczący Zarządu Handlu. W latach 1963–1964 był ministrem mocy.
Erroll zasiadał w Izbie Gmin do 1964 r. Następnie otrzymał tytuł 1. barona Erroll of Hale i zasiadł w Izbie Lordów. Po reformie izby wyższej z 1999 r. pozostał jej członkiem jak dożywotni baron Erroll of Kilmun. W latach 1985–1991 zasiadał w komisji nauki i technologii. Zmarł w 2000 r. Wraz z jego śmiercią wygasł tytuł barona Erroll of Hale.

</doc>
<doc id="1320011" url="https://pl.wikipedia.org/wiki?curid=1320011" title="Baron Erroll of Hale">
Baron Erroll of Hale



</doc>
<doc id="1320013" url="https://pl.wikipedia.org/wiki?curid=1320013" title="Yichang (stacja kolejowa)">
Yichang (stacja kolejowa)

Yichang () - stacja kolejowa w Yichang, w prowincji Hubei, w Chinach. Znajdują się tu 2 perony.

</doc>
<doc id="1320014" url="https://pl.wikipedia.org/wiki?curid=1320014" title="Frederick Erroll, 1. baron Erroll of Hale">
Frederick Erroll, 1. baron Erroll of Hale



</doc>
<doc id="1320018" url="https://pl.wikipedia.org/wiki?curid=1320018" title="Humanitaryzm (prawo)">
Humanitaryzm (prawo)

Szkoła humanitarna w Europie.
Na ruch kodyfikacyjny Oświecenia wpływali wielcy filozofowie epoki, walczący o humanitarną reformę ustawodawstwa kryminalnego. Reprezentowany przez nich kierunek nazywano szkołą humanitarną.
Program humanitarnej reformy ustawodawstwa dotyczył najbardziej jaskrawych przejawów bezprawia i okrucieństwa systemów karania. Wyrósł on na gruncie ostrej krytyki dotychczasowego prawa. Do najwybitniejszych uczonych, którzy wywarli wpływ na podjęcie reform w duchu humanitarnym należeli Voltaire oraz Cesare Beccaria. Za prekursora szkoły humanitarnej uważa się Monteskiusza.
Voltaire był orędownikiem idei zaprowadzenia tolerancji religijnej w Europie. Wykazywał on błędy sądowe w sprawach dotyczących przestępstw ocierających się o nietolerancję religijną. Udowadniał ponadto często skazywanie przez sądy ludzi niewinnych. Publikując serię dokumentów, poruszył europejską opinię publiczną wykazaniem bezprawia feudalnego sądownictwa oraz fanatyzmu religijnego.
Cesare Beccaria napisał "O przestępstwach i karach", entuzjastycznie przyjęte dzieło, które ze względu na plastyczny język i podjętą krytykę kar dzieło to było nazywane "kodeksem uczuć ludzkich".
Beccaria opowiadał się on za równością wobec prawa oraz żądał reformy prawa karnego. Postulował on proporcjonalność kary i ciężaru do przestępstwa; uważał, że celem kary powinno być pozyskanie przestępcy dla społeczeństwa, a nie odwet. Domagał się on ścisłego określenia czynu przestępczego i zagrożenia karą, by wyeliminować nadużycia wymiaru sprawiedliwości. Mówił: "Pewność ukarania, choćby umiarkowanego, zrobi zawsze większe wrażenie niż strach przed inną, surowszą karą, z którym jednak łączy się nadzieja na bezkarność".
Kierunek humanitarny wyrósł na gruncie ostrej krytyki dotychczasowego stanu prawnego. Krytyce tej poddano między innymi resztki elementów sakralnych w prawie karnym. Uważano bowiem, że sprawy religijne mogą mieć wpływ jedynie na ocenę moralną, a nie stosowanie do norm religijnych nie jest przestępstwem.
Głównym celem według humanitarystów miała być resocjalizacja przestępcy, w związku z czym nie akceptowano kary śmierci (wyjątkowo - w przypadku najcięższych zbrodni).
Krytyka dotknęła również karę konfiskaty majątku - uznano, że jest absolutnie zakazana, ponieważ dotyka całą rodzinę ukaranego i poprzez to staje się niedopuszczalną karą zbiorową. Podobnie odnoszono się do kar mutylacyjnych czy wygnania.
Za najskuteczniejszy sposób oddziaływania na przestępcę przedstawiciele szkoły humanitarnej uznawali karę pozbawienia wolności, zwłaszcza jeśli była połączona z obowiązkiem pracy. Beccaria pisał: "Nie surowość, lecz długotrwałość kary wywiera największe wrażenie na duszę człowieka".
Tortury zarówno psychiczne jak i fizyczne, uznawano za nieludzkie, jako że były wykonywane na człowieku w trakcie postępowania, a więc jeszcze niewinnym; tortury naruszają zarówno ciało człowieka jak i jego godność.
Pojawia się zasada domniemania niewinności oraz prawo do kłamstwa we własnej obronie. Przestępca ma prawo do obrony tak materialnej (dowody, przesłuchania), jak i formalnej (prawo do adwokata).
Humanitaryzm w Polsce.
Idee humanitaryzmu dosyć łatwo przyjęły się w Polsce. Prawo ziemskie stosowane ówcześnie przez szlachtę było łagodne (np. szlachcica posiadającego ziemię nie można było aresztować bez wyroku sądowego), a dla mieszczan okrutne, albowiem wymiar sprawiedliwości opierał się o Carolinę. Do ważnych postaci humanitaryzmu polskiego należeli:

</doc>
<doc id="1320020" url="https://pl.wikipedia.org/wiki?curid=1320020" title="Strzelba DAO-12">
Strzelba DAO-12

DAO-12 (inne nazwy Striker-12, Protecta, Protecta Bulldog, Street Sweeper) – południowoafrykańska strzelba półautomatyczna zaprojektowana we wczesnych latach 80. XX wieku. Powstawała w Rodezji, a po jej upadku prace nad nią były kontynuowane w Republice Południowej Afryki, gdzie wyemigrował konstruktor – Hilton R. Walker – zabierając ze sobą plany konstrukcyjne strzelby. Odniosła tam sukces, mimo kilku wad. Największą z nich był magazynek – nieporęczny, toporny i mający długi czas przeładowywania. Kilka lat później próbowano poprawić te defekty. Niezawodność broni miało poprawić zastąpienie automatycznego mechanizmu obrotu bębna mechanizmem ręcznym uruchamianym przy pomocy przedniego chwytu, a szybkość ładowania magazynka miał zwiększyć mechanizm usuwający po strzale łuski z magazynka. Zmodyfikowana wersja otrzymała nazwę Protecta.

</doc>
<doc id="1320021" url="https://pl.wikipedia.org/wiki?curid=1320021" title="Zdzisław Otello Horodecki">
Zdzisław Otello Horodecki

Zdzisław „Otello” Horodecki (ur. 1 maja 1948 w Olsztynie) – polski artysta malarz, grafik, architekt wnętrz, wystawiennik, scenograf.
Życiorys.
Pochodzi z polskiej rodziny szlacheckiej herbu Kornic (według Uruskiego) na Podolu, wylegitymowanej ze szlachectwa w latach 1824-1890 i wpisanej do części VI księgi szlacheckiej guberni podolskiej. Syn zesłańców syberyjskich. Mieszka i tworzy w Warszawie.
Ukończył Państwowe Liceum Techniki Teatralnej w Warszawie na wydziale malarstwa scenicznego i scenografii. Studiował malarstwo, grafikę, scenografię i architekturę wnętrz wraz ze studiami muzykologicznymi; ze specjalizacją - teoria muzyki. Doktorat uzyskał w zakresie historii opery. Jego stryjecznym dziadkiem jest znany architekt Władysław Horodecki.
W 1968 roku, w trakcie studiów został przyjęty na podstawie prac do Związku Polskich Artystów Plastyków. Był wówczas najmłodszym zawodowym artystą plastykiem w Polsce. Debiutował wystawą indywidualną malarstwa w Klubie Hybrydy w roku 1969.
Wystawiał indywidualnie w Polsce i za granicą. Jego obrazy znajdują się w zbiorach obcych, w kolekcjach prywatnych i fundacjach o zasięgu międzynarodowym : m.in. w Niemczech, Francji, Hiszpanii, Anglii, we Włoszech, Szwecji, Danii, Japonii, Portugalii, Australii, USA, Rosji.
W latach 70. XX wieku rozpoczął działalność wystawienniczą. Generalny projektant wielu wystaw i ekspozycji handlowych, artystycznych, w kraju i za granicą m.in.: „Fryderyk Chopin” na zamówienie MSZ i Towarzystwa im. Fryderyka Chopina (25 państw) oraz największej wystawy w historii artystycznej fotografiki polskiej „Polska – Kraj – Ludzie” (Maneż - Moskwa 1974), za którą otrzymał wraz z zespołem nagrodę państwową.
Jest autorem koncepcji wielu neonów warszawskich, projektantem plakatów społeczno-politycznych, znaków graficznych, m.in. logo PZPR, znaczków filatelistycznych – serii; medalionów, plakatów filmowych i reklamowych, a także godła kilku instytucji państwowych.
W połowie lat 70. XX wieku wykonał generalny projekt humanizacji wielkiego zakładu przemysłowego Polska Wełna w Zielonej Górze (zostaje generalnym projektantem w drodze wygranego konkursu), jest to jego największe przedsięwzięcie projektowe w życiu. Dotyczy kolorystyki hal, kolorystyki maszyn z uwzględnieniem psychologicznego oddziaływania barw, ubiorów, terenów okalających, elewacji kolorystycznych i zaplecza socjalnego w pojęciu estetyki architektury wnętrz i humanizacji wypoczynku i rekreacji.
Jest autorem plakatów dla Filmu Polskiego, projektów folderów reklamowych oraz czołówki eksportowej rozpoczynającej każdy film polski. Projektant polskich stoisk artystyczno-ekspozycyjnych na Międzynarodowych Festiwalach Filmowych m.in.: w Berlinie Zachodnim, San Sebastián, Santander, Wenecji, San Remo, Karlowych Warach, Moskwie i Cannes oraz ekspozycji artystycznych dotyczących filmów Andrzeja Wajdy, Krzysztofa Zanussiego, Kazimierza Kutza, Krzysztofa Kieślowskiego, Janusza Kijowskiego i Agnieszki Holland. Był generalnym projektantem Festiwali Polskich Filmów Fabularnych w Gdańsku w roku 1980 a także godła tegoż festiwalu.
Przez wiele lat współpracował z Polskim Radiem w redakcji muzycznej oraz literackiej jako recenzent operowy. Jest twórcą najdłuższego serialu biograficznego o Plácido Domingo („Plácido Domingo – Moje życie na scenie”) oraz Teatrów Operowych i Muzycznych PR - napisał 17 premierowych słuchowisk m.in. „Pamiętniki Beniamina F. Pinkertona”, „Tragedia Don Carlosa”, „Otello – maur pokonany, czyli Szekspir i Verdi”.Prowadzi również znaną audycję „Opera Tygodnia”. Jest wówczas uważany, obok Jana Webera, za najbardziej słuchanego autora Polskiego Radia. Na zlecenie Universal Music Group Polska (Deutsche Grammophon, Decca Records, Philips Classics) napisał opracowanie naukowe o fizjologii i funkcji głosu Plácido Domingo pt. „Piramida Dominga”.
Owocem wieloletnich analiz teoretycznych muzyki w powiązaniu z literaturą i malarstwem jest powstanie nowego spojrzenia na sztuki wyższe, określonego mianem „przypadku kreacyjnego”. Tworzy teorię plansjonizmu aleatorystycznego, kierunku, który obejmuje malarstwo, literaturę i muzykę oraz środki przekazu. Całą teorię nowej estetyki i kierunku w sztukach przedstawia w swej pracy „Manifest Aleatoryzmu (teoria neoaleatoryzmu)”.

</doc>
<doc id="1320022" url="https://pl.wikipedia.org/wiki?curid=1320022" title="Reprezentacja Południowej Afryki w rugby union mężczyzn">
Reprezentacja Południowej Afryki w rugby union mężczyzn

Springboks (afr. "Springbokke") – reprezentacja rugby union, biorąca udział w imieniu Południowej Afryki w meczach i międzynarodowych turniejach. Jest najbardziej utytułowaną drużyną Afryki. Springbokke zdobywali trzykrotnie puchar świata (1995, 2007 i 2019) oraz cztery razy wygrywali The Rugby Championship.
Stroje.
Podstawowy strój reprezentacji RPA składa się z zielonej koszulki z żółtymi wypustkami, białych spodenek oraz zielonych getrów. Symbolem reprezentacji jest umieszczone na lewej piersi koszulek logo krajowego związku, skocznik antylopi ("springbok").
Trenerzy.
Rola i tytuł selekcjonera Springbokke pojawiła się oficjalnie pierwszy raz podczas tournée All Blacks po RPA w 1949. Poniższa tabela przedstawia wszystkich trenerów od tournée z 1949.

</doc>
<doc id="1320025" url="https://pl.wikipedia.org/wiki?curid=1320025" title="Guangzhou Wschód">
Guangzhou Wschód

Guangzhou Wschód () – stacja kolejowa w Kantonie, w prowincji Guangdong, w Chinach. 
Ze stacji odjeżdżają pociągi dalekobieżne m.in. większość pocz. do Shenzhen (139 km), Hongkongu, niektóre do Szanghaju.
Funkcjonują też dworce: Guangzhou oraz Północny.
Dworzec obsługiwany jest przez linie metra nr 1 i 3.

</doc>
<doc id="1320026" url="https://pl.wikipedia.org/wiki?curid=1320026" title="Prawo martwej ręki">
Prawo martwej ręki

Prawo martwej ręki albo martwa ręka – historyczny termin, przyjmujący różne znaczenia w różnych okresach.
W epoce feudalnej oznaczał sytuację kogoś, kto nie miał prawa dysponować własnymi dobrami w testamencie, ponieważ prawnie wszystko, co posiadał, należało do jego pana.
Następnie „martwa ręka” dotyczyła dóbr kościelnych, objętych zobowiązaniem ich niezbywalności. W epoce nowożytnej dobra kościelne były przedmiotem sporu pomiędzy państwem a Kościołem. Ze względu na sytuację prawną majątki kościelne pomniejszały więc państwowe środki ekonomiczne. Jako niezbywalne dobra skonfiskowane przez urzędy kościelne zostały wyłączone z obrotu ziemią. Ponadto generalnie były „wolne”, tzn. nie podlegały fiskusowi lub były nisko opodatkowane. Dlatego próbowano ograniczyć możliwości do nabywania nowych dóbr przez Kościół i powiększania zasobów „martwej ręki”.

</doc>
<doc id="1320027" url="https://pl.wikipedia.org/wiki?curid=1320027" title="Bernd Patzke">
Bernd Patzke

Bernd Patzke (ur. 14 marca 1943 w Berlinie), niemiecki piłkarz, obrońca. Brązowy medalista MŚ 70.
W Bundeslidze grał w latach 1964–1971, najpierw w barwach TSV 1860 Monachium (1964–1969), a później berlińskiej Herthy BSC (1969–1971), łącznie rozegrał 202 spotkania. W 1966 z popularnymi "Lwami" wywalczył tytuł mistrzowski. W 1971 znalazł się wśród zawodników zamieszanych w korupcyjny skandal, co praktycznie zakończyło jego karierę – został zawieszony na dziesięć lat i wyjechał do RPA.
W reprezentacji RFN debiutował 13 marca 1965 w meczu z Włochami. Do 1971 rozegrał w kadrze 24 spotkania. Znajdował się w kadrze na MŚ 66 jednak dopiero cztery lata później pojawił się na boisku (wystąpił w trzech meczach).
Pracował jako trener. Prowadził m.in. reprezentację Omanu.

</doc>
<doc id="1320030" url="https://pl.wikipedia.org/wiki?curid=1320030" title="Kristiansand (stacja kolejowa)">
Kristiansand (stacja kolejowa)

Kristiansand – stacja kolejowa w Kristiansand, w okręgu Agder, w Norwegii. Jest najbardziej na południe położoną stacją w kraju.
Położenie.
Leży w odległości 365 km od Oslo, 5,5 m n.p.m. Znajduje się na linii Sørlandsbanen.
Ruch dalekobieżny.
Leży na linii Sørlandsbanen. Jest stacją obsługującą dalekobieżne połączenia z południowo-zachodnią i południową częścią kraju. Stacja przyjmuje sześć par połączeń dziennie do Arendal i Stavanger.
Obsługa pasażerów.
Kasy biletowe, automaty biletowe, kiosk, kawiarnia, telefon publiczny, parking krótkoterminowy, parking rowerowy, wypożyczalnia rowerów, przystanek autobusowy, postój taksówek.

</doc>
<doc id="1320031" url="https://pl.wikipedia.org/wiki?curid=1320031" title="Zatoka Asinara">
Zatoka Asinara

Zatoka Asinara (wł. "Golfo dell'Asinara") – zatoka u północnych wybrzeży włoskiej wyspy Sardynii, stanowi część Morza Śródziemnego. Naturalną zachodnią granicą zatoki jest Przylądek Falcone i wyspa Asinara. Największe miasta położone nad zatoką to: Porto Torres i Castelsardo.

</doc>
<doc id="1320032" url="https://pl.wikipedia.org/wiki?curid=1320032" title="Gubernator generalny Kenii">
Gubernator generalny Kenii

Gubernator generalny Kenii – funkcja istniejąca krótko w systemie politycznym Kenii, od uzyskania przez to państwo niepodległości w 1963 do wprowadzenia w nim systemu republikańskiego rok później. Gubernator generalny reprezentował monarchę brytyjskiego, będącego formalną głową państwa, i wykonywał w jego imieniu wszystkie jego uprawnienia (choć w praktyce wyłącznie na wniosek rządu).
Jedyną osobą, która piastowała ten urząd w jego krótkiej historii, był Malcolm MacDonald. 

</doc>
<doc id="1320033" url="https://pl.wikipedia.org/wiki?curid=1320033" title="Gubernator generalny Ugandy">
Gubernator generalny Ugandy

Gubernator generalny Ugandy – funkcja istniejąca krótko w systemie politycznym Ugandy, od uzyskania przez to państwo niepodległości w 1962 do wprowadzenia w nim systemu republikańskiego rok później. Gubernator generalny reprezentował monarchę brytyjskiego, będącego formalną głową państwa, i wykonywał w jego imieniu wszystkie jego uprawnienia (choć w praktyce wyłącznie na wniosek rządu).
Jedyną osobą, która piastowała ten urząd w jego krótkiej historii, był Sir Walter Coutts. 

</doc>
<doc id="1320036" url="https://pl.wikipedia.org/wiki?curid=1320036" title="Brașov (stacja kolejowa)">
Brașov (stacja kolejowa)

Brașov – stacja kolejowa w Braszowie, w okręgu Braszów, w Rumunii. Znajdują się tu 4 perony.

</doc>
<doc id="1320038" url="https://pl.wikipedia.org/wiki?curid=1320038" title="Nobukazu Takemura">
Nobukazu Takemura

 – japoński muzyk, tworzący w różnych gatunkach muzycznych, począwszy od jazzu, przez house, drum and bass, chamber music do glitch. Wcześnie zainteresował się punkiem i new wave, pracując w sklepie z używanymi płytami zapoznał się bliżej z jazzem i hip hopem. Jeszcze na studiach regularnie dawał występy jako DJ.
W 1990 Takemura razem z Yamatsuką Eye (z The Boredoms) i Akim Ondą założył Audio Sports. Ich pierwszy album, "Era of Glittering Gas" został wydany w 1992 roku. W tym samym roku ukazał się debiutancki album Takemury (wydany pod pseudonimem DJ Takemura). Takemura wydał też materiał nagrany ze Spiritual Vibes (1993) i Child's View (1994). Obecnie tworzy z wokalistką i kompozytorką Aki Tsuyuko duet Assembler.
Założył wytwórnie muzyczne Lollop i Childisc. Dyskografia Takemury jest bardzo obszerna, zawierając wiele wydawnictw nagranych we współpracy z innymi artystami, singli i albumów. W Stanach Zjednoczonych zadebiutował wydanym przez Thrill Jockey w 1999 albumem "Scope".
Takemura współpracował m.in. z Issey Miyake, Steve'em Reichem, DJ Spookym, Yo La Tengo i Tortoise.

</doc>
<doc id="1320039" url="https://pl.wikipedia.org/wiki?curid=1320039" title="Gubernator generalny Malawi">
Gubernator generalny Malawi

Gubernator generalny Malawi – funkcja istniejąca krótko w systemie politycznym Malawi, od uzyskania przez to państwo niepodległości w 1964 do wprowadzenia w nim systemu republikańskiego w 1966. Gubernator generalny reprezentował monarchę brytyjskiego, będącego formalną głową państwa, i wykonywał w jego imieniu wszystkie jego uprawnienia (choć w praktyce wyłącznie na wniosek rządu).
Jedyną osobą, która piastowała ten urząd w jego krótkiej historii, był Sir Glyn Smallwood Jones. 

</doc>
<doc id="1320049" url="https://pl.wikipedia.org/wiki?curid=1320049" title="Wybory prezydenckie w Rosji w 1991 roku">
Wybory prezydenckie w Rosji w 1991 roku

Wybory prezydenckie w Rosji w 1991 roku odbyły się 12 czerwca 1991. Były to pierwsze wybory prezydenckie w Rosji. Wybory wygrał Borys Jelcyn, który tym samym został prezydentem istniejącej wtedy jeszcze RFSRR.
Sondaże.
Wszechrosyjskie Centrum Badań Opinii Publicznej przeprowadziło sondaże, w których zostało zadane pytanie: "„W jakim stopniu popierasz następujących działaczy politycznych?”". Poniższa tabela przedstawia rezultaty badań.

</doc>
<doc id="1320050" url="https://pl.wikipedia.org/wiki?curid=1320050" title="Czas odległy">
Czas odległy

Czas odległy (tytuł oryginalny: "Kohë e largët") – albański film fabularny z roku 1983 w reżyserii Spartaka Pecaniego, na motywach opowiadania Sotira Andoniego "David Selenica".
Opis fabuły.
Akcja filmu rozgrywa się w późnym średniowieczu i przedstawia losy malarza Andrei Selenicy. Andrei w swoich dziełach stara się pozostać wierny sztuce, a nie zasadom narzuconym przez religię katolicką. Wywołuje to gniew duchownych i przyspiesza tragiczny koniec artysty.

</doc>
<doc id="1320059" url="https://pl.wikipedia.org/wiki?curid=1320059" title="Pandem Kodi">
Pandem Kodi

Pandem Kodi (tłumaczenie: "Walczący kogut") to indyjski film akcji z wątkiem miłosnym, piosenkami, tańcami i walkami zrealizowany w języku tamilskim w ramach Kollywoodu. Akcja filmu rozgrywa się w Ćennaj i na prowincji w stanie Tamil Nadu. W rolach głównych młodzi aktorzy Vishal i Meera Jasmine. Tematem filmu jest sparaliżowanie miasta strachem przed gangsterem, sprzeciw głównego bohatera wobec przemocy, walka z nią. Film przedstawia motywy zemsty i pierwszej miłości.
Fabuła.
Ćennaj. Ostatnie egzaminy studenckie. Wracający do domu Karthik zaprasza do swojej rodziny przyjaciela ze studiów Balu. W Annathapur Balu doświadcza miłości i przemocy. Zakochuje się w siostrze Karthika, zuchwałej, pięknej Hemie i jest świadkiem zabijania ludzi. Miasto paraliżuje strach przed gangsterem Kaasi, któremu nikt nie ma odwagi się przeciwstawić. Balu nie wytrzymuje. Broni atakowanego przez Kaasi człowieka. Pobity na oczach tłumu gangster chce zemsty...

</doc>
<doc id="1320060" url="https://pl.wikipedia.org/wiki?curid=1320060" title="Ole Bremseth">
Ole Bremseth

Ole Bremseth (ur. 2 stycznia 1961) – norweski skoczek narciarski, który występował na arenie międzynarodowej w latach 1979–1988.
Najlepszy sezon Norwega w Pucharze Świata to 1981/1982, w którym został sklasyfikowany na 5. miejscu w klasyfikacji generalnej skoków narciarskich. W całej swojej karierze stał on dwanaście razy na podium po konkursach Pucharu Świata, w tym sześć razy na najwyższym.
W marcu 1982 w Szczyrbskim Jeziorze i Planicy, na zakończenie sezonu 1981/1982, jako pierwszy skoczek w historii trzykrotnie z rzędu zwyciężył w zawodach Pucharu Świata, a także wygrał kolejny, czwarty konkurs z rzędu.
Brał również udział w konkursach skoków narciarskich na mistrzostwach świata w narciarstwie klasycznym w 1982 w Oslo zarówno w obu konkursach indywidualnych, jak i drużynowym. Na tych mistrzostwach najlepsze dla niego były zawody drużynowe na dużej skoczni, które Norwegowie (Johan Sætre, Per Bergerud, Ole Bremseth, Olav Hansson) wygrali, zaś w zawodach indywidualnych zajął 3. miejsce na skoczni normalnej i 4. pozycję na skoczni dużej.
Puchar Świata.
Miejsca w poszczególnych konkursach Pucharu Świata.
Do sezonu 1992/1993 obowiązywała inna punktacja za konkurs Pucharu Świata.

</doc>
<doc id="1320066" url="https://pl.wikipedia.org/wiki?curid=1320066" title="When a Stranger Calls">
When a Stranger Calls

When a Stranger Calls – amerykański thriller filmowy z 1979 roku.
Powstał remake filmu, w Polsce znany jako "Kiedy dzwoni nieznajomy".
Fabuła.
Jill Johnson to uczennica szkoły średniej, która dorabia sobie jako opiekunka do dzieci. W czasie sprawowania opieki nad dzieckiem jest nękana telefonami. Kiedy zdaje sobie sprawę, że rozmówca był w domu i zamordował dziecko, którym się opiekowała, dzwoniący idzie do więzienia. Siedem lat później ucieka i zaczyna terroryzować kobietę w Los Angeles. Z pomocą detektywa podążającego jej tropem, w końcu znajduje opiekunkę dziecka, które wcześniej zamordował i zaczyna grozić jej dziecku.

</doc>
<doc id="1320067" url="https://pl.wikipedia.org/wiki?curid=1320067" title="Zwód praw Imperium Rosyjskiego">
Zwód praw Imperium Rosyjskiego

Zwód praw Imperium Rosyjskiego (ros. "Свод законов Российской империи") – obowiązujący w Imperium Rosyjskim zbiór mający charakter kodyfikacji, który wszedł w życie 1 stycznia 1835.
Jego podstawą był, wydany w 1830 roku w 46 tomach, Pełny zbiór praw Imperium Rosyjskiego ("Полное собрание законов Российской империи"). Był to cały materiał normatywny od Ułożenia soborowego aż do ukazu obwieszczającego śmierć Aleksandra I.
"Zwód praw Imperium Rosyjskiego" stanowił obszerną, złożoną z 15 tomów, kompilację obejmującą niemal wszystkie dziedziny prawa, w czym upodobnił się nieco do Landrechtu. Prawo prywatne zwodu (zawarte głównie w tomie X części I) miało charakter feudalno-stanowy i w niewielkim tylko stopniu uwzględniało interesy mieszczaństwa. Zwód miał wiele wad technicznych, luk, wewnętrznych sprzeczności oraz zawierał kazuistykę.
Jego przestarzałe rozwiązania spowodowały podjęcie myśli jego zasadniczej reformy. W roku 1882 powołano komisję, której celem było opracowanie nowego kodeksu cywilnego Rosji. Przygotowany w 1905 projekt kodeksu wzorujący się na Bürgerliches Gesetzbuch nie został przyjęty. Dokonano tylko reformy najbardziej przestarzałych części zwodu (m.in. ukazem z 1914 o prawach osobistych i majątkowych mężatek).
Rewolucja październikowa położyła kres obowiązywaniu całego ustawodawstwa przedrewolucyjnego w dziedzinie prawa prywatnego. Natomiast w niepodległej Polsce część zwodu mówiąca o prawie prywatnym utrzymała moc obowiązującą w ciągu dwudziestolecia międzywojennego na Kresach Wschodnich.

</doc>
<doc id="1320070" url="https://pl.wikipedia.org/wiki?curid=1320070" title="Andrzejovskia">
Andrzejovskia



</doc>
<doc id="1320071" url="https://pl.wikipedia.org/wiki?curid=1320071" title="Las węglowy">
Las węglowy

Las węglowy – zbiorowiska roślinne, które były charakterystyczne dla okresu karbonu. Wtedy to rosły m.in. sygilaria, kalamit i inne rośliny zarodnikowe, z których składały się te lasy. Zajmowały one ówcześnie duże obszary Ziemi. Z pni tych roślin wykształciły się złoża węgla kamiennego.

</doc>
<doc id="1320072" url="https://pl.wikipedia.org/wiki?curid=1320072" title="Andrzejovskya">
Andrzejovskya



</doc>
<doc id="1320074" url="https://pl.wikipedia.org/wiki?curid=1320074" title="Brodaczyk">
Brodaczyk

Brodaczyk ("Monocirrhus polyacanthus") – gatunek tropikalnej, słodkowodnej ryby z rodziny Polycentridae. Jedyny przedstawiciel rodzaju "Monocirrhus". Bywa hodowany w akwariach. 
Występowanie.
Ameryka Południowa. dorzecze Amazonki w Brazylii, Boliwii, Kolumbii, Peru, Wenezueli. Spotykany w Surinamie i Gujanie.
Dorasta do 8 cm długości.
Opis.
Drapieżna ryba brązowej barwy, dobrze maskująca się. Z wyglądu przypomina zwiędły liść. W pozycji skośnej, głową w dół, czatuje na przepływający w pobliżu drobny pokarm.
Osiąga około 10 cm długości ciała 
Warunki hodowlane.
Przebywa wśród roślin o szerokich liściach umożliwiających maskowanie się. 
Dymorfizm płciowy.
Samica posiada pokładełko bardziej pełniejsze i zaokrąglone.

</doc>
<doc id="1320075" url="https://pl.wikipedia.org/wiki?curid=1320075" title="Olav Hansson">
Olav Hansson

Olav Hansson (ur. 23 lipca 1957 w Oslo) - norweski skoczek narciarski, który występował w latach 1981–1987.
Najlepszy sezon Norwega w Pucharze Świata to 1982/1983, w którym został sklasyfikowany na 4. miejscu w klasyfikacji generalnej skoków narciarskich. W całej karierze zajął jedenaście miejsc podium w konkursach Pucharu Świata.
Brał również udział w konkursach skoków narciarskich na mistrzostwach świata w narciarstwie klasycznym w 1982 w Oslo w konkursie indywidualnych i drużynowym na dużej skoczni.
Na tych mistrzostwach najlepsze dla niego były zawody drużynowe na dużej skoczni, które Norwegowie (Johan Sætre, Per Bergerud, Ole Bremseth, Olav Hansson) wygrali, zaś w zawodach indywidualnych zajął 2. miejsce na dużej skoczni.

</doc>
<doc id="1320076" url="https://pl.wikipedia.org/wiki?curid=1320076" title="Zamek krzyżacki w Pasłęku">
Zamek krzyżacki w Pasłęku

Zamek krzyżacki w Pasłęku – zamek murowany został wybudowany przez Krzyżaków w XIV w. na miejscu wcześniejszego grodu wzniesionego przez plemię Prusów, którzy wykorzystali dogodne dla obronności położenie wzgórza mającego wysokie i strome stoki dostępne jedynie od strony miasta.
Zamek krzyżacki był równocześnie zintegrowany z miastem i wyraźnie od niego oddzielony, tj. znajdował się w obrębie murów miejskich, jednak obszar zamkowy odgradzały od zabudowań miejskich dodatkowe umocnienia i fosa. Początkowo obiekt był niewielki i miał tylko jedno skrzydło i dwie wieże, ponieważ mieścił jedynie siedzibę prokuratora krzyżackiego podległego komturii elbląskiej. W 1454 zamek w Elblągu padł łupem wspierających Polskę zbuntowanych mieszczan i komtur tego miasta przeniósł się do Pasłęka, przez co powstała potrzeba rozbudowa zamku. Wtedy zostało dobudowane jeszcze drugie skrzydło zamku.
Postanowieniem II pokoju toruńskiego Pasłęk miał trafić w granice Polski, został jednak razem z Pasymiem został wymieniony za Sztum. Zamek pozostał zatem siedzibą komtura i był nią aż do kolejnego powstania mieszczan w 1521, kiedy Krzyżacy zostali wygnani, a zamek poważnie uszkodzony. W 1543 wielki pożar miasta nie oszczędził również i tego obiektu, z którego pozostały tylko ściany.
Odbudowa z XVI wieku nadała zamkowi oblicze znane nam do dzisiaj. Dobudowano dwa skrzydła, tworząc zamknięty czworobok, zaś wieżom nadano nowy, bardziej zgodny z duchem renesansu kształt okrągły. Dalsze fundowane przez elektora brandenburskiego przebudowy – z 1559, 1586 i I poł. XVII wieku – miały na celu adaptację średniowiecznego zamku na potrzeby nowej sztuki wojennej. Okazały się na tyle skuteczne, że w 1659 r. obiekt wytrzymał szwedzkie oblężenie. Trzy lata wcześniej, podczas Potopu szwedzkiego, w zamku spotkali się Karol X Gustaw i Fryderyk Wilhelm elektor Brandenburgii, uzgadniając plany dalszej polityki wobec Polski.
Mimo tego w XVIII stuleciu obiekt uznano za niezdatny do dalszego wykorzystywania wojskowego, zamieniając go na tymczasowe koszary i magazyny. W wieku XIX (do 1925) mieścił więzienie, zaś do II wojny światowej – sąd. W 1945 zamek – podobnie jak pobliski ratusz i większość miejskiej zabudowy – został spalony przez Armię Czerwoną, dla której wszelkie zabytki w Prusach Wschodnich były przejawami znienawidzonej niemieckości.
W latach 50. i 60. XX wieku nastąpiła odbudowa zamku na cele administracyjno-kulturalne. Obecnie mieści on siedzibę Rady Miejskiej, bibliotekę, Izbę Historyczną, kino oraz świetlicę dla dzieci. Obiekt został otynkowany (poza centralnym skrzydłem), zdecydowano się również na odbudowę trzech z oryginalnych czterech skrzydeł zamku, nie zamykając tym samym dziedzińca.
Architektura.
W wyniku ostatniej odbudowy zamek w niewielkim stopniu przypomina pierwotną krzyżacką warownię, czy chociażby zamek po odbudowie w XVI w. Pewne elementy pierwotnej architektury zawiera jedynie nieotynkowane najstarsze i najmniej zniszczone na przestrzeni dziejów skrzydło północne, które zachowało pozostałości po otworach strzelniczych (zamurowane) oraz ślad zamkowej furty. Cały obiekt jest trójkondygnacyjny, baszty o jedno piętro wyższe, z dachem stożkowym. Także układ wnętrz, wielokrotnie modyfikowany, dziś zachowuje oryginalne cechy jedynie na poziomie piwnic oraz w jednym, zrekonstruowanym pomieszczeniu administrowanym przez Urząd Miasta, gdzie odtworzono sklepienie krzyżowe oraz gotyckie filary.
Wiele legend krążyło o tajemniczych tunelach pod zamkiem. Badania archeologiczne z lat 80. wykazały istnienie jednego takiego przejścia, między zamkiem a pobliskim kościołem św. Bartłomieja. Inne pogłoski wskazywały na tunele w kierunku wsi Robity, co może mieć związek z wydarzeniami z 1414, kiedy wojsko polskie spotkało się z pasłęckimi Krzyżakami, którzy po wykonaniu manewru zaczepnego nagle zniknęli z oczu przeciwnikom. Obecnie jednak dostęp do wszystkich korytarzy jest niemożliwy.
Bursztynowa Komnata.
Poszukiwacze skarbów oraz badacze tajemnic historii wymieniają zamek w Pasłęku jako jedno z możliwych miejsc ukrycia legendarnej Bursztynowej Komnaty. Jako przesłanki pozwalające na postawienie takiej hipotezy wskazuje się opowieści mieszkających w czasie wojny pasłęczan, którzy opisywali, jak w 1944 ciężarówki wojskowe przywiozły do zamku nieokreśloną bliżej zawartość, którą następnie pozostawiono w piwnicach obiektu, znanych z mikroklimatu przyjaznego dziełom sztuki. Wymienia się także fakt, iż Erich Koch, gauleiter Prus, podobno posiadających wiadomości o komnacie miał majątek w okolicy i był częstym gościem w Pasłęku, na zebraniach lokalnego NSDAP. Musiał też wiedzieć, że w 1943 ofertę ukrycia bliżej nieokreślonego „bursztynowego skarbu” złożono właścicielowi pobliskiego pałacu w Słobitach, który odmówił. Wreszcie w 1980 dwaj radiesteci stwierdzili, że w zaminowanej i zamurowanej części piwnic jednej z baszt znajdują się duże ilości bursztynu. Władze miasta usiłowały dotrzeć na wskazaną głębokość 10 m, jednak brak pieniędzy uniemożliwił kontynuowanie prac.

</doc>
<doc id="1320078" url="https://pl.wikipedia.org/wiki?curid=1320078" title="Kościół Wniebowzięcia Najświętszej Maryi Panny w Rzepienniku Biskupim">
Kościół Wniebowzięcia Najświętszej Maryi Panny w Rzepienniku Biskupim

Kościół Wniebowzięcia NMP w Rzepienniku Biskupim – rzymskokatolicki kościół parafialny, znajdujący się w miejscowości Rzepiennik Biskupi, należącej do powiatu tarnowskiego województwa małopolskiego.
Historia kościoła.
Jest to świątynia neogotycka zbudowana w latach 1856-1864 według projektu Antoniego Stacherskiego. To kościół na planie krzyża łacińskiego, orientowany, bazylikowy, z transeptem i prezbiterium zamkniętym trójbocznie. Od zachodu dwuwieżowa fasada z rozetą i kamiennymi posągami św. Piotra i Pawła. Ściany wykonane zostały z kamienia i czerwonej cegły, w które wpleciona jest inskrypcja erekcyjna z zendrówki.
Wyposażenie kościoła pochodzi z przełomu XIX i XX wieku. Bogatą polichromię wykonał w latach 1910-1912 młodopolski artysta Jan Bulas – uczeń Stanisława Wyspiańskiego. W ołtarzu głównym znajduje się tryptyk z rzeźbą Matki Bożej Wniebowziętej i płaskorzeźbami przedstawiającymi sceny maryjne. W ołtarzu bocznym jest obraz Matki Bożej Śnieżnej "Rzepiennickiej" z XVII w., pochodzący z poprzedniego kościoła św. Klemensa.

</doc>
<doc id="1320080" url="https://pl.wikipedia.org/wiki?curid=1320080" title="Forschungszentrum Karlsruhe">
Forschungszentrum Karlsruhe

Forschungszentrum Karlsruhe [in der Helmholtz-Gemeinschaft] (skrót: FZK) ("Centrum Badań Naukowych Karlsruhe") było instytucją naukową położoną na północ od Karlsruhe w Niemczech.
W 2009 w wyniku połączenia "Forschungszentrum Karlsruhe" z "Universität Karlsruhe (Technische Hochschule Fridericiana)" powstał Karlsruher Institut für Technologie.
W badaniach w FZK uczestniczyli także polscy naukowcy. W zlokalizowanej w FZK eksperymentalnej stacji badawczej programu LOFAR duży udział miała grupa polskich astrofizyków pod kierunkiem prof. Janusza Zabierowskiego z Łodzi.

</doc>
<doc id="1320083" url="https://pl.wikipedia.org/wiki?curid=1320083" title="Monocirrhus polyacanthus">
Monocirrhus polyacanthus



</doc>
<doc id="1320084" url="https://pl.wikipedia.org/wiki?curid=1320084" title="Carol Kane">
Carol Kane

Carolyn Laurie Kane, znana jako Carol Kane (ur. 18 czerwca 1952 w Cleveland w stanie Ohio, USA) – amerykańska aktorka, nominowana do Oscara i Złotego Globu, zdobywczyni dwóch nagród Emmy.
Jest najbardziej znana z ról w filmach "When a Stranger Calls", "W potrzasku", "Ulica Hester", "Annie Hall", "Transylvania 6-5000" oraz "Rodzina Addamsów 2".

</doc>
<doc id="1320085" url="https://pl.wikipedia.org/wiki?curid=1320085" title="Zwód Praw Cesarstwa Rosyjskiego">
Zwód Praw Cesarstwa Rosyjskiego



</doc>
<doc id="1320096" url="https://pl.wikipedia.org/wiki?curid=1320096" title="Malagant">
Malagant

Malagant (znany też jako "Maleagant", "Malagent", "Meleagant") – jeden z bohaterów legend arturiańskich, pierwotnie rycerz Okrągłego Stołu, następnie przeciwnik króla Artura.
Był synem króla Gorre – Bagdemagusa. Po raz pierwszy pojawił się w opowieściach Chretiena de Troyes, gdzie porwał królową Ginewrę do swojego niezgłębionego zamku. Królowa została uratowana przez Sir Lancelota (który pojawia się wtedy po raz pierwszy w legendach arturiańskich) i Sir Gawaina. Postać Malaganta jest prawdopodobnie wzorowana na postaci Melwasa z wcześniejszej wersji walijskich legend arturiańskich (imię "Maleagant" może nawiązywać do imienia "Melwas"). Król Melwas w "Życiu Gildasa" porwał Ginewrę i zabrał ją do swojej twierdzy w Glastonbury. Artur znalazł żonę dopiero po roku poszukiwań i przygotowań do oblężenia twierdzy, ale Gildasowi udało się wynegocjować wypuszczenie królowej.
Inne niecne czyny Malaganta nie są znane, a jego rola została wyraźnie zmniejszona po wprowadzeniu postaci Mordreda, który został głównym przeciwnikiem Artura, zabił go i tym samym przyczynił się do upadku Camelotu. Malagant pojawia się jednak w większości opisów porwania Ginewry. Odgrywa również rolę w cyklu opowieści o Graalu i Lancelocie oraz "Le Morte d’Arthur" Thomasa Malory’ego. Pojawia się w nowych wersjach legend arturiańskich np. "Mgłach Avalonu" Marion Zimmer Bradley. W filmie Rycerz króla Artura jest jedynym prawdziwym przeciwnikiem rycerzy Okrągłego Stołu.

</doc>
<doc id="1320098" url="https://pl.wikipedia.org/wiki?curid=1320098" title="Bombardowanie Scarborough, Hartlepool i Whitby">
Bombardowanie Scarborough, Hartlepool i Whitby

Bombardowanie Scarborough, Hartlepool i Whitby − atak okrętów niemieckiej Hochseeflotte na brytyjskie miasta portowe Scarborough, Hartlepool i Whitby. Miał miejsce rankiem 16 grudnia 1914 roku. W wyniku ostrzału zginęło około stu dwudziestu osób, rany odniosło niemal sześćset dalszych, w większości cywilnych, w tym kobiet i dzieci. Duże straty poniosła zabudowa wszystkich miejscowości. Trzy niemieckie okręty zostały nieznacznie uszkodzone przez baterie brzegowe broniące Hartlepool.
Próba zaatakowania wycofujących się Niemców przez ograniczone siły Grand Fleet nie przyniosła skutku. Obie floty minęły się w gęstej mgle i sztormie, pozostając poza zasięgiem widoczności. Atak wywołał oburzenie opinii publicznej na marynarkę niemiecką, ale także na brytyjską, która nie potrafiła mu zapobiec.
Przygotowania.
W początkowej fazie działań morskich I wojny światowej taktyka dowództwa Kaiserliche Marine sprowadzała się do prób wciągnięcia w walkę małych grup okrętów brytyjskiej Royal Navy i ich zniszczenia przy wykorzystaniu chwilowej przewagi. Aby skłonić dowódców floty brytyjskiej do wysłania ich jednostek w morze, Niemcy zaplanowali szereg akcji przeciwko wybrzeżom wschodniej Anglii. Pierwsza z nich, atak na Yarmouth (3 listopada 1914 roku), przyniosła im nieznaczny sukces, przyćmiony nieco zatonięciem tego samego dnia, po wejściu na własne pole minowe, nie biorącego bezpośredniego udziału w akcji krążownika pancernego „Yorck”, z dużymi stratami wśród załogi.
Ponieważ bombardowanie Yarmouth udowodniło możliwość operowania niemieckich okrętów u wybrzeży przeciwnika, dowódca 1. Grupy Rozpoznawczej ("1. Aufklärungsgruppe"), kontradmirał Franz von Hipper, zaplanował podobną akcję i w połowie listopada zwrócił się do głównodowodzącego Hochseeflotte, admirała Friedricha von Ingenohla, o uzyskanie zgody cesarza Wilhelma II na podjęcie działań (od przegranej w I bitwie koło Helgolandu 28 sierpnia 1914 roku zgoda taka była wymagana dla każdorazowego wyjścia w morze większego zespołu okrętów). Jednocześnie, 8 i 11 grudnia 1914 roku, w rejon portowych miast Scarborough i Hartlepool wypłynęły trzy okręty podwodne, z zadaniem rozpoznania warunków pogodowych na akwenie oraz systemu obrony. Ważną przesłanką dla podjęcia działań w jak najbliższym terminie była wiadomość o wysłaniu dwóch brytyjskich krążowników liniowych ze składu Grand Fleet w rejon południowego Atlantyku, celem pościgu za eskadrą admirała Maximiliana von Spee po jej zwycięstwie pod Coronelem. Ostatecznie, po uzyskaniu zgody cesarza, zdecydowano się przełożyć termin rajdu na połowę grudnia, w oczekiwaniu na powrót ze stoczni remontowanego krążownika liniowego „Von der Tann”. Wiadomość o rozgromieniu zespołu admirała von Spee w bitwie koło Falklandów (8 grudnia) oznaczała możliwość rychłego powrotu brytyjskich jednostek z południowego Atlantyku na wody europejskie i skłoniła dowództwo Hochseeflotte do podjęcia aktywnych działań najszybciej, jak tylko możliwe.
Przebieg akcji.
1. Grupa Rozpoznawcza opuściła kotwicowisko u ujścia rzeki Jade 15 grudnia 1914 roku nad ranem. W jej skład wchodziły krążowniki liniowe „Seydlitz” (okręt flagowy admirała Hippera), „Derfflinger”, „Moltke” i „Von der Tann”, krążownik pancerny „Blücher”, krążowniki lekkie „Straßburg”, „Graudenz”, „Kolberg” i „Stralsund” oraz osiemnaście niszczycieli (w nomenklaturze niemieckiej dużych torpedowców) eskorty. W ślad za nimi podążały siły główne Hochseeflotte dowodzone bezpośrednio przez admirała von Ingenohla, mające oczekiwać w zasadzce w rejonie na wschód od Dogger Bank.
Ciężkie warunki na morzu spowodowały odłączenie się od zespołu jednego z niszczycieli, S 33, którego dowódca, nie mogąc dołączyć do sił głównych zdecydował się złamać ciszę radiową i poprosić o podanie ich aktualnego kursu. W odpowiedzi otrzymał jedynie rozkaz zaprzestania transmisji. Wobec tego obrał kurs powrotny i, płynąc w okolicy Dogger Bank, natknął się na cztery patrolujące niszczyciele brytyjskie. Korzystając z niemal zerowej widoczności towarzyszył im przez około 20 minut, po czym zmienił kurs i nie niepokojony odpłynął. Jego raport ostrzegł kontradmirała Hippera o wzmożonej aktywności Royal Navy na wodach Morza Północnego. Jednocześnie zły stan morza spowodował, że mniejsze okręty doświadczały coraz poważniejszych kłopotów z żeglugą, a celny ostrzał wybrzeża przy wysokiej fali mógł stać się niemożliwy. Wobec tego niemiecki dowódca zdecydował się odesłać trzy z czterech lekkich krążowników oraz niszczyciele do baz, pozostawiając przy sobie jedynie „Kolberg”, mający na pokładzie 100 min morskich, z zadaniem postawienia zagrody minowej wzdłuż brzegów Yorkshire. Już u wybrzeży Anglii kontradmirał Hipper podzielił swój zespół na dwie części: „Derfflinger” i „Von der Tann” skierowały się w stronę Scarborough, „Seydlitz”, „Moltke” i „Blücher” miały ostrzelać Hartlepool.
Ostrzał Scarborough rozpoczął się 16 grudnia (była środa) o godzinie 8.00 rano. W ciągu pół godziny na miasto, znane przed wojną jako miejscowość wypoczynkowa z ruinami zamku i wiktoriańskim Grand Hotelem, zostało wystrzelonych ponad 300 pocisków z dział dużego i średniego kalibru. Spowodowały one śmierć 17 i ranienie dalszych 99 mieszkańców miejscowości. Niemieckie krążowniki nie napotkały przy tym żadnego oporu ze strony Brytyjczyków. Następnie skierowały się w stronę rybackiego miasteczka Whitby, gdzie w ciągu około 10 minut ostrzelały posterunek straży wybrzeża i budynki miejskie, trafiając również w zabytkowe ruiny opactwa z XII wieku. W Whitby zginęły kolejne dwie osoby (w tym jeden ze strażników wybrzeża) i dwie zostały ranne.
Bombardowanie Hartlepool rozpoczęło się o godzinie 8.10. W odróżnieniu od Scarborough, to miasto było bronione: znajdowały się tu stanowiska artylerii nadbrzeżnej, której główną siłą były trzy działa kal. 152 mm (6 cali), oraz garnizon 18. batalionu Durham Light Infantry. W zatoce bazowały dwa stare krążowniki lekkie, cztery równie wiekowe niszczyciele oraz okręt podwodny. W ciągu godzinnego bombardowania krążowniki wystrzeliły ponad 800 pocisków dużego kalibru, niszcząc instalacje stoczniowe, kolejowe i przemysłowe w mieście oraz budynki cywilne, w tym kościoły, hotele i ponad 300 domów mieszkalnych. Zginęło 86 osób (według innego źródła 112 lub 119), rannych zostało 424 mieszkańców miasta.
Okoliczny akwen był patrolowany przez cztery stare niszczyciele Royal Navy, które próbowały kontratakować, ale pod silnym ostrzałem tylko jeden z nich, „Doon” zbliżył się na odległość strzału torpedowego do niemieckiego zespołu. Wystrzelona przez niego torpeda chybiła celu, zaś odłamki niemieckich pocisków zabiły jednego i raniły 11 członków załogi brytyjskiego okrętu. Krążownik lekki „Patrol” został trafiony przez „Blüchera” dwoma ciężkimi pociskami, tracąc czterech zabitych i siedmiu rannych, wśród nich dowódcę okrętu, komandora Alana C. Bruce'a. Uszkodzenia zmusiły załogę do osadzenia go na brzegu. Załoga drugiego z krążowników, „Forward”, nie zdołała na czas uruchomić kotłów i pozostała w porcie. Okręt podwodny C9 został zmuszony do natychmiastowego zanurzenia się pod ostrzałem i osiadł na dnie w płytkiej wodzie zatoki. Po odzyskaniu pływalności nie zdołał zająć pozycji do skutecznego ataku przed odpłynięciem niemieckiego zespołu, za co jego dowódca został później ostro skrytykowany przez komodora Rogera Keyesa, dowodzącego siłami podwodnymi wschodniego wybrzeża Anglii.
Lepsze wyniki przyniósł ogień baterii nadbrzeżnych chroniących Hartlepool: dwóch 6-calowych w baterii Heugh górującej nad miastem oraz pojedynczego w rejonie latarni morskiej. „Moltke” został trafiony raz, „Seydlitz” trzykrotnie, a „Blücher” sześć razy. Na ich pokładach zginęło ośmiu marynarzy, 12 zostało rannych. Obsada dział, dowodzona przez podpułkownika Lancelota Robsona z Durham Royal Garrison Artillery, pomimo pozostawania pod ogniem okrętów niemieckich i straty siedmiu zabitych i jedenastu rannych, wykorzystała dogodną chwilę, gdy jednostki przeciwnika przepływały bardzo blisko brzegu zwrócone burtami w stronę baterii. Pułkownik Robson został później za swą postawę odznaczony Distinguished Service Order, jeden z podoficerów, sierżant T. Douthwaite, Distinguished Conduct Medal, dwaj artylerzyści: J. J. Hope oraz F. W. Malin otrzymali Military Medal.
Obydwie grupy połączyły się o 9.45 i skierowały z powrotem w stronę wybrzeża Niemiec. Był to pierwszy od 247 lat (od ataku floty holenderskiej dowodzonej przez admirała de Ruytera na Sheerness i bitwy pod Medway w 1667 roku) przypadek strat wśród mieszkańców Anglii, poniesionych na skutek nieprzyjacielskiego ostrzału wyspy z morza i pierwszy od 1797 roku (desant pod Fishguard w Walii) przypadek bezpośredniego zagrożenia wybrzeży brytyjskich.
Kontrakcja brytyjska.
Już 14 grudnia Admiralicja brytyjska dysponowała informacjami o planowanych ruchach niemieckich okrętów i przygotowywanej operacji. Zawdzięczała to złamaniu niemieckich szyfrów przez kryptologów z Room 40, komórki Departamentu Wywiadu Marynarki Wojennej. Jednakże brytyjski nasłuch radiowy nie przechwycił jakiejkolwiek informacji o wyjściu w morze całości sił Hochseeflotte i lordowie Admiralicji byli przekonani, że mają do czynienia jedynie z rajdem zespołu kontradmirała Hippera. W tej sytuacji dowodzący Grand Fleet admirał John Jellicoe wydał rozkaz o wysłaniu na morze 1. Eskadry Krążowników Liniowych ("1st Battlecruiser Squadron") wiceadmirała Davida Beatty'ego w składzie: „Lion” (okręt flagowy), „Queen Mary”, „Tiger” i „New Zealand” oraz 2. Eskadry Pancerników (ang.: "2nd Battle Squadron") wiceadmirała George'a Warrendera w składzie sześciu nowoczesnych drednotów: „King George V” (okręt flagowy), „Ajax”, „Centurion”, „Orion”, „Monarch” i „Conqueror”. Ich osłonę stanowiła 2. Eskadra Krążowników Lekkich komodora Williama Goodenougha i dwa dywizjony niszczycieli. Ponadto w morze wyszły zespoły Harwich Force komodora Reginalda Tyrwhitta i okręty podwodne komodora Rogera Keyesa, które miały zająć stanowiska w okolicy Terschellingu oraz 3. Eskadra Krążowników kontradmirała Williama Pakenhama z Rosyth. Według planu miały one spotkać się w rejonie Dogger Bank aby przeciąć drogę powracającym do baz niemieckim okrętom.
16 grudnia o godzinie 5.15 rano jeden z brytyjskich niszczycieli, „Lynx”, nawiązał kontakt wzrokowy z płynącym w eskorcie sił głównych Hochseeflotte niszczycielem V 155. Wkrótce dołączyły do niego dwa dalsze niszczyciele: V 158 i V 160 oraz krążownik lekki „Hamburg”. Doprowadziło to w efekcie do starcia sił lekkich, w którym od ognia niemieckich dział ucierpiały poza „Lynxem” także „Ambuscade” i „Hardy”. Ten ostatni zdołał jednak przeprowadzić nieskuteczny atak torpedowy na krążownik „Hamburg”, trafiony również kilkoma pociskami wystrzelonymi przez brytyjskich artylerzystów. W tym samym czasie wiceadmirał Warrender poprowadził swoje sześć pancerników do ataku, będąc przekonany, że ma do czynienia jedynie z lekkimi jednostkami przeciwnika. Na szczęście dla jego eskadry, która nie miała szans w przypadku spotkania z dwudziestoma dwoma pancernikami Hochseeflotte, admirał Ingenohl sądząc, że za śmiało atakującymi niszczycielami stoi cała potęga Grand Fleet, zdecydował się o 5.42 zawrócić swe okręty na kotwicowiska. 
O 7.50 niszczyciele prowadzące rozpoznanie na korzyść eskadry wiceadmirała Warrendera natknęły się na krążownik pancerny „Roon” i jego eskortę, płynące w ariergardzie odpływającej Hochseeflotte. Kwadrans później w kierunku przeciwnika zwróciły się także eskadry admirałów Beatty'ego i Pakenhama. Żaden z nich nie zdawał sobie sprawy, że ścigają całą potęgę niemieckiej floty liniowej. Gdy jednak w kilkadziesiąt minut później admirałowie Warrender, Beatty i Pakenham odebrali depeszę radiowe z krążownika „Patrol”, potwierdzoną następnie przez Admiralicję a informującą o bombardowaniu Hartlepool, zdecydowali się przerwać pościg i zawrócić w celu przecięcia drogi admirałowi Hipperowi. 
Kontradmirał Hipper powracał do Niemiec nie wiedząc, że admirał Ingenohl już zawrócił siły główne Hochseeflotte, pozostawiając go tym samym bez osłony. O 11.25 flagowy okręt komodora Goodenougha, krążownik lekki „Southampton”, nawiązał kontakt wzrokowy i rozpoczął walkę z okrętami niemieckimi. Były to lekkie jednostki, którym kontradmirał Hipper rozkazał wcześniej obrać kurs powrotny ze względu na sztormową pogodę i dołączył do nich w drodze powrotnej. Również teraz zły stan morza nie pozwalał na prowadzenie celnego ognia i utrzymywanie dłuższego kontaktu z przeciwnikiem. W tej sytuacji wiceadmirał Beatty rozkazał wycofać dwa z czterech krążowników lekkich w celu prowadzenia dalszego rozpoznawania a pozostałym nakazał podtrzymywanie walki. Rozkaz ten został nieprecyzyjnie wyrażony przez oficera sygnałowego na flagowym „Lionie” i źle zinterpretowany przez komodora Goodenougha, który wycofał z walki wszystkie swoje krążowniki. Ostrzeżony kontradmirał Hipper zmienił kurs na północny i w sztormie ominął próbujące przeciąć mu drogę pancerniki wiceadmirała Warrendera, których obserwatorzy zauważyli co prawda niemieckie okręty, ale nie byli w stanie ich przechwycić. Także okręty podwodne komodora Keyesa nie zdołały wykryć jednostek przeciwnika, z wyjątkiem E11, który wykonał niecelny atak torpedowy na pancernik „Posen” płynący w składzie sił głównych Hochseeflotte. Ostatecznie zarówno niemiecka flota liniowa, jak i zespół kontradmirała Hippera bezpiecznie powróciły do baz.
Konsekwencje.
W wyniku bombardowania zniszczeniu uległy spore części trzech nadmorskich miejscowości, śmierć poniosło około stu dwudziestu osób, w większości cywilnych, rany odniosło niemal sześciuset dalszych. Brytyjska opinia publiczna była zszokowana bombardowaniem własnych miast nadmorskich, szczególnie Scarborough, w którym nie było żadnych instalacji ściśle wojskowych. Niemców nie przedstawiano inaczej, jak „zabójców niemowląt ze Scarborough” ("baby killers of Scarborough"). Hasło „Pamiętajcie Scarborough” ("Remember Scarborough") było wykorzystywane podczas rekrutacji do armii. Niemcy bronili się, wykazując, że w Scarborough znajdowała się stacja nadawcza mogąca służyć do łączności radiowej z okrętami Royal Navy, w Whitby posterunek straży wybrzeża, zaś w Hartlepool garnizon wojskowy i baterie artylerii nadbrzeżnej.
Admiralicja była oskarżana o nieudolność, już 17 grudnia Pierwszy Lord Winston Churchill stawił się w Parlamencie, gdzie odpowiadał na pytania związane ze stanem obrony wybrzeży brytyjskich. Aby łatwiej zapobiec przyszłym niemieckim atakom, 1. Eskadra Krążowników Liniowych wiceadmirała Beatty'ego została przebazowana do Rosyth. Sam David Beatty, oceniając swą akcję, oskarżył Admiralicję o przedstawienie niekompletnych danych dotyczących przeciwnika, zaś komodora Goodenougha obwiniał o zbyt ścisłe trzymanie się litery źle zrozumianych rozkazów.
Kontradmirał Hipper również skrytykował swego przełożonego, admirała von Ingenohla, za zbyt ostrożną taktykę i ucieczkę przed znacznie słabszymi siłami oraz pozostawienie własnych krążowników liniowych bez osłony podczas odwrotu. Dla Niemców była to najlepsza podczas całej wojny, niewykorzystana okazja, by zaatakować i zniszczyć cześć Grand Fleet, wyrównując dzięki temu istniejącą dysproporcję sił. Admirał von Ingenohl zasłaniał się październikowymi rozkazami cesarza, zabraniającymi narażania floty na zbyteczne niebezpieczeństwo, ale jego reputacja pozostała poważnie nadszarpnięta i kolejne niepowodzenie, w bitwie na Dogger Bank w styczniu 1915 roku spowodowało natychmiastową dymisję dowódcy Hochseeflotte.

</doc>
<doc id="1320107" url="https://pl.wikipedia.org/wiki?curid=1320107" title="Rzeki we Włoszech">
Rzeki we Włoszech

Rzeki Włoch o długości ponad 100 km.

</doc>
<doc id="1320118" url="https://pl.wikipedia.org/wiki?curid=1320118" title="Selwyn Lloyd">
Selwyn Lloyd

John Selwyn Brooke Lloyd, "baron Selwyn-Lloyd" (ur. 28 lipca 1904 w West Kirby, zm. 17 maja 1978) – brytyjski polityk, członek Partii Konserwatywnej, minister w rządach Winstona Churchilla, Anthony’ego Edena, Harolda Macmillana i Aleca Douglasa-Home’a.
Życiorys.
Wykształcenie odebrał w Fettes College w Edynburgu oraz w Magdalene College na Uniwersytecie Cambridge. Na studiach był przewodniczącym Cambridge Union. W 1929 r. bez powodzenia startował w wyborach do Izby Gmin jako kandydat Partii Liberalnej. W 1931 r. opuścił szeregi liberałów i wstąpił do Partii Konserwatywnej. W latach 1932-1940 zasiadał w radzie dystryktu miejskiego Hoylake. Walczył podczas II wojny światowej. Dosłużył się stopnia brygadiera i był zastępcą szefa sztabu 2 Armii.
W 1945 r. został wybrany do Izby Gmin jako reprezentant okręgu Wirral. Po powrocie konserwatystów do władzy w 1951 r. został ministrem stanu w Foreign Office. W latach 1954–1955 był ministrem zaopatrzenia. W 1955 r. został na krótko ministrem obrony, a następnie objął stanowisko ministra spraw zagranicznych. Za jego kadencji doszło do kryzysu sueskiego, który doprowadził w 1957 r. do dymisji rządu Edena. Lloyd pozostał jednak na swoim stanowisku do 1960 r., kiedy to został kanclerzem skarbu.
Lloyd nie poradził sobie z narastającymi problemami ekonomicznymi państwa i utracił stanowisko po „nocy długich noży” w 1962 r. Przez rok zasiadał w tylnych ławach parlamentu. W 1963 r. nowy premier, Alec Douglas-Home, powierzył mu stanowiska Lorda Tajnej Pieczęci i przewodniczącego Izby Gmin. Lloyd utrzymał się na tych stanowiskach do wyborczej porażki konserwatystów w 1964 r. W 1971 r. został speakerem Izby Gmin. Był nim do 1976 r., kiedy to został kreowany parem dożywotnim jako "baron Selwyn-Lloyd" i zasiadł w Izbie Lordów. Zmarł w 1978 r.
Był oficerem Orderu Imperium Brytyjskiego od 1943 r., komandorem tego orderu od 1945 r. oraz kawalerem Orderu Kawalerów Honorowych od 1962 r.
Jego żoną była Elizabeth Marshall, którą poślubił w 1951 r. Małżonkowie mieli razem jedną córkę i rozwiedli się w 1957 r.

</doc>
<doc id="1320119" url="https://pl.wikipedia.org/wiki?curid=1320119" title="Rodzina Addamsów (film 1991)">
Rodzina Addamsów (film 1991)

Rodzina Addamsów () – amerykański film fabularny z 1991 roku, opowiadający o życiu ekscentrycznej rodziny Addamsów, mieszkającej w upiornym domu na odludziu. Powstał na podstawie komiksu Charlesa Addamsa, publikowanego w tygodniku The New Yorker w latach 1938-1988 oraz serialu telewizyjnego z 1964 roku o tym samym tytule.
Film "Rodzina Addamsów" został wyreżyserowany przez Barry’ego Sonnenfelda, będąc zarazem jego kinowym debiutem. W głównych rolach wystąpili: Anjelica Huston jako Morticia Addams, Raúl Juliá jako Gomez Addams i Christopher Lloyd jako Wujek Fester.
Powstały następujące kontynuacje filmu: "Rodzina Addamsów 2" (1993), "" (1998) oraz film animowany "Rodzina Addamsów" (2019), a także serial Wednesday (2022) opowiadający o historii Wednesday Addams.
Fabuła.
Addamsowie są rodziną ekscentryków, mieszkającą w upiornej posiadłości na odludziu, nieopodal cmentarza. Głową rodziny jest Gomez Addams, który wraz z żoną Morticią wychowuje dwójkę dzieci – Wednesday i Pugsleya. Rodzina Addamsów przepada za wszystkim co groźne i upiorne.
W momencie rozpoczęcia akcji filmu Gomez Addams obwinia się o zaginięcie brata, który zniknął 25 lat wcześniej. Rodzina organizuje seans spirytystyczny, mający na celu przywołanie Festera. W tym samym czasie zadłużony adwokat Tully Alford usiłuje wyłudzić pieniądze od Addamsów. Abigail Craven, której Alford jest winien dużą sumę pieniędzy, domaga się zwrotu długu. Adwokat zauważa, że jej syn, Gordon, przypomina wyglądem zaginionego brata Gomeza, Festera. Alford proponuje kobiecie wprowadzenie Gordona do rezydencji Addamsów, pod pozorem powrotu Festera po latach, w celu odnalezienia i obrabowania ukrytego w domu skarbca (krypty), pełnego złota oraz cennych przedmiotów.
Tully, wraz ze swoją żoną Margaret, udaje się na seans spirytystyczny do rodziny Addamsów, podczas którego próbują przywołać duszę Festera. W tym momencie pojawia się Gordon, przedstawiający się jako zaginiony brat Gomeza oraz Abigail Craven, udająca Dr. Gretę Pinder-Schloss. Opowiadają Addamsom, że Fester ostatnie 25 lat spędził w Trójkącie Bermudzkim, a odnaleziono go miesiąc wcześniej w Miami, zaplątanego w sieci rybackiej.
Gomez cieszy się z powrotu brata i zabiera go do krypty, gdzie oglądają filmy z młodości. W tych okolicznościach Addams przywołuje powód zniknięcia brata – mężczyźni pokłócili się o syjamskie bliźniaczki Florę i Faunę. Podejrzenia Gomeza wzbudza fakt, że brat zupełnie nie przypomina sobie wydarzeń z przeszłości. Gordon - Fester usiłuje dostać się ponownie do skarbca, nie jest jednak w stanie pokonać pułapki, znajdującej się przed wejściem.
Morticia zabiera Gordona na przydomowy cmentarz i opowiada o tym, jak ważna jest dla Addamsów rodzina oraz że są w stanie zrobić wszystko, aby ją chronić. Gordon obawia się, że Addamsowie podejrzewają jego postęp i domyślili się, że tylko udaje Festera. Abigail Craven, nadal podając się za lekarkę, rozmawia z Gomezem i wmawia mu, że jego nieufność do brata spowodowana jest przeniesieniem.
W tym czasie Gordon nawiązuje bliższą relację z dziećmi Addamsów, Wednesday i Pugsleyem, którym pomaga przygotować efektowną inscenizację walki na miecze, na potrzeby szkolnego przedstawienia. Abigail namawia Gordona, aby odmówił przyjścia na przedstawienie, jednak on się sprzeciwia.
Gordon, udający Festera, informuje rodzinę, że musi wkrótce wyjechać, Addamsowie wyprawiają więc przyjęcie pożegnalne. Podczas przyjęcia Abigail zamierza włamać się do skarbca, jednak Wednesday słyszy, jak omawia ten plan z Gordonem. Dziewczynka ucieka przed oszustami i chowa się na rodzinnym cmentarzu. Kiedy reszta rodziny orientuje się, że jej nie ma, wszyscy wyruszają na poszukiwania, a w domu pozostają tylko Gordon, Abigail oraz Tully Alford, który dowiedział się, że spadkobiercą posiadłości jest najstarszy z braci Addams, czyli Fester. Korzystając z pomocy sąsiada Addamsów, sędziego Womacka, Alford pozbawia Gomeza majątku.
Abigail, Gordon i Tully zajmują rezydencję oraz bezskutecznie usiłują włamać się do krypty. W tym czasie rodzina Addamsów zamieszkuje w motelu, a żeby zarobić na utrzymanie Morticia zatrudnia się w przedszkolu, Wednesday i Pugsley sprzedają toksyczną lemoniadę, a Rączka, ożywiona dłoń, poruszająca się na palcach, zostaje kurierem.
Morticia udaje się do rezydencji, ale zostaje schwytana przez Alforda i Craven, którzy torturują ją, aby dowiedzieć się, jak dostać się do skarbca. Widzi to, podążająca za Morticią, Rączka i przekazuje tę wiadomość Gomezowi, który przybywa żonie na ratunek. Jednak Abigail grozi, że zabije Morticię, jeżeli Gomez nie wprowadzi ich do krypty. Z pomocą przychodzi Gordon, który odwraca się od matki. Przy pomocy zaczarowanej księgi wywołuje w posiadłości huragan, który strąca Abigail i Tullyego wprost do otwartych grobów, wykopanych dla nich przez Wednesday i Pugsleya.
Film kończy się epilogiem, który ma miejsce siedem miesięcy później, w Halloween. Okazuje się, że Gordon przez cały czas rzeczywiście był Festerem, a historia z jego odnalezieniem na wybrzeżu była prawdziwa, jednak cierpiał on na amnezję, więc nie zdawał sobie sprawy z tego, kim naprawdę jest. Odzyskał pamięć dzięki porażeniu piorunem podczas huraganu. Na koniec rodzina postanawia zagrać w „budzenie zmarłych”, a Morticia wyznaje Gomezowi, że jest w kolejnej ciąży.
Produkcja.
Chociaż film został ostatecznie wyprodukowany przez wytwórnię Paramount, pomysł na niego powstał w 20th Century Fox. Producent Scott Rudin zainicjował pomysł pełnometrażowego filmu na podstawie komiksów Charlesa Addamsa. Jednak Orion Pictures, do którego należały prawa do sfilmowania "Rodziny Addamsów", nie zdecydowało się ich sprzedać, ponieważ w planach był kolejny serial o komiksowej rodzinie.
Wytwórnia Orion Pictures odkupiła pełne prawa do "Rodziny Addamsów" od wdowy po rysowniku, zatrudniono Scotta Rudina i rozpoczęto prace nad filmem. Scenariusz napisali Caroline Thompson i Larry Wilson. Jak stwierdził reżyser, w pierwotnej wersji historii zakończenie nie miało jasno zdradzać, czy Fester Addams okazał się oszustem czy nie, jednak aktorzy, obsadzeni w filmie, zasugerowali zmianę zakończenia, co ostatecznie uczyniono.
Film został wyreżyserowany przez Barry’ego Sonnenfelda, stanowiąc jego reżyserski debiut. Jak podają niektóre źródła, głównym kandydatem do reżyserowania "Rodziny Addamsów" był Tim Burton, odmówił jednak ze względu na realizację filmu "Powrót Batmana".
Film nagrano w większości w Hollywood Center Studios w Los Angeles, gdzie kręcono także serial o Rodzinie Addamsów. Sceny, w których widoczna jest rezydencja Addamsów, również nagrano w Los Angeles, w dzielnicy Toluca Lake, gdzie zbudowano atrapę frontowej elewacji domu. Zdjęcia trwały od 26 listopada 1990 roku do 16 kwietnia 1991 roku.
Podczas kręcenia filmu wystąpiły liczne problemy, włącznie z odejściem z produkcji, na trzy miesiące przed zakończeniem zdjęć, operatora Owena Roizmana, który został zastąpiony przez Gale’a Tattersalla. Ostatecznie Sonnenfeld sam przejął obowiązki operatora, jednocześnie reżyserując film.
Produkcję filmu utrudniły także problemy finansowe studia Orion Pictures. Film o 5 milionów USD przekroczył zakładany budżet (który pierwotnie ustalono na poziomie 25 mln. USD). Prawa do międzynarodowej dystrybucji filmu zostały sprzedane wytwórni Columbia Pictures, a ostatecznie zadecydowano także o sprzedaży, będącego nadal w trakcie realizacji, filmu do Paramount Pictures.
Ścieżka dźwiękowa.
Ścieżkę dźwiękową do filmu "Rodzina Addamsów" stworzyli Hummie Mann i Marc Shaiman. Utwory zostały skomponowane przez Duke’a Ellingtona, Irvinga Millsa, Marca Shaimana i Saxie Dowella, za aranżację odpowiadał Hummie Mann. Album ze ścieżką dźwiękową został wydany 3 grudnia 1991 roku przez Capital Records. Na potrzeby filmu powstał także singiel "Addams Groove", w wykonaniu MC Hammera. Teledysk, w którym raper występuje wraz z członkami obsady, był pokazywany w amerykańskich kinach przed seansami "Rodziny Addamsów". Piosence przyznano Złotą Malinę w kategorii Najgorsza Piosenka.
Premiera filmu.
Światowa premiera filmu odbyła się 22 listopada 1991 roku.
Jeszcze przed premierą David Levy, producent serialu telewizyjnego o Rodzinie Addamsów z lat 60., pozwał wytwórnię Paramount Pictures, twierdząc, że film narusza jego autorskie prawa majątkowe. Zawarto jednak ugodę, prawdopodobnie z obawy, że proces sądowy mógłby opóźnić produkcję planowanej kontynuacji "Rodziny Addamsów".
Przyjęcie filmu.
Box office.
W pierwszy weekend po premierze film zarobił 24 203 754 USD, co czyniło go numerem jeden w Stanach Zjednoczonych. Ostatecznie film osiągnął przychody rzędu 191,5 mln USD na świecie (z czego 113,5 mln USD w Stanach Zjednoczonych).
Reakcje krytyków.
Film spotkał się z mieszaną reakcją krytyków. W serwisie Rotten Tomatoes 64% z 47 zebranych recenzji, zostało uznanych za pozytywne, a średnia wystawionych ocen wyniosła 5,8/10. Serwis podsumowuje opinie krytyków stwierdzeniem, że „film jest pełen zabawnych żartów sytuacyjnych i dowcipów, jednak chaotyczny scenariusz nie łączy ich w spójną całość”. Podobną opinię wyraził Roger Ebert, pisząc, że „Same w sobie, te dialogi są zabawne, podobnie jak komiksy, które je zainspirowały. Ale nie budują historii”. W serwisie Metacritic średnia ważona ocen wystawionych na podstawie 19 recenzji wyniosła 57 na 100.
VHS i inne publikacje.
"Rodzina Addamsów" została wydana na VHS w 1992 roku w USA, a w 2000 roku na DVD – ta wersja zawierała zwiastuny filmu w charakterze dodatkowych materiałów. W 2006 film został wydany ponownie, razem z "Rodziną Addamsów 2". Od 2014 roku film dostępny jest w wersji Blu-Ray.
Nawiązania do serialu.
Scena, kiedy Morticia i Gomez przebijają swoje ceny na aukcji, jest niemalże dokładną kopią sceny z serialowego odcinka pt. "Morticia's Favorite Charity" z telewizyjnej produkcji z lat 60.
Zapalanie żarówki w ustach wujka Festera to również motyw znany z oryginalnego serialu TV.
Związane z filmem.
Na podstawie filmu powstał także krótkometrażowy dokument "The Making of The Addams Family", wyemitowany w 1991 roku, prezentujący kulisy pracy nad "Rodziną Addamsów".
W marcu 1992 roku zaprezentowano także, zainspirowany filmem, automat do gry typu flipper, który jest uznawany za jeden z najlepiej sprzedających się w Stanach Zjednoczonych automatów tego typu.

</doc>
<doc id="1320120" url="https://pl.wikipedia.org/wiki?curid=1320120" title="Ulica Bronisława Czecha w Warszawie">
Ulica Bronisława Czecha w Warszawie

Ulica Bronisława Czecha – arteria komunikacyjna w dzielnicy Wawer w Warszawie.
Opis.
Na całej długości ulica jest dwujezdniowa i w sporej części biegnie przez las. Zaczyna się przy wiadukcie nad torami kolejowymi na pograniczu Marysina Wawerskiego i Anina (według MSI), a kończy na skrzyżowaniu z ul. Wawerską. Jest jednym z trzech połączeń Wesołej z resztą Warszawy (są nimi jeszcze ulica Korkowa i Cyrulików).
W czasach Polski Ludowej, do wejścia w życie reformy sieci drogowej z grudnia 1985 roku, ulica znajdowała się w ciągu drogi państwowej nr 13 oraz dróg międzynarodowych E8 i E81. Następnie, od 14 lutego 1986 r. aż do 20 grudnia 2021 r. stanowiła fragment drogi krajowej nr 2 oraz międzynarodowej drogi E30. Obecnie, wraz ze zmianą przebiegu miejskiego odcinka drogi nr 2, trasa posiada kategorię drogi wojewódzkiej.
Patron.
Patronem ulicy jest Bronisław Czech, polski narciarz – olimpijczyk.

</doc>
<doc id="1320121" url="https://pl.wikipedia.org/wiki?curid=1320121" title="Raja Kumarudu">
Raja Kumarudu

Raja Kumarudu (też pt. "Rajakumarudu") to film indyjski w języku telugu zrealizowany w 1999 roku przez K. Raghavendra Rao. W filmie debiutuje tollywoodzki aktor Mahesh Babu u boku bollywoodzkiej aktorki Preity Zinta.
Film był dubbingowany w hindi pt. "Prince No. 1" i w tamilskim pt. "Kaadhal".

</doc>
<doc id="1320122" url="https://pl.wikipedia.org/wiki?curid=1320122" title="Foie gras">
Foie gras



</doc>
<doc id="1320127" url="https://pl.wikipedia.org/wiki?curid=1320127" title="Suvlaki">
Suvlaki



</doc>
<doc id="1320131" url="https://pl.wikipedia.org/wiki?curid=1320131" title="Lipowa Tucholska">
Lipowa Tucholska

Lipowa Tucholska – węzłowa stacja kolejowa w Lipowej w województwie kujawsko-pomorskim w Polsce. Według klasyfikacji PKP ma kategorię dworca lokalnego. Na stacji znajduje się czynna wieża wodna.
W roku 2017 stacja obsługiwała 0–9 pasażerów na dobę.
Połączenia.
Ponadto na specjalne okazje jeżdżą tędy pociągi retro (np. pociąg pospieszny „BOROVIA”), a w wakacje uruchamiany jest pociąg z Bydgoszczy Głównej na Hel (przez Kościerzynę i Gdynię Główną).

</doc>
<doc id="1320134" url="https://pl.wikipedia.org/wiki?curid=1320134" title="Jezioro Oleckie Wielkie">
Jezioro Oleckie Wielkie

Jezioro Oleckie Wielkie (obocznie używana nazwa: "Jezioro Olecko Wielkie", "Olecko Duże", niem.: "Grosser Oletzkoer See", "Treuburger See") – jezioro w Polsce, położone na Pojezierzu Mazurskim, na wschodnim skraju mezoregionu Pojezierze Ełckie, w dorzeczu Legi. Jest to obszar makroregionu Pojezierza Mazurskiego najbardziej wysunięty na wschód. Jezioro zlokalizowane jest na terenie gminy i powiatu Olecko w województwie warmińsko-mazurskim. Nad zachodnim brzegiem jeziora leży miasto Olecko, nad wschodnim – wieś Możne.
Typ sielawowy. Długość w linii północ-południe 4600 m, maksymalna szerokość 1150 m, głębokość maksymalna – 45,2–65 m, powierzchnia 227 ha. Zbiornik typu rynnowego o stokach stromych z wyjątkiem delty rzeki Legi i najwęższej, południowej części jeziora (Szyjka). Jezioro systematycznie zmniejsza swoją powierzchnię. W 1955 jego powierzchnia wynosiła 277,75 ha, dane z 1991 mówią o 205 ha. Jezioro jest dobrze dostępne od strony Olecka, w innych miejscach otoczone lasem, o stromych brzegach. 
Wody jeziora mieszczą się w II klasie czystości. Dno piaszczyste, miejscami kamieniste, na znacznych odcinkach przybrzeżnych niedostępne do kąpieli z powodu roślinności przybrzeżnej. Jeszcze na początku lat 50. XX wieku jezioro zostało określone jako a-mezotroficzne, zawierające około 20% tlenu nad dnem, a przezroczystość wody mierzona 16 września 1951 r. wynosiła 3,5 m. Wyniki badań wód jeziora w roku 1987 oraz 1996 wykazały, że jest to jezioro eutroficzne i potwierdziły II klasę czystości wody.
Dorzecze: Lega, Ełk, Biebrza, Narew. Jezioro znajduje się w ciągu biegu rzeki Legi, która łącząc się z rzeką Ełk wpada do Biebrzy. Dzierżawca rybacki to Przedsiębiorstwo Rybackie PZW w Warszawie, ul. Twarda 42.
Szata roślinna.
Wstępne badania flory i zbiorowisk roślinnych przeprowadzono w 1983 roku i kontynuowano je w 1986 r. W tym okresie wyodrębniono cztery zespoły ramienic: "Charetum fragilis, Charetum contrariae, Charetum rudis, Nitellopsidetum obtusae" oraz dwa zespoły mchów wodnych : "Fontinaletum antipyreticae" i "Platyhypnidietum rusciformis". 
Spośród zbiorowisk roślin naczyniowych stwierdzono występowanie fitocenoz 10 zespołów hydrofitów : "Potametum pectinati, Ranunculetum circinati, Elodeetum canadensis, Ceratophylletum demersi, Myriophylletum spicati, Potametum lucentis, Potametum perfoliati, Potametum friesii, Nupharo-Nymphaeetum albae, Potametum natantis". W grupie zbiorowisk szuwarowych zidentyfikowano płaty 10 zespołów: "Scirpetum lacustris, Typhetum angustifoliae, Eleocharitetum palustris, Equisetetum fluviatilis, Phragmitetum australis, Typhetum latifoliae, Acoretum calami, Glycerietum maximae, Caricetum acutiformis, Phalaridetum arundinaceae" oraz jedno zbiorowisko z "Alisma gramineum".
Bylina do 1,5m, liście gładkie, szablaste zaostrzone na końcu, łodyga trójkanciasta, barwa liści jasnozielona, łodyga i liście u podstawy czerwone, kwiaty obupłciowe, w kształcie kolby o długości około 8cm. 
Rozmnażanie wegetatywne za pomocą mięsistych kłączy. Posiada specyficzny zapach. Rośnie w wodach stojących o silnie zamulonych brzegach.
Bylina do 1 m, cienka delikatna łodyga, liście zanurzone, sztywne, nitkowate, ułożone promieniście w jednej płaszczyźnie, kwiaty o kolorze białym, kwitnie od czerwca do sierpnia. Występuje w wodach płytkich, ciepłych i zamulonych.
Długie, grube kłącze silnie rozgałęzione, kwitnące w mule dennym. W górnej części widoczne miejsca po liściach, w dolnej cienkie korzenie. Liście około 10-30 cm cienkie, w kształcie sercowatym w kolorze żywozielonym. Część liści pozostaje pod wodą, kwiaty o średnicy 3,5 do 5,0 cm. Nasiona kiełkują po 1-2 latach, rozgałęziają się po upływie 3-4 lat. kwitnie całe lato od czerwca do września. Występuje w silnie zaszlamionych wodach stojących i słabo płynących, rośnie w miejscach do 4-5 m.
Bylina, długie wiotkie pędy, skąpo rozgałęzione dł. 30-60 cm. Liście jajowate. w Europie występują jedynie kwiaty żeńskie, natomiast męskie w Szkocji. Kwiaty drobne, białe. w Polsce występuje od roku 1872. Rośnie zwartą masą na stokach jezior, głębszych rowów. Nie lubi silnego falowania. Występuje w wodach przezroczystych o dużej zawartości potasu. Silnie wzbogaca wodę w tlen, dla ryb doskonałe miejsce do składania ikry.
Bylina bezkorzenna, powyginana, rozgałęziona, szorstka i krucha. dł. do 150 cm. Liście sztywne szczeciniaste podwójniewidlastodzielne lub ząbkowane. Kwiaty drobne rozwijające się po wodą, kwitnie od czerwca do sierpnia, rozmnaża się wegetatywnie za pomocą kawałków łodyg. Na jesień starsze łodygi obumierają, pozostają jedynie młodsze odcinki. Występuje masowo w wodach o grubej warstwie mułu. Lubi wody ciepłe.
Turystyka i wędkarstwo.
Oleckie Wielkie jest jeziorem typu sielawowego. Występują w nim leszcz, lin, płoć, okoń, szczupak, wzdręga, stynka, ukleja, karp, troć, sum, jazgarz, węgorz i inne gatunki ryb. Ośrodki wypoczynkowe oraz wypożyczalnie sprzętu sportowego i wodnego mieszczą się głównie w Olecku. Jezioro jest początkiem trasy spływu kajakowego rzeką Legą.
Atrakcje turystyczne:
Eutrofizacja Jeziora Oleckie Wielkie.
Ingerencja człowieka w procesy przepływu wód rzeki Legi przez Jezioro Oleckie spowodowała przyśpieszenie wielu procesów, które mają negatywne skutki. Na obszarze między pomostami Klubu Wodnego a brzegiem zatoki jeziora powstał atraktor wskutek czego następuje osiadanie osadów, a co za tym idzie zarastanie jeziora. W ostatnich latach powierzchnia zarośnięta roślinami a szczególnie trzciną podwoiła się. 
W dużym stopniu zmniejszyła się niezamarzająca część jeziora, na której zimuje znaczna liczba ptaków wodnych. Kilka lat temu można było zaobserwować znaczną ilość gniazd perkoza, niemniej jednak w ostatnim czasie liczba ta zmalała.
W ostatnich latach sumy opadów znacznie zmalały w porównaniu do lat wcześniejszych co spowodowało obniżenie stanu wody w jeziorze, w niektórych miejscach głębokość wody nie przekracza kilkunastu centymetrów. W niedługim czasie grozi to przekształceniem się pewnych części jeziora w mokradła.

</doc>
<doc id="1320137" url="https://pl.wikipedia.org/wiki?curid=1320137" title="Wąż (gra komputerowa)">
Wąż (gra komputerowa)

Wąż () – gra komputerowa zainspirowana wydaną w październiku 1976 roku grą na automaty pod nazwą "Blockade" i spopularyzowana na przełomie XX i XXI wieku dzięki wersjom dla telefonów komórkowych firmy Nokia.
Rozgrywka.
Gracz kontroluje długie i cienkie stworzenie, podobne do węża, które porusza się po obramowanej planszy zbierając jedzenie (lub inne przedmioty), próbując nie uderzyć własną głową o ściany otaczające planszę gry, a także o część własnego ciała. Kiedy wąż zje kawałek jedzenia, jego ogon robi się coraz dłuższy, co utrudnia grę. Gracz kontroluje kierunek ruchu węża za pomocą klawiszy strzałek (góra, dół, lewo, prawo). Gracz nie może zatrzymać węża, gdy gra jest w toku. Wąż może składać jaja, które są dodatkowymi przeszkodami.

</doc>
<doc id="1320142" url="https://pl.wikipedia.org/wiki?curid=1320142" title="Kula czasu">
Kula czasu

Kula czasu – urządzenie używane w XIX wieku do ustawiania chronometrów okrętowych.
W portach, które dysponowały kulą czasu, o 12 w południe można było skorygować wskazania chronometrów. Dokładnie o 11:55 żelazną kulę wciągano ręcznie za pomocą korbki do połowy masztu. Dokładnie o 11:58, także ręcznie, kulę wciągano na szczyt masztu. Punktualnie o godzinie 12:00 odbierano telegraficzny sygnał z obserwatorium astronomicznego (w Gdańsku odbierano sygnał z Berlina). Pod wpływem impulsu generowanego przez sygnał uwalniał się zaczep kuli, która spadała, dając sygnał kapitanom statków. Kapitanowie statków w porcie i na redzie mogli dzięki temu dostroić chronometry. Na świecie zachowało się zaledwie kilka egzemplarzy, m.in. w Wielkiej Brytanii, Stanach Zjednoczonych i Nowej Zelandii.
Gdańska kula czasu – była to stalowa ażurowa sferyczna konstrukcja średnicy 1,5 metra, ważąca 75 kg, umieszczona na trzymetrowym maszcie ponad kopułą latarni morskiej w Nowym Porcie. Zrekonstruowana kula różni się od poprzedniej: jest sferyczną konstrukcją o 1,7 m średnicy i ciężarze 70 kg, a sygnał emitowany jest pięć razy dziennie (o godz. 10, 12, 14, 16 i 18). Obecnie sygnał emitowany jest z Europejskiej Centrali Czasu w Mainflingen koło Frankfurtu.

</doc>
<doc id="1320143" url="https://pl.wikipedia.org/wiki?curid=1320143" title="Lipowa Wschodnia">
Lipowa Wschodnia

Lipowa Wschodnia – przystanek kolejowy w Lipowej, w gminie Śliwice, w powiecie tucholskim, w województwie kujawsko-pomorskim.
Przystanek obsługują pociągi Arriva RP, a 31 grudnia okazjonalny pociąg sylwestrowy "BOROVIA".
Przystanek nie posiada ani wiaty przystankowej, ani budynku stacyjnego.

</doc>
<doc id="1320145" url="https://pl.wikipedia.org/wiki?curid=1320145" title="Pocketful of Sunshine (album)">
Pocketful of Sunshine (album)

Pocketful of Sunshine, trzeci album studyjny nagrany przez brytyjską wokalistkę Natashę Bedingfield. Płyta ukazała się w Ameryce Północnej dnia 22 stycznia 2008 roku nakładem wytwórni Sony Music wraz z różnymi recenzjami profesjonalnych krytyków muzycznych. Album jest nieco inną wersją poprzedniego longplayu artystki, "N.B.", który wydany został w Wielkiej Brytanii dnia 30 kwietnia 2007. "Pocketful of Sunshine" znalazł się w Top 5 amerykańskiego notowania najlepiej sprzedających się albumów, a główny singel promujący wydawnictwo, "Love like This" nagrany wspólnie z raperem Seanem Kingstonem, w Top 20 listy Billboard Hot 100.
Na albumie gościnnie pojawili się jamajski raper Sean Kingston oraz lider zespołu Maroon 5, Adam Levine. Brzmienia na krążku inspirowane były przez muzykę hip-hopową, muzykę elektroniczną oraz reggae. Większość piosenek na krążku skupiają się w temacie odkrycia miłości, czy trwania w związku, zupełnie odwrotnie niż w przypadku debiutanckiego krążka artystki, gdzie tam utwory opowiadały o niezależności i oportonizmie.
Recenzje.
W większości "Pocketful of Sunshine" uzyskał pozytywne recenzje profesjonalnych krytyków muzycznych. Kerri Mason, recenzentka "Billboard", wręczyła albumowi pozytywną recenzję. Mason napisała: "Przy słuchaniu albumu niezaprzeczalnie czuje się zabawną, imprezową atmosferę; to tak jakby zakończenie piosenki gwiazdy soulu, Beyonce, zatytułowanej "Irreplaceable". Christian Hoard z magazynu "Rolling Stone" stwierdził, że "Bedingfield nie musi za dużo mówić", ale skomentował również, że krążek jest "saszetką, którą artystka otwiera wraz ze swoim sercem zawierającą nutę jasności powstałą z popowych melodii". Bill Lamb, recenzent portalu "About.com", wyjaśnił, iż "niestety ten longplay praktycznie w ogóle się niczym nie różni od poprzedniego. Natasha nadrobiła braki w produkcji genialnym głosem oraz melodyjnymi utworami", ale dodał także - "bardzo trudno słuchać muzykę, w którą włożono tyle serca".
Oprócz pozytywnych recenzji, album doczekał się również krytyki. "Los Angeles Times" był zawiedziony faktem, iż na liście utworów krążka brakuje piosenki "I Wanna Have Your Babies" i napisał, że "ten album jest pełen inności w porównaniu z poprzednim dziełem, a kompozycje takie jak "Angel", czy "Piece of Your Heart" łudząco przypominają inne, znane piosenki". Longplay zyskał 2.5 na 4 gwiazdki. AllMusic stwierdził, że ""Pocketful of Sunshine" nie został dopracowany" - recenzent wyznał, iż podczas słuchania krążka "słychać różnicę z poprzednim, amerykańskim albumem "Unwritten"" Wywnioskował, że "mogła być to wina wytwórni, która narzuciła artystce szybką pracę oraz dany styl muzyczny".
Sprzedaż.
"Pocketful of Sunshine" zadebiutował na amerykańskim notowaniu najlepiej sprzedających się albumów "Billboard 200" magazynu Billboard na pozycji #3, z dorobkiem sprzedanych 50.000 egzemplarzy. Krążek w ciągu pierwszego tygodnia od daty premiery sprzedał się w większym nakładzie niż debiutancki album wokalistki, "Unwritten", który w pierwszym tygodniu dostał się w ręce 34.000 nabywców. Longplay stał się trzecim albumem wydanym przez brytyjską wokalistkę w Stanach Zjednoczonych, który debiutował tak wysoko na notowaniu "Billboard 200" nie pokonując jedynie Joss Stone z jej debiutem na miejscu #2 oraz Leonę Lewis z debiutem na szczycie zestawienia. Pomimo tego, krążek szybko spadł ze szczytu notowania. Po debiucie na miejscu #3, następnego tygodnia album zmienił pozycję na #21, aby kolejnego tygodnia zajmować miejsce #53. Do tej pory "Pocketful of Sunshine" sprzedał się w postaci około 300.000 egzemplarzy. W Kanadzie longplay zadebiutował na miejscu #13.
Lista utworów.
- † również na albumie "N.B."
Utwory bonusowe.
Wszystkie utwory bonusowe, które pojawiły się na amerykańskiej edycji iTunes "Pocketful of Sunshine".
Wszystkie utwory bonusowe, które pojawiły się na amerykańskiej edycji Wal-Mart "Pocketful of Sunshine".
Produkcja.
Osoby, które produkowały oraz współprodukowały krążek "Pocketful of Sunshine":

</doc>
<doc id="1320146" url="https://pl.wikipedia.org/wiki?curid=1320146" title="Pułk Piechoty im. Johana Willema Friso">
Pułk Piechoty im. Johana Willema Friso

Pułk Piechoty im. Johana Willema Friso ("Regiment Infanterie Johan Willem Friso", RI JWF) – pułk piechoty liniowej królewskiej armii holenderskiej.
To najstarszy pułk piechoty w strukturze organizacyjnej współczesnego wojska holenderskiego, wchodzący w skład 43 Brygady Zmechanizowanej ("43 Gemechaniseerde Brigade").
Patronem oddziału jest książę Oranii Johan Willem Friso.

</doc>
<doc id="1320149" url="https://pl.wikipedia.org/wiki?curid=1320149" title="Wojownicy">
Wojownicy



</doc>
<doc id="1320151" url="https://pl.wikipedia.org/wiki?curid=1320151" title="Kapatkiewiczy">
Kapatkiewiczy

Kapatkiewiczy (błr. Капаткевічы; ros. Копаткевичи, "Kopatkiewiczi"; pol. hist. "Kopatkiewicze", "Kopatkowicze") – osiedle typu miejskiego na Białorusi w rejonie petrykowskim obwodu homelskim, 3,4 tys. mieszkańców (2010), położone 35 km od Petrykowa.
Historia.
Miasteczko prywatne w okresie Rzeczypospolitej Obojga Narodów, wcześniej wieś założona w XVI wieku, w województwie mińskim Wielkiego Księstwa Litewskiego w diecezji wileńskiej.
Miasto lenne położone było w końcu XVIII wieku w powiecie mozyrskim województwa mińskiego.
Utracone w 1793 w wyniku rozbiorów Polski na rzecz Imperium Rosyjskiego.
W XIX wieku znajdowało się w guberni mińskiej w powiecie mozyrskim w rękach rodziny Jeleńskich. Po 1863 skonfiskowane przez Rosjan. Od 1938 osiedle typu miejskiego.
Obecnie działa tu rzymskokatolicka parafia św. Augusta, należąca do diecezji pińskiej. W miejscu drewnianego kościoła z XVIII wieku stoi kościół murowany z 1935, ponownie konsekrowany w 2003 roku. W 2001 osiedle otrzymało oficjalnie herb i flagę – jest to herb Korczak rodziny Jeleńskich, odmiana o trzech wrębach srebrnych na polu niebieskim.

</doc>
<doc id="1320154" url="https://pl.wikipedia.org/wiki?curid=1320154" title="Regalizm">
Regalizm

Regalizm – termin oznaczający generalnie politykę zakładającą mniejszą lub większą ingerencję państwa w działalność Kościoła, niezwiązaną stricte z religią. W praktyce znalazła ona bardzo różne zastosowania.
Najważniejsze z nich to: kontrola publikacji aktów władz kościelnych (dekrety, pastorały, bulle papieskie itp.) za pomocą poświadczenia nazywanego "placet" lub "exequatur"; kontrola relacji pomiędzy papieżem a lokalnymi władzami kościelnymi; rewizja słuszności sentencji sądów kościelnych; ustawodawstwo restrykcyjne (ewentualnie aż do zniesienia) wobec zakonów religijnych; restrykcje w nabywaniu własności kościelnej i zarządzaniu nią (ustawa "martwej ręki"); kontrola nad majątkiem kościelnym (podatki, administracja wpływów z nieobsadzonych urzędów, konfiskata); ingerencja w mianowanie biskupów i ogólnie w przyznawaniu urzędów i dóbr kościelnych.
Z perspektywy historycznej regalizm można uważać za system pośredni pomiędzy "teokracją", która dążyła do podporządkowania państwa Kościołowi, a "cezaropapizmem", stawiającym sobie za cel sprawowanie władzy nad Kościołem przez świeckiego monarchę. W przeciwieństwie do tych dwóch skrajnych systemów regalizm zakłada współzależność osobnych potęg i dlatego też przeciwstawia się rozdziałowi państwa od Kościoła.
Ten umiarkowany charakter doktryny sprawia, że regalizm jest podatny na wiele wariantów oraz możliwych gradacji. Kolejnym z jego założeń, jeśli nie natury czysto prawnej, to przynajmniej polityczno-moralnej, jest fakt, że państwo stosujące regalizm uznaje za panującą religię wyznanie Kościoła, nad którym sprawuje władzę (Kościół państwowy), w ten sposób broniąc nawzajem swoich interesów.
Z teoretycznego punktu widzenia zwykło się rozróżniać regalizm wyznaniowy i świecki. Dlatego można powiedzieć, że system regalistyczny należy zasadniczo do przeszłości: dwa stulecia jego rozkwitu w państwach katolickich to wieki XVII i XVIII.

</doc>
<doc id="1320155" url="https://pl.wikipedia.org/wiki?curid=1320155" title="Regiment Infanterie Johan Willem Friso">
Regiment Infanterie Johan Willem Friso



</doc>
<doc id="1320158" url="https://pl.wikipedia.org/wiki?curid=1320158" title="Drahanovice">
Drahanovice

Drahanovice – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 1798 mieszkańców.

</doc>
<doc id="1320159" url="https://pl.wikipedia.org/wiki?curid=1320159" title="Zapalenie nerek">
Zapalenie nerek

Zapalenie nerek () – ostry lub przewlekły proces chorobowy, w którym proces zapalny obejmuje jedną lub dwie nerki; może być zlokalizowany w kłębuszkach nerkowych, kanalikach, tkance śródmiąższowej lub miedniczkach. 
Przyczyny są zróżnicowane i mogą nimi być:

</doc>
<doc id="1320160" url="https://pl.wikipedia.org/wiki?curid=1320160" title="Drzewo sufiksowe">
Drzewo sufiksowe

Drzewo sufiksowe – struktura danych reprezentująca zbiór sufiksów danego ciągu znaków w sposób umożliwiający efektywne wykonywanie wielu istotnych operacji na łańcuchach znaków.
Definicja.
Drzewo sufiksowe dla słowa S nad alfabetem formula_1 jest skompresowanym drzewem trie dla zbioru wszystkich niepustych sufiksów S. Stąd wynikają następujące własności:
Aby zapewnić spełnienie powyższych własności, na końcu słowa S umieszcza się znak spoza alfabetu, co gwarantuje, że żaden sufiks nie jest prefiksem innego sufiksu, a drzewo będzie posiadać dokładnie formula_2 liści, po jednym dla każdego niepustego sufiksu słowa S. Ponieważ dodatkowo każdy węzeł wewnętrzny który nie jest korzeniem ma dwóch synów, takich węzłów może być co najwyżej formula_3 więc całe drzewo jest liniowego rozmiaru (zawiera formula_4 wszystkich węzłów).
W drzewie mogą być przechowywane łącza sufiksowe (zaznaczone na rysunku liniami przerywanymi), które są podstawą do jednego ze sposobów konstrukcji drzewa sufiksowego w czasie liniowym względem długości słowa S. W każdym węźle wewnętrznym drzewa niebędącym korzeniem, do którego ścieżka prowadzi przez krawędzie, których etykiety składają się na słowo formula_5 (gdzie formula_6), przechowywane jest łącze do węzła reprezentującego podsłowo formula_7
Historia.
Koncepcję drzew sufiksowych (nazwanych wtedy "drzewami pozycyjnymi") wprowadził Weiner w 1973 roku. Konstrukcja została uproszczona przez McCreighta (1976). Ukkonen (1995) podał pierwszy liniowy algorytm konstrukcji drzewa sufiksowego online, znany jako Algorytm Ukkonena.
Uogólnione drzewo sufiksowe.
Uogólnione drzewo sufiksowe to drzewo sufiksowe zbudowane dla zbioru słów zamiast dla jednego słowa, reprezentujące wszystkie sufiksy słów z tego zbioru. W tym przypadku konieczne jest zakończenie każdego ze słów unikalnym znakiem lub słowem.
Zastosowania.
Drzewa sufiksowe znajdują zastosowanie między innymi w bioinformatyce, gdzie służą do analizy łańcuchów DNA i sekwencji aminokwasów w białkach, oraz w kompresji danych (modyfikacje kompresji LZW).
Funkcjonalności.
Drzewo sufiksowe dla słowa długości formula_2 i uogólnione drzewo sufiksowe dla słów o łącznej długości formula_2 można zbudować w czasie formula_10 Po zbudowaniu może służyć między innymi do efektywnego wykonania następujących operacji:
Szczegóły implementacji.
Drzewo sufiksowe można przechowywać w pamięci rozmiaru liniowego względem długości słowa S, utrzymując jako etykiety krawędzi drzewa pozycje początkowego i końcowego znaku etykiety zamiast wszystkich jej znaków.

</doc>
<doc id="1320162" url="https://pl.wikipedia.org/wiki?curid=1320162" title="Ernest Marples">
Ernest Marples

Alfred Ernest Marples, "baron Marples" (ur. 9 grudnia 1907 w Manchesterze, zm. 6 lipca 1978 w Monako), brytyjski polityk, członek Partii Konserwatywnej, minister w rządach Harolda Macmillana i Aleca Douglasa-Home’a.
Wykształcenie odebrał w Victoria Park Council School. Dzięki uzyskanemu tam stypendium kontynuował edukację w Stretford Grammar School. Pracował jako górnik, listonosz i księgowy. W 1939 r. wstąpił do London Scottish Regiment w stopniu szeregowca. W 1941 r. został przeniesiony do Royal Artillery w stopniu podporucznika. W tym samym roku został awansowany do stopnia kapitana. W 1945 r. został wybrany do Izby Gmin jako reprezentant okręgu Wallasey.
Po powrocie konserwatystów do władzy został w 1951 r. parlamentarnym sekretarzem w ministerstwie budownictwa i samorządu lokalnego. W 1954 r. został przeniesiony do ministerstwa pracy i służby narodowej. Kiedy w 1955 r. premierem został Anthony Eden, Marples powrócił do tylnych ław parlamentu. Do rządu powrócił w 1957 r. jako poczmistrz generalny. W latach 1959–1964 był ministrem transportu.
W Izbie Gmin zasiadał do lutego 1974 r. W maju został kreowany parem dożywotnim jako "baron Marples" i zasiadł w Izbie Lordów. Na początku 1975 r. niespodziewanie wyjechał do Monako, aby uniknąć oskarżeń o oszustwa podatkowe. Zmarł tam w 1978 r.

</doc>
<doc id="1320163" url="https://pl.wikipedia.org/wiki?curid=1320163" title="Banagher">
Banagher

Banagher (irl. "Beannchar") – miasteczko w Irlandii, w zachodniej części hrabstwa Offaly, nad rzeką Shannon.
Znajduje się w nim siedziba jednego z producentów prefabrykatów betonowych w Irlandii "Banagher Concrete Ltd".

</doc>
<doc id="1320164" url="https://pl.wikipedia.org/wiki?curid=1320164" title="Formalizm (kognitywistyka)">
Formalizm (kognitywistyka)

Formalizm, lub formalizacja, w najbardziej ogólnej interpretacji systemowo-kognitywistycznej, to sposób postępowania, procedura, lub ich produkt ściśle przestrzegający uprzednio zdefiniowanych i zaakceptowanych reguł.
Celem formalizmu/formalizacji jest zapewnienie jednoznaczności rozumienia lub interpretacji komunikatów wymienianych między ludźmi a także między człowiekiem a maszyną/komputerem, zgodnie z intencją ich nadawcy.
Dlatego też przy komunikacji złożonej i ważnej formalizuje się "informacje," "wiedzę" i "preferencje" (model IPK - Information, Preferences, Knowledge model) w "poleceniach", "pytaniach" i "odpowiedziach". 
Formalizacja polega na użyciu symboli graficznych, językowych lub behawioralnych o znanych i zaakceptowanych definicjach, uznanych w danej dziedzinie jako jednoznaczne. 
W szczególności, formalizacja spełnia podstawowe zasady logiki. 
W tym sensie formalizacja może być przeprowadzona na różnych poziomach ogólności opisu czy zadania.
Np. zdanie "Na ziemi istnieją koty” jest ogólne, ale formalnie poprawne i informacyjnie prawdziwe jeśli:
- przez ziemię rozumiemy glob ziemski,
- kot jest uprzednio zdefiniowany jako jakikolwiek kot domowy o cechach wyłącznie jemu przysługujących.

</doc>
<doc id="1320165" url="https://pl.wikipedia.org/wiki?curid=1320165" title="Okręg wyborczy Wallasey">
Okręg wyborczy Wallasey

Okręg wyborczy Wallasey powstał w 1918 r. i wysyła do brytyjskiej Izby Gmin jednego deputowanego. Okręg obejmuje miasto Wallasey na północy półwyspu Wirral.

</doc>
<doc id="1320167" url="https://pl.wikipedia.org/wiki?curid=1320167" title="Andhrawala">
Andhrawala

Andhrawala (telugu: ఆంధ్రావాలా) to tollywoodzki film w telugu zrealizowany w 2004 roku przez Puri Jagannadha reżysera i scenarzystę. W roli głównej Jr NTR. W drugoplanowych Rakshitha, Sayaji Shinde i Rahul Dev.

</doc>
<doc id="1320169" url="https://pl.wikipedia.org/wiki?curid=1320169" title="Marcelo Moreno Martins">
Marcelo Moreno Martins

Marcelo Moreno Martins (ur. 18 czerwca 1987 w Santa Cruz) – boliwijski piłkarz występujący na pozycji napastnika.
Kariera piłkarska.
Kariera klubowa.
Wychowanek klubu Oriente Petrolero. W lidze brazylijskiej zadebiutował w 2006 roku w barwach Esporte Clube Vitória, skąd w następnym roku przeniósł się do Cruzeiro Esporte Clube. 27 maja 2008 roku podpisał 5-letni kontrakt z ukraińskim Szachtarem Donieck. Zdobył Puchar UEFA 2008/2009. Sezon 2009/10 spędził na wypożyczeniu, najpierw w niemieckim Werderze Brema, a potem w angielskim Wigan Athletic. 16 grudnia 2011 podpisał kontrakt z Grêmio Porto Alegre
Kariera reprezentacyjna.
Występował w brazylijskiej młodzieżówce (jego ojciec jest Brazylijczykiem), jednak zdecydował się na grę w seniorskiej reprezentacji Boliwii.

</doc>
<doc id="1320172" url="https://pl.wikipedia.org/wiki?curid=1320172" title="Carlos Alberto Valderrama">
Carlos Alberto Valderrama



</doc>
<doc id="1320173" url="https://pl.wikipedia.org/wiki?curid=1320173" title="Pułk Piechoty im. Jana Benedykta van Heutsza">
Pułk Piechoty im. Jana Benedykta van Heutsza

Pułk Piechoty im. Jana Benedykta van Heutsza ("Regiment Van Heutsz") - pułk piechoty liniowej królewskiej armii holenderskiej, sformowany 1 lipca 1950.
Oddział wchodzi w skład 11 Brygady Lotniczej ("11 Luchtmobiele Brigade"), a jego patronem jest Jan Benedykt van Heutsz, generał-gubernator Holenderskich Indii Wschodnich.

</doc>
<doc id="1320174" url="https://pl.wikipedia.org/wiki?curid=1320174" title="Open Sabadell Atlántico 2008">
Open Sabadell Atlántico 2008

Open Sabadell Atlántico 2008 – tenisowy turniej ATP rangi ATP International Series Gold z cyklu Open Sabadell Atlántico rozgrywany w dniach 26 kwietnia–4 maja 2008 roku w Barcelonie na kortach ziemnych o puli nagród 888 000 euro.

</doc>
<doc id="1320175" url="https://pl.wikipedia.org/wiki?curid=1320175" title="Ranelinian strontu">
Ranelinian strontu

Ranelinian strontu – organiczny związek chemiczny, lek stosowany w leczeniu osteoporozy, o podwójnym działaniu – pobudza kościotworzenie przez bezpośredni wpływ na osteoblasty (pobudza replikację preosteoblastów i wytwarzanie kolagenu przez dojrzałe osteoblasty) i jednocześnie hamuje niszczenie kości przez osteoklasty (hamuje różnicowanie i aktywność komórek kościogubnych). Badania na hodowlach tkankowych, na zwierzętach i badania kliniczne u ludzi potwierdziły anaboliczny wpływ strontu na tkankę kostną i efekt przeciwzłamaniowy leku.
Wskazania.
Lek stosowany jest w leczeniu osteoporozy u kobiet w okresie pomenopauzalnym celem redukcji ryzyka złamań kręgów i szyjki kości udowej.

</doc>
<doc id="1320176" url="https://pl.wikipedia.org/wiki?curid=1320176" title="Gubernie zachodnie">
Gubernie zachodnie

Gubernie zachodnie (również kraj zachodni, – "Zapadnyj kraj") – rosyjska nazwa urzędowa ziem dawnej I Rzeczypospolitej wcielonych do Imperium Rosyjskiego w wyniku rozbiorów (ziemie zabrane).
Tereny litewsko-białoruskie zwane były guberniami północno-zachodnimi lub krajem północno-zachodnim, a Ukraina – guberniami południowo-zachodnimi lub krajem południowo-zachodnim.

</doc>
<doc id="1320180" url="https://pl.wikipedia.org/wiki?curid=1320180" title="Łada 111">
Łada 111



</doc>
<doc id="1320181" url="https://pl.wikipedia.org/wiki?curid=1320181" title="Łada 112">
Łada 112



</doc>
<doc id="1320182" url="https://pl.wikipedia.org/wiki?curid=1320182" title="Herb gminy Goleniów">
Herb gminy Goleniów



</doc>
<doc id="1320184" url="https://pl.wikipedia.org/wiki?curid=1320184" title="Nandamuri Taraka Rama Rao">
Nandamuri Taraka Rama Rao

Nandamuri Taraka Rama Rao (ur. 20 maja 1983 w Hajdarabadzie) bardziej znany jako Jr. NTR lub po prostu NTR – indyjski aktor grający w filmach telugu. Jest wnukiem znanego aktora z południa Indii Nandamuri Taraka Rama Rao, który był premierem stanu Andhra Pradesh.
Zdjęcie Jr. NTR 

</doc>
<doc id="1320186" url="https://pl.wikipedia.org/wiki?curid=1320186" title="Happy Xmas (War Is Over)">
Happy Xmas (War Is Over)

"Happy Christmas (War Is Over)" – piosenka Johna Lennona i jego żony Yoko Ono. Została nagrana pod koniec października 1971 roku w Record Plant Studios w Nowym Jorku, a za jej produkcję odpowiadał Phil Spector. W utworze dodatkowy, słyszany w tle wokal stanowiły dzieci z chóru Harlem Community Choir, które zostały uwzględnione w wiadomościach zawartych na okładce singla.
Mimo iż piosenka "Happy Christmas (War Is Over)" to protest song o wojnie w Wietnamie, stała się ona świątecznym klasykiem, uważanym niekiedy za kolędę. Utwór ukazał się na bardzo wielu świątecznych albumach, a w okresie Bożego Narodzenia jest nadawany przez stacje radiowe i telewizje muzyczne.
Struktura i wydanie.
Tekst piosenki oparty jest na kampanii prowadzonej przez Lennona i Ono w 1969 roku. W jej ramach wynajęli oni billboardy, a także plakaty w 11 miastach całego świata, na których widniał napis: "WAR IS OVER! (If You Want It) Happy Christmas from John and Yoko" ("WOJNA SKOŃCZONA! (Jeśli tego chcesz) Wesołych Świąt od Johna i Yoko"). Miasta, w których wynajęto billboardy oraz rozwieszono plakaty to m.in. Nowy Jork, Rzym, Tokio, Ateny, Amsterdam i Toronto. Z tychże billboardów pochodzi wers "War is over, if you want it, war is over, now!", słyszany w tle piosenki.
Melodia "Happy Christmas (War Is Over)" była porównywana do znanego folkowego utworu "Stewball".
"Happy Christmas (War Is Over)" rozpoczyna się życzeniami świątecznymi Lennona i Ono, skierowanymi do ich dzieci: Yoko mówi "Happy Christmas, Kyoko", a John "Happy Christmas, Julian".
Singel ukazał się w Stanach Zjednoczonych 6 grudnia 1971 roku, a w Wielkiej Brytanii 24 listopada 1972 roku. Po śmierci Lennona 8 grudnia 1980 roku, 20 grudnia tego samego roku w Wielkiej Brytanii ukazała się reedycja singla.
Muzycy.
Muzycy, którzy wzięli udział w oryginalnym nagraniu piosenki.
Na gitarze basowej miał początkowo grać Klaus Voormann, jednak jego plany uległy zmianie i nie mógł zjawić się na sesji nagraniowej. Jeden z czterech gitarzystów zagrał na gitarze basowej, jednak nie wiadomo który.
Covery.
Lista najsłynniejszych muzyków, którzy stworzyli własne covery piosenki.

</doc>
<doc id="1320187" url="https://pl.wikipedia.org/wiki?curid=1320187" title="Okręg wyborczy Norwood">
Okręg wyborczy Norwood

Okręg wyborczy Norwood powstał w 1885 r. i wysyłał do brytyjskiej Izby Gmin jednego deputowanego. Okręg położony był w południowym Londynie. Został zlikwidowany w 1997 r.

</doc>
<doc id="1320190" url="https://pl.wikipedia.org/wiki?curid=1320190" title="Pułk Huzarów Pancernych im. Księcia Oranii">
Pułk Huzarów Pancernych im. Księcia Oranii

Pułk Huzarów Pancernych im. Księcia Oranii ("Regiment Huzaren Prins van Oranje") - pułk pancerny królewskiej armii holenderskiej.
Nazwany na cześć księcia Oranii Wilhelma III Holenderskiego, najstarszego syna Wilhelma II.
Oddział został sformowany w 1815 jako pułk karabinierów milicji, lecz już rok później został przeformowany w 9 Pułk Kirasjerów. Walczył przeciw Belgom w 1831. Następnie w 1841 przeformowany w 2 Pułk Dragonów a w 1867 w 2 Pułk Huzarów.
Żołnierze pułku walczyli przeciw Niemcom w maju 1940, jednak po kapitulacji Holandii pułk rozwiązano.
Został odtworzony w 1978 i wchodzi w skład 43 Brygady Zmechanizowanej ("43 Gemechaniseerde Brigade") operującej na czołgach niemieckiej produkcji - Leopard 2.

</doc>
<doc id="1320193" url="https://pl.wikipedia.org/wiki?curid=1320193" title="Okręg wyborczy Streatham">
Okręg wyborczy Streatham

Okręg wyborczy Streatham powstał w 1918 w części dawnego okręgu Wandsworth.
Okręg obejmuje część londyńskiej dzielnicy Lambeth. Wysyła do brytyjskiej Izby Gmin jednego deputowanego.

</doc>
<doc id="1320196" url="https://pl.wikipedia.org/wiki?curid=1320196" title="Wybory do Konstytuanty w Rosji 1917">
Wybory do Konstytuanty w Rosji 1917

Wybory do Zgromadzenia Ustawodawczego Rosji – Konstytuanty były konsekwencją rewolucji lutowej w 1917 i obalenia przez nią caratu. Zostały wyznaczone przez Rząd Tymczasowy na . Bolszewicy, którzy przejęli władzę w wyniku przewrotu w Piotrogrodzie , po początkowych wahaniach podtrzymali datę wyborów, wydając stosowny dekret. Głosowanie rozpoczęło się 25 listopada 1917 w Piotrogrodzie, tydzień później odbyło się w Moskwie, a w ciągu następnych 10 dni w reszcie Rosji.
Historia.
Wybory zakończyły się zdecydowanym zwycięstwem eserowców (socjalistów-rewolucjonistów), którzy zdobyli 17 943 000 głosów - prawie dwa razy więcej od bolszewików (10 661 000 głosów – na drugim miejscu). Na dalszych miejscach znaleźli się kadeci oraz mienszewicy.
Frekwencja wyborcza była bardzo wysoka, w Piotrogrodzie i Moskwie blisko 70 procent uprawnionych do głosowania, na wsi w niektórych okręgach zbliżała się do 100 procent.
Bolszewicy wygrali w Piotrogrodzie i Moskwie (ponad 45% głosów), a także w 27 na 38 stolic guberni. Ponieważ jako jedyna z partii obiecywali niezwłoczne przystąpienie do rozmów pokojowych uzyskali poparcie żołnierzy i marynarzy, zwłaszcza garnizonów miast. Żołnierze chcieli wracać do domu, jak najszybciej, by uczestniczyć w podziale ziemi. W konsekwencji w garnizonie moskiewskim na bolszewików oddano 71,3 procent głosów, a w piotrogrodzkim 74,3 procent głosów. W czterech armiach liniowych, z których wyniki się zachowały, otrzymali 56 procent głosów.
Z kolei na listy partii kadetów padło wprawdzie 2 088 000 głosów, czyli 4,7 procent ogółu oddanych, jednak w Piotrogrodzie uzyskali 26,2 procent głosów, a w Moskwie – 34,2 procent (36,4 bez głosów garnizonu Moskwy), co dawało im w obu przypadkach drugie miejsce po bolszewikach (w Moskwie bolszewicy otrzymali 45,3 procent głosów bez garnizonu). Kadeci wygrali z bolszewikami w 11 na 38 stolic guberni, a w wielu innych zajmowali drugie miejsce, przy niewiele gorszych wynikach. Partia kadetów była drugą najsilniejszą partią w rosyjskich miastach, prawie o tym samym poparciu co bolszewicy.
Rosyjscy chłopi stanowiący większość społeczeństwa poparli prawie jednomyślnie eserowców (socjalistów-rewolucjonistów). Jednak w miastach mieli oni niewielkie poparcie – nie wygrali wyborów w żadnej z 38 stolic gubernialnych, ustępując zarówno bolszewikom, jak i kadetom. 
Na listy współpracujących z bolszewikami lewicowych eserowców, którzy w zamyśle Lenina mieli odebrać głosy partii eserowców, padło zaledwie 451 000 głosów – 1 procent głosów oddanych.
Na 715 miejsc w Zgromadzeniu bolszewicy uzyskali 175 mandatów.
Wyniki.
Ogółem oddano 44,4 mln głosów.

</doc>
<doc id="1320200" url="https://pl.wikipedia.org/wiki?curid=1320200" title="Dodatki do systemu Windows Ultimate">
Dodatki do systemu Windows Ultimate



</doc>
<doc id="1320201" url="https://pl.wikipedia.org/wiki?curid=1320201" title="Joe Hart">
Joe Hart

Charles Joseph John "Joe" Hart (ur. 19 kwietnia 1987 w Shrewsbury) – angielski piłkarz występujący na pozycji bramkarza w szkockim klubie Celtic F.C.
Kariera klubowa.
Shrewsbury Town.
W wieku dziewięciu lat Hart trafił do szkółki piłkarskiej Shrewsbury Town, ale opuścił ją po krótkim czasie. Powrócił do niej w listopadzie 2001. W wieku 15 lat występował już w zespole do lat 19.
W pierwszej drużynie zadebiutował 20 kwietnia 2004 w meczu z Ebbsfleet United. Dzień później podpisał dwuletni zawodowy kontrakt z klubem. W sezonie 2003/2004 zagrał w jeszcze jednym spotkaniu. Jego zespół awansował z Conference National do Football League Two.
W kolejnym sezonie wystąpił w sześciu meczach. Przyciągnął uwagę klubów Premier League, a trener zespołu Gary Peters powiedział, że Hart odszedłby z klubu za minimum milion funtów. 11 maja 2005 przedłużył kontrakt z klubem i pozostał w Shrewsbury Town na sezon 2005/2006.
We wrześniu i grudniu Manchester City złożył oferty kupna Harta, które klub odrzucił. W lutym został wybrany przez PFA najlepszym graczem stycznia 2006 w League Two, a w kwietniu znalazł się w najlepszej jedenastce sezonu ligi wybraną przez tę samą organizację. Rozgrywki zakończył z 50 występami, w tym 46 w lidze.
Manchester City.
22 maja 2006 po przejściu testów medycznych został zawodnikiem Manchesteru City. Podpisał z tym klubem czteroletni kontrakt. Kwota transferu wyniosła 600 tysięcy funtów, ale może wzrosnąć do 1,5 miliona w zależności od liczby spotkań rozegranych przez Harta w tym klubie. Byłaby to wówczas najwyższa suma za transfer otrzymana przez Shrewsbury Town. 14 października 2006 zadebiutował w nowym zespole z powodu kontuzji Nicky’ego Weavaera, występując w meczu z Sheffield United (0:0).
1 stycznia 2007 został wypożyczony na miesiąc do Tranmere Rovers. W klubie tym zadebiutował tego samego dnia w wygranym 2:1 meczu ligowym z Rotherham United. W Tranmere Rovers Hart rozegrał sześć meczów, po czym powrócił do Manchesteru City.
26 października 2008 podpisał nowy, pięcioletni kontrakt z Manchesterem City.
24 czerwca 2009 roku został wypożyczony na sezon 2009/2010 do Birmingham City. 16 sierpnia zadebiutował w tym klubie w przegranym 1:0 wyjazdowym meczu z Manchesterem United. W Birmingham Hart był podstawowym bramkarzem. 26 kwietnia 2010 roku został wybrany do najlepszej jedenastki sezonu w Premier League według PFA, a wcześniej został także nominowany do tytułu najlepszego piłkarza młodego pokolenia w lidze, który powędrował ostatecznie do Jamesa Milnera.
7 sierpnia 2018 Hart podpisał dwuletni kontrakt z Burnley.
Kariera reprezentacyjna.
Hart rozegrał sześć meczów w reprezentacji Anglii U-19 oraz 21 w kadrze U-21.
1 czerwca 2008 zadebiutował w dorosłej kadrze w wygranym 3:0 meczu z Trynidadem i Tobago. W 46. minucie zmienił Davida Jamesa. Był trzecim bramkarzem reprezentacji na Mistrzostwa Świata 2010, ale nie zagrał tam w żadnym meczu. Na Euro 2012 był podstawowym bramkarzem reprezentacji Anglii.
Życie prywatne.
Joe Hart urodził się 19 kwietnia 1987 w Shrewsbury jako syn Charliego i Louise.
Uczęszczał do Oxon Primary School i Meole Brace School Science College. W dzieciństwie grał w piłkę nożną, ale był także utalentowanym krykiecistą. Występował w szkółce juniorskiej Worcestershire County Cricket Club, a jej dyrektor przyznał, że Hart mógłby zostać w przyszłości czołowym krykiecistą regionu.

</doc>
<doc id="1320203" url="https://pl.wikipedia.org/wiki?curid=1320203" title="System pokrewieństwa">
System pokrewieństwa



</doc>
<doc id="1320204" url="https://pl.wikipedia.org/wiki?curid=1320204" title="Burt (Irlandia)">
Burt (Irlandia)

Burt (irl. "An Bheart") – miejscowość w Irlandii w hrabstwie Donegal u nasady półwyspu Inishowen. Istnieje tu kościół rzymskokatolicki, którego architektura wzorowana jest na pobliskim prehistorycznym forcie Grianan of Aileach.

</doc>
<doc id="1320205" url="https://pl.wikipedia.org/wiki?curid=1320205" title="Pułk Huzarów Pancernych im. Księcia Aleksandra">
Pułk Huzarów Pancernych im. Księcia Aleksandra

Pułk Huzarów Pancernych im. Księcia Aleksandra ("Regiment Huzaren Prins Alexander") - pułk pancerny królewskiej armii holenderskiej
Nazwany na cześć księcia Aleksandra, drugiego syna Wilhelma II Holenderskiego.
Wchodzi w skład 41 Brygady Zmechanizowanej ("41 Gemechaniseerde Brigade") operującej na czołgach niemieckiej produkcji - Leopard 2.

</doc>
<doc id="1320207" url="https://pl.wikipedia.org/wiki?curid=1320207" title="ВАЗ-2111">
ВАЗ-2111



</doc>
<doc id="1320209" url="https://pl.wikipedia.org/wiki?curid=1320209" title="Regiment Van Heutsz">
Regiment Van Heutsz



</doc>
<doc id="1320210" url="https://pl.wikipedia.org/wiki?curid=1320210" title="Waz 2110">
Waz 2110



</doc>
<doc id="1320211" url="https://pl.wikipedia.org/wiki?curid=1320211" title="Regiment Huzaren Prins van Oranje">
Regiment Huzaren Prins van Oranje



</doc>
<doc id="1320215" url="https://pl.wikipedia.org/wiki?curid=1320215" title="Regiment Huzaren Prins Alexander">
Regiment Huzaren Prins Alexander



</doc>
<doc id="1320216" url="https://pl.wikipedia.org/wiki?curid=1320216" title="Ryszard Surajewski">
Ryszard Surajewski

Ryszard Surajewski (ur. w 1925 lub 1927 r. w Sulimierzu) – polski rzeźbiarz i ceramik.
Życiorys.
Studiował malarstwo w gdańskiej Państwowej Wyższej Szkole Sztuk Plastycznych (obecnie: Akademia Sztuk Pięknych w Gdańsku) pod kierunkiem prof. Stanisława Borysowskiego. Specjalizacja w dziedzinie ceramiki w pracowni Hanny Żuławskiej, dyplom ze specjalizacją ceramiki artystycznej uzyskał w 1958 roku. W gdańskiej PWSSP pracował jako instruktor ceramiki w latach 1961–1969. Członek Grupy Kadyńskiej. Wyróżnienie, Sopot w 1970 roku.

</doc>
<doc id="1320221" url="https://pl.wikipedia.org/wiki?curid=1320221" title="Rodzina Addamsów 2">
Rodzina Addamsów 2

Rodzina Addamsów 2 ("Addams Family Values") – amerykański film fabularny z 1993. Druga ekranizacja popularnego komiksu Charlesa Addamsa; sequel filmu "Rodzina Addamsów" z 1991. W 1994 film nominowano do Oscara w kategorii Najlepsza scenografia.
Fabuła.
Na świat przychodzi trzeci potomek Addamsów. Morticia i Gomez nadają malcowi imię Pubert. Chłopiec charakteryzuje się intrygującym uśmiechem, ekstremalną bladością cery i odziedziczonym po ojcu szykownym wąsikiem. Narodziny Puberta wywołują gniew starszego rodzeństwa. Wednesday i Pugsley postanawiają pozbyć się brata, bowiem według rodzinnej tradycji narodziny kolejnego potomka oznaczają śmierć jednego z poprzednich. Gomez i Morticia zatrudniają też niańkę, Debbie – w rzeczywistości seryjną mężobójczynię. Kobieta upatruje sobie w majątku Festera źródło szybkiego dochodu. Postanawia wyjść za Addamsa, zamordować go i odziedziczyć majątek. Gdy o planie dowiadują się Wednesday i Pugsley, decydują się pomóc zaślepionemu miłością wujkowi.

</doc>
<doc id="1320224" url="https://pl.wikipedia.org/wiki?curid=1320224" title="Rigsort">
Rigsort

Rigsort - dawna moneta duńska wartości 1/4 rigsdalera lub 24 szylingów.
Moneta wybita została za panowania Chystiana VI (1730-1746). Ponieważ w okresie tym obowiązywała stopa mennicza, według której z 1 marki kolońskiej czystego srebra bito 11 i 1/3 rigsdalera, rigsort zawierał 5,159 gramów czystego srebra. W okresie tym rigsort wartością odpowiadał 2 złotym polskim.

</doc>
<doc id="1320227" url="https://pl.wikipedia.org/wiki?curid=1320227" title="Holotyp">
Holotyp

Holotyp (gr. ὅλοτύπος od ὅλος „cały, całkowity” τύπος „odbicie, obraz, posąg, wzór, znak, odcisk”) – pojedynczy typ nomenklatoryczny wskazany przez autora nazwy taksonu, na podstawie którego wyróżniono i opisano nowy gatunek lub podgatunek, ewentualnie także takson w randze gatunku wzorcowy dla rodzaju i rodzaj dla rodziny.
Przed wybraniem holotypu wszystkie okazy serii oryginalnej określa się mianem syntypów, a po wybraniu holotypu okazy serii oryginalnej nazywane są mianem paratypów. Gdy z jakichś przyczyn holotyp nie istnieje (np. autor nazwy nie wskazał holotypu lub nie zachował się holotyp wskazany), z serii okazów zebranych razem z holotypem wybiera się inny okaz – tzw. lektotyp. Jeśli nie istnieje ani holotyp, ani seria oryginalna, wybiera się nowy wzorzec – tzw. neotyp. Osobnik płci odmiennej od płci holotypu to alotyp.
Prawdziwą wartość z punktu widzenia taksonomii mają jedynie holotypy, lektotypy i neotypy.
Okaz holotypowy musi być przechowywany w ogólnodostępnej dla badań naukowych instytucji, a jego lokalizacja musi być wskazana w publikacji kreującej dany takson (gatunek, rodzaj, rodzinę).
, a holotyp okrzemki "Diatoma polonica" w kolekcji Instytutu Nauk o Morzu Uniwersytetu Szczecińskiego (w zasobach Andrzeja Witkowskiego) jako preparat nr 18492.
Miejsce (geograficzne, ewentualnie też stratygraficzne), z którego pochodzi holotyp, to miejsce typowe ("locus typicus").
Termin holotyp używany jest też w mineralogii do nazwania okazu, który stał się podstawą wyróżnienia nowego minerału.

</doc>
<doc id="1320228" url="https://pl.wikipedia.org/wiki?curid=1320228" title="Dolmades">
Dolmades

Dolmades (nwgr. ντολµάδες) – potrawa z mięsa i ryżu, charakterystyczna dla kuchni: greckiej, tureckiej i azerskiej.
Charakterystyka.
Oprócz mięsno-ryżowej, istnieją również tradycyjne wersje z samym ryżem, wtedy zawierają również dodatki jak np. posiekaną cebulę, czosnek, orzeszki piniowe albo rodzynki, oraz inne przyprawy niż wersja mięsna. Rodzaj gołąbków, podobnie jak w Polsce podawanych na ciepło i z sosem, jednak mięso w tamtejszych gołąbkach jest pochodzenia jagnięcego, a całość zawinięta w liście winogron, co sprawia, że gołąbki te są mniejsze. Wersja bez mięsa jest często i chętnie podawana na zimno jako przekąska, wtedy z sosem oliwkowo-cytrynowym, na greckich bufetach zwanych "meze". Jest również sprzedawana jako wersja puszkowa w sklepach delikatesowych na całym świecie. 
Nazwa dolmades jest nazwą grecką, są znane także w innych krajach bałkańskich i zachodnioazjatyckich pod innymi nazwami.
W Grecji znana jest również kapuściana wersja tej potrawy, bardziej przypominająca polskie gołąbki – lachano dolmades.
Wpis na listę UNESCO.
W 2017 roku azerskie dolmy zostały wpisane na listę niematerialnego dziedzictwa UNESCO.

</doc>
<doc id="1320234" url="https://pl.wikipedia.org/wiki?curid=1320234" title="Faustino Hernán Asprilla">
Faustino Hernán Asprilla



</doc>
<doc id="1320239" url="https://pl.wikipedia.org/wiki?curid=1320239" title="Kochanów (obwód witebski)">
Kochanów (obwód witebski)

Kochanów (biał. "Коханава", także "Kochanowo") – osiedle typu miejskiego na Białorusi w rejonie tołoczyńskim obwodu witebskiego, 4,3 tys. mieszkańców (2010).

</doc>
<doc id="1320240" url="https://pl.wikipedia.org/wiki?curid=1320240" title="Judith Malina">
Judith Malina

Judith Malina (ur. 4 czerwca 1926 w Kilonii, zm. 10 kwietnia 2015 w Englewood) – amerykańska aktorka filmowa i teatralna, pisarka i reżyser, wraz z Julianem Beckiem założycielka "The Living Theatre", archiwistka jego dokonań, autorka dzienników, tłumaczeń, esejów, poetka, współzałożycielka (wraz z Irą Cohenem) "Akashic Records" – wytwórni muzycznej, której celem jest ocalanie od zapomnienia i utrwalanie świętych tekstów, aktywistka antywojenna.
Życiorys.
Judith Malina urodziła się w rodzinie żydowskiej, w Kilonii, jako córka aktorki Rosel Zamory oraz rabina Maxa Maliny. W 1929 wraz z rodzicami przeniosła się do Nowego Jorku. Zainteresowanie sztuką przejawiała od dzieciństwa, w roku 1933 stworzyła wiersz przeznaczony dla manhattańskiej Synagogi Centralnej. W roku 1940 po śmierci ojca rzuciła szkołę. Naturalizowana na Amerykankę w 1944.
W 1945 roku Malina zapisała się do "The New School for Social Reserch". Studiowała pod kierunkiem Erwina Piscatora, który rozwijał ideę teatru epickiego Bertolda Brechta, zrywając jednocześnie z tradycyjną narracyjnością form i koncentrując się na przekazie politycznym oraz agitacyjno-propagandowym. Filozofia teatru Piscatora znacznie wpłynęła na Malinę, przy czym, w przeciwieństwie do Piscatora, studentka kładła silny nacisk na anarchizm i brak przemocy. Jako aktorka debiutowała w 1945 roku niewielkimi rolami w off-Broadwayowskim teatrze "Cherry Lane". Tam też miał miejsce jej debiut reżyserski "The Thirteenth God".
Malina poznała swojego męża i zarazem wieloletniego współpracownika, Juliana Becka, w wieku 17 lat. Ślub odbył się w październiku 1948 roku. Beck, z zawodu artysta-malarz, dał się z czasem wciągnąć w organizowany przez Malinę teatr polityczny. W roku 1947 założyli "The Living Theatre", którym kierowali wspólnie aż do śmierci Becka. 
Małżonkowie żyli w "związku otwartym": Beck mimo relacji z Judith, miał skłonności homoseksualne i spotykał się z meżczyzną; ona angażowała się w relacje z innymi mężczyznami. Wspólnie mieli dwoje dzieci: syna Garricka i córkę Ishę. W 1963 roku prowadzony przez parę teatr został zamknięty z powodu niepłacenia podatków, a Beck i Malina zostali skazani na wyrok 5 lat w zawieszeniu za obrazę sądu. Artyści postanowili wraz z grupa opuścić Stany Zjednoczone. Kolejne pięć lat teatr spędził w Europie, tworząc coraz bardziej radykalne przedstawienia. Zwieńczeniem europejskiej aktywności był słynny spektakl "Paradise Now" w 1968 roku. W 1969 roku zespół rozpadł się. Siedmioosobowa grupa z Beckiem i Maliną zachowała nazwę teatru i wyruszyła do Brazylii, gdzie artyści zostali uwięzieni na dwa miesiące pod politycznymi zarzutami przez rząd wojskowy. W 1972 grupa odwiedziła Stany Zjednoczone, promując książkę Maliny "The Enormous Despair", zawierającą fragmenty z dzienników artystki, zapis poczucia zagrożenia i wrogości podczas przewrotu społecznego końca lat 60. Na stałe artyści powrócili do Stanów Zjednoczonych w 1983 roku, a w rok później zmarł Julian Beck. Nowym współpracownikiem, od 1988 także mężem Maliny, został Hanon Reznikov, który współtworzył teatr aż do śmierci w roku 2008. Malina do śmierci pozostała dyrektorką artystyczną swojego teatru.

</doc>
<doc id="1320246" url="https://pl.wikipedia.org/wiki?curid=1320246" title="Dow Szniper">
Dow Szniper

Dow Szniper (hebr. דוב שניפר; ur. w Staszowie, zm. w sierpniu 1944 w Warszawie) – żydowski działacz ruchu oporu podczas II wojny światowej, uczestnik powstania w getcie warszawskim.
Życiorys.
Podczas II wojny światowej został przesiedlony do getta warszawskiego. Tam jako członek Haszomer Hacair związał się z ruchem oporu i wstąpił do Żydowskiej Organizacji Bojowej.
Podczas powstania w getcie był członkiem jednej z czterech grupa bojowych Haszomer Hacair. W nocy z 8 na 9 maja 1943 wraz z grupą około 30 bojowców został wyprowadzony z getta kanałami przez Kazika Ratajzera. 10 maja grupa wyszła z kanałów przy ulicy Prostej i podstawioną ciężarówką została przewieziona do lasu w Łomiankach pod Warszawą.
Do lipca 1944 walczył w partyzantce w lasach wyszkowskich. Następnie wrócił do Warszawy, gdzie ukrywał się w mieszkaniu przy ulicy Rakowieckiej 24 wraz z Jankiem Bilakiem, Chaną Kryształ-Fryszdorf i Pniną Grynszpan. Po wybuchu powstania warszawskiego właścicielka mieszkania wymówiła im schronienie. Na ulicy zostali złapani przez Niemców i wraz z grupą Polaków zaprowadzeni do siedziby Gestapo w alei Szucha. Pnina i Chana wraz z innymi kobietami zostały zwolnione, natomiast Dow przed budynkiem Gestapo wyciągnął broń i oddał kilka strzałów w stronę Niemców. Wraz z Jankiel Bilakiem został po chwili zabity na miejscu.

</doc>
<doc id="1320249" url="https://pl.wikipedia.org/wiki?curid=1320249" title="P.S. I Love You">
P.S. I Love You



</doc>
<doc id="1320251" url="https://pl.wikipedia.org/wiki?curid=1320251" title="Karol V i Joanna de Burbon (rzeźby)">
Karol V i Joanna de Burbon (rzeźby)

Rzeźby Karola V i Joanny de Burbon – przykłady francuskiej sztuki gotyckiej z XIV wieku. Reprezentują nurt dworski panujący w gotyku w XIV i XV w. Obecnie stanowią część zbiorów sztuki średniowiecznej w paryskim Luwrze.
Są to dwie monumentalne pełnoplastyczne rzeźby wykonane z kamienia. Posąg króla ma 195 cm, zaś królowej niższa o centymetr.
Karol V Mądry (lata panowania 1364-80) był wykształconym monarchą, jako jeden z pierwszych uczonych przełożył na krajowy język wiele klasycznych dzieł. Miał duży wpływ na rozwój nowego typu portretu w sztuce gotyckiej.
Być może ta myśl portretowania władcy wywodzi się z dzieł, powstałych na bazie politycznych traktatów Arystotelesa, który także w nich wykreował funkcję i znaczenie wyobrażeń władcy. Częścią ideologii panowania królewskiego lansowanej przez Walezjuszów było wyeksponowanie wizerunku władzy i jego propaganda w sztuce, zarówno jak w rzeźbie, czy wszystkich rodzajach malarstwa. Para królewska była wielokrotnie przedstawiana, ale w taki sposób aby byli w miarę możliwości rozpoznawalni. Stąd też artyści dążyli realistycznie sportretować monarszą parę uwzględniając fizjonomię i wyraz twarzy. Stąd też warto odnotować uwzględnienie w przypadku Karola V takich szczegółów jak lekki uśmiech, masywny nos czy podwójny podbródek.
Pomimo iż para królewska posiada atrybuty królewskie (berło, korona) stroje ich bynajmniej nie ukazują w pełni splendoru koronacyjnego, ale prywatne z uwzględniają modę panującej na dworze. Joanna Burbońska ubrana jest w bliaud – długą suknię charakterystyczną dla dam dworu, okrytą obcisłym gorsetem z rzędem guzików. Król ubrany jest w sourcot, który niemal całkowicie zakrywa długą suknię Sourcot – wierzchni strój często lamowany futrem okrywający ciało był z pewnością często używany przez monarchę który był chorowitą osobą. Ponadto uwzględniono godność monarszą, co ilustrują korony i berła. Ich forma może zdradzać nie koronacyjny a dworski charakter – władcy oprócz insygniów używanych wyłącznie do koronacji posiadali korony, berła prywatne.
Karol i Joanna trzymają w lewych rękach atrybuty związane z sakralnym aspektem władzy królewskiej, ponadto w rzeźbie króla zasugerowano działalność fundacyjną co symbolizuje model świątyni którą władca trzyma w lewej dłoni.
Sprawa pierwotnego przeznaczenia dzieł nie jest w pełni wyjaśniona. O ile prawdopodobne jest to że stanowiły ozdobę portalu, rozbieżności wynikają z umiejscowieniem rzeźb. Rzeźby wykonano bądź dla konwentu Celestins ("Couvent de Célestins") w Paryżu i znajdowały się przy wejściu kościoła klasztornego, czy też mogły flankować wejście do dawnego Luwru. Rzeźby powstały w II połowie XIV stulecia, ściślej na lata 1365-1375.

</doc>
<doc id="1320254" url="https://pl.wikipedia.org/wiki?curid=1320254" title="Pedro de Covilhão">
Pedro de Covilhão

Pedro de Covilhao (ur. ok. 1450 w Covilhã, zm. po 1520 w Etiopii) – portugalski podróżnik, rycerz i wysłannik króla.
Władał biegle językiem arabskim, znał kulturę i obyczaje muzułmańskich ludów basenu śródziemnomorskiego. W 1487 król portugalski Jan II Doskonały wysłał Covilhao oraz dworzanina Afonso de Paiva na wschód drogą lądową jako emisariuszy do legendarnego królestwa Księdza Jana. Wyposażony w instrukcje królewskie i w mapy, a także szczodrze zaopatrzony w środki finansowe Covilhao, wraz ze swym towarzyszem, przebrani za lewantyńskich kupców wyruszyli z Lizbony i dotarli do Aleksandrii. Stamtąd udali się karawaną przez Suez na półwysep Synaj nad Morzem Czerwonym, a następnie arabskimi statkami dopłynęli do Adenu. W Adenie umówili się, że Paiva skieruje się w stronę królestwa Księdza Jana, zaś Covilhao dopłynie do Indii. Spotkanie wyznaczyli sobie w Kairze. Zdołał on jako pierwszy Portugalczyk dotrzeć arabskim statkiem do Indii na 8 lat przed wyprawą Vasco da Gamy. Zwiedził nie tylko Kalikat, ale wiele innych portów wybrzeża Malabarskiego, gdzie Hindusi i muzułmanie uprawiali zyskowny handel z wieloma krajami Azji i Afryki. W drodze powrotnej do Egiptu odwiedził jeszcze Sofalę, na wschodnim wybrzeżu Afryki na południe od Mozambiku, gdzie istniała duża kupiecka kolonia arabska. Wreszcie na przełomie lat 1490/1491 znalazł się w Kairze ale swojego towarzysza Affonso de Paivy nie zastał. Jednak została mu przesłana potajemnie instrukcja króla Jana II nakazująca udanie się do Etiopii. Covilhao wysłał więc do Lizbony szczegółową relację z dotychczasowych podróży oraz mapę, sam zaś przyłączył się do pielgrzymów zmierzających do Mekki, a potem przez Morze Czerwone dotarł na wybrzeże afrykańskie i lądem podążył do Etiopii.
Gdy dotarł na miejsce na dworze negusa Aleksandra w 1491 bądź 1492 został przyjęty z należnymi honorami. Zastał tam kilku innych Europejczyków, od których dowiedział się, że Władcy Etiopii konsekwentnie przestrzegają polityki całkowitej izolacji od świata zewnętrznego. Wynikała z tego zasada, że każdy kto wkroczy na teren państwa, nie może go już nigdy opuścić. Kiedy po ponad dwudziestu latach w 1520 do Etiopii przybyło nowe poselstwo portugalskie, Pedro de Covilhao ciągle jeszcze co prawda żył i założył nawet rodzinę, lecz już nigdy nie powrócił do ojczyzny.
Ten królewski emisariusz był jednym z najwybitniejszych podróżników i odkrywców pod koniec wieków średnich. Jednak jego misja nie została uwieńczona sukcesem, gdyż przyniosła wynik ujemny. Covilhao przekonał się bowiem, że nie ma drogi lądowej do Indii (biorąc pod uwagę możliwości tamtych czasów), jest natomiast możliwość dotarcia do tego kraju opływając Afrykę. Pedro de Covilhao można uznać za pierwszego w dziejach prawdziwego odkrywcę Etiopii, jej kultury, religii i obyczajów. Jednak przekonał się. że Etiopia nie jest potężnym królestwem Księdza Jana, za jakie uważali ten kraj Europejczycy. Miała być sprzymierzeńcem w świętej wojnie z "niewiernymi", lecz była krajem biednym i zacofanym, który z trudem bronił swej niepodległości przed otaczającymi go ze wszech stron państwami muzułmańskimi.

</doc>
<doc id="1320255" url="https://pl.wikipedia.org/wiki?curid=1320255" title="Maczuliszcze">
Maczuliszcze



</doc>
<doc id="1320256" url="https://pl.wikipedia.org/wiki?curid=1320256" title="Maria Alkiewicz">
Maria Alkiewicz

Maria Michalina Alkiewicz (ur. 3 września 1924 w Nowym Targu, zm. 1999 w Gdyni) – polska malarka, ceramiczka.
Życiorys.
Studiowała w gdańskiej Państwowej Wyższej Szkole Sztuk Plastycznych (obecnie Akademia Sztuk Pięknych w Gdańsku), dyplom uzyskała w 1954 roku na Wydziale Malarstwa (ze specjalizacji ceramiki). W latach 1949–1979 była pedagogiem gdańskiej uczelni, w Pracowni Ceramiki. Brała udział w pracach przy odbudowie Gdańska i Warszawy. Członek "grupy kadyńskiej".
Odznaczona Złotym Krzyżem Zasługi.
Miejscem pochówku jest Cmentarz Komunalny w Gdyni przy ul. Spokojnej (kw. 21, rząd 3, grób 5).

</doc>
<doc id="1320257" url="https://pl.wikipedia.org/wiki?curid=1320257" title="Liu Chuang">
Liu Chuang

Liu Chuang (; ur. 6 czerwca 1990) – chiński snookerzysta.
Wczesne lata.
Liu Chuang dorastał w prowincji Liaoning w północnych Chinach. Niedaleko jego rodzinnego domu znajdował się lokalny klub snookerowy. Kiedy miał 10 lat często tam chodził i grywał w snookera. Jego ojciec dostrzegł jego potencjał i postanowił go rozwijać. Stał się także pierwszym trenerem Liu Chuanga.
W wieku 13 lat, Liu podróżował tysiące kilometrów, by móc grać w południowych Chinach, gdzie mieszka więcej profesjonalnych zawodników. To tam rozpoczął grę w różnych lokalnych turniejach. W 2007 roku, prezes Asian Snooker Association zauważył jego talent i jako jeden z organizatorów turnieju China Open 2007, postanowił pozyskać Liu Chuanga do turnieju obdarowując go dziką kartą.
Kariera zawodowa.
W gronie profesjonalistów po raz pierwszy zagrał w roku 2007, kiedy to stał się beneficjentem „dzikiej karty” w turnieju China Open 2007.
Sezon 2006/2007.
Dzięki dzikiej karcie udało mu się dojść do pierwszej rundy rankingowego turnieju China Open 2007. W rundzie dzikich kart tego turnieju pokonał Andy’ego Hicksa 5:4, przegrał zaś w pierwszej rundzie fazy zasadniczej tegoż turnieju ze swoim idolem Ronniem O’Sullivanem 1:5.
Sezon 2007/2008.
W 2008 roku wystąpił w finałach Mistrzostw świata 2008. Wcześniej w kwalifikacjach pokonał kolejno: Colina Mitchella 10-0, Lee Walkera 10-9, Joe Delaneya 10-5, Davida Graya 10-5 i Dominica Dale’a 10-9. W fazie zasadniczej Mistrzostw świata przegrał jednak już w pierwszym meczu z Ronniem O’Sullivanem 5:10 (po pierwszej sesji było 4:5). Zapytany przez dziennikarzy o emocje, jakie mu towarzyszyły tuż po dostaniu się do mistrzostw, odpowiedział, iż od razu zadzwonił do swoich rodziców, którzy śledzili jego spotkanie za pomocą "live scoringu", pomimo że była północ. Z powodu słabych wyników w sezonie 2007/2008, nie został on sklasyfikowany w światowym rankingu snookerowym na sezon 2008/2009.
Sezon 2010/2011.
15 kwietnia 2010 roku wygrał Asian Under 21 Snooker Championship pokonując w finale Thanawat Thirapongpaiboona 10-5. Zwycięstwo to pozwoliło Liu Chuangowi powrócić w sezonie 2010/2011 do Main Touru.
W kwalifikacjach do pierwszego turnieju w sezonie, Shanghai Masters 2010, Liu Chuang odpadł już w pierwszej rundzie pokonany przez Michaela White’a 2-5.
Mieszka w Sheffield i uczęszcza do World Snooker Academy.

</doc>
<doc id="1320261" url="https://pl.wikipedia.org/wiki?curid=1320261" title="Kwas glioksalowy">
Kwas glioksalowy

Kwas glioksalowy (CHO-COOH) – organiczny związek chemiczny, najprostszy aldehydokwas. Jest gęstą cieczą, łatwo rozpuszczalną w wodzie, w przyrodzie spotykany w niedojrzałych owocach. Otrzymuje się go poprzez utlenianie glikolu etylenowego kwasem azotowym.
W związku z obecnością grupy aldehydowej charakteryzuje się on reakcjami swoistymi dla aldehydów, jak tworzenie lustra srebrowego z amoniakalnym roztworem tlenku srebra, przyłączanie kwasu cyjanowodorowego, tworzenie związków wodorosiarczynowych itp. Jednoczenie jako aldehydokwas, kwas glioksalowy odznacza się wszystkimi własnościami charakterystycznymi dla kwasów.
Podczas gotowania kwasu glioksalowego z wodorotlenkiem potasowym ulega on dysproporcjonowaniu (utlenianie jednej cząsteczki kwasu glioksalowego do kwasu szczawiowego kosztem redukcji drugiej cząsteczki do kwasu hydroksyoctowego):

</doc>
<doc id="1320267" url="https://pl.wikipedia.org/wiki?curid=1320267" title="Aćarja">
Aćarja

Aćarja (dewanagari आचार्य, transliteracja "ācārya", ang. "acharya", jap. "ajari"; tyb. "Lobpyn") – mistrz, profesor. Tytuł nadawany w Azji Środkowej w religiach dharmicznych wielkim duchowym nauczycielom (sanatanadharmy) i wybitnie wykształconym uczonym.
Buddyzm.
W buddyzmie tybetańskim tytuł Wadżra Aćarja (ang. Vajra Acharya) oznacza mistrza buddyzmu wadżrajany, który otrzymał przekaz wszystkich nauk i praktyk tradycji i dzierży pełny przekaz duchowy linii.

</doc>
<doc id="1320271" url="https://pl.wikipedia.org/wiki?curid=1320271" title="Bronka Manulak">
Bronka Manulak

Bronka Manulak (ur. 1911 w Łodzi, zm. 10 maja 1943 w Warszawie) – żydowska działaczka ruchu oporu w getcie warszawskim, uczestniczka powstania w getcie warszawskim.
Życiorys.
Urodziła się w rodzinie od trzech pokoleń związanej z ruchem Poalej Syjon. Po wybuchu II wojny światowej przeprowadziła się do Warszawy. W getcie warszawskim należała do grupy bojowej skoszarowanej od końca stycznia 1943 na ulicy Świętojerskiej 34. Podczas powstania walczyła w grupie Poalej Syjon Smol.
Zginęła 10 maja 1943 w kanałach podczas próby wyjścia z getta na stronę aryjską.

</doc>
<doc id="1320273" url="https://pl.wikipedia.org/wiki?curid=1320273" title="Aleksander Brodowski (1794–1865)">
Aleksander Brodowski (1794–1865)

Aleksander Brodowski (ur. 13 lutego 1794 w Warszawie, zm. 29 października 1865) – polski działacz gospodarczy i polityczny, ziemianin, oficer, także polityk.
Życiorys.
Był oficerem ordynansowym generała Józefa Zajączka. Wziął udział w wyprawie na Moskwę w roku 1812. Uczestniczył też w bitwie pod Lipskiem, gdzie dostał się do niewoli. Później osiadł w swym majątku ziemskim pod Wschową. W 1851 roku został honorowym obywatelem tego miasta.
W 1822 roku związał się z Towarzystwem Kredytowym Ziemskim. Przez 18 lat działał w nim jako dyrektor generalny. Był deputowanym ze stanu rycerskiego z powiatu wschowskiego na sejm prowincjonalny Wielkiego Księstwa Poznańskiego w 1827 w 1830, w 1837, 1841 i w 1843 roku. Był posłem na sejm połączony monarchii pruskiej. Deputowany do Pruskiego Zgromadzenia Konstytucyjnego w 1848 roku i Pruskiego Zgromadzenia Narodowego. W 1850 roku zrezygnował z mandatu poselskiego.
Należał do deputacji wysłanej do Berlina w celu uzyskania większej samodzielności Księstwa (1848). Podczas tego przedsięwzięcia przemawiał przed królem Fryderykiem Wilhelmem IV. Wsławił się tym, że w ferworze mowy złapał go za guzik. Zreflektował się jednak szybko, że było to zachowanie niestosowne. Przytomnie powiedział, że delegaci nie mają zamiaru urządzić zamachu nawet na guzik królewski.
Był działaczem Komitetu Narodowego w Poznaniu. Z ramienia tej instytucji wszedł do komisji, która miała przygotować narodową reorganizację Wielkiego Księstwa Poznańskiego.
Znany był ze swojej słabości do tzw. węgrzyna (wina węgierskiego).

</doc>
<doc id="1320274" url="https://pl.wikipedia.org/wiki?curid=1320274" title="Karol V i Joanna de Burbon">
Karol V i Joanna de Burbon



</doc>
<doc id="1320277" url="https://pl.wikipedia.org/wiki?curid=1320277" title="Narocz (rejon miadziolski)">
Narocz (rejon miadziolski)



</doc>
<doc id="1320278" url="https://pl.wikipedia.org/wiki?curid=1320278" title="Gubernatorzy i gubernatorzy generalni Nigerii">
Gubernatorzy i gubernatorzy generalni Nigerii

Nigeria do roku 1914 stanowiła w strukturach Imperium Brytyjskiego dwie osobne posiadłości. Zadanie ich scalenia w jedno otrzymał Sir Frederick Lugard. Aby podkreślić, iż jego władza obejmuje całość Nigerii, otrzymał on tytuł gubernatora generalnego.
Po zakończeniu jego kadencji w 1919, kolejni szefowie administracji kolonialnej na tym obszarze, podobnie jak ich odpowiednicy w innych częściach Imperium, mieli już tytuł "zwykłych" gubernatorów. Tak było aż do uzyskania przez Nigerię niepodległości w 1954. Nigeria stała się wówczas "Commonwealth realm" i, podobnie jak inne państwa o takim statusie, przyjęła za swoją formalną głowę państwa monarchę brytyjskiego. Osoba zastępująca go w Nigerii i faktycznie wykonująca wszystkie jego kompetencje (choć w praktyce tylko na wniosek rządu) piastowała urząd ponownie nazwany gubernatorem generalnym, ale już zupełnie inny w swym charakterze niż ten z czasów Lugarda.

</doc>
<doc id="1320280" url="https://pl.wikipedia.org/wiki?curid=1320280" title="Zespół Coffina i Sirisa">
Zespół Coffina i Sirisa



</doc>
<doc id="1320283" url="https://pl.wikipedia.org/wiki?curid=1320283" title="Odruch wymiotny">
Odruch wymiotny



</doc>
<doc id="1320292" url="https://pl.wikipedia.org/wiki?curid=1320292" title="Michelozzo">
Michelozzo

Michelozzo di Bartolommeo zw. Michelozzo Michelozzi (ur. 1396, zm. 1472) – włoski architekt i rzeźbiarz wczesnego renesansu, działający głównie we Florencji.
Życiorys.
Początkowo działał jako rzeźbiarz i współpracował z Donatellem i Agostino di Duccio. Stworzył m.in. nagrobek B. Aragazzi w katedrze w Montepulciano. Z czasem poświęcił się architekturze, projektując budowle dla rodu Medyceuszy. Dla nich stworzył willę Careggi, dwa dziedzińce w klasztorze San Marco oraz słynny pałac Medyceuszy.
Jego budowa rozpoczęła się w 1444 roku dla Cosima Medici. Trójkondygnacyjna fasada cechuje się nierówną wysokością kondygnacji. Dolną, najwyższą, zdobi rustyka. Środkowa, nieco niższa, jest boniowana, a górna odznacza się najniższą wysokością i ma gładkie lico muru. Budowlę wieńczy wydatny gzyms. Okna są zamknięte półkoliście, przedzielone kolumienką na pół. Wewnętrzny dziedziniec na planie kwadratu otoczony jest krużgankami. W Palazzo znajduje się także kaplica zw. "Capella dei Magi" z freskami Benozza Gozzolego i ołtarzem Fra Filippa Lippiego.

</doc>
<doc id="1320293" url="https://pl.wikipedia.org/wiki?curid=1320293" title="Michelozzo di Bartolommeo">
Michelozzo di Bartolommeo



</doc>
<doc id="1320294" url="https://pl.wikipedia.org/wiki?curid=1320294" title="Michelozzo Michelozzi">
Michelozzo Michelozzi



</doc>
<doc id="1320295" url="https://pl.wikipedia.org/wiki?curid=1320295" title="Instytut Badań Ciężkich Jonów w Wixhausen">
Instytut Badań Ciężkich Jonów w Wixhausen



</doc>
<doc id="1320299" url="https://pl.wikipedia.org/wiki?curid=1320299" title="Oernskoeldsvik">
Oernskoeldsvik



</doc>
<doc id="1320300" url="https://pl.wikipedia.org/wiki?curid=1320300" title="Afonso de Paiva">
Afonso de Paiva

Afonso de Paiva (ur. ok. 1460, zm. ok. 1490), dworzanin portugalski pochodzący z Wysp Kanaryjskich, często wysyłany w tajnych misjach dyplomatycznych do Afryki Północnej, dzięki znajomości języka arabskiego oraz tamtejszych terenów. Wraz z Pedro de Covilhão wyruszył na polecenie króla Jana II, aby odnaleźć legendarne chrześcijańskie państwo papa Jana. 
Od momentu w którym rozstał się ze swym towarzyszem w Adenie wszelki ślad po nim zaginął. Covilhao nie odnalazł Paivy w Kairze, gdzie mieli umówione spotkanie około 1490. Prawdopodobnie Afonso de Paiva zginął podczas samotnej podróży w kierunku papa Jana którym okazała się Etiopia.

</doc>
<doc id="1320314" url="https://pl.wikipedia.org/wiki?curid=1320314" title="Reprezentacja Polski w rugby union mężczyzn">
Reprezentacja Polski w rugby union mężczyzn

Reprezentacja Polski mężczyzn w rugby 15-osobowym – zespół rugby union, reprezentujący Rzeczpospolitą Polską w meczach i sportowych imprezach międzynarodowych, powoływany przez selekcjonera, w którym mogą występować zarówno zawodnicy posiadający obywatelstwo polskie, jak i gracze niebędący obywatelami Polski, ale o polskich korzeniach lub mieszkający w Polsce. Za jego funkcjonowanie odpowiedzialny jest Polski Związek Rugby (PZR). Obecnie występuje w Rugby Europe Trophy z Holandią, Litwą, Portugalią, Szwajcarią i Czechami. Według stanu na 23 maja 2016 r. zajmuje 34. miejsce w rankingu World Rugby – najwyżej klasyfikowana była na 25. miejscu w kwietniu 2013 roku.
Historia.
9 września 1957 podczas Walnego Zjazdu Założycielskiego w Warszawie doszło do założenia Polskiego Związku Rugby, a już 23 września 1957 został on przyjęty w poczet członków "Europejskiej Federacji Rugby FIRA" (obecnie Rugby Europe). Od tego momentu możliwym stało się przystąpienie Polski do oficjalnej rywalizacji międzynarodowej. Swoje pierwsze oficjalne spotkanie międzypaństwowe polska reprezentacja narodowa rozegrała na stadionie w Łodzi 24 sierpnia 1958, w którym przy obecności 3000 widzów pokonała NRD 9:8. W kwalifikacjach do dwóch pierwszych Pucharów Świata Polacy nie startowali, bowiem członkiem "Międzynarodowej Rady Rugby" (IRB, obecnie World Rugby) Polski Związek Rugby został dopiero w marcu 1988. Począwszy do edycji w 1991 roku „biało-czerwonym” ani razu nie udało się awansować do turnieju finałowego tej imprezy.
Ranking World Rugby.
Pełny aktualny ranking na oficjalnej stronie World Rugby: Men's Rankings 

</doc>
<doc id="1320315" url="https://pl.wikipedia.org/wiki?curid=1320315" title="WYFR">
WYFR

WYFR () – rozgłośnia radiowa nadająca na falach krótkich wielojęzyczne programy mające na celu propagowanie chrześcijańskiej ewangelii. Działa ona w ramach Family Radio to Family Stations, Inc. (1958), organizacji typu non-profit.
Rozpoczęła nadawanie 20 października 1973 r. w Scituate w Massachusetts. Na początku były to programy w języku hiszpańskim i angielskim. Po kilku latach do oferty audycji dołączyły inne języki, a urządzenia nadawcze umieszczono również w Okeechobee na Florydzie.
W 1982 roku Family Radio powiększyło zasięg obejmując Indie i Daleki Wschód za pośrednictwem nadajników zlokalizowanych na Tajwanie.
Audycje w języku polskim:

</doc>
<doc id="1320317" url="https://pl.wikipedia.org/wiki?curid=1320317" title="Monica Lovinescu">
Monica Lovinescu

Monica Lovinescu (ur. 19 listopada 1923 w Bukareszcie, zm. 20 kwietnia 2008 w Paryżu) – rumuńska pisarka, krytyczka literacka i dziennikarka. Używała pseudonimów: "Monique Saint-Come" i "Claude Pascal".
Życiorys.
Była córką Eugena Lovinescu. W 1946 ukończyła studia filologiczne na uniwersytecie w Bukareszcie. Jako pisarka zadebiutowała w 1931 serią opowiadań, publikowanych w czasopiśmie "Vremea", jako krytyk literacki pojawiła się na łamach pisma "Democraţia". W 1947 r. otrzymała stypendium rządu francuskiego. Kilka miesięcy później, kiedy Rumunię ogłoszono republiką zdecydowała się poprosić o azyl polityczny we Francji. W tym kraju spędziła większość swojego życia, będąc jednym z najostrzejszych krytyków reżimu Nicolae Ceaușescu. W latach 1964–1992 współpracowała z Radiem Wolna Europa, jako komentator działu kultury i analityk problemów współczesnej Rumunii. W tej samej rozgłośni pracował jej mąż, Virgil Ierunca. Prowadzone przez nią audycje były przez Rumunów traktowane jako jeden z najważniejszych głosów dobiegających z Europy Zachodniej, ukazujących prawdziwe oblicze systemu. Jej artykuły na temat Rumunii zamieszczały prestiżowe czasopisma: "Kontinient", "Les Cahiers de l’Est" oraz "L’Alternative".
Rumuńska Securitate od lat 70. próbowała kilkakrotnie dokonać zamachu na jej życie. W 1977 została ciężko pobita w pobliżu własnego domu przez nieznanych sprawców. Mimo ciężkich obrażeń, które ograniczyły jej zdolność poruszania się, nie zrezygnowała z wygłaszania opinii porównujących rządy rumuńskiego dyktatora do nazizmu. Po 1989 uczestniczyła (mimo pogarszającego się stanu zdrowia) w pracach Komisji, badającej okres dyktatury komunistycznej w Rumunii. Jej pojawienie się w Rumunii wywołało skrajne reakcje. Dla jednych była symbolem oporu przeciwko dyktaturze Ceausescu, a dla innych, wywodzących się z partii postkomunistycznej i Partii Wielkiej Rumunii stała się wrogiem publicznym, przypominającym o „niechcianej przeszłości”. W latach 90. jej eseje publikowało wydawnictwo Humanitas. Zajmowała się także tłumaczeniem literatury rumuńskiej na język francuski.

</doc>
<doc id="1320318" url="https://pl.wikipedia.org/wiki?curid=1320318" title="Ksawery Bronikowski">
Ksawery Bronikowski

Ksawery Bronikowski (ur. w 1796 w Mogilnie, zm. 28 marca 1852 w Paryżu) – polski działacz polityczny i publicysta.
Życiorys.
Początkowo związany z Galicją. W 1817 przeniósł się do Warszawy, gdzie nawiązał współpracę z konspiracją niepodległościową. Był jednym z założycieli Związku Wolnych Polaków oraz współredaktorem czasopisma głoszącego poglądy liberalne – „Dekada Polska”. Władze zaborcze nie były przychylnie nastawione do tej działalności, w związku z czym Bronikowski najpierw trafił do więzienia, gdzie przebywał w latach 1823–1824, a potem został oddany pod dozór policyjny.
Później związał się jako publicysta z pismami „Gazeta Polska” oraz „Kurier Polski”. Współpracował m.in. z Maurycym Mochnackim, który wciągnął go do spisku Piotra Wysockiego, przygotowującego wówczas powstanie zbrojne. Podczas tego przedsięwzięcia Bronikowski był współzałożycielem i wiceprezesem Towarzystwa Patriotycznego, które powstało 1 grudnia 1830.
W 1831 wyjechał z Warszawy i wstąpił do armii jako ochotnik (do kapitulacji wiceprezydent Warszawy). Na emigracji związany był pierwotnie z Joachimem Lelewelem, a następnie z Hotelem Lambert.
W latach 1833–1835 redagował czasopismo „Feniks”, a w latach 1834–1839 był współredaktorem „Kroniki Emigracji Polskiej”. Od 1839 wydawał pismo „La Revue Slave”. Ponadto był inicjatorem wydawnictwa „Pamiętniki Polskie” (1844) i dyrektorem Szkoły Polskiej w Paryżu (Francja).
Pochowany na Cmentarzu Montmartre w Paryżu.
Linki zewnętrzne.
Dzieła Ksawerego Bronikowskiego w:

</doc>
<doc id="1320319" url="https://pl.wikipedia.org/wiki?curid=1320319" title="Ferocactus pilosus">
Ferocactus pilosus

Ferocactus pilosus – gatunek ferokaktusa pochodzący z Meksyku.
Morfologia i biologia.
Ma 3 m wysokości i 60 cm średnicy oraz liczne rozgałęzienia. Jest kulisty, z czasem cylindryczny. Posiada od 15 do 20 żeber z areolami osadzonymi co 3 cm. Ma ciernie koloru czerwonego; 6-8 bocznych długości do 2 cm i 4 środkowe, których długość dochodzi do 4 cm. Ma dzienne, pomarańczowoczerwone kwiaty, kwitnące w środku lata.
Uprawa.
Roślina wymaga silnego nasłonecznienia i temperatury nie schodzącej poniżej 10 °C.

</doc>
<doc id="1320321" url="https://pl.wikipedia.org/wiki?curid=1320321" title="Bilateralny system pokrewieństwa">
Bilateralny system pokrewieństwa

Bilateralny system pokrewieństwa nawet pochodzenie bilateralne lub kognatyczne – w etnologii typ pokrewieństwa, w którym związki wywodzone za pośrednictwem kobiet i mężczyzn są sobie równoważne, oparty na zasadzie wyprowadzania pochodzenia zarówno w linii męskiej, jak i żeńskiej. Tak samo jak unilinearny (wyznaczający linię przodków) system pokrewieństwa jest częścią dychotomicznej klasyfikacji systemów społecznych według typu pochodzenia. Jest to jedyny system, w którym istnieje szansa zademonstrowania własnej wolnej woli w ramach możliwości. Jest to najbardziej demokratyczny system, ponieważ pozwala podjąć decyzję, których antenatów z genealogii wybierze sobie jednostka. Przedstawiciele szkoły ewolucjonistycznej (głównie L.H. Morgan) uważali go za ostatnie ogniwo rozwoju systemów pokrewieństwa. Miało się według nich wyłonić z patrylinearnego systemu pochodzenia. Badacze ze szkoły kulturowo-historycznej, a także wielu etnologów amerykańskich, jak np. Alfred Louis Kroeber i Robert Harry Lowie, uważali go za pierwotną formę pokrewieństwa.
Terminy.
Obok terminu „bilateralny” używany jest także termin „multilinearny” (dla podkreślenia różnicy względem unilinearnego), kognatyczny lub nieunilinearny, który ma swoich przeciwników i zwolenników. Termin „bilateralny” nie jest tożsamy z bilinearnością zakładającą rozgałęzienie przez ojca i matkę, prowadząc je cały czas według schematu – jedna linia zawsze przez ojca, druga przez matkę (system podwójny). Bilateralność daje swobodę wyboru – przez ojca lub matkę i jest zróżnicowany wewnętrznie.
Historia terminologii systemów pokrewieństwa.
Morgan (1818–1881) przeprowadził pierwsze badanie dotyczące terminologii pokrewieństw, jego ankieta zawierała pytania o wszystkie możliwe relacje genealogiczne. Jednak tylko niektóre odpowiedzi były prawidłowe, czyli rzeczywiście istniejące. Problem polegał na tym, że założenie o uniwersalności siatki genealogicznej nie pasowało do wszystkich ludów. Tym błędem kierowało się wielu badaczy. Następnie powszechnie przyjęto genealogiczną rejestrację terminów Riversa polegającą na odtwarzaniu kręgu krewnych informatora oraz o pytanie go o terminy, jakich używa, mówiąc o konkretnych osobach.
Durkheim (francuska szkoła socjologiczna) z kolei twierdził, że Morgan popełnił błąd, podporządkowując pokrewieństwu aspekt społeczny, twierdził, że pokrewieństwo a związki krwi to dwie różne sprawy, wskazując np. na status dziecka nieślubnego czy na zjawisko usynowienia. Malinowski był twórcą tezy o psychologicznym mechanizmie rozszerzania relacji wewnątrzrodzinnych-dziecko, stopniowo poszerzające horyzont krewnych. Jednak według Leacha nie dostrzegał on wyraźnych związków między nazewnictwem krewnych a ich ugrupowaniami, a sam twierdził, że pokrewieństwo jest elastycznym idiomem.
Według ewolucjonistów system bilateralny ten był ostatnim elementem sekwencji rozwojowej, którą zapoczątkował matrylinearny system pokrewieństwa i wyłonił się z systemu matrylinearnego. Natomiast wielu badaczy amerykańskich oraz przedstawicieli szkoły kulturowo-historycznej zakładało jego pierwotność.
Nieunilinearny system pokrewieństwa.
Podtypy nieunilinearnego systemu pokrewieństwa są:
Oba typy bazują na równouprawnieniu płci przy wytyczaniu genealogicznego zakresu krewnych.
Trudności typologizacji.
Próby typologizacji b.s.p. rodzą wiele trudności, pogłębiają one niezgodność między ideologią pochodzenia a rzeczywistym składem grup pochodzeniowych. Podejmowane są próby znalezienia podstawowych różnic strukturalnych i funkcjonalnych między b.s.p a unilinearnym systemem pokrewieństwa. Odrębności tych systemów posiadających grupy pochodzeniowe zazwyczaj określa się porównując cechy struktury i funkcje grup pochodzeniowych. Przez tradycyjne funkcjonalno-strukturalne podejście podkreślaną funkcjonalną przewagę systemu unilinearnego nad bilateralnym. Natomiast nowsze podejście zwraca uwagę bardziej na zdolności adaptacyjne i „giętkość” bilateralnego systemu pokrewieństwa w stosunku do „sztywnego” systemu unilinearnego.
Bilateralne systemy pokrewieństwa ciągle są nie do końca zbadane, jako ich wyróżnik przyjęto negatywną cechę nieobecności unilinearnych grup pochodzeniowych, w związku z tym pozostają jedynie niespójną kategorią wyznaczaną przez przeciwstawienie systemom unilinearnym.
Ponadto dowolny sposób wywodzenia stał się przyczyną kryzysu w teorii pokrewieństwa, dotyczył on samego pojęcia pochodzenia. Często używany był w znaczeniu „sposobu ustalania związku z przodkiem”, jednak antropolodzy brytyjscy rozumieli pod nim zasady strukturyzujące społeczeństwo.
Kręgi krewniacze.
Najczęstszą grupą odniesienia do systemów bilateralnych jest luźny zespół osób w potocznym języku nazywany rodziną, familią lub krewnymi, z ang. Kin dred (krąg krewniaczy), otwarty, dowolnie konkretyzowany zespół arbitralny, stanowiący formę identyfikacji z innymi ludźmi. Z praktyki życia społecznego wynika, że powinowaci wchodzą w skład takiego kręgu na równych prawach z krewnymi liniowymi.
Dobór członków kręgu krewnych ma charakter subiektywny, ale wpływają na niego również czynniki zewnętrzne jak bliskość przestrzenna, emocjonalna oraz zależności natury ekonomicznej, które mogą działać przyciągająco lub odpychająco.
Granice kręgu krewniaczego są płynne i trudne do zdefiniowania, gdyż włączają więzi o różnej intensywności, które są ustalane podczas uroczystości rodzinnych, wzajemnej pomocy czy wymianie darów. Krąg krewniaczy nie jest nawet grupą społeczną, nie stanowi korporacji, nie ma prawnych zobowiązań wobec swoich członków, działania aktywizowane są zazwyczaj przez indywidualne kontakty. Wywnioskować można z tego, że bilateralność indywidualizuje pokrewieństwo i humanizuje podejście do niego. System ten stawia w centrum zainteresowania jednostkę i wokół niej tworzy związki.
W przeciwieństwie do tego systemu system unilinearny narzucał podejście odpersonalizowane, punktem którego wyjścia były trwałe, wbudowane w społeczeństwo grupy pochodzeniowe regulujące prawa i obowiązki wiążące poszczególne jednostki.
Altruizm krewniaczy – jest to jedna z podstawowych, wspólnych cech obu systemów pokrewieństwa, zasada dyspozycyjności, która powoduje, że krewni są idealnymi kandydatami do współpracy. Pokrewieństwo działa na zasadzie wzajemności, za którą stoi zinternalizowany przymus, normatywne reguły oraz nakaz moralny. Zobowiązania mogą być efektywne zarówno w grupowej, jak i w zindywidualizowanej wersji pokrewieństwa

</doc>
<doc id="1320328" url="https://pl.wikipedia.org/wiki?curid=1320328" title="Claude Hopil">
Claude Hopil

Claude Hopil (ur. ok. 1580, zm. 1635) – francuski poeta mistyczny. W jego twórczości widać wpływ Świętego Augustyna i Bernarda z Clairvaux. Wydał m.in. "Les Divins Élancements d'amour" (1629), "Les Doux Vols de l'âme amoureuse de Jésus" (1629), "Les douces extases de l'âme spirituelle" (1627), "Le parnasse des odes ou chansons spirituelles", (1633).

</doc>
<doc id="1320329" url="https://pl.wikipedia.org/wiki?curid=1320329" title="Julius Friedrich Cohnheim">
Julius Friedrich Cohnheim

Julius Friedrich Cohnheim (ur. 20 lipca 1839 w Demmin, zm. 15 sierpnia 1884 w Lipsku) – niemiecki lekarz i patolog żydowskiego pochodzenia.
Był profesorem na kilku niemieckich uczelniach (Kilonia, Wrocław, Lipsk). Zajmował się patologią i przedstawił pogląd, że ropa w przebiegu procesów zapalnych powstaje z gromadzących się z krążącej krwi leukocytów (diapedeza). Jego najważniejsze dzieło to praca "Über Entzündung und Eiterung" (1867).

</doc>
<doc id="1320332" url="https://pl.wikipedia.org/wiki?curid=1320332" title="Michał Rusinek (literaturoznawca)">
Michał Rusinek (literaturoznawca)

Michał Maciej Rusinek (ur. 31 stycznia 1972 w Krakowie) – polski literaturoznawca, tłumacz, pisarz, doktor habilitowany nauk humanistycznych, profesor Uniwersytetu Jagiellońskiego. Były sekretarz Wisławy Szymborskiej.
Życiorys.
W latach 1991–1996 studiował polonistykę na Uniwersytecie Jagiellońskim. W 2002 uzyskał stopień doktora na podstawie pracy "Między klasyczną retoryką a ponowoczesną retorycznością". W 2013 na podstawie dorobku naukowego oraz monografii pt. "Retoryka obrazu. Przyczynek do percepcyjnej teorii figury" uzyskał stopień naukowy doktora habilitowanego. Specjalizuje się w teorii literatury. Został adiunktem w Katedrze Teorii Literatury na Wydziale Polonistyki UJ.
Został sekretarzem Wisławy Szymborskiej wkrótce po otrzymaniu przez nią Nagrody Nobla. Stało się to dzięki pośrednictwu jej znajomej, Teresy Walas, która była promotorką pracy magisterskiej Rusinka. Sekretarzem poetki był do jej śmierci.
Był członkiem honorowego komitetu poparcia Bronisława Komorowskiego przed przyspieszonymi wyborami prezydenckimi 2010 oraz przed wyborami prezydenckimi w Polsce w 2015 roku.
Jest autorem nazw żartobliwych gatunków literackich stworzonych przez Szymborską: lepiej, odwódka i moskalik.
Od kwietnia 2012 roku jest prezesem Fundacji Wisławy Szymborskiej.
W 2014 roku był jurorem w konkursie na najlepszy limeryk o orzeszkach firmy Felix.
W 2019 powołano go w skład Rady Języka Polskiego VII kadencji (2019–2022). Od 2020 współpracuje z Radiem Nowy Świat.
Od 2021 roku zasiada w kapitule konkursu Literacka Podróż Hestii. 
Jest bratem ilustratorki Joanny Rusinek, z którą współtworzy książki dla dzieci „Zaklęcie na W”, „Mały Chopin” i „Kefir w Kairze”.

</doc>
<doc id="1320333" url="https://pl.wikipedia.org/wiki?curid=1320333" title="Julius Cohnheim">
Julius Cohnheim



</doc>
<doc id="1320336" url="https://pl.wikipedia.org/wiki?curid=1320336" title="Marian Muszkat">
Marian Muszkat

Marian Muszkat (, heb. "מריון מושקט", właśc. Maks Muszkat; ur. 20 listopada 1909 w Suwałkach, zm. 30 września 1995 w Hajfie) – polski prawnik, pułkownik Wojska Polskiego, sędzia wojskowy, specjalista z zakresu prawa międzynarodowego, wojskowego oraz stosunków międzynarodowych.
Życiorys.
Syn Mendla i Szyfry z domu Holcberg. Dzieciństwo spędził w Suwałkach, tam też ukończył gimnazjum i liceum (I Liceum Ogólnokształcące im. Marii Konopnickiej w Suwałkach), po czym w 1927 r. wyjechał na studia do Warszawy. Studiował na Uniwersytecie Warszawskim, polonistykę oraz prawo. W czasach studenckich, by zdobyć środki na utrzymanie, pracował jako urzędnik w warszawskich fabrykach, a także nauczyciel w szkole powszechnej. Był jednocześnie zagorzałym sympatykiem lewicy udzielającym się w akademickich organizacjach socjalistycznych „Pochodnia” i „Życie”. Jako wyróżniający się student, wyjechał na stypendium do Francji, gdzie na uniwersytecie w Nancy 1931 r. uzyskał tytuł inżyniera ekonomisty. Na tym samym uniwersytecie 11 lipca 1936 r. uzyskał tytuł doktora prawa na podstawie pracy z zakresu prawa karnego. W tym czasie pogłębiał swe zainteresowania jakimi były: prawo międzynarodowe publiczne, międzynarodowe prawo karne, stosunki międzynarodowe, a także kwestie dotyczące państw Trzeciego Świata (zwłaszcza afrykańskich) oraz norm prawnych bezwzględnie obowiązujących ("ius cogens").
Po wybuchu II wojny światowej wyjechał do Wilna, gdzie pracował dla Prawdy Wileńskiej, jednocześnie wykładał na tamtejszym uniwersytecie. Na skutek wybuchu wojny niemiecko-radzieckiej, ewakuował się do ZSRR, gdzie w latach 1941–1943 był urzędnikiem w kołchozie w obwodzie gorkowskim, a następnie nauczycielem w Instytucie Pedagogicznym w Gzy-Ordzie. W maju 1943 r. wstąpił do ludowego Wojska Polskiego, gdzie po ukończeniu kursów na oficerów polityczno wychowawczych służył jako podporucznik w 1 Dywizji Piechoty im. Tadeusza Kościuszki. Piastował tam m.in. funkcje zastępcy dowódcy 2 pułku czołgów i szefa wydziału wychowawczego 1 Warszawskiej Brygady Pancernej im. Bohaterów Westerplatte. W październiku 1943 r., brał udział w ciężkich bojach w bitwie pod Lenino. Od 1944 r. wykładał w Szkole Oficerów Polityczno-Wychowawczych przy 1 Dywizji. Od 26 lipca tego roku był radcą prawnym w Sądzie Wojskowym 1 Armii Polskiej w ZSRR. Od 2 września do 20 grudnia 1944 był sędzią Najwyższego Sądu Wojskowego. 22 września tego roku został mianowany kapitanem. Od 5 stycznia 1945, w stopniu majora, pełnił służbę w Wydziale Sądownictwa Wojennego na stanowisku szefa Oddziału Ustawodowczo-Prawnego. Następnie pełnił w funkcję szefa wydziału orzekającego w sprawach zbrodni wojennych w Najwyższym Sądzie Wojskowym, zaś w latach 1945–1946 wiceprezesa tego sądu.
Od 1945 r. członek Polskiej Partii Robotniczej/Polskiej Zjednoczonej Partii Robotniczej.
5 grudnia 1946 r. dr inż. Muszkat został zdemobilizowany z wojska w stopniu pułkownika z prawem do noszenia munduru, jak czytamy ,"for his heroic combat against Germany" tj. za swój heroiczny wkład w walce przeciwko Niemiec”.
W latach 1945–1946 został mianowany przez Ministerstwo Sprawiedliwości szefem Głównej Komisji Badania Zbrodni Niemieckich w Polsce. Między innymi wraz z prof. T. Cyprianem, reprezentował Polskę przy Komisji Narodów Zjednoczonych do Spraw Zbrodni Wojennych w Londynie.
15 lutego 1950 r. uzyskał stopień doktora habilitowanego i jednocześnie docenta UW, na podstawie rozprawy habilitacyjnej pt. „Międzynarodowe prawo karne, rozwój nowej dziedziny”. Był współzałożycielem i redaktorem dwutygodnika prawniczego „Prawo i Życie”. Pisał również do miesięczników Państwo i Prawo, Wojskowego Przeglądu Prawniczego, a nawet Zeszytów historycznych.
Od 1 października do 1954 r., samodzielny pracownik nauki Studium Zaocznego Wydziału Prawa UW. Na Uniwersytecie Warszawskim wykładał prawo karne wojskowe, a także prawo międzynarodowe w Katedrze Międzynarodowego Prawa Publicznego i Prywatnego kierowanej przez prof. Cezarego Berezowskiego (1953-54). 1954/1955 zastępca profesora przy Katedrze Prawa Międzynarodowego WP UW. Od 1955 do 30 kwietnia 1957 profesor nadzwyczajny Prawa Międzynarodowego na Wydziale Prawa UW. Wykładał również w Centralnej Szkole Prawniczej imienia prof. Teodora Duracza (1950-53), Akademii Sztabu Generalnego i w Polskim Instytucie Spraw Międzynarodowych (1950–51 – jego dyrektor). W 1954 r. delegowany przez PRL jako obserwator do Korei.
W swoich poglądach propagował socjalistyczne idee popierając przy tym swojego mentora jakim był Prokurator Generalny ZSRR Andriej Wyszynski. Muszkat miał wśród naukowców zagorzałych oponentów, jednym z nich był prof. Stefan Korboński. Według niego "poglądy Muszkata robiły z sądu instytucję polityczną, z prokuratorów panów życia i śmierci każdego człowieka (...) a z adwokatów pomocników funkcjonariuszy milicji.". Warto nadmienić, iż na ową krytykę Korboński odważył się dopiero po swojej ucieczce z kraju, tak było i z innymi.
W latach 50. Muszkat zauważył, że sprawy w Polsce nie idą w dobrym kierunku, co wpłynęło na złagodzenie jego rewolucyjnych poglądów. Jak wspominał prof. Eugeniusz Piontek, "W prywatnych rozmowach profesor Muszkat dystansował się wyraźnie od panujących stosunków. Nie wierzył też w możliwość demokratyzacji systemu. Akcentował raczej celowość unieruchamiania jego naturalnych skłonności do despotyzmu za pośrednictwem umacniania rygorów prawnych, krępujących samowolę władzy (...)" Po 1956 r. skonstatował "(...) Ten eksperyment już się skończył, od tej chwili można się już tylko spodziewać postępującego rozkładu".
W 1957 r. Muszkat wyjechał do Izraela, gdzie na Uniwersytecie Telawiwskim wykładał prawo międzynarodowe i stosunki międzynarodowe. Na prośby rządu Izraela był opiniodawcą w wielu strategicznych kwestiach polityki międzynarodowej podejmowanych przez ten kraj. W 1961 r. Instytut Jad Waszem wyznaczył go jako doradcę i koordynatora do procesu Adolfa Eichmanna.
Prof. Muszkat był członkiem wielu międzynarodowych instytutów, organizacji i stowarzyszeń, m.in.:
Uczestniczył w wielu kongresach i sympozjach na całym świecie także z zakresu nauk politycznych, badań nad pokojem i futurologii. Jest autorem setek publikacji naukowych wydanych obok języka polskiego także po angielsku, francusku, rosyjsku, hebrajsku, węgiersku, czesku, a nawet chińsku. Redaktor i współautor pierwszego polskiego powojennego podręcznika do nauki prawa międzynarodowego – "„Zarys prawa międzynarodowego publicznego”" "(Outline of the international public law)," Muszkat M. (red.), Wydawnictwo Prawnicze, Warszawa 1955 i 1956 w dwóch tomach. Współtwórcami tegoż podręcznika byli również profesorowie: Cezary Berezowski, Remigiusz Bierzanek, Alfons Klafkowski, Kazimierz Kocot, Tadeusz Łychowski, Andrzej Skowroński i Krzysztof Skubiszewski.
Uczniami profesora Muszkata byli tacy profesorowie prawa międzynarodowego jak m.in. Lech Antonowicz oraz Eugeniusz Piontek.

</doc>
<doc id="1320346" url="https://pl.wikipedia.org/wiki?curid=1320346" title="Nierozłączka rudogłowa">
Nierozłączka rudogłowa

Nierozłączka rudogłowa, nierozłączka Fischera ("Agapornis fischeri") – gatunek małego ptaka z rodziny papug wschodnich (Psittaculidae) występujący w Afryce Wschodniej. Bliski zagrożenia wyginięciem, często spotykany w hodowlach.
Gatunek bardzo odporny i adaptatywny (z wyjątkiem niskich temperatur), często zdarza mu się skutecznie wywalczać przestrzeń i miejsca do lęgów w rywalizacji z większymi ptakami. 
Istnieją w hodowlach mutacje barwne tej podstawowej odmiany (np. mutacja niebieska, żółta i lutino), jednak nieliczne w porównaniu z uzyskanymi z innych gatunków nierozłączek.
Nazywane są nierozłączkami (ang. "lovebirds") z powodu silnie afiliatywnych zachowań przejawianych względem partnerów. Nierozłączki zwykle spędzają czas siedząc razem, muskając sobie nawzajem piórka, gruchając do siebie i wymieniając czułości. Łatwe i raczej bezproblemowe w jednogatunkowej hodowli, ptaki te nie wymagają dużej wiedzy od właściciela i dobrze nadają się dla początkujących hodowców papug. 
Systematyka.
Gatunek został opisany naukowo w 1887 roku przez niemieckiego ornitologa Antona Reichenowa, który nazwał go na cześć współodkrywcy, Gustava Fischera. Nie wyróżnia się podgatunków. Nierozłączka rudogłowa w przeszłości bywała czasem łączona w jeden gatunek z nierozłączką czarnogłową ("A. personatus"), sporadycznie także z nierozłączką krasnogłową ("A. lilianae") i czarnolicą ("A. nigrigenis").
Zasięg występowania.
Afryka Wschodnia – północna Tanzania, m.in. okolice Jeziora Wiktorii i Park Narodowy Serengeti. Zalatuje też do Rwandy i Burundi. Z powodu przerzedzenia na oryginalnych stanowiskach wywołanego nielegalnym odłowem, obecnie spotyka się je głównie na terenach gęsto zalesionych, w małych koloniach liczących 4–5 ptaków. Introdukowane populacje żyją w miastach Tanga i Dar es Salaam na wybrzeżu Tanzanii oraz w Kenii – w Mombasie, Nairobi, Athi River, Naivashy i Isiolo. Niewielka introdukowana populacja zamieszkuje także miejscowość Saint-Jean-Cap-Ferrat w południowo-wschodniej Francji, jednak hybrydyzacja z również introdukowaną nierozłączką czarnogłową i kilka surowych zim znacząco zredukowały liczebność tych papug i według danych z roku 2016 gatunek ten nie będzie w stanie się tu utrzymać.
Morfologia.
Długość ciała ok. 15 cm, masa ciała 42–58 g, tułów dość krępy, ogon krótki. Korpus w kolorze jasnej zieleni. Na skrzydłach upierzenie szmaragdowo-zielone z ciemniejszymi lotkami. Łeb i szyja żółto-pomarańczowo-czerwone. Głowa proporcjonalnie duża w stosunku do reszty ciała. Ogon o barwie ciemnozielonej, z kuprem niebiesko-fioletowym. Kolor dzioba – intensywnie czerwony. Oczy duże, czarne z białą obwódką nagiej skóry dookoła. Cztery przeciwstawnie ustawione palce, skóra nóg szaro-różowa.
U nierozłączek rudogłowych jest brak różnic w upierzeniu i wielkości, rozróżniane są jedynie po kształcie czaszki (dłuższa i niżej wysklepiona u samców) oraz na podstawie możliwego szerszego rozstawienia kości łonowych u odbywających lęgi samic (już w okresie dojrzałości). Niektóre źródła donoszą o odrobinę mniej jaskrawym ubarwieniu samiczek.
Młode nierozłączki tej odmiany można odróżnić od starych po mniej intensywnym, matowym ubarwieniu i małej czarnej plamce na górnej połowie dzioba, przy woskówce (plamka znika po ok. 2 miesiącach od wyjścia z budki lęgowej). U młodych papug biała obwódka skórna wokół oka powinna być nieco cieńsza.
Ekologia i zachowanie.
Gatunek hałaśliwy. Nierozłączki rudogłowe wydają szeroką gamę odgłosów, od ćwierkania, szczebiotania i wysokich skrzeków po gwizdy i trele.
10–15 lat
W naturze w okolicach maja – lipca, jednak u nierozłączek trzymanych w niewoli lęgi mogą wystąpić także w innych miesiącach. W naturze gniazdują w naturalnych zagłębieniach w skałach, drzewach, budynkach, zasiedlają też porzucone gniazda innych gatunków.
Hodowla.
Nierozłączki rudogłowe są towarzyskie, ciekawskie i aktywne. To ptaki inteligentne, łatwo uczą się prostych sztuczek, choć ich zdolności naśladowania mowy są niewielkie. Wymagają dużo stymulacji i poświęcania uwagi przez właściciela, inaczej łatwo popadają w nudę i przejawiają działania destrukcyjne. Nierozłączkom rudogłowym należy zapewnić dużo zabawek i możliwości interakcji z otoczeniem. Uwielbiają „eksplorować” otoczenie dziobem, w związku z czym ważne jest, aby nie miały dostępu do substancji szkodliwych. Ich dewastacyjne skłonności lepiej przekierować na wszelkiego rodzaju gryzaki dla papug i świeże gałązki drzew i krzewów, które bardzo lubią obgryzać.
Powinna być ustawiona w ruchliwej części domu, jednak nie bezpośrednio na słońcu z uwagi na ryzyko przegrzania ptaków. Dla pary wymagana długość boku to 60 cm. Jeszcze większe powinny być klatki służące do rozmnażania nierozłączek. Papużki te są bardzo aktywne, w związku z czym należy zadbać o umieszczenie w klatce co najmniej 2 żerdzi ustawionych niedaleko ścianek, aby ptaki mogły przefruwać między nimi i zażywać odrobinę ruchu.
W niewoli notorycznie zdarza im się zabierać budki lęgowe nawet większym papugom. Parom zapewnić należy drewniane budki lęgowe o wymiarach 15×15×20 cm, mocując budkę w górnym narożniku klatki. Zazwyczaj do lęgów przystępują ptaki mające 12 miesięcy. W niewoli samica składa zwykle 3–8 jaj, z których po 23 dniach wykluwają się młode (zdolne do latania po 38–42 dniach).
Podstawowym pokarmem są mieszanki ziaren (ok 65–80%), koniecznie uzupełniane o dodatki warzywne (15–30%, składające się z zieleniny, strąków, kolb kukurydzy, itd.) i owocowe (5%, np. kawałeczki jabłka, winogrona, melona). Można również podawać kiełki, proso i ryż. Nierozłączki karmione tylko ziarnem z czasem podupadają na zdrowiu. Dla młodych papużek albo podczas lęgów dietę warto uzupełnić o gotowane, poszatkowane jajko lub gotowe pokarmy zawierające jajka (np. mieszanki jajeczne czy kolby z dodatkiem jajka).
Coraz powszechniej uważa się, że trzymanie papug pojedynczo jest właściwe. Nie jest to prawdą z prostej przyczyny – papugi w naturze żyją w stadach, parach. Hodowane samotnie cierpią z braku partnera, fizycznie i psychicznie: często okaleczają się. Krzyczą i są sfrustrowane. Życie razem z drugą papugą tego samego gatunku poprawia życie ptaków domowych w każdej sferze bytu.
Status.
Międzynarodowa Unia Ochrony Przyrody (IUCN) uznaje nierozłączkę rudogłową za gatunek bliski zagrożenia (NT – "Near Threatened"). W 1987 roku była najczęściej spotykanym ptakiem w handlu międzynarodowym, a intensywny odłów doprowadził do znacznych spadków liczebności populacji na wolności. W 1995 odłów na eksport został zakazany. Na handel przeznacza się obecnie osobniki urodzone i odchowane w niewoli. Liczebność populacji na wolności szacuje się na 290 205 – 1 002 210 osobników. Trend liczebności populacji uznaje się za spadkowy. Papuga ta została wpisana do Załącznika II konwencji waszyngtońskiej.

</doc>
<doc id="1320348" url="https://pl.wikipedia.org/wiki?curid=1320348" title="Choroba reumatyczna">
Choroba reumatyczna



</doc>
<doc id="1320349" url="https://pl.wikipedia.org/wiki?curid=1320349" title="Peter Thorneycroft">
Peter Thorneycroft

George Edward Peter Thorneycroft, baron Thorneycroft CH (ur. 26 lipca 1909, zm. 4 czerwca 1994 w Londynie) – brytyjski polityk, członek Partii Konserwatywnej, minister w rządach Winstona Churchilla, Anthony’ego Edena, Harolda Macmillana i Aleca Douglasa-Home’a.
Wykształcenie odebrał w Eton College. Następnie rozpoczął praktykę adwokacką. W 1938 r. został wybrany do Izby Gmin w wyborach uzupełniających w okręgu Stafford. Miejsce w parlamencie utracił po wyborach powszechnych w 1945 r. Do Izby Gmin powrócił jeszcze w tym samym roku, po wyborach uzupełniających w okręgu Monmouth. W rządzie dozorującym Churchilla w 1945 r. był parlamentarnym sekretarzem w ministerstwie transportu wojennego.
Po wygranej konserwatystów w wyborach 1951 r. Thorneycroft został przewodniczącym Zarządu Handlu. W 1957 r. objął stanowisko kanclerza skarbu. Zrezygnował w 1958 r. w proteście przeciwko rządowej polityce finansowej. Thorneycroft powrócił do gabinetu w 1960 r. jako minister lotnictwa cywilnego. W latach 1962-1964 był ministrem obrony. W latach 1965-1966 był ministrem spraw wewnętrznych w gabinecie cieni. W Izbie Gmin zasiadał do przegranych wyborów w 1966 r. Następnie został kreowany parem dożywotnim jako baron Thorneycroft i zasiadł w Izbie Lordów.
W późniejszych latach lord Thorneycroft zaliczał się do grona zwolenników Margaret Thatcher. Z jej poparciem objął w 1975 r. stanowisko przewodniczącego Partii Konserwatywnej i sprawował je do 1981 r. Zmarł w 1994 r.
Był dwukrotnie żonaty (jego drugą żoną była Carla Cappi). Z pierwszą żoną miał syna, z drugą córkę.

</doc>
<doc id="1320355" url="https://pl.wikipedia.org/wiki?curid=1320355" title="Biskwit">
Biskwit

Zobacz też: Bisquit

</doc>
<doc id="1320356" url="https://pl.wikipedia.org/wiki?curid=1320356" title="Andreas von Österreich">
Andreas von Österreich

Andreas von Österreich (ur. 15 czerwca 1558 na zamku Březnice w Czechach, zm. 12 listopada 1600 w Rzymie) – biskup koadiutor Brixen od 1580, biskup Konstancji od 1589, biskup Brixen od 1591, kardynał.
Życiorys.
Andreas von Österreich był synem arcyksięcia tyrolskiego Ferdynanda II Habsburga i Filipiny Welser. Wychowywał się na zamku Křivoklát. W 1575 rozpoczął starania o biskupstwo Konstancji. W 1576 został kardynałem diakonem z tytułem Santa Maria Nuova. W 1579 wrócił do Innsbrucku i rozpoczął starania o biskupstwo Brixen. Zakończyły się one powodzeniem dopiero po złożeniu przyrzeczenia, że przyjmie święcenia kapłańskie. W 1580 kapituła wybrała go na biskupa koadiutora. Andreas von Österreich nie wypełnił jednak przyrzeczenia. Od 1587 r. był właścicielem opactw w Murbach i Lüders. W 1589 został biskupem Konstancji.
Od 1579 r. pełnił urząd gubernatora ziem austriackich, od 1580 był protektorem Austrii. Od 1591 był biskupem Brixen. W latach 1598-1599 był namiestnikiem Niderlandów. Dochody z tego urzędu umożliwiły mu budowę rezydencji w Meersburgu, Ensisheim i Brixen.
Andreas von Österreich zmarł podczas pielgrzymki do Rzymu. Miał dwoje nieślubnych dzieci: Hansa Georga von Albizzi i Zuzannę.

</doc>
<doc id="1320357" url="https://pl.wikipedia.org/wiki?curid=1320357" title="Okręg wyborczy Monmouth">
Okręg wyborczy Monmouth

Okręg wyborczy Monmouth powstał w 1918 r. i wysyła do brytyjskiej Izby Gmin jednego deputowanego. Okręg obejmuje hrabstwo Monmouthshire.

</doc>
<doc id="1320359" url="https://pl.wikipedia.org/wiki?curid=1320359" title="Mistrzostwa Świata Juniorów w hokeju na lodzie">
Mistrzostwa Świata Juniorów w hokeju na lodzie



</doc>
<doc id="1320362" url="https://pl.wikipedia.org/wiki?curid=1320362" title="Mistrzostwa Świata Juniorów w Hokeju na Lodzie">
Mistrzostwa Świata Juniorów w Hokeju na Lodzie



</doc>
<doc id="1320364" url="https://pl.wikipedia.org/wiki?curid=1320364" title="Hugo Haas">
Hugo Haas

Hugo Haas (ur. 19 lutego 1901 w Brnie, zm. 1 grudnia 1968 w Wiedniu) – czeski aktor, reżyser i scenarzysta żydowskiego pochodzenia. W latach 1926-1962 zagrał w ponad 60 filmach, a także wyreżyserował ponad 20 produkcji w latach 1933-1962. Brat Pavla Haasa.
W 1962 roku ze względu na stan zdrowia zrezygnował z zawodu. Jego żoną była Maria Bibikova, z którą miał jedno dziecko. Ich małżeństwo zakończyło się rozwodem. Zmarł na astmę. Został pochowany na cmentarzu żydowskim w Brnie.

</doc>
<doc id="1320368" url="https://pl.wikipedia.org/wiki?curid=1320368" title="Choroba reumatoidalna">
Choroba reumatoidalna



</doc>
<doc id="1320369" url="https://pl.wikipedia.org/wiki?curid=1320369" title="Pokój z Aleppo">
Pokój z Aleppo

 
Pokój z Aleppo – bogato malowana drewniana boazeria ścienna, zdobiąca niegdyś pokój przyjęć tzw. Qa‘a w chrześcijańskim domu Wakil w Aleppo w Syrii. 
Obecnie znajduje się w zbiorach Muzeum Sztuki Islamskiej w Muzeum Pergamońskim na Wyspie Muzeów w Berlinie. Większość z zachowanych dotychczas podobnych wystrojów wnętrz pochodzi z XVIII i XIX w., pokój z Aleppo datowany jest na początek XVII wieku, co czyni go najstarszym znanym obiektem tego typu.
Historia.
Dom Wakil.
Pokój z Aleppo pochodzi z domu Wakil, który stoi do dnia dzisiejszego w chrześcijańskiej dzielnicy al-Gudaida w syryjskim mieście Aleppo. 
Boazeria powstała na zamówienie chrześcijańskiego kupca "Isy ibn Butrusa" (pol. Jezusa, syna Piotra), o czym informuje inskrypcja na jednym z paneli. "Butrus" określony jest tam mianem "simsara", czyli pośrednika zabiegającego o to, by kupcy znajdowali odbiorców na swój towar. W XVI–XVII w. Aleppo stanowiło centrum międzynarodowego handlu, a "Butrus" był jednym z wielu chrześcijańskich handlarzy w mieście.
Panele zdobiły pierwotnie ściany pokoju przyjęć tzw. "Qa‘a", w którym podejmowano gości. Była to prostokątna sala przykryta kopułą. W środku znajdowała się wydzielona kwadratowa część ("atabam"), wyłożona barwnymi płytami z marmuru oraz trzy podwyższenia przeznaczone do siedzenia ("tazar"). Pośrodku biło małe źródełko, które do tej pory zachowało się w domu Wakil.
Droga do muzeum.
Kompletna boazeria Pokoju z Aleppo została zakupiona dla muzeum w 1912 roku przez Friedricha Sarrego, dyrektora wydziału sztuki islamskiej dawnego Muzeum Cesarza Fryderyka – obecnie Muzeum im. Bodego (niem. "Bodemuseum").
Opis.
Drewniana boazeria ma 2,5 m wysokości i rozciąga się na przestrzeni 35 m. Wykonana jest z miękkiego drewna, najprawdopodobniej cedru, sosny z Aleppo lub pinii. Ma ściśle symetryczną budowę. Pokrywają ją malowidła inspirowane tematyką chrześcijaństwa i islamu. Często przedstawiane są sceny ze Starego Testamentu oraz motywy literackie, w tym fantastyczne. W boazerii wyróżnia się 14 drzwiczek wykonanych z drewna szlachetnego, najprawdopodobniej orzechowego, skrywających drzwi do innych pomieszczeń, okien i szaf. 
Malowidła.
Najważniejsze malowidła wyszły spod pędzla artysty Halba Shaha ibn Isy, który najprawdopodobniej pochodził z Persji. Według badaczy za jego perskim pochodzeniem przemawia nie tylko charakterystyczny styl malarski, ale również błędy ortograficzne w zamieszczonych inskrypcjach arabskich. Część pomniejszych, prostszych elementów została wykonana przez asystentów.
Najważniejsze motywy chrześcijańskie przedstawiono w niszy głównej, po prawej stronie od wejścia. Ukazano tu Maryję z dzieciątkiem oraz sceny Ostatniej Wieczerzy, ofiarowania Izaaka i tańca Salome przed Herodem. Przedstawienia te nie nawiązują do sztuki chrześcijaństwa bizantyjskiego, lecz do ówczesnego stylu islamskiej sztuki miniatur malarskich i iluminatorstwa. 
Po lewej stronie od wejścia znajduje się panel przedstawiający sceny dworskie: władcę na tronie, myśliwego celującego z broni do leoparda oraz towarzystwo myśliwych z księciem trzymającym sokoła. Inny panel ukazuje historię pary kochanków Laili i Majnuna według Nizamiego (1141–1202).
W licznych medalionach umieszczono portrety magów, uczonych islamskich, świętych, a także wielu postaci zwierząt, również fantastycznych, m.in. ptaków, niedźwiedzi, wilków, jeleni. Szczególną ekspresją odznaczają się malowidła pawi, które zostały przedstawione pod kwitnącymi drzewami na czerwonym tle.
Malowidła figuratywne zdradzają inspirację sztuką perską. Natomiast bogata ornamentyka kwiatowa i geometryczna utrzymana jest w stylu turecko-osmańskim. Wiele z zastosowanych tu wzorów spotkać można na kaflach, ceramice i tkaninach z terenów Imperium osmańskiego.
Inskrypcje.
Panele pokryte są również inskrypcjami zawierającymi teksty psalmów, przysłów oraz wierszy. Poniżej kilka przykładów:

</doc>
<doc id="1320370" url="https://pl.wikipedia.org/wiki?curid=1320370" title="Choroby reumatyczne">
Choroby reumatyczne

Choroby reumatyczne (potocznie reumatyzm) – grupa chorób charakteryzujących się przewlekłymi zmianami zapalnymi w obrębie tkanki łącznej, spowodowanymi najczęściej reakcją autoimmunologiczną. Grupa chorób reumatycznych objawia się często zmianami chorobowymi w stawach i kościach, dając objawy bólowe i w skrajnych przypadkach ograniczenie ruchomości stawów, aż do całkowitego ich usztywnienia. Słowem „reumatyzm” lub też „gościec” najczęściej określa się w mowie potocznej reumatoidalne zapalenie stawów.
Podział.
Najczęściej stosowanym podziałem chorób reumatycznych jest ten zaproponowany przez American Rheumatism Association w 1983 roku. Według tego podziału choroby reumatyczne należą do dziesięciu grup:

</doc>
<doc id="1320371" url="https://pl.wikipedia.org/wiki?curid=1320371" title="Melisia">
Melisia

Melisia (gr. "Μελίσσια") – miasto w Grecji, w administracji zdecentralizowanej Attyka, w regionie Attyka, w jednostce regionalnej Ateny-Sektor Północny. Siedziba gminy Pendeli. W 2011 roku liczyło 22 741 mieszkańców. Położone w granicach Wielkich Aten.

</doc>
<doc id="1320374" url="https://pl.wikipedia.org/wiki?curid=1320374" title="Stanisław Żukowski (grafik)">
Stanisław Żukowski (grafik)

Stanisław Żukowski (ur. w 1911 Wilnie, zm. w 1983 w Gdańsku) – polski grafik.
Życiorys.
Studiował na Wydziale Sztuk Pięknych USB w Wilnie. Od roku 1934 studiował grafikę w pracowni Edmunda Bartłomiejczyka w warszawskiej Akademii Sztuk Pięknych. Powrócił do Wilna i kontynuował studia w pracowni Jerzego Hoppena. Po wojnie (1945) zamieszkał w Gdańsku.
W latach 1970–1977 prowadził doświadczalną pracownię graficzną ZPAP „Oficyna” przy Akademii Sztuk Pięknych w Gdańsku.

</doc>
<doc id="1320378" url="https://pl.wikipedia.org/wiki?curid=1320378" title="Andreas von Osterreich">
Andreas von Osterreich



</doc>
<doc id="1320381" url="https://pl.wikipedia.org/wiki?curid=1320381" title="Okręg wyborczy Stafford">
Okręg wyborczy Stafford

Okręg wyborczy Stafford powstał w 1295 r. i wysyłał do brytyjskiej Izby Gmin dwóch deputowanych. W 1885 r. liczbę mandatów przypadających na okręg zmniejszono do jednego. Okręg zlikwidowano w 1950 r., ale przywrócono go ponownie w 1983 r. Okręg obejmuje miasto Stafford.

</doc>
<doc id="1320383" url="https://pl.wikipedia.org/wiki?curid=1320383" title="Andreas von Oesterreich">
Andreas von Oesterreich



</doc>
<doc id="1320386" url="https://pl.wikipedia.org/wiki?curid=1320386" title="WuDoo">
WuDoo

Magazyn WuDoo – audycja społeczności hip-hopowej, nadawana w Polskim Radio Szczecin w każdy czwartek o godzinie 22.00.
Historia.
"Magazyn WuDoo" powstał w 1995 roku. Audycja jest magazynem społeczności hip-hopowej, ale pojawiają się w niej także takie gatunki jak R'n'B czy dancehall.
W audycji zdarzały się przedpremierowe prezentacje albumów i singli. Oprócz wykonawców z Polski, pojawili się w niej artyści zza oceanu: Cappadonna, Grand Agent, Afu-Ra, Gentleman i inni.
Oprócz pokazania hip-hopu szerszej publiczności, celem "WuDoo" jest promocja młodych talentów. W audycji zadebiutował m.in. Łona. W studiu miały też miejsce sesje freestylowe z udziałem takich artystów jak: O.S.T.R., Eldo oraz Dizkret.
"WuDoo" patronuje różnym wydarzeniom w Szczecinie, zorganizowało "WuDoo 4 DJ's" czyli akcje dla młodych DJ-ów. Cyklicznie organizowany jest także "Konkurs Na Demo Roku Magazynu WuDoo" oraz "Konkurs Dziennikarski".
Pierwsza edycja "Konkursu na demo roku magazynu WuDoo" odbyła się w 2001 roku, druga w 2003, trzecia w 2005. Z każdą kolejną edycją konkursu liczba nadesłanych prac rosła wielokrotnie, w 2005 ich liczba sięgnęła 245 wykonawców. W czwartej edycji konkursu (2008 r.) doszły dwa wyróżnienia: dla DJ-a i producenta.

</doc>
<doc id="1320387" url="https://pl.wikipedia.org/wiki?curid=1320387" title="Paul Denyer">
Paul Denyer

Paul Denyer (ur. 14 kwietnia 1972 w Sydney) – australijski seryjny morderca, nazywany Frankston Serial Killer. Od czerwca do lipca 1993 roku zamordował 3 kobiety w Melbourne, w dzielnicy Frankston.
Życiorys.
Rodzice Denyera przybyli do Australii z Anglii w 1965 roku. Denyer miał pięcioro rodzeństwa - 4 braci i siostrę. Już jako dziecko miał poważne problemy z nadwagą, przez co miał kłopoty z dostosowaniem się do rówieśników. Jego pierwsze problemy z prawem rozpoczęły się, gdy miał 13 lat - ukradł samochód (skończyło się wtedy na pouczeniu), a dwa lata później zmusił młodszego chłopca do masturbacji na oczach innych dzieci. Dodatkowo kilkakrotnie został przyłapany na znęcaniu się nad zwierzętami. W 1992 roku kilkakrotnie stracił pracę, głównie przez swoje lenistwo.
Zbrodnie.
Pierwszego zabójstwa Denyer dokonał w nocy 12 czerwca 1993 roku. Brutalnie zgwałcił i zamordował studentkę Elizabeth Stevens. Denyer pociął nożem jej twarz i korpus. Była to jedyna z trzech ofiar, którą Denyer zgwałcił. Na początku lipca usiłował zabić kolejną dziewczynę. Ta jednak cudem wyrwała się oprawcy. Jeszcze tej samej nocy Denyer zamordował kolejną kobietę Debbie Fream. Ostatnia ofiara - Natalie Russell zginęła 30 lipca tego samego roku.
Zatrzymanie.
Przy zwłokach Natalie Russell znaleziono kawałek skóry, najprawdopodobniej pochodził on z palca mordercy. Wszystko wskazywało na to, że morderca skaleczył się podczas napaści i nie zauważył, że na ciele ofiary pozostawił jakiekolwiek ślady. Co więcej świadkowie widzieli w pobliżu miejsca znalezienia jej zwłok samochód marki Toyota w charakterystycznym żółtym kolorze. Jedynym posiadaczem takiego auta w okolicy był tylko Denyer. Gdy policja odwiedziła go w domu, okazało się, że ma mocno pokaleczone dłonie. Wynik badania DNA okazał się pozytywny, Denyer natychmiast przyznał się do wszystkich trzech morderstw.
Proces.
Biegli psychologowie stwierdzili, że Denyer wprost emanuje nienawiścią do kobiet i nie ma jakichkolwiek wyrzutów sumienia w związku z popełnionymi zbrodniami. 20 grudnia 1993 roku zapadł wyrok - potrójne dożywocie bez możliwości ubiegania się o przedterminowe zwolnienie. Paul Denyer odwoływał się od wyroku. 29 lipca 1994 roku sąd przyznał 30-letni okres, podczas którego Paul nie może ubiegać się o przedterminowe zwolnienie.

</doc>
<doc id="1320388" url="https://pl.wikipedia.org/wiki?curid=1320388" title="IBM Tivoli Directory Server">
IBM Tivoli Directory Server

Tivoli Directory Server – komercyjna implementacja serwera LDAP v3 napisana przez IBM Corp., przeznaczona głównie dla odbiorców instytucjonalnych oraz korporacyjnych, chcących zbudować główną usługę katalogową.
ITDS jest dostępny na platformy: x86 (systemy Linux, Windows), z/OS (systemy Mainframe), SPARC (systemy Solaris), PA-RISC (system HP-UX) oraz PowerPC (systemy AIX, Linux).
Domyślna instalacja składa się z bazy danych DB2 9 (Specjalnie licencjonowana Enterprise Server Edition), serwera LDAP ibmslapd oraz narzędzia administracyjnego Web Administration Tool.

</doc>
<doc id="1320392" url="https://pl.wikipedia.org/wiki?curid=1320392" title="Miguel Ángel Calero">
Miguel Ángel Calero



</doc>
<doc id="1320393" url="https://pl.wikipedia.org/wiki?curid=1320393" title="Dobra nowina według św. Marka">
Dobra nowina według św. Marka

Dobra nowina według św. Marka – polski przekład Ewangelii Marka dokonany przez ks. Tomasza Węcławskiego. 
Pierwsze wydanie przekładu ukazało się na przełomie 1999 i 2000 nakładem parafii rzymskokatolickiej pod wezwaniem Maryi Królowej w Poznaniu. Drugie wydanie opublikowało w roku 2004 dominikańskie wydawnictwo "W drodze". 
Charakterystyka przekładu.
Język przekładu zachowuje cechy języka mówionego, z jego prostotą, bezpośredniością i chropowatością. Na przykład grecki wyraz Καὶ (i), który pojawia się bardzo często w Ewangelii Marka w roli łącznika zdań, przetłumaczony został jako "no i". Nie miał być to język potoczny, co również stwierdzili językoznawcy, wynajdując słownictwo, które określali jako "książkowe" (Szczepińska, 2005). Sam autor tłumaczenia podkreślał, że nie chodzi mu też o uwspółcześnianie. 
Takie słowa jak "duch święty" czy "syn" (w odniesieniu do Jezusa) zostały napisane małą literą. Według tłumacza św. Marek nie używał ich w takim znaczeniu, w jakim to robi dzisiejszy Kościół. Inną cechą przekładu było nietłumaczenie słów pochodzących z języka aramejskiego, którego używał Jezus, np. Amen. Węcławski podkreślał dosłowność przekładu.
Zastosowanie przekładu.
Według tłumacza Ewangelia Marka ma charakter wielkiej katechezy, przeznaczonej do odczytywania podczas liturgii paschalnej. Dlatego też, zgodnie z notą redakcyjną do wydania z 2004, tekst przekładu służyć miał przede wszystkim do głośnego czytania. 
Zgodnie z intencją tłumacza, całość tekstu "Dobrej nowiny" została przeczytana w roku 2000 w Poznaniu podczas cyklu "Verba sacra - Modlitwy Katedr Polskich". Jak Węcławski przyznał w 2007, były też próby odczytywania tekstu w ramach liturgii słowa - ale przekład się do tego nie nadawał. W 2007 tekst przekładu został opublikowany na stronie internetowej autora, prowadzonej w ramach Pracowni Pytań Granicznych Uniwersytetu im. Adama Mickiewicza w Poznaniu.

</doc>
<doc id="1320395" url="https://pl.wikipedia.org/wiki?curid=1320395" title="Sbrinz">
Sbrinz

Sbrinz – ser szwajcarski, podpuszczkowy, o zdecydowanym zapachu i pikantnym smaku.
Produkowany w centralnej Szwajcarii w regionie Sbrinz; łącznie w 42 mleczarniach. Jeden z najstarszych serów szwajcarskich, datowany na czasy rzymskie, wzmianki historyczne datowane na 70 r. p.n.e. oraz ok. 1200 r. n.e. Uważa się go za "ojca serów twardych w Europie", zbliżony do Parmigiano Reggiano. Dojrzewa 2-4 lata w kręgach o średnicy około 50 cm i 5 cm grubości. Twardy; utarty używany w kuchni szwajcarskiej i włoskiej.

</doc>
<doc id="1320398" url="https://pl.wikipedia.org/wiki?curid=1320398" title="Godło Czechosłowacji">
Godło Czechosłowacji



</doc>
<doc id="1320401" url="https://pl.wikipedia.org/wiki?curid=1320401" title="Wiesław Dembski (grafik)">
Wiesław Dembski (grafik)

Wiesław Dembski (ur. 1933 w Ciechocinku, zm. 1 lipca 2017 tamże) – polski grafik, malarz, profesor w gdańskiej PWSSP.
Życiorys.
Studiował w Państwowej Wyższej Szkole Sztuk Plastycznych w Gdańsku (obecnie: Akademia Sztuk Pięknych w Gdańsku), dyplom w Pracowni Malarstwa prof. Krystyny Łady-Studnickiej w 1958 r. Tytuł profesora uzyskał w 1996 roku w gdańskiej PWSSP. Pracował na uczelni do 2002 roku, jako kierownik Pracowni Grafiki Warsztatowej. Był inicjatorem
wystaw pn. Międzynarodowy Warsztat Grafiki „Mezzotinta” w roku 1984. W latach 1977–1995 kierował Doświadczalną Pracownią Graficzną ZPAP „Oficyna”.

</doc>
<doc id="1320402" url="https://pl.wikipedia.org/wiki?curid=1320402" title="Nicefora">
Nicefora

Nicefora - imię żeńskie pochodzenia greckiego, żeński odpowiednik imienia Nicefor, wywodzącego się od słów oznaczających "niosący zwycięstwo". 
Nicefora imieniny obchodzi: 25 lutego, 2 czerwca, 22 lipca i 13 listopada.

</doc>
<doc id="1320403" url="https://pl.wikipedia.org/wiki?curid=1320403" title="Skale pomiarowe">
Skale pomiarowe



</doc>
<doc id="1320404" url="https://pl.wikipedia.org/wiki?curid=1320404" title="Insektycydy polichlorowe">
Insektycydy polichlorowe

Insektycydy polichlorowe są dużą grupa związków chemicznych, głównie węglowodorów w różnym stopniu chlorowanych i o różnej budowie. Zależnie od budowy chemicznej wykazują różną skuteczność w zwalczaniu owadów oraz różną szkodliwość dla człowieka i środowiska.
Budowa i właściwości chemiczne.
Źle rozpuszczają się w wodzie, dobrze natomiast w większości rozpuszczalników organicznych. Wykazują bardzo dużą odporność na wpływy różnych czynników zewnętrznych (temperatura, wilgotność, światło itp.).
W większości mają formę krystaliczną lub są oleistymi cieczami, często o charakterystycznym zapachu. Preparaty użytkowe produkowane są w postaci proszków do opylań, roztworów w rozpuszczalnikach organicznych o różnych stężeniach, emulsji i zawiesin.
Podział.
Głównymi klasami chemicznymi insektycydów polichlorowych są chloropochodne węglowodorów aromatycznych: 
Zastosowanie.
Insektycydy polichlorowe były powszechnie stosowane w latach 1940-1960 jako podstawowa grupa związków w ochronie płodów rolnych, zwalczaniu chorób zwierząt oraz akcjach higieniczno-sanitarnych (zwalczanie zimnicy w krajach afrykańskich). Obecnie, ze względu na szkodliwe działanie na środowisko, wszystkie wymienione powyżej zostały wycofane.
Toksyczność.
Szkodnikobójczo działają przede wszystkim kontaktowo, ale także ogólnie po wniknięciu przez błony, drogi oddechowe i przewód pokarmowy owadów.
Mechanizm działania toksycznego.
Mimo znacznej liczby stale prowadzonych prac, mechanizm toksyczności insektycydów polichlorowych nadal nie jest wyjaśniony ostatecznie. Wiadomo natomiast, że związki z tej grupy są truciznami neurotropowymi - działają ośrodkowo i obwodowo neurotoksycznie.
W zatruciu ostrym szybko pojawiają się drżenia i różnego rodzaju drgawki. Powodują trwałe zaburzenia neurologiczne takie jak niedowłady kończyn i przykurcze mięśni. Za te objawy odpowiedzialne jest naruszanie naturalnych układów neuroprzekaźników (amin katecholowych, GABA i indolamin).
Związki te działają również toksycznie na narządy, powodując zmiany morfologiczne w wątrobie i nerkach.
Niektóre węglowodory chlorowane (DDT, heptachlor) są inhibitorami enzymów cyklu oddechowego i przemiany węglowodanowo-fosforanowej. Związane z tym niedotlenienie tkanki mózgowej może wyjaśniać przyczyny powstawania wielu objawów klinicznych zatrucia, pochodzenia ośrodkowego.
Insektycydy cyklodienowe (dieldryna), naruszając przemiany aminokwasów, zwiększają zawartość amoniaku w mózgu. Zaburzenia w zapisie EEG obserwowano wiele miesięcy po zatruciu. 
Nie wszystkie insektycydy z tej grupy działają tak samo. Przypuszcza się, że działanie pobudzające lub depresyjne izomerów HCH wynika z ich różnej zdolności do przenikania przez błony komórkowe do wnętrza aksonów.
Objawy zatrucia.
Po 0,5-1 godziny po przyjęciu większych dawek insektycydów pojawiają się wymioty i biegunki.Wolniej rozwijają się objawy neurologiczne:
Zgony następują rzadko, a ich przyczyną jest porażenie ośrodka oddechowego i naczynioruchowego.
Dawka śmiertelna DDT dla człowieka wynosi ok. 15g.
Związki polichlorowe mają bardzo dużą zdolność kumulowania się w tkankach bogatych w lipidy. Może to być przyczyną wtórnych zatruć kiedy toksyny te wydostaną się z tkanki tłuszczowej do krwi.
Leczenie zatruć.
Leczenie jest wyłącznie objawowe, nie istnieją żadne swoiste odtrutki. Przeprowadza się zabiegi mające na celu zmniejszenie lub chociaż opóźnienie wchłaniania. Nie wolno podawać żadnych olejów ani mleka, gdyż te substancje (będące rozpuszczalnikami organicznymi) mogą nasilać wchłanianie. Można podawać też leki uspokajające (barbiturany, benzodiazepiny) w celu opanowania drgawek.
Wpływ na środowisko.
Insektycydy polichlorowe stanowią potencjalnie bardzo duże zagrożenie dla środowiska naturalnego. Są bowiem trwałe chemicznie (nie ulegają rozkładowi przez lata) i mają zdolność do kumulowania się w organizmach żywych, w tkankach bogatych w tłuszcze. Mimo całkowitego wycofania DDT z użytku, w latach 70 XX wieku, nadal jest on znajdowany w organizmach roślin, zwierząt i ludzi.
Czas zalegania w glebie insektycydów chloroorganicznych:

</doc>
<doc id="1320406" url="https://pl.wikipedia.org/wiki?curid=1320406" title="Skala absolutna">
Skala absolutna

Skala absolutna – najbogatszy rodzaj skal pomiarowych, w którym z natury danego zjawiska wynika zarówno umiejscowienie zera na skali, jak i jednostka miary. Podobnie jak w przypadku skali ilorazowej, dla zmiennych na skali absolutnej interpretację mają zarówno iloraz, jak i różnica dwóch pomiarów.
Przykład zmiennej na skali absolutnej: liczba jabłek

</doc>
<doc id="1320407" url="https://pl.wikipedia.org/wiki?curid=1320407" title="Ruba">
Ruba

Ruba (biał. "Руба") – osiedle typu miejskiego na Białorusi w rejonie witebskim obwodu witebskiego, ok. 7,2 tys. mieszkańców (2010), położone 13 km na południowy zachód od Witebska.

</doc>
<doc id="1320411" url="https://pl.wikipedia.org/wiki?curid=1320411" title="Juliusz Bielszowski">
Juliusz Bielszowski

Juliusz Bielszowski (ur. 31 października 1850 w Pszczynie, zm. 23 maja 1934 w Łodzi) – łódzki fabrykant żydowskiego pochodzenia.
Urodził się w Pszczynie jako Louis Bielschowsky. Był synem Adolfa i Friderike z Schillerów, miał o rok starszą siostrę Valerię oraz o dwa lata młodszego brata Richarda. W 1875 roku wraz ze szwagrem Arnoldem Stillerem założył w Łodzi przy ulicy Cegielnianej 78/82 (obecnie ul. Jaracza 52) fabrykę wyrobów wełnianych. Był członkiem zarządu Towarzystwa Akcyjnego Fabryki Wyrobów Wełnianych „Stiller i Bielszowski”, które rozpoczęło działalność 13 stycznia 1894 roku z kapitałem zakładowym w wysokości 1 500 000 rubli.
Jego żoną była Matylda z Nothmanów, z którą miał sześcioro dzieci: Olgę (zamężną z dr. medycyny Naumem Cauzmerem), Selmę (zamężną z Jakóbem Bernsteinem), Friedę (zamężną z dr. nauk prawniczych Brunem Aptem), Adolfa (ożenionego ze Stellą Kohn), Stefana, który był prawnikiem w Berlinie oraz Jerzego.
Juliusz Bielszowski jest pochowany na nowym cmentarzu żydowskim przy ulicy Brackiej w Łodzi. Przodkowie i rodzice Juliusza spoczywają na cmentarzu żydowskim w Pszczynie, gdzie do dnia dzisiejszego zachowały się ich groby.

</doc>
<doc id="1320412" url="https://pl.wikipedia.org/wiki?curid=1320412" title="Sasha Carter">
Sasha Carter

Sasha Carter, z domu Bergner (ur. 20 lipca 1974), kanadyjska curlerka, jest drugą w drużynie Kelly Scott, mistrzyni świata i świata juniorów.
Od początku swojej curlingowej kariery Carter związana jest z Kelly Scott - jako druga brała już udział w wygranych mistrzostwach Manitoby juniorów 1995. Wygrana ta dała możliwość gry w mistrzostwach Kanady, po których Carter została reprezentantką kraju podczas Mistrzostw Świata Juniorów w Curlingu 1995. Drużyna Scott wywalczyła wówczas złoty medal.
Przez następne lata Carter nie mogła przebić się przez rywalizację na szczeblu prowincjonalnym. Po raz pierwszy zagrała w Tournament of Hearts 2005 zdobywając 3. miejsce. W następnym roku ponownie drużyna Kelly Scott wygrała rywalizację w Kolumbii Brytyjskiej i w Tournaments of Heart 2006 również zdobyła tytuł mistrzowski. W tym samym roku Carter wyjechała na Mistrzostwa Świata 2006. Zawody w Grande Praire Kanada zakończyła zdobywając brązowe medale.
W 2007 Carter automatycznie brała udział w Tournaments of Hearts jako członek "Drużyny Kanada". Do fazy play off zespół zakwalifikował się z pierwszego miejsca, jednak już w pierwszym meczu przegrał ze Saskatchewanem (Jan Betker) 5:8. Sasha Carter zagrała w finale po pokonaniu w półfinale Jennifer Jones z Manitoby 7:5. Finał układał się pomyślnie dla drużyny Scott i wynikiem 8:5 obroniła tytuł mistrza Kanady.
Podczas Mistrzostw Świata 2007 w fazie zasadniczej Kanada dwukrotnie pokonała Dunki i zdobyła tytuł mistrza świata. Sasha Carter wraz z Kelly Scott były pierwszymi kobietami, które w swoim dorobku medalowym miały złote medale mistrzostw świata i mistrzostw świata juniorów.
W Scotties Tournament of Hearts 2008 drużyna z Carter zakończyła na miejscu 8. z bilansem 5-6. Carter wraz z zespołem Kelly Scott zakwalifikowała się do Canadian Olympic Curling Trials 2009, gdzie zajęła ostatnie - 8. miejsce. Do mistrzostw Kanady Carter powróciła w 2011 przegrywając mecz barażowy zajęła 5. pozycję. Rok później Kolumbia Brytyjska dotarła do finału, gdzie przegrała na rzecz Alberty (Heather Nedohin). W 2013 te same drużyny rywalizowały w małym finale, zespół Carter wywalczył brązowe medale.

</doc>
<doc id="1320414" url="https://pl.wikipedia.org/wiki?curid=1320414" title="Roś (ujednoznacznienie)">
Roś (ujednoznacznienie)



</doc>
<doc id="1320417" url="https://pl.wikipedia.org/wiki?curid=1320417" title="Kadima (organizacja studencka)">
Kadima (organizacja studencka)

Kadima ('naprzód') – żydowska organizacja studencka założona w Wiedniu w 1882 roku. Jej celem miało być promowanie żydowskiego nacjonalizmu i idei osiedlania się w Erec Jisra'el. Nazwę nadał organizacji zaprzyjaźniony z grupą znany pisarz żydowski Perec Smolenskin. Wielu członków organizacji Kadimy współpracowało z Theodorem Herzlem i ruchem syjonistycznym.

</doc>
<doc id="1320423" url="https://pl.wikipedia.org/wiki?curid=1320423" title="Farfura">
Farfura



</doc>
<doc id="1320428" url="https://pl.wikipedia.org/wiki?curid=1320428" title="Roś (Białoruś)">
Roś (Białoruś)

Roś (, "Roś"; , "Rosś") – osiedle typu miejskiego na Białorusi, w obwodzie grodzieńskim, w rejonie wołkowyskim, na północny wschód od Wołkowyska. W 2017 roku liczyło 4711 mieszkańców.
Południowo-wschodnią część Rosi stanowi dawniej samodzielna wieś Rybaki.
Opis.
Siedziba parafii prawosławnej pw. Świętej Trójcy i rzymskokatolickiej pw. Przenajświętszej Trójcy oraz sanktuarium Jezusa Frasobliwego.
Z miejscowości prowadzi transgraniczna napowietrzna linia elektroenergetyczna 220 kV relacji Roś – Białystok do Polski, obecnie niepracująca. Znajduje tu się stacja kolejowa Roś, położona na linii Mosty – Wołkowysk.
Historia.
Miasto magnackie położone było w końcu XVIII wieku w hrabstwie roskim w powiecie wołkowyskim województwa nowogródzkiego. 
Słownik geograficzny Królestwa Polskiego podaje, iż w 1878 r. Roś zamieszkana była przez 794 mieszkańców. Znajdował się w niej kościół parafialny pw. Św. Trójcy z 1611 r. Dobra Roś należały wówczas do hr. Stefana Potockiego. W Rosi znajdować miały się ("...) trofea i sprzęty stołu, zdobyte przez Stefana Czarnieckiego w 1656 r. na Karolu Gustawie".
W dniach 24-25 lipca 1920 r. wojska polskie stoczyły pod Rosią przegraną bitwę z wojskami sowieckimi.
W II RP siedziba wiejskiej gminy Roś.
W niepodległej Białorusi w Rosi znajdowała się lotnicza baza wojskowa. W maju 2011 roku rozpoczął się proces jej likwidacji, a stacjonujące tam samoloty zostały przetransportowane do Lidy.

</doc>
<doc id="1320431" url="https://pl.wikipedia.org/wiki?curid=1320431" title="Jorge Melício">
Jorge Melício

Jorge Melício (ur. 20 marca 1957 w Lobito) – rzeźbiarz angolski, od ósmego roku życia mieszkający w Lizbonie, w Portugalii.
Ukończył szkołę plastyczną im. António Arroio i Akademię Sztuk Pięknych w Lizbonie. W jego dorobku znajdują się bardzo różnorodne prace. Specyficzne cechy jego grafiki i malarstwa dają się odnaleźć również w dziełach w metalu. Jego obsesją jest ceramika, a konkretnie jej specyficzna gałąź, którą jest wytwarzanie azulejos. Artysta spełnia się również na polu wzornictwa, renowacji stiuków, witrażu i dekoracji wnętrz.
Rzeźba jest jedną z form, której poświęca szczególną uwagę. Jego prace w brązie, są właściwie jedynymi w Portugalii, które wpisują się w nurt hiperrealizmu.
Melício jest obecnie jednym z najlepszych rzeźbiarzy angolańskich i najwybitniejszych przedstawicieli hiperrealizmu na świecie.
Twórczość.
Od obróbki kamienia przy użyciu narzędzi przemysłowych Melício przechodzi do eksperymentów z innymi materiałami, w tym z gipsem i ze stopami metalu. Przez kilka dekad był animatorem kulturalnym w Lizbonie, pełni również funkcje nauczyciela nauk plastycznych.
Jego dzieła są rozproszone w wielu muzeach, instytucjach i zbiorach prywatnych, jak również w miejscach ogólnodostępnych, jak na przykład zespół rzeźb "Rodzina" w ogrodzie Fernanda Pessoi w Lizbonie.

</doc>
<doc id="1320432" url="https://pl.wikipedia.org/wiki?curid=1320432" title="Świr">
Świr



</doc>
<doc id="1320434" url="https://pl.wikipedia.org/wiki?curid=1320434" title="Wybory parlamentarne w Rosji w 1993 roku">
Wybory parlamentarne w Rosji w 1993 roku

Wybory parlamentarne w Rosji w 1993 roku odbyły się 12 grudnia 1993. Do zdobycia było 450 miejsc w rosyjskiej niższej izbie parlamentu, Dumie Państwowej. Nowe prawo wyborcze przyjęte w 1993 roku zmieniło dotychczasowe prawo wyborcze i głosowanie do parlamentu. Nowa zasada przyjmowała, że połowa kandydatów będzie wybieranych z list wyborczych, natomiast druga połowa będą to kandydaci niezależni wybierani w jednomandatowych okręgach. 
Aby można było się dostać na listę wyborczą, każda partia musiała zebrać przynajmniej 100,000 podpisów, z czego nie więcej niż 15 procent mogło pochodzić z okręgu, z którego dana partia pochodziła. Próg wyborczy dla partii wynosił 5%, natomiast dla kandydatów niezależnych próg ten zaczynał się od 1%, a następnie decydowały różnice procentowe pomiędzy kandydatami. Frekwencja wynosiła 54,81%. 
Wyniki.
Pozostałe partie nie przekroczyły pięcioprocentowego progu wyborczego. Do parlamentu dostało się także 131 kandydatów niezależnych, partii mniejszościowych oraz bloków wyborczych. Frekwencja wyborcza wyniosła ponad 55%.

</doc>
<doc id="1320436" url="https://pl.wikipedia.org/wiki?curid=1320436" title="Mogielanka">
Mogielanka

Mogielanka, znana też jako Nizia – rzeka, lewy dopływ Pilicy o długości 40,94 km. 
Rzeka płynie na Wysoczyźnie Rawskiej. Przepływa przez Wilcze Średnie, Wilków Pierwszy, Błędów oraz Mogielnicę, gdzie przepływa pod drogą wojewódzką nr 728. Uchodzi do Pilicy we wsi Osuchów.

</doc>
<doc id="1320437" url="https://pl.wikipedia.org/wiki?curid=1320437" title="Paralipomena">
Paralipomena

Paralipomena ( "paraleipómena", dosł. „rzeczy pominięte”) – teksty lub fragmenty tekstów, będące albo uzupełnieniami, albo dodatkami do innych tekstów (zwykle rozpraw bądź utworów literackich), które pierwotnie zostały opuszczone, a w danej publikacji są uwzględnione, np. w postaci suplementu.

</doc>
<doc id="1320440" url="https://pl.wikipedia.org/wiki?curid=1320440" title="Allestree">
Allestree

Allestree – dzielnica miasta Derby, w Anglii, w Derbyshire, w dystrykcie (unitary authority) Derby. Jest najbardziej na północ wysuniętym obszarem położonym przy drodze krajowej A6. Allestree znajduje się ok. 3 km od centrum Derby. Od północy i zachodu graniczy z rejonem doliny Amber (Amber Valley), od południa z Mackworth, natomiast od wschodu z Darley Abbey. W 2011 roku dzielnica liczyła 13 622 mieszkańców.
Allestree stanowią tereny mieszkalne oraz dwa parki: Allestree Park oraz Mackworth Park. Ponadto w jego skład wchodzi część wioski Mackworth. Allestree stało się gminą w 1864 roku.
Historia.
Przed inwazją Normanów na Anglię Allestree było osadą składającą się jedynie z kilku rozproszonych domów, które dzierżawił hrabia Northumbrii. Następnie osada została wpisana do Domesday Book (rodzaj katastru gruntowego) jako "Adelardestreu". Wilhelm Zdobywca przekazał ziemię Henry’emu de Ferres, a następnie grunt został oddany w posiadanie rodzinie Touchet. W XII wieku większość ziemi została sprzedana opactwu Św. Marii w Darley, a następnie wynajęta znów rodzinie Touchet. Allestree razem z Mackworth zostało wykupione od Lorda Audleya przez sir Johna Mundiego w 1516 r. W 1791 roku Allestree zostało sprzedane rodzinie Evans. Allestree Park pochodzi z początku XIX wieku, kiedy to został wybudowany dworek Allestree (Allestree Hall). Przed II wojną światową zostały w parku wybudowane domy oraz pole golfowe, ale park został przejęty przez wojska. 29 lipca 1927 mieszkańcy znów mogli cieszyć się urokami parku. W 1955 zostało otwarte pole golfowe z 9 dołkami, po czym zostało rozszerzone do 18.
W 1934 część gminy Mackworth administracyjnie przynależała do Allestree.
Geografia.
Allestree jest położonym najbardziej na północ obszarem Derby. Jego północne i zachodnie granice stanowią głównie obszary wiejskie. Wschodnia granica z Derby przechodzi wzdłuż A38 (główna arteria w Anglii) od ronda Ashbourne Road aż do punktu, w którym przecina rzekę Derbent. Następnie granica biegnie wzdłuż tej rzeki i przecina trasę A6. Od południa granica przebiega wzdłuż Ashbourne Road od A38 do Markeaton Lane, aż do punktu, w którym styka się z potokiem Markeaton. Następnie biegnie wzdłuż Kedleston Road, potem przechodzi za Woodlands Community School oraz Laburnum Crescent. Granica kończy się przy parku Allestree Park.
Geologicznie obszar ten składa się z grubych piaskowców i margli uformowanych ok. 250 milionów lat temu w triasie, najstarszym okresie ery mezozoicznej oraz cienkościennych piaskowców i iłołupka ilastego uformowanego ok. 300 milionów lat temu w karbonie, piątym okresie ery paleozoicznej. Większa część tamtejszej Anglii stanowiła ogromna delta pełna osadu. Był nim gruboziarnisty piaskowiec, który tworzył większość Peak District, wyżyny w centralnej i północnej Anglii. W Allestree oraz w mieście Derby punktem najbardziej wysuniętym na północ jest Allestree Park.
Klimat.
Ze względu na położenie w południowym hrabstwie Derby, Allestree leży w umiarkowanej strefie klimatycznej (według klasyfikacji Köppena). Najcieplejszym miesiącem jest lipiec, ze średnią temperaturą 11,4-21,3 stopni Celsjusza, natomiast najzimniejszy jest styczeń. Średnia temperatura wynosi wtedy 1,2–6,9 stopni C. Najwyższe i najniższe roczne temperatury są porównywalne ze średnimi odnotowywanymi w Anglii. Średnia opadów deszczu w ciągu roku w hrabstwie wynosi 606 mm. Najwięcej opadów odnotowuje się w miesiącach od października do stycznia. Dla porównania średnia opadów w całym kraju wynosi 838 mm.
Zabytki.
Allestree Park jest położony w północnej części Allestree na obszarze 129 hektarów (319 akrów). W parku znajduje się pole golfowe oraz jezioro, w którym można wędkować.
Allestree Hall był wolny od 1980, ale w 1984 pojawiły się plany przekształcenia obiektu w muzeum przyrodnicze, odzwierciedlające faunę i florę parków. Plany zostały wstrzymane z powodu braku funduszy oraz problemów strukturalnych. Kilka lat później ze strony Muzeum w Derby padła propozycja przekształcenia dworku w centrum parku oraz okolic, ale i ten plan legł w gruzach.
Markeaton Park jest drugim parkiem w Allestree. Położony jest w południowej jego części, graniczy z posiadłością Mackworth oraz opactwem Darley (Darley Abbey). Do początku XX wieku należał on do rodziny Mundych. W 1903 pięć akrów zostało ofiarowanych w celu stworzenia miejsca rekreacyjnego. Rodzina Mundych nie zaprzestała oddawać ziemi miastu. W 1924 ofiarowali na potrzeby ludności miasta siedem akrów ziemi, na której stworzono plac zabaw dla dzieci. Plac ten istnieje w parku do dziś i nosi nazwę Mundy Play Centre.
W 1929 wielebny Clarke Maxwell przekazał dworek oraz 20 akrów ziemi władzom Derby. Wcześniej odziedziczył tę ziemię od rodziny Mundych pod warunkiem przekazania jej miastu. Pozostałe 180 akrów zostało zakupione przez władze Derby w 1930 roku.
Markeaton Park jest obecnie najchętniej wybieranym miejscem do spędzania wolnego czasu w Derby. Zapewnia on różnorodne formy aktywności, jak na przykład jezioro z możliwością pływania łódkami, minigolf, plac zabaw dla dzieci.
Najstarszym kościołem w Allestree jest pochodzący z XIII wieku kościół św. Edmunda. W sumie znajduje się tam 6 kościołów.
Demografia.
W 2001 liczba mieszkańców Allestree wynosiła 13 017 tysięcy. Zamieszkiwali oni obszar 648 hektarów. Ludność stanowią głównie ludzie biali urodzeni w Anglii (96,99%). Kolejną grupę etniczną stanowią Azjaci (1,11%) oraz Chińczycy (0,75%). Rasy mieszane stanowią 0,58%, najmniejszą grupą stanowią czarnoskórzy (0,57%). Zaledwie 8,24% mieszkańców Allestree to ludność urodzona poza granicami Anglii. 
Obszar stanowią w większości chrześcijanie (82,10%), następnie ludność wyznająca islam, sikhizm, buddyzm, hinduizm oraz judaizm. 
Gospodarka.
Obszar ten jest zwany „korzystnym społecznie”. Od 2001 roku stopa bezrobocia jest niższa niż średnia w Anglii o 5,8%. Głównym źródłem zatrudnienia w Allestree jest produkcja przemysłowa (19,39%), nieruchomości: wynajem oraz działalności budowlane (14,07%), handel hurtowy i detaliczny (14%), praca w służbie zdrowia oraz opiece społecznej (11,85%) oraz praca w oświacie (11,68%).
Edukacja.
W Allestree są dwie szkoły podstawowe: Portway Junior School na Robincroft Road oraz Lawn Primary School na Norbury Close za parkiem Park Farm. Od 2007 roku szkoła w Portway liczyła 298 uczniów w wieku 7-11 lat. Lawn jest większą szkołą niż Portway. Według raportu od 2007 do szkoły uczęszczało 414 uczniów w wieku 4-11 lat.
Woodlands Community School jest państwową szkołą średnią kształcącą 1150 dzieci w wieku 11-18 lat. Obszar Ecclesbourne School także należy do Allestree.
Uniwersytet w Derby ma w Allestree swój główny kampus. Mieści się on na Kedleston Road.

</doc>
<doc id="1320442" url="https://pl.wikipedia.org/wiki?curid=1320442" title="Samba (film)">
Samba (film)

Samba (telugu: సాంబ) to kollywoodzki dramat miłosny z 2004 roku. Wyreżyserował go w języku telugu V.V. Vinayak, autor Bunny i Yogi. W rolach głównych Jr. NTR, Bhoomika Chawla, Genelia D’Souza i Prakash Raj.

</doc>
<doc id="1320446" url="https://pl.wikipedia.org/wiki?curid=1320446" title="Francisco Rojas">
Francisco Rojas

Francisco Ulises Rojas Rojas (ur. 22 lipca 1974 w La Serena) – piłkarz chilijski grający na pozycji prawego lub lewego obrońcy.
Kariera klubowa.
Rojas piłkarską karierę rozpoczął w klubie Deportes La Serena z rodzinnego miasta La Serena. W jego barwach zadebiutował w 1993 roku w lidze chilijskiej. W Deportes grał przez rok i w 1994 roku przeszedł do ówczesnego mistrza kraju, CSD Colo-Colo. Zdobył z nim Puchar Chile, a w 1996 roku sięgnął po dublet (mistrzostwo i krajowy puchar). W połowie 1996 roku został piłkarzem hiszpańskiego CD Tenerife (debiut w Primera División: 1 września w wygranym 6:0 meczu z CD Compostela, w którym zdobył gola). W Tenerife nie zdołał wywalczyć miejsca w podstawowym składzie i zaliczył tylko 7 meczów, a już w 1997 roku wrócił do CSD Colo-Colo. Został z nim mistrzem fazy Clausura, a w 1998 - mistrzem całego sezonu. W CSD Colo-Colo grał do końca 2000 roku.
Latem 2001 Rojas znów trafił do Europy i tym razem występował w austriackim Sturmie Graz. Był jego podstawowym zawodnikiem i w 2002 roku wywalczył z tym klubem wicemistrzostwo Austrii. Doszedł także do finału Pucharu Austrii, a w Sturmie występował do 2005 roku. Rozegrał 93 mecze w Bundeslidze i zdobył w nich 13 bramek.
W 2006 roku Francisco wrócił do Chile. Został piłkarzem Unión Española i grał tam przez jeden cały sezon. W 2007 roku wrócił do rodzinnej La Sereny i ponownie występuje w drużynie Deportes.
Kariera reprezentacyjna.
W reprezentacji Chile Rojas zadebiutował w 1995 roku. W 1998 roku został powołany przez Nelsona Acostę do kadry na Mistrzostwa Świata we Francji. Na tym turnieju był podstawowym zawodnikiem Chile i zagrał w trzech meczach grupowych z Włochami (2:2), z Austrią (1:1) i z Kamerunem (1:1). Ostatni mecz w reprezentacji rozegrał w 2005 roku. Wystąpił na Copa América 1999 i Copa América 2001. W kadrze narodowej zagrał 31 razy.

</doc>
<doc id="1320449" url="https://pl.wikipedia.org/wiki?curid=1320449" title="Perec Smolenskin">
Perec Smolenskin

Perec Smolenskin (ur. w 1840 lub 1842 roku w Monastyrszczinie (obecnie w Rosji, w obwodzie smoleńskim), zm. w 1885 roku) – żydowski pisarz i myśliciel tworzący w języku hebrajskim. 
W 1868 roku założył w Wiedniu miesięcznik w języku hebrajskim pt. "Ha-Szachar" i był jego wydawcą aż do śmierci. Pismo poświęcone było żydowskiej literaturze i myśli nacjonalistycznej. W swojej twórczości opowiadał się przeciwko chasydyzmowi. Uważany jest za jednego z prekursorów syjonizmu. Na skutek pogromów w 1881 roku doszedł do przekonania, że jedyna nadzieja na przyszłość narodu żydowskiego to powrót do Izraela i ustanowienie samodzielnego państwa. Zmarł na gruźlicę.

</doc>
<doc id="1320450" url="https://pl.wikipedia.org/wiki?curid=1320450" title="David Middleton Greig">
David Middleton Greig

David Middleton Greig (ur. 1864, zm. 1936) – szkocki lekarz. Jego ojciec i dziadek również byli lekarzami. Początkowo studiował na Uniwersytecie Św. Andrzeja, by później przenieść się na Uniwersytet Edynburski. Studia medyczne ukończył w 1885. Początkowo wspólną praktykę z ojcem; po jego śmierci zatrudnił się w Royal Asylum w Perth. Stamtąd przeniósł się do Baldovan Institute for Imbecile Children. Przez trzy lata był chirurgiem wojskowym w Anglii i w Indiach, po powrocie pracował w Dundee Royal Infirmary. Podczas II wojny burskiej służył pod gen. Redversem Bullerem w Natalu. Poza zainteresowaniami medycznymi, zajmował się też muzyką i literaturą, wydał też tom poezji poezji, "The Rhymes of D.R.I.".

</doc>
<doc id="1320451" url="https://pl.wikipedia.org/wiki?curid=1320451" title="Świr (osiedle typu miejskiego)">
Świr (osiedle typu miejskiego)

Świr (biał. Свір) – osiedle typu miejskiego na Białorusi w rejonie miadziolskim obwodu mińskiego, 1,0 tys. mieszkańców (2010), położone na brzegu jeziora Świr.
Siedziba parafii prawosławnej (pw. Świętych Cyryla i Metodego) i rzymskokatolickiej (pw. św. Mikołaja Biskupa). Znajdują się tu cerkiew, kościół oraz molenna staroobrzędowców pw. Zaśnięcia Matki Bożej.
Prywatne miasto duchowne położone było w końcu XVIII wieku w powiecie oszmiańskim województwa wileńskiego.
Historia.
Gniazdo rodowe książąt Świrskich.
Podczas wojny polsko-rosyjskiej w latach 1577-82, Stefan Batory przeprowadzał w 1579 roku w Świrze mobilizację konnicy przed wyruszeniem na wyprawę, która skończyła się zdobyciem Połocka. Tutaj miała miejsce narada wojenna.
Podczas wojny litewskiej był jednym z miejsc działania Samoobrony Mińskiej.
Za II RP siedziba wiejskiej gminy Świr.

</doc>
<doc id="1320457" url="https://pl.wikipedia.org/wiki?curid=1320457" title="Godzina Święta">
Godzina Święta

Godzina Święta – nabożeństwo odprawiane w Kościele katolickim, ku czci Najświętszego Serca Pana Jezusa. Jedna z praktyk wynagradzających Jezusowi Chrystusowi. Polega ona na czuwaniu nocnym z czwartku na piątek, szczególnie z czwartku na pierwszy piątek miesiąca, a także w Wielki Czwartek. Podczas tego nabożeństwa rozważa się konanie Jezusa Chrystusa, modlitwę w ogrodzie Oliwnym oraz Jego mękę i śmierć.
Początki nabożeństwa.
Początków Godziny Świętej upatruje się w nocnych czuwaniach pustelników w pierwszych wiekach chrześcijaństwa. Nawiązywały one do słów wypowiedzianych przez Jezusa Chrystusa do Piotra w ogrodzie Oliwnym:
Godzina Święta w objawieniach św. Małgorzaty Marii Alacoque.
Rozwój nabożeństwa nastąpił za sprawą objawień jakie otrzymała Małgorzata Alacoque. W 1674 r., podczas trzeciego z czterech tzw. wielkich objawień, Jezus Chrystus przekazał jej następujące słowa:
Kult Najświętszego Serca Pana Jezusa.
Stolica Apostolska dopiero po dokładnym przeanalizowaniu historii i znaczenia obrządku wyraziła zgodę na jego obchodzenie i eksponowanie wizerunków Jezusowego Serca, z których część jest obecnie powszechna. W 1765 roku papież Klemens XIII zatwierdził nabożeństwo do Serca Pana Jezusa i pozwolił niektórym diecezjom oraz zakonom na jego świętowanie. W tym samym roku biskupi polscy wysłali do Klemensa XIII memoriał, który dotyczył historii kultu oraz podkreślał pozytywne strony tego nabożeństwa.
W 1856 r. Pius IX pozwolił na obchodzenie Uroczystości Najświętszego Serca Pana Jezusa w całym Kościele katolickim.
31 grudnia 1899 r. Leon XIII oddał Sercu Jezusowemu pod opiekę Kościół i ludzkość.
Godzina Święta i inne praktyki wynagradzające Jezusowi Chrystusowi przekazane Małgorzacie Alacoque w trzecim objawieniu zostały uznane przez papieża Piusa XI w encyklice "Miserentissimus Redemptor".
Praktykowanie Godziny Świętej.
Praktykowanie Godziny Świętej odbywać się może zarówno w kościele poprzez adorację Najświętszego Sakramentu, jak i w innym miejscu (np. domu), wspólnie lub prywatnie. Godzina Święta przede wszystkim odbywa się w nocy z czwartku na pierwszy piątek miesiąca. Wówczas nabożeństwo ma miejsce w wielu kościołach w godzinach wieczornych, a w niektórych świątyniach od 23:00 do 24:00. Zachęca się wiernych do praktykowania Godziny Świętej także w pozostałe czwartki. W ten sposób Godzinę Świętą odprawiał papież Jan Paweł II.

</doc>
<doc id="1320507" url="https://pl.wikipedia.org/wiki?curid=1320507" title="Het Strijkijzer">
Het Strijkijzer

Het Strijkijzer – wieżowiec o charakterze mieszkalnym w Hadze, w Holandii o wysokości 132 metrów. Budynek składa się z 43 kondygnacji i jest położony na niewielkiej działce o wymiarach 30 na 35 metrów. Został zaprojektowany przez architekta Paula Bontenbala i wybudowany przez firmę Vestia. Bryła budynku była inspirowana wieżowcem Flatiron Building z Nowego Jorku, pochodzącym z 1902 roku. Budowa "Het Strijkijzer" rozpoczęła się w 2005 roku, a w 2007 budynek został oddany do użytku. Jest drugim pod względem wysokości wieżowcem w Hadze po wieżowcu Hoftoren. W 2007 roku budynek został wyróżniony złotą nagrodą w konkursie Emporis Skyscraper Award oraz nagrodą Nieuwe Stad Prijs, która jest przyznawana dla inwestycji w Hadze.
W budynku znajduje się 351 mieszkań o powierzchni od 36 m² do 144 m², w tym 51 luksusowych apartamentów pod wynajem, które są obsługiwane przez osobną windę oraz 300 mieszkań. Oprócz pomieszczeń mieszkalnych na parterze znajduje się kawiarnia "Grand Café", studio fitness oraz garaż dla rowerów. Na 41. piętrze "Het Strijkijzer" znajduje się taras widokowy, na który bezpośrednio dociera przeszklona panoramiczna winda. Z tarasu widokowego oprócz widoku na miasto, można także dostrzec statki pływające na Morzu Północnym. W wieżowcu znajduje się w sumie 5 wind, w tym 2 techniczne.

</doc>
<doc id="1320545" url="https://pl.wikipedia.org/wiki?curid=1320545" title="Starobin">
Starobin

Starobin (biał. "Старобін") – osiedle typu miejskiego na Białorusi w rejonie soligorskim obwodu mińskiego, 5,6 tys. mieszkańców (2010).
Miasto magnackie położone było w końcu XVIII wieku w Księstwie Słuckim w powiecie nowogródzkim województwa nowogródzkiego.

</doc>
<doc id="1320635" url="https://pl.wikipedia.org/wiki?curid=1320635" title="Ernst Julius Richard Ewald">
Ernst Julius Richard Ewald

Ernst Julius Richard Ewald (ur. 14 lutego 1855 w Berlinie, zm. 22 lipca 1921 w Konstancji) – niemiecki fizjolog. Od 1900 profesor na Uniwersytecie w Strassburgu. Zajmował się fizjologią krążenia i oddychania. W 1899 sformułował własną teorię słyszenia ("Schallbildertheorie"). Jego bratem był internista Carl Anton Ewald.

</doc>
<doc id="1320666" url="https://pl.wikipedia.org/wiki?curid=1320666" title="Starobin (ujednoznacznienie)">
Starobin (ujednoznacznienie)



</doc>
<doc id="1320668" url="https://pl.wikipedia.org/wiki?curid=1320668" title="Wojna światów (książka)">
Wojna światów (książka)



</doc>
<doc id="1320669" url="https://pl.wikipedia.org/wiki?curid=1320669" title="Ewa Bakalarska">
Ewa Bakalarska

Ewa Bakalarska (ur. 3 kwietnia 1967) – polska aktorka teatralna, filmowa i telewizyjna, także II reżyser. Absolwentka PWST w Warszawie (1990). Przez kilka miesięcy prowadziła program "Rozmowy w toku" w stacji TVN.
Teatr.
W teatrze zadebiutowała 6 października 1990 r. rolą Jill w sztuce "Motyle są wolne" Leonarda Gershe'a w reż. Lubosa Midriaka na deskach Teatru Nowego w Łodzi. W teatrze tym pracowała na stanowisku aktorki w latach 1990-1991, a potem – w latach 1992-1993 – w łódzkim Teatrze Powszechnym. Następnie była aktorką Teatru Dramatycznego w Warszawie (w 1993 roku) oraz Powszechnego im. Jana Kochanowskiego w Radomiu w (latach 1999-2000).
Spektakle teatralne.
Teatr Telewizji

</doc>
<doc id="1320670" url="https://pl.wikipedia.org/wiki?curid=1320670" title="Icchak Grünbaum">
Icchak Grünbaum



</doc>
<doc id="1320671" url="https://pl.wikipedia.org/wiki?curid=1320671" title="Uwarowicze">
Uwarowicze

Uwarowicze (biał. "Уваравічы", także "Uwarawicze") – osiedle typu miejskiego na Białorusi w rejonie buda-koszelewskim obwodu homelskiego, ok. 2,5 tys. mieszkańców (2010), położone 21 km od Budy Koszelewskiej.
Wieś królewska położona była w końcu XVIII wieku w starostwie niegrodowym homelskim w powiecie rzeczyckim województwa mińskiego.

</doc>
<doc id="1320673" url="https://pl.wikipedia.org/wiki?curid=1320673" title="Jan Prosper Witkiewicz &quot;Batyr&quot;">
Jan Prosper Witkiewicz &quot;Batyr&quot;



</doc>
<doc id="1320674" url="https://pl.wikipedia.org/wiki?curid=1320674" title="Cadstar">
Cadstar

Cadstar - system projektowania PCB produkowany przez konsorcjum Zuken. Młodszy brat sztandarowego produktu tej firmy - CR-5000 najdroższego i zarazem najbardziej zaawansowanego systemu EDA, używanego przez czołowe i duże firmy produkujące elektronikę.
Cadstar aktualnie w wersji 10 dysponuje modułami zaimplementowanymi z CR-5000. Jest jednym z 3 wiodących na świecie systemów EDA, obok Mentor Graphics i Cadence. Intensywnie rozwijany przez angielski oddział Zukena (firma japońska) mieszczący się w Bristolu. Cadstar ma ujednolicone środowisko graficzne, bardzo rozbudowane definicje reguł PCB już na etapie rysowania schematu, wiele niespotykanych u konkurencji funkcji. Wyposażony w dodatkowe moduły staje się potężnym systemem projektowym. 
Moduły dodatkowe.
Cadstar 3D.
- służy nie tylko do wizualizacji w trzech wymiarach projektu płytki ale również do wprowadzania zmian w tej płytce i dostosowywaniu jej do obudowy, której projekt można zaimportować w jednym z kilku standardowych formatów programów projektowych typu AutoCAD, z serii Solid, itp. Zmiany wprowadzone są przenoszone wstecz do projektu PCB dzięki funkcji Auto ECO.
P.R. Editor.
- zaawansowany moduł placementu i routingu PCB z wieloma funkcjami typu Push and springback (popychania elementu bądź ścieżki będącej na trasie kolizji lub przeszkadzającej w poprowadzeniu czy ułożeniu ścieżki/elementu.
P.R.Editor HS.
- wersja modułu P.R. Editor dla układów szybkich.
Adviser.
- moduł testujący projekt pod względem kompatybilności elektromagnetycznej - podatność na zakłócenia projektu i jego emisja zakłóceń.
Signal Integrity.
- moduł kontroli i weryfikacji sygnałowej projektu.
Oprócz tego od niedawna dostępny jest moduł projektowy dla układów scalonych programowalnych napisany dla Cadstara przez firmę Aldec, symulator A/D porównywalny lub identyczny z najlepszymi tego typu symulatorami.

</doc>
<doc id="1320676" url="https://pl.wikipedia.org/wiki?curid=1320676" title="Godło Wysp Kanaryjskich">
Godło Wysp Kanaryjskich



</doc>
<doc id="1320680" url="https://pl.wikipedia.org/wiki?curid=1320680" title="Marcel Carné">
Marcel Carné

Marcel Carné (ur. 18 sierpnia 1906 w Paryżu, zm. 31 października 1996 w Clamart) – francuski reżyser i scenarzysta filmowy, mistrz kameralnych melodramatów z lat 30. i 40.
Życiorys.
Karierę rozpoczął jako krytyk filmowy w przeglądach "Hebdo-Film", "Cinémonde" i "Film-Sonore". Po wyprodukowaniu kilku reklam, w 1929 wraz z Michelem Sanvoisinem, wyreżyserował swój pierwszy film dokumentalny zatytułowany "Nogent, Eldorado du dimanche" (Nogent, niedzielne Eldorado).
Przez kolejne lata pełnił funkcje asystenta przy produkcji filmów "Pod dachami Paryża" René Claira (1930), oraz "Kobiety jego życia" ("Le Grand Jeu", 1934), "Pensjonat Mimoza" ("Pension Mimosas", 1935) i "Zwyciężyły kobiety" ("La Kermesse héroïque", 1935) Jacques’a Feydera.
Dzięki Feyderowi w 1936 roku zrealizował swój pierwszy film, "Jenny". Wtedy też zawarł znajomość z Prévertem, scenarzystą, który wielce się przyczynił do renomy Carné. Już podczas realizacji pierwszego obrazu pod tytułem "Śmieszny dramat" ("Drôle de drame"), Carné i Prévert doskonale się uzupełniali; z czasem ich współpraca zacieśniła się jeszcze bardziej.
W 1938 roku zaowocowała ona wielkim dziełem "Ludzie za mgłą". U podstaw sukcesu leżały zwinność z jaką Carné filmował plenery i kierował grą aktorów, jak również talent Préverta, który w niepokojącą atmosferę filmu wplatał typowe dla swej poezji wątki późnego surrealizmu.
W tym samym 1938 roku nakręcony został niezapomniany "Hotel du Nord" ("Hôtel du Nord"), a 1939 rok przyniósł znakomity "Brzask" ("Le Jour se lève"), ukazujący historię robotnika (Jean Gabin), który oczekując w swoim pokoju aresztowania przez policję, przypomina sobie chwilę, gdy dokonał zabójstwa w imię miłości do kobiety i o wschodzie słońca oddaje samobójczy strzał. W tym politycznie zaangażowanym filmie postać robotnika, dla Frontu Ludowego protagonista społeczeństwa, stała się jednym z głównych tematów Preverta, który postrzegając rzeczywistość zgodnie z koncepcjami metafizycznymi, według których to przeznaczenie wyznacza ścieżki życia, przedstawił ją jako jednostkę anonimową i wyobcowaną. Ta forma fatalizmu egzystencjalnego zaznaczyła kres pierwszych nadziei Frontu Ludowego. Nie przez przypadek w tym samym roku powstały Reguły gry Renoira.
Rok 1943 przyniósł "Wieczornych gości" ("Les Visiteurs du soir"), ekranizację średniowiecznej legendy odznaczającą się olbrzymią dbałością o szczegóły (mimo iż Carné nie był usatysfakcjonowany kostiumami).
Po wyzwoleniu Paryża, Carné i Prévert zaprezentowali swoje arcydzieło "Komedianci" ("Les Enfants du paradis", dosł. Rajskie dzieci), którego akcja rozgrywała się w XIX-wiecznym Paryżu, a osnuta była wokół historii początków karier słynnego mima Jeana-Gasparda Deburau (Jean-Louis Barrault), oraz wielkiego aktora Frédéricka Lemaître’a (Pierre Brasseur) i ich miłości do tej samej kobiety – Garance (Arletty).
W następnym roku powstał kolejny wspólny obraz "Wrota nocy".
W kolejnych latach Carné stworzył dzieła mniejszego znaczenia, lecz nadal dobre. Zalicza się do nich filmy "Teresa Raquin" (1953), "Oszuści" (1958), "Trzy pokoje na Manhattanie" (1965), "Młode Wilki" (1968) i "Mordercy w imieniu prawa" (1971).
W 1974 francuski pisarz Didier Decoin stwierdził: „Raz na zawsze Ingmar Bergman wybrał przytłumienie. Luchino Visconti opowiedział się definitywnie za upadkiem. Fellini pozostanie na zawsze autorem pośmiewiska. Carné się nie zdecydował.”
Marcel Carné umarł w 1996 w Clamart (południowe przedmieścia Paryża). Pochowany został na Cmentarzu Św. Wincenta na paryskim Montmartrze.

</doc>
<doc id="1320683" url="https://pl.wikipedia.org/wiki?curid=1320683" title="Jarosław Rudniański">
Jarosław Rudniański

Jarosław Henryk Rudniański (ur. 1 lipca 1921 w Warszawie, zm. 18 kwietnia 2008 tamże) – polski filozof, psycholog, prakseolog, profesor Instytutu Filozofii i Socjologii PAN.
Życiorys.
W czasie II wojny światowej więzień gułagu, a następnie żołnierz armii Andersa, uczestnik bitwy o Monte Cassino. Służył w 2 Karpackim Pułku Artylerii Lekkiej, w stopniu kaprala podchorążego. Został odznaczony Krzyżem Walecznych.
Studiował filozofię Dalekiego Wschodu i psychologię na Uniwersytecie Rzymskim, a następnie psychologię na Uniwersytecie Warszawskim. Był uczniem i współpracownikiem Tadeusza Kotarbińskiego, a także współzałożycielem i honorowym członkiem Towarzystwa Naukowego Prakseologii. 
Jego pracą doktorską jest "Metody pracy umysłowej ucznia" (Warszawa 1967, słowo wstępne Tadeusza Kotarbińskiego), a pracą habilitacyjną książka "„Nauka : twórczość i organizacja”" (Warszawa, 1976). 
W roku akademickim 1968/1969 przebywał w Stanach Zjednoczonych jako stypendysta Departamentu Stanu USA, studiował tam zagadnienie twórczości naukowej. W latach 1980–1989 zajmował się zagadnieniami z dziedziny filozofii działania społecznego: ogólną teorią walki i kompromisu oraz kryteriami wartości moralnych.
Życie prywatne.
Urodził się w rodzinie Stefana (Salomona Rubinrotha), filozofa i Justyny z Kochów. 
Jego córką jest pisarka Joanna Rudniańska. 
Pochowany został 26 kwietnia 2008 na Cmentarzu Ewangelicko-Augsburskim w Warszawie przy ul. Młynarskiej (aleja 14, grób 14).

</doc>
<doc id="1320684" url="https://pl.wikipedia.org/wiki?curid=1320684" title="Leonel de Jesús Alvarez">
Leonel de Jesús Alvarez



</doc>
<doc id="1320685" url="https://pl.wikipedia.org/wiki?curid=1320685" title="Warwa (Ukraina)">
Warwa (Ukraina)

Warwa – osiedle typu miejskiego na Ukrainie, w obwodzie czernihowskim, siedziba władz rejonu warwińskiego.
Historia.
Pierwsza wzmianka pochodzi z 1079. Prywatne miasto szlacheckie położone było w powiecie kijowskim województwa kijowskiego było własnością dzieloną Adama Kisiela i Jeremiego Wiśniowieckiego w latach 30 i 40. XVII wieku.
W 1989 liczyło 8927 mieszkańców.
W 2013 liczyło 8333 mieszkańców.

</doc>
<doc id="1320688" url="https://pl.wikipedia.org/wiki?curid=1320688" title="Horodnia (miasto)">
Horodnia (miasto)

Horodnia (ukr. Городня) – miasto na Ukrainie, w obwodzie czernihowskim, siedziba rejonu horodniańskiego.
Historia.
Pierwsza wzmianka o miejscowości pochodzi z połowy XVI w. W XIX w. wieś w guberni czernihowskiej. W 1917 zaczęto wydawać gazetę. Prawa miejskie posiada od 1957.

</doc>
<doc id="1320690" url="https://pl.wikipedia.org/wiki?curid=1320690" title="Urbano Rivera">
Urbano Rivera

Urbano Rivera (ur. 1 stycznia 1934) – piłkarz urugwajski, pomocnik.
Jako piłkarz Danubio FC wziął udział wraz z reprezentacją Urugwaju w turnieju Copa América 1953. Zagrał w pięciu meczach - z Chile, Paragwajem, Ekwadorem i Peru (nie wystąpił tylko w pierwszym spotkaniu z Boliwią). Urugwaj zajął wówczas trzecie miejsce - za Paragwajem i Brazylią.
Będąc wciąż piłkarzem klubu "Danubio" był w kadrze reprezentacji Urugwaju podczas finałów mistrzostw świata w 1954 roku. Urugwaj zajął wówczas 4. miejsce, jednak Rivera nie wystąpił w żadnym z meczów.

</doc>
<doc id="1320694" url="https://pl.wikipedia.org/wiki?curid=1320694" title="Piła V">
Piła V

Piła V (ang. "Saw V") – piąta część amerykańskiego filmu z gatunku horror, thriller (gore). Premiera filmu odbyła się 24 października 2008 roku. Ze względu na przesunięcie czasu, film został najpierw wyemitowany w kinach europejskich, a dopiero po godzinie w kinach amerykańskich.
Zmiany.
Reżyser.
W V części zmienił się reżyser. Został nim David Hackl, który w części II, III i IV był scenografem, a także drugim reżyserem. Był to jednocześnie trzeci reżyser-debiutant w serii (wcześniej James Wan , oraz Darren Lynn Bousman ).
Producenci.
Zmienili się także producenci – dotychczasowych Marka Burga, Orena Koulesa i nieżyjącego już Gregga Hoffmana zastąpił James Wan (reżyser i scenarzysta I części i scenarzysta III części) razem z Leigh Whannellem (scenarzysta I (w której zagrał także
Adama Faulknera), II i III części).
Scenarzyści.
Scenarzyści czwartej części zachowali swoje posady. Swój udział powtórzyli: Patricka Melton i Marcus Dunstan

</doc>
<doc id="1320695" url="https://pl.wikipedia.org/wiki?curid=1320695" title="Stwardnienie tętnic typu Mönckeberga">
Stwardnienie tętnic typu Mönckeberga

Stwardnienie tętnic typu Mönckeberga (miażdżyca Mönckeberga; , ) – postać miażdżycy, w przebiegu której błona środkowa tętnic ulega zwapnieniu. Jednostka chorobowa została opisana przez niemieckiego patologa Johanna Georga Mönckeberga w 1903 roku. Miażdżyca Mönckeberga występuje częściej w przebiegu niewydolności nerek i cukrzycy.

</doc>
<doc id="1320696" url="https://pl.wikipedia.org/wiki?curid=1320696" title="OOIOO">
OOIOO

 – żeńska grupa muzyczna grająca eksperymentalnego rocka, powstała w 1995 roku w Osace (Japonia).
Liderką zespołu jest Yoshimi P-We, perkusistka Boredoms.

</doc>
<doc id="1320698" url="https://pl.wikipedia.org/wiki?curid=1320698" title="Nayak (film 1966)">
Nayak (film 1966)

Nayak,(w USA pt. "Nayak: The Hero") to film wyreżyserowany w 1966 przez Satyajit Raya, według własnego scenariusza.

</doc>
<doc id="1320700" url="https://pl.wikipedia.org/wiki?curid=1320700" title="Zagreus">
Zagreus

Zagreus (gr. Zagreús, łac. "Zagreus") – w mitologii greckiej syn Zeusa i Persefony. Bóstwo solarne obecne także w mitologii Traków jako syn Zbelsurda (Sbelsurdosa) i Bendidy. 
Według mitu greckiego, wrodzy Zeusowi tytani wywabili małego Zagreusa z kolebki w pieczarze na górze Ida, nęcąc zabawkami, i rzucili się nań, by go zabić. Usiłując im się wymknąć, Zagreus wielokrotnie zmieniał postać; kolejno wcielał się w Zeusa, Kronosa, lwa, konia, węża, tygrysa i byka. Gdy w ostatnim wcieleniu tytani schwytali go i pożarli, zjawiła się Atena i ocaliła tylko jego serce, oddając je Zeusowi. Natomiast jego kości zostały pochowane przez Apolla w Delfach, a Zeus dokonał pomsty na tytanach uśmiercając ich piorunami.
Zeus miał później połknąć uratowane przez Atenę serce Zagreusa, a następnie wraz z Semele począć nowego boga, Dionizosa.
Mit o wskrzeszeniu Zagreusa pod postacią Dionizosa stał się ważnym elementem wierzeń orfickich. Zdaniem niektórych badaczy ma on swą genezę w wierzeniach ludów trackich.

</doc>
<doc id="1320701" url="https://pl.wikipedia.org/wiki?curid=1320701" title="Lost Highway (ścieżka dźwiękowa)">
Lost Highway (ścieżka dźwiękowa)

Lost Highway - wydany w 1997 przez Interscope Records album z muzyką do filmu Davida Lyncha pt. "Zagubiona autostrada". Producentem albumu był Trent Reznor (Nine Inch Nails). Na płycie znalazły się utwory napisane specjalnie na potrzeby obrazu przez Reznora, Angelo Badalamentiego, Marilyn Manson i Smashing Pumpkins, a także utwory innych artystów wykorzystane w filmie. Album osiągnął siódme miejsce na liście Billboard 200 i status złotej płyty w Stanach Zjednoczonych z 500 000 sprzedanych kopii.

</doc>
<doc id="1320704" url="https://pl.wikipedia.org/wiki?curid=1320704" title="Julius Ewald">
Julius Ewald



</doc>
<doc id="1320705" url="https://pl.wikipedia.org/wiki?curid=1320705" title="Jean Stanislaus Stolzmann">
Jean Stanislaus Stolzmann



</doc>
<doc id="1320706" url="https://pl.wikipedia.org/wiki?curid=1320706" title="Protos">
Protos



</doc>
<doc id="1320707" url="https://pl.wikipedia.org/wiki?curid=1320707" title="Danuta Barbara Dziekańska">
Danuta Barbara Dziekańska

Danuta Barbara Dziekańska z domu Bytnar ps. "Dusia" (ur. 5 stycznia 1924 w Niekłaniu Wielkim, zm. 19 kwietnia 2008 w Warszawie) – polska działaczka harcerska, inżynier architekt, siostra Jana Bytnara „Rudego”.
Życiorys.
Córka Zdzisławy Bytnarowej i Stanisława Bytnara. Uczyła się w Gimnazjum i Liceum im. Królowej Jadwigi w Warszawie (uzyskała maturę w 1942). Mieszkała razem z rodzicami i bratem w domu Warszawskiej Spółdzielni Mieszkaniowej Pracowników Umysłowych przy al. Niepodległości 159.
W czasie okupacji niemieckiej członek Szarych Szeregów i żołnierz Armii Krajowej. Pod koniec 1939 została zaangażowana w kolportaż prasy konspiracyjnej, przede wszystkim „Biuletynu Informacyjnego" następnie działała jako łączniczka. W czasie aresztowania brata i ojca przez Gestapo w marcu 1943 roku przebywała poza domem, unikając dzięki temu aresztowania.
W 1945 zdała egzamin na Wydział Architektury Politechniki Warszawskiej, którą ukończyła z tytułem inżyniera – architekta, magistra nauk technicznych w 1952 roku. Od 1945 roku do emerytury pracowała kolejno w Biurze Odbudowy Stolicy począwszy od maszynistki, kreślarza awansując stopniowo do stanowiska starszego projektanta Dzielnicy Mokotów i Kierownika Pracowni Zespołu Urbanistycznego Dzielnicy Mokotów. W 1947 roku wyszła za mąż za studenta medycyny Jana Dziekańskiego. W 1959 roku radna Dzielnicy Śródmieście. Uczestniczyła w realizacji filmu dokumentalnego "Gawęda o bohaterach "Kamieni na szaniec"". Odznaczona m.in. Srebrną Odznaką Odbudowy Warszawy, Srebrną Odznaką Honorową m. st. Warszawy, Srebrnym i Złotym Krzyżem Zasługi, Krzyżem Armii Krajowej, Krzyżem Kawalerskim Orderu Odrodzenia Polski.
Pochowana 25 kwietnia 2008 na warszawskim cmentarzu w Grabowie przy ul. Poloneza.

</doc>
<doc id="1320708" url="https://pl.wikipedia.org/wiki?curid=1320708" title="Protelos">
Protelos



</doc>
<doc id="1320710" url="https://pl.wikipedia.org/wiki?curid=1320710" title="Sam wśród ludzi">
Sam wśród ludzi

Sam wśród ludzi (tytuł oryginalny: "Një emër midis njerezve") – albański film fabularny z roku 1983 w reżyserii Muharrema Fejzo.
Opis fabuły.
Film przedstawia postać Avniego Rustemiego, radykalnego działacza młodzieżowego z lat 20. XX w. Film rozpoczyna scena zamachu na Esada Paszę Toptaniego w Paryżu (13 czerwca 1920), który przyniósł sławę Rustemiemu w całej Albanii. Jego działalność polityczna splotła się z wydarzeniami poprzedzającymi przewrót dokonany przez Fana Nolego w czerwcu 1924. Śmierć Rustemiego "sumienia Albańczyków", zamordowanego w pobliżu targu w Tiranie staje się w filmie impulsem dla wybuchu rewolucji.

</doc>
<doc id="1320713" url="https://pl.wikipedia.org/wiki?curid=1320713" title="Antarmahal">
Antarmahal

Antar Mahal (bengalski: অন্তরমহল "ôntormohol", inny tytuł '"Antar Mahal: Voices of the Inner Chamber") to bengalski dramat wyreżyserowany w 2005 roku przez Rituparno Ghosha, autora "Chokher Bali", "Raincoat", czy "The Last Lear". W filmie grają Jackie Shroff, Rupa Ganguly, Soha Ali Khan i Abhishek Bachchan gra drugoplanową rolę. Za zdjęcia odpowiedzialny jest Abhik Mukherjee – operator takich filmów jak "Bunty i Babli", czy "Raincoat".
Fabuła.
1878 rok. Bengal. Bhubaneshwar Chaudhary (Jackie Shroff) ma dwa marzenia: mieć syna i zwyciężyć w rywalizacji z sąsiadem przygotowując okazalej święto Durgi. Po dwunastu latach małżeństwa z piękną Mahamayą nadal nie ma syna. Ku rozgoryczeniu Mahamayi bierze sobie za drugą żonę młodziutką Jashomati (Soha Ali Khan). Conocne próby poczęcia syna przez szorstkiego, pozbawionego czułości Bhubaneshwara są męką dla dziewczyny.
Chcąc zaimponować wszystkim w przygotowaniach do święta Durgi Bhubaneshwar sprowadza młodego artystę Brija Bhushana (Abhishek Bachchan). Nie znający bengalskiego rzeźbiarz ma w oparciu o portret brytyjskiej królowej Wiktorii wyrzeźbić posąg Durgi. Bhubaneshwar liczy, że przypodobawszy się w ten sposób Anglikom uzyska od nich tytuł i nadania. Obecność milczącego zmysłowego artysty zaczyna intrygować obie żony Bhubaneshwara.

</doc>
<doc id="1320715" url="https://pl.wikipedia.org/wiki?curid=1320715" title="Bitwa w Cieśninie Kaletańskiej">
Bitwa w Cieśninie Kaletańskiej

Bitwa w Cieśninie Kaletańskiej – bitwa morska stoczona podczas I wojny światowej nocą z 20 na 21 kwietnia 1917 roku w Cieśninie Kaletańskiej pomiędzy lekkimi siłami marynarki niemieckiej i marynarki brytyjskiej.
20 kwietnia dwie grupy niemieckich niszczycieli wpłynęły do Cieśniny Kaletańskiej. Ich zadaniem było zbombardowanie pozycji aliantów na brzegu i zaatakowanie okrętów patrolujących zaporę minową Dover, która zapobiegała przedostawaniu się okrętów niemieckich do kanału La Manche. Tuż przed północą sześć niszczycieli zbombardowało Calais, a sześć kolejnych zbombardowało Dover.
Dwa lidery Royal Navy, HMS „Broke” (dowódca Edward Evans) i HMS „Swift”, znajdowały się na patrolu w pobliżu Dover i zaatakowały niemieckie okręty w nocy 21 kwietnia 1917 w rejonie Goodwin Sands.
Okręty przystąpiły do walki artyleryjskiej. W trakcie powstałego zamieszania „Swift” storpedował i zatopił G 85, a „Broke” staranował G 42. Gdy okręty się sczepiły, pomiędzy ich załogami rozpoczęła się walka wręcz. „Broke” ostatecznie uwolnił się, a G42 zatonął.
Oba niszczyciele brytyjskie zostały uszkodzone, przy czym „Broke” musiał zostać odholowany do portu. Dziesięć pozostałych niemieckich niszczycieli dotarło do swoich baz bez strat.

</doc>
<doc id="1320720" url="https://pl.wikipedia.org/wiki?curid=1320720" title="Dawid Apfelbaum">
Dawid Apfelbaum



</doc>
<doc id="1320721" url="https://pl.wikipedia.org/wiki?curid=1320721" title="Kazimierz Tumiłowicz">
Kazimierz Tumiłowicz

Kazimierz Tumiłowicz (ur. 6 marca 1932 w Kaczanowczyźnie nad Niemnem, zm. 20 kwietnia 2008) – polski działacz kombatancki, współtwórca Związku Sybiraków, członek Miejskiej Rady Narodowej w Gorzowie Wielkopolskim.
Syn Wincentego Tumiłowicza herbu Ostoja, weterana wojny polsko-bolszewickiej 1920 r., osadnika na Kresach oraz wójta gminy Nowy Świerżeń. W momencie wybuchu II wojny światowej był uczniem II klasy szkoły podstawowej. 10 lutego 1940 r., deportowany przez Sowietów wraz z ojcem, matką Władysławą oraz siostrami Anną i Antoniną do Jawiengi koło Wożegdy. Więzień łagru Zielonoborsk. Poddawany rusyfikacji. Na mocy układu Sikorski-Majski jego rodzina została zwolniona z niewoli, a rodzice podjęli pracę w domu dziecka w Daniłowce.
W 1946 r., rodzina Tumiłowiczów wraz z innymi pensjonariuszami domu dziecka z Daniłówki zostali wysłani do Zbąszynia. Po wojnie rodzina osiedliła się w Zielonej Górze, gdzie od 1950 r., Kazimierz Tumiłowicz pracował w spółdzielczości. Od 1965 r., mieszkał w Gorzowie Wielkopolskim, gdzie przez niemal 40 lat w Powiatowym Związku Gminnych Spółdzielni, którego był także prezesem. W okresie jego urzędowania powstał między innymi dom handlowy Rolnik i magazyny przy ul. Kostrzyńskiej.
Współtwórca Związku Sybiraków oraz Związku Sybiraków Ziemi Gorzowskiej. Członek Zarządu Głównego Związku Sybiraków, przez trzy kadencje piastował funkcje przewodniczącego Głównej Komisji Rewizyjnej, wiceprezes Zarządu Oddziału w Gorzowie Wielkopolskim, prezes gorzowskiego Koła Związku Sybiraków.
Pochowany 23 kwietnia 2008 r., na cmentarzu przy ul. Żwirowej w Gorzowie Wielkopolskim.

</doc>
<doc id="1320722" url="https://pl.wikipedia.org/wiki?curid=1320722" title="Centralny Ośrodek Badania Odmian Roślin Uprawnych">
Centralny Ośrodek Badania Odmian Roślin Uprawnych

Centralny Ośrodek Badania Odmian Roślin Uprawnych, COBORU – państwowa osoba prawna działająca w formie agencji wykonawczej. Pełni funkcje związane z nasiennictwem oraz prawną ochroną odmian roślin uprawnych.
Ma siedzibę w Słupi Wielkiej.
Dyrektor.
Prof. dr hab. inż. Henryk Bujak
Zadania.
Do podstawowych zadań statutowych Centralnego Ośrodka Badania Odmian Roślin Uprawnych należy:

</doc>
<doc id="1320725" url="https://pl.wikipedia.org/wiki?curid=1320725" title="Arystobul IV">
Arystobul IV

Arystobul IV (ur. zapewne między 50 a 60) – przedstawiciel dynastii herodiańskiej.
Był synem Arystobula, króla Armenii Mniejszej i Chalkis, i jego żony Salome III; bratem Heroda VII i Agryppy IV. O jego losach brak informacji; przypuszcza się, że wychowywał się w Rzymie.

</doc>
<doc id="1320726" url="https://pl.wikipedia.org/wiki?curid=1320726" title="COBORU">
COBORU



</doc>
<doc id="1320729" url="https://pl.wikipedia.org/wiki?curid=1320729" title="Anna Rutkowska-Płachcińska">
Anna Rutkowska-Płachcińska

Anna Rutkowska-Płachcińska (ur. 21 lutego 1915, zm. 15 kwietnia 2008) – polski historyk, mediewista, profesor doktor habilitowany, specjalistka w zakresie powszechnego średniowiecza. Od 1954 r., związana z Instytutem Historii Kultury Materialnej PAN, kierownik Pracowni Historii Osadnictwa w Zakładzie Kultury Materialnej.

</doc>
<doc id="1320734" url="https://pl.wikipedia.org/wiki?curid=1320734" title="Helena Domaszewska">
Helena Domaszewska

Helena Domaszewska (ur. 1927, zm. 20 kwietnia 2008) – polski historyk sztuki, muzealnik, wystawca, publicysta, specjalistka w zakresie grafiki niderlandzkiej i holenderskiej XVI-XVII w. 
Absolwentka Instytutu Historii Sztuki UW. W latach 1948-1993 pracownik Muzeum Narodowego w Warszawie, wieloletnia kierownik Gabinetu Grafiki Europejskiej. Była współpracownikiem oraz ekspertem Muzeum Archidiecezji Warszawskiej. 

</doc>
<doc id="1320738" url="https://pl.wikipedia.org/wiki?curid=1320738" title="Ʊ">
Ʊ



</doc>
<doc id="1320740" url="https://pl.wikipedia.org/wiki?curid=1320740" title="Hakui">
Hakui

 – miasto w Japonii, na wyspie Honsiu, w prefekturze Ishikawa.
Położenie.
Miasto jest położone u nasady zachodniej części półwyspu Noto, nad Morzem Japońskim, u ujścia rzeki Hakui. Graniczy od wschodu z miastem Himi w prefekturze Toyama.
Historia.
Hakui otrzymało status miasta 1 lipca 1958 roku.

</doc>
<doc id="1320744" url="https://pl.wikipedia.org/wiki?curid=1320744" title="8A11">
8A11



</doc>
<doc id="1320748" url="https://pl.wikipedia.org/wiki?curid=1320748" title="Komatsu (miasto)">
Komatsu (miasto)

 – miasto w Japonii w prefekturze Ishikawa, w środkowej części wyspy Honsiu.
Położenie.
Miasto leży na wybrzeżu Morza Japońskiego. Graniczy z miastami:
Historia.
Komatsu otrzymało status miasta 1 grudnia 1940.

</doc>
<doc id="1320749" url="https://pl.wikipedia.org/wiki?curid=1320749" title="Scunner">
Scunner



</doc>
<doc id="1320750" url="https://pl.wikipedia.org/wiki?curid=1320750" title="SS-1A">
SS-1A



</doc>
<doc id="1320751" url="https://pl.wikipedia.org/wiki?curid=1320751" title="1 Pułk Szwoleżerów Gwardii">
1 Pułk Szwoleżerów Gwardii



</doc>
<doc id="1320753" url="https://pl.wikipedia.org/wiki?curid=1320753" title="Szwoleżerowie Gwardii">
Szwoleżerowie Gwardii



</doc>
<doc id="1320754" url="https://pl.wikipedia.org/wiki?curid=1320754" title="2 Pułk Szwoleżerów-Lansjerów Gwardii Cesarskiej">
2 Pułk Szwoleżerów-Lansjerów Gwardii Cesarskiej

2 Pułk Szwoleżerów-Lansjerów Gwardii Cesarskiej (fr. "2e régiment de chevau-légers lanciers de la Garde impériale"), potocznie określani jako Czerwoni lansjerzy (fr. "lanciers rouges") – pułk kawalerii Gwardii Cesarskiej I Cesarstwa Francuskiego.
Został sformowany 13 września 1810 roku, z partii huzarów holenderskiej Gwardii Królewskiej ("Régiment de hussards de la Garde royale Hollandaise"). W tym właśnie roku marionetkowe Królestwo Holandii (1806-1810) zostało anektowane przez Cesarstwo Francuskie.
Wzorowany na sformowanym wcześniej − bo w roku 1807 - polskim 1 Pułku Szwoleżerów-Lansjerów Gwardii Cesarskiej. 
Początkowo składał się z 4 szwadronów i stacjonował w Wersalu. Jego dowódcą od 1811 roku był Pierre David de Colbert-Chabanais (1774-1853).
Rozformowany w 1814 roku podczas I Restauracji Francuskiej.
Odtworzony na krótko w roku 1815 podczas „100 dni Napoleona”. Walczył w bitwie pod Waterloo.

</doc>
<doc id="1320755" url="https://pl.wikipedia.org/wiki?curid=1320755" title="Seawolf">
Seawolf



</doc>
<doc id="1320756" url="https://pl.wikipedia.org/wiki?curid=1320756" title="Sea Wolf">
Sea Wolf



</doc>
<doc id="1320757" url="https://pl.wikipedia.org/wiki?curid=1320757" title="Rówienki (Hala Gąsienicowa)">
Rówienki (Hala Gąsienicowa)

Rówienki – rówień w Dolinie Gąsienicowej w Tatrach Zachodnich. Znajduje się na północ od schroniska „Murowaniec”, przy ścieżce prowadzącej z Królowej Równi do tego schroniska. Na Rówienkach stoją drewniane szopy i szałasy. Są one pamiątką po istniejących tutaj dawniej 15 szopach i szałasach pasterskich. Zostały w 1985 r. wyremontowane przez Muzeum Tatrzańskie. Rudolf Śmiałowski w 1959 r. pisał o tych szałasach: "„W budownictwie halnym zawsze widoczna jest zgodność sylwety szałasu lub jego części lub grupy szałasów z roztaczającym się krajobrazem”". Wśród budynków tych znajdują się m.in. „Betlejemka” (należące do PZA dawne schronisko), „Księżówka” (rozbudowana szopa krowiarska), stacja obserwacyjna PAN i „Gawra” (strażnicówka TPN). W przeszłości na Rówienkach funkcjonowały także tzw. stare schronisko PTT oraz Schronisko Bustryckich Wyżnie.
Dawniej teren ten należał do dwóch hal: Hali Królowej i Hali Gąsienicowej. Stały na nim, co było nietypowe, zabudowania pasterskie obydwu tych hal; w części północnej należące do Hali Królowej, na skraju części południowej należące do Hali Gąsienicowej. Część północną nazywano Rówienkami Królowymi, południową Rówienkami Stawiańskimi. Po zlikwidowaniu hal podział własnościowy tej samej równi stracił sens i jak pisał Władysław Cywiński: "Dziś o tych nieszczęsnych podzielonych Rówienkach nie pamięta prawie nikt. Jedyne rozsądne i praktyczne jest stosowanie nazwy Hala Gąsienicowa dla całych Rówienek i najbliższej okolicy Murowańca".
Na początku XXI wieku był to teren porośnięty wysoką trawiastą roślinnością z licznie zakwitającą na różowo wierzbówką kiprzycą i szeroką panoramą widokową na całe wysokogórskie otoczenie Doliny Gąsienicowej.

</doc>
<doc id="1320758" url="https://pl.wikipedia.org/wiki?curid=1320758" title="Sea Wolf (automat do gry)">
Sea Wolf (automat do gry)

Sea Wolf – automat do gry firmy Midway Games wyprodukowany w 1976. Oparta na procesorze Intel 8080 gra była elektroniczną wersją wcześniejszej elektro-mechanicznej gry "Sea Devil".

</doc>
<doc id="1320759" url="https://pl.wikipedia.org/wiki?curid=1320759" title="Jakub Mackiewicz">
Jakub Mackiewicz

Jakub Mackiewicz (ur. 1887, zm. 25 września 1966) – polski i australijski lekarz neurolog i neuropatolog.
Życiorys.
Urodził się w rodzinie żydowskiej. Jego krewnymi od strony matki byli okulista Jewsiej Braunstein i neurolog Michaił Krol. Po ukończeniu gimnazjum ze złotym medalem rozpoczął studia medyczne na Uniwersytecie Moskiewskim, w 1911 roku otrzymał tytuł doktora medycyny maxima cum laude. Potem uzupełniał studia w Niemczech i Francji, pod kierunkiem Babińskiego, Kraepelina, Alzheimera, Mariego, Jakoba, Bonhoeffera, Weygandta i Kafki. Podczas I wojny światowej kierował oddziałem neurologicznym w szpitalu wojskowym w Charkowie.
Od 1921 pracował na oddziale Edwarda Flataua oraz w pracowni neurologicznej przy Towarzystwie Naukowym Warszawskim. Uważał się za ucznia Edwarda Flatau i był członkiem komitetu księgi jubileuszowej Edwarda Flatau. Od 1932 był kierownikiem oddziału neurologii w Warszawskim Szpitalu Dziecięcym. W czerwcu 1940 roku dostał się do niewoli rosyjskiej. Razem z armią Andersa dostał się do Teheranu, od 1944 przebywał w Jerozolimie. W 1953 roku wyemigrował z żoną do Australii gdzie już była jego córka Irena. Przez pierwsze lata nie miał prawa praktyki lekarskiej w Australii. W 1956 roku dostał prawo wykonywania zawodu lekarza, na podstawie wtedy wprowadzonego prawa, że za zasługi naukowe można dostać zgodę na wykonywanie zawodu bez egzaminów i dodatkowych studiów. Następnie został zaangażowany do stworzenia instytutu histopatologii układu nerwowego, który obsługiwał duży oddział neurologiczny i uczył medycyny klinicznej w ramach „teaching hospitals”. Prowadził wtedy prace naukowe nad tranquilizerami. Od 1953 roku pracował w St Kilda, Victoria, gdzie został zaangażowany do instytutu badawczego przy departamencie psychiatrycznym, w którym stworzył instytut histopatologii układu nerwowego i był profesorem neurologii. Uważany jest za jednego z pionierów australijskiej neurologii. Zmarł w 1966 roku, do końca będąc aktywnym zawodowo – zmarł w przerwie między konsultacjami dwóch pacjentów.
Jego żoną była Cecylia Mackiewicz, siostra Bronisława Krystalla miał córkę, która także mieszkała w Australii.
Dorobek naukowy.
Był autorem kilkunastu prac naukowych. W 1912 roku opisał objaw znany dziś jako objaw Mackiewicza. Wspólnie z Samuelem Gershonem badał zmiany neuropatologiczne związane ze stosowaniem imipraminy, chlorpromazyny i rezerpiny. Pozostały nieukończone jego prace nad zmianami neurohistologicznymi w mózgu związanymi ze starzeniem.

</doc>
<doc id="1320760" url="https://pl.wikipedia.org/wiki?curid=1320760" title="Farouk Khaddoumi">
Farouk Khaddoumi



</doc>
<doc id="1320763" url="https://pl.wikipedia.org/wiki?curid=1320763" title="Nauka a kreacjonizm">
Nauka a kreacjonizm

Nauka a kreacjonizm – wydana w 2006 roku książka składająca się z esejów dotyczących kontrowersji pomiędzy kreacjonizmem a teorią ewolucji (inteligentny projekt i ewolucjonizm). Redaktorem jest John Brockman, a autorami – szesnastu naukowców, reprezentujących różne dziedziny wiedzy.
Autorzy – m.in. Jerry A. Coyne, Daniel Dennett, Richard Dawkins – wielokrotnie zwracali uwagę, że spory kreacjonistów z ewolucjonistami są intelektualnie jałowe, a ewolucyjne podejście do problemów naukowych prowadzi do rozwoju wielu różnych dyscyplin. Lee Smolin pisał o ewolucyjnej kosmologii, Steven Pinker – o ewolucyjnej genezie moralności, Tim D. White – o paleoantropologii, Seth Lloyd – o „obliczeniowej mocy Wszechświata”, Nicholas Humphrey – o ewolucji świadomości, Scott Sampson – o znaczeniu ewolucji w ekologii.

</doc>
<doc id="1320765" url="https://pl.wikipedia.org/wiki?curid=1320765" title="Kozłowszczyzna (obwód grodzieński)">
Kozłowszczyzna (obwód grodzieński)

Kozłowszczyzna (biał. Казлоўшчына) – osiedle typu miejskiego na Białorusi w rejonie zdzięcielskim obwodu grodzieńskiego, 1,9 tys. mieszkańców (2010), położone pomiędzy Słonimiem a Zdzięciołem.
Znajduje się tu parafialna cerkiew prawosławna pw. Zaśnięcia Matki Bożej.
Wieś szlachecka położona była w końcu XVIII wieku w powiecie słonimskim województwa nowogródzkiego.
Miejscowość w Imperium Rosyjskim znajdowała się w guberni grodzieńskiej w powiecie słonimskim, po I wojnie światowej do września 1939 w II Rzeczypospolitej w województwie nowogródzkim w powiecie słonimskim, siedziba wiejskiej gminy Kozłowszczyzna.

</doc>
<doc id="1320767" url="https://pl.wikipedia.org/wiki?curid=1320767" title="Jean Aerts">
Jean Aerts

Jean Aerts (ur. 8 września 1907 w Laeken, zm. 15 czerwca 1992 w Brugii) – belgijski kolarz szosowy i torowy, trzykrotny medalista szosowych mistrzostw świata.
Kariera.
Pierwszy sukces w karierze Jean Aerts osiągnął w 1927 roku, kiedy zdobył złoty medal w wyścigu ze startu wspólnego amatorów podczas szosowych mistrzostw świata w Nürburgu. Na rozgrywanych rok później mistrzostwach świata w Budapeszcie w tej samej konkurencji zajął trzecie miejsce. W zawodach tych wyprzedzili go jedynie dwaj Włosi: Allegro Grandi oraz Michele Mara. W tym samym roku wystąpił na igrzyskach olimpijskich w Amsterdamie, gdzie był jedenasty indywidualnie i piąty w drużynie. Na tych samych igrzyskach wystąpił także na torze - w wyścigu na 1 km zajął dziewiątą pozycję. Jeszcze w 1928 roku przeszedł na zawodowstwo. Kolejny medal zdobył na mistrzostwach świata w Floreffe w 1935 roku, gdzie zwyciężył wśród zawodowców. Wyprzedził tam bezpośrednio Hiszpana Luciano Montero oraz swego rodaka Gustave’a Danneelsa. Ponadto w 1929 roku wygrał pięć etapów i zajął drugie miejsce w klasyfikacji generalnej Volta Ciclista a Catalunya, w 1930 roku był drugi w Vuelta al País Vasco, w 1931 roku wygrał Paryż-Bruksela i zajął trzecie miejsce w Ronde van Vlaanderen, w 1933 roku wygrał trzy etapy i klasyfikację generalną Ronde van België, a w 1935 roku był trzeci w wyścigu Paryż-Roubaix. Kilkakrotnie startował w Tour de France, najlepszy wynik osiągając w 1933 roku, kiedy wygrał sześć etapów i zajął dziewiąte miejsce w klasyfikacji generalnej. Wygrywał także po jednym etapie TdF w latach 1930 i 1931 oraz cztery etapy w 1935 roku, ale nie znalazł się w pierwszej dziesiątce klasyfikacji generalnej. Łącznie w karierze wygrał 43 wyścigi. Jako zawodowiec startował w latach 1928-1943.

</doc>
<doc id="1320768" url="https://pl.wikipedia.org/wiki?curid=1320768" title="Kozłowszczyzna (obwód witebski)">
Kozłowszczyzna (obwód witebski)

Kozłowszczyzna (biał. "Казлоўшчына" także "Kozłowsk") – wieś na Białorusi w rejonie postawskim obwodu witebskiego. Siedziba sielsowietu Kozłowszczyzna.
Nazwa dawniej używana – Kozłowsk.
Historia.
Wieś szlachecka położona była w końcu XVIII wieku w powiecie oszmiańskim województwa wileńskiego.
W dwudziestoleciu międzywojennym majątek i osada leżała w Polsce, w województwie wileńskim, w powiecie duniłowickim (od 1926 postawskim), w gminie Łuck (od 1927 gmina Kozłowszczyzna). Miejscowość była siedzibą wiejskiej gminy Kozłowszczyzna.
Powszechny Spis Ludności z 1921 roku podał dane łączne dane dla majątku i osady. Zamieszkiwało tu 151 osób, 99 było wyznania rzymskokatolickiego, 49 prawosławnego a 3 mojżeszowego. Jednocześnie 43 mieszkańców zadeklarowało polską przynależność narodową, 102 białoruską, 3 żydowską a 3 inna. Było tu 17 budynków mieszkalnych. W 1931 majątek liczył 15 domów zamieszkanych przez 152 osoby, osadę zamieszkiwało 11 osób.
Miejscowość należała do parafii rzymskokatolickiej w Mosarzu i prawosławnej w Osinogródku. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Kozłowszczyźnie.
Po agresji ZSRR na Polskę w 1939 roku wieś znalazła się pod okupacją sowiecką, w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.
Urodził się tutaj Michaił Chwastou, białoruski polityk i dyplomata.

</doc>
<doc id="1320770" url="https://pl.wikipedia.org/wiki?curid=1320770" title="Tanjavur">
Tanjavur



</doc>
<doc id="1320771" url="https://pl.wikipedia.org/wiki?curid=1320771" title="Claus Sluter">
Claus Sluter

Claus Sluter (ur. ok. 1355 w Haarlemie, zm. 1405 lub 1406 w Dijon) – francuski rzeźbiarz pochodzenia niderlandzkiego. Jedna z czołowych postaci rzeźby doby późnego gotyku. Jeden z pierwszych przedstawicieli gotyckiego realizmu. 
W 1379/80 był w Brukseli, zaś od 1385 obecny był w stolicy księstwa burgundzkiego, na dworze ówczesnego władcy Filipa Śmiałego. Wpierw działał w warsztacie Jeana Marville'a, po którego śmierci (w 1389) objął kierownictwo prac. Wykonał cykl rzeźb dla wzniesionej przez Filipa Śmiałego kartuzji Champmol w pobliżu Dijon, oraz nagrobek księcia, który po śmierci Slutera ukończył Claus de Werve.
Od strony stylistycznej Claus Sluter wiernie stosował realistyczną charakterystykę postaci. Wyeksponował dynamizm i ekspresję. Jako jeden z pierwszych w północnej Europie, która była wówczas zdominowana przez styl piękny, wykonywał dzieła w nowym duchu, pozbawione dworskiej, wyidealizowanej maniery. W swoich rzeźbach bynajmniej nie zrezygnował z elegancji układów szat, czy twarzy, lecz ich wygląd jest efektem wnikliwej obserwacji. Jego twórczość miała wpływ na niderlandzkie malarstwo późnego gotyku, reprezentowane m.in. przez Jana van Eycka, Roberta Campina, czy Rogiera van der Weydena, którzy również działali na dworze książąt burgundzkich.

</doc>
<doc id="1320772" url="https://pl.wikipedia.org/wiki?curid=1320772" title="Karel Kaers">
Karel Kaers

Karel Kaers (ur. 3 czerwca 1914 w Vosselaar, zm. 20 grudnia 1972 w Antwerpii) – belgijski kolarz szosowy i torowy, złoty medalista szosowych mistrzostw świata.
Kariera.
Największy sukces w karierze Karel Kaers osiągnął w 1934 roku, kiedy zdobył złoty medal w wyścigu ze startu wspólnego podczas szosowych mistrzostw świata w Lipsku. W zawodach tych wyprzedził bezpośrednio Włocha Learco Guerrę oraz Belga Gustave’a Danneelsa. Był to jednak jedyny medal wywalczony przez niego na międzynarodowej imprezie tej rangi. Ponadto wygrał między innymi Grote 1-MeiPrijs w latach 1935 i 1937, w 1937 wygrał też Nationale Sluitingsprijs, a dwa lata później był najlepszy w Ronde van Vlaanderen. Zdobywał także medale mistrzostw Belgii, zarówno na szosie, jak i na torze. Nigdy nie wystąpił na igrzyskach olimpijskich. Jako zawodowiec startował w latach 1933-1948.

</doc>
<doc id="1320773" url="https://pl.wikipedia.org/wiki?curid=1320773" title="Otto Hermann Pesch">
Otto Hermann Pesch

Otto Hermann Pesch (ur. 8 października 1931 w Kolonii, zm. 8 września 2014) – niemiecki były dominikanin (wystąpił z zakonu w 1972), następnie teolog ekumenista, znawca luteranizmu.

</doc>
<doc id="1320774" url="https://pl.wikipedia.org/wiki?curid=1320774" title="Jean Baubérot">
Jean Baubérot

Jean Baubérot (ur. 1941) – francuski socjolog i historyk, kierownik katedry historii i socjologii laicyzmu w Ecole Pratique des Hautes Etudes (EPHE) na paryskiej Sorbonie. Współautor podpisanej przez 250 akademików z 30 krajów „Międzynarodowej deklaracji na temat laicyzmu”. Autor wielu publikacji poświęconych socjologii religii i laicyzmu. W 2003 roku został członkiem komisji, która miała opracować ustawę w sprawie noszenia chust islamskich w szkołach publicznych. Jako jedyny wstrzymał się od głosu, kiedy komisja wypowiedziała się za zakazem.

</doc>
<doc id="1320776" url="https://pl.wikipedia.org/wiki?curid=1320776" title="Iyengar">
Iyengar



</doc>
<doc id="1320778" url="https://pl.wikipedia.org/wiki?curid=1320778" title="Learco Guerra">
Learco Guerra

Learco Guerra (ur. 14 października 1902 w San Nicolò Po, zm. 7 lutego 1963 w Mediolanie) – włoski kolarz szosowy i torowy, trzykrotny medalista szosowych mistrzostw świata.
Kariera.
Pierwszy sukces w karierze Learco Guerra osiągnął w 1930 roku, kiedy zdobył srebrny medal w wyścigu ze startu wspólnego podczas szosowych mistrzostw świata w Liège. W zawodach tych wyprzedził go jedynie jego rodak Alfredo Binda, a trzecie miejsce zajął Belg Georges Ronsse. W tej samej konkurencji zwyciężył na rozgrywanych rok później mistrzostwach świata w Kopenhadze, wyprzedzając Francuza Ferdinanda Le Drogo oraz Szwajcara Alberta Büchiego. Ostatni medal zdobył na mistrzostwach świata w Lipsku w 1934 roku, gdzie ponownie był drugi. Uległ tam jedynie Karelowi Kaersowi z Belgii, a trzeci był jego rodak Gustave Danneels. Ponadto wygrał między innymi Giro della Provincia di Reggio Calabria w 1931 roku, Giro di Toscana w 1932 roku, Giro di Campania w latach 1932, 1934 i 1935, Mediolan-San Remo w 1933 roku, Giro del Piemonte w 1934 roku, wyścig Mediolan-Modena w latach 1934-1935, Giro della Romagna w 1935 roku, a w latach 1934-1936 był najlepszy w Giro della Provincia Milano. Wielokrotnie startował w Giro d’Italia, wygrywając łącznie 31 etapów. W klasyfikacji generalnej był między innymi pierwszy w 1934 roku oraz czwarty w latach 1932 i 1935. Wygrał też osiem etapów Tour de France, a w latach 1930 i 1933 był drugi w klasyfikacji generalnej. Zdobywał także medale mistrzostw kraju, zarówno na szosie, jak i na torze. Nigdy nie wystąpił na igrzyskach olimpijskich. Jako zawodowiec startował w latach 1928-1943.

</doc>
<doc id="1320779" url="https://pl.wikipedia.org/wiki?curid=1320779" title="Żołudek">
Żołudek

Żołudek () – osiedle typu miejskiego na Białorusi, w obwodzie grodzieńskim, w rejonie szczuczyńskim, centrum administracyjne żołudzkiego sowietu osiedlowego; 1300 mieszkańców (2010).
Siedziba parafii prawosławnej (pw. św. Marcina Turowskiego) i rzymskokatolickiej (pw. Wniebowzięcia Najświętszej Maryi Panny).
Historia.
Pierwsze wzmianki o wsi pochodzą z 2. połowy XV wieku. Była ona wówczas własnością wielkiego księcia litewskiego. W 1486 roku miejscowość była już miasteczkiem. W 1490 roku Kazimierz IV Jagiellończyk założył w nim kościół. Do 1567 roku stanowił centrum administracyjne powiatu w województwa wileńskiego Wielkiego Księstwa Litewskiego. Stanowił własność Łackich, Sapiehów, Frąckiewiczów. W 1682 roku (według innych źródeł – w 1686) Frąckiewiczowie-Radzimińscy założyli w Żołudku klasztor karmelitów "starych". W 1690 roku istniał "klucz żołudecki" – wielki majątek ziemski na obu brzegach Niemna z pańskim dworem, miasteczkiem, wsiami, ziemiami ornymi i lasami. Liczył on 226 domów i był jednym z największych majątków szlacheckich na Poniemniu. W lutym 1706 roku znajdowała się w nim kwatera główna króla szwedzkiego Karola XII. W XVIII wieku należał do Tyzenhauzów. W 1795 roku, w wyniku III rozbioru Rzeczypospolitej wszedł w skład Imperium Rosyjskiego. Stanowił centrum administracyjne włości powiatu lidzkiego guberni wileńskiej. Od 1835 roku w posiadaniu Uruskich. Ostatnimi właścicielami Żołudka byli książęta Czetwertyńscy, dla których w 1908 roku wzniósł Władysław Marconi pałac.
Po wojnie polsko-bolszewickiej w 1921 roku miasteczko i folwark Żołudek znalazły się w granicach II Rzeczypospolitej, w województwie nowogródzkim, w powiecie lidzkim, stając się siedzibą wiejskiej gminy Żołudek. Miasteczko liczyło wówczas 274 domy mieszkalne, zaś folwark – 14. Ostatnimi polskimi właścicielami byli Czetwertyńscy, w ich rękach dobra te pozostawały do 1939 roku. W wyniku sowieckiej napaści na Polskę, 19 września 1939 roku, Żołudek został zajęty przez Armię Czerwoną. Od 2 listopada 1939 roku w składzie Białoruskiej SRR. W 1940 roku otrzymał status osiedla typu miejskiego i stał się centrum administracyjnym rejonu. W czerwcu 1941 roku zajęty przez wojska niemieckie, 22 lipca włączony do dystryktu Lida w Komisariacie Generalnym Białoruś Komisariatu Rzeszy Wschód. W 1944 roku ponownie zajęty przez wojska sowieckie i włączony do Białoruskiej SRR. Od 1962 roku w rejonie szczuczyńskim, centrum administracyjne sowietu osiedlowego. Od 1991 roku w granicach państwa Białoruś.
W czasie okupacji niemieckiej mieszkająca we wsi rodzina Zadarnowskich udzieliła pomocy Miriam (Maszy) Perewoskiej z d. Trocky, Lily Ganan z d. Perewoska. W 1964 roku Instytut Jad Waszem podjął decyzję o przyznaniu Irenie Zadarnowskiej a w 2000 roku Stefanowi Zadarnowskiemu tytułu Sprawiedliwych wśród Narodów Świata.
W Żołudku w 1786 urodził się Konstanty Tyzenhauz – polski hrabia, ornitolog, ziemianin, malarz, natomiast w 1836 Walery Antoni Wróblewski – polski działacz rewolucyjno-demokratyczny, dowódca w powstaniu styczniowym, generał Komuny Paryskiej.
Tu także znajduje się grób zmarłego w 1785 Antoniego Tyzenhauza – polskiego działacza społecznego i gospodarczego WKL.

</doc>
<doc id="1320781" url="https://pl.wikipedia.org/wiki?curid=1320781" title="Wełna stalowa">
Wełna stalowa

Wełna stalowa – poplątane, cienkie włókna stalowe.
Stosowana do usuwania starych powłok lakierniczych, szlifowania, wygładzania, polerowania, rozjaśniania drewnianych powierzchni bejcowanych.
Występuje w gradacjach oznaczonych 0000, 000, 00, 0, 1, 2, 3, 4, 5

</doc>
<doc id="1320782" url="https://pl.wikipedia.org/wiki?curid=1320782" title="Ewa Bieńkowska">
Ewa Bieńkowska

Ewa Bieńkowska (ur. 13 września 1943 w Warszawie) – polska eseistka, historyczka literatury, prozaiczka, tłumaczka literatury pięknej.
Życiorys.
Córka Władysława Bieńkowskiego (1906–1991), działacza politycznego, socjologa i publicysty i Flory z d. Zaborowskiej (1909–1990), powieściopisarki, poetki i dramatopisarki. Siostra Andrzeja Bieńkowskiego.
Studiowała filologię romańską i filozofię na Uniwersytecie Warszawskim. W 1970 obroniła doktorat, a w 1981 habilitację w Instytucie Badań Literackich PAN. W latach 1975–1980 prowadziła na Katolickim Uniwersytecie Lubelskim wykłady z literatury francuskiej i teorii kultury. W grudniu 1975 był sygnatariuszką protestu przeciwko zmianom w Konstytucji Polskiej Rzeczypospolitej Ludowej (List 59). 
Od listopada 1981 za granicą, wykładała na uczelniach w Niemczech Zachodnich i Francji. Wykładowczyni Uniwersytetu Kardynała Stefana Wyszyńskiego w Warszawie.
Członek zespołu redakcyjnego „Zeszytów Literackich”. Publikowała m.in. w „Znaku”, „Tygodniku Powszechnym”, „Gazecie Wyborczej”, „Tekstach”, „Twórczości”, „Więzi”. Zasiada w "jury" Nagrody Fundacji im. Kościelskich w Genewie.
Mieszka w Wersalu.

</doc>
<doc id="1320783" url="https://pl.wikipedia.org/wiki?curid=1320783" title="Kishore Mahbubani">
Kishore Mahbubani

Kishore Mahbubani (ur. 1949) – singapurski filozof, historyk i politolog. Obecnie wykłada na National University of Singapore, gdzie jest dziekanem Lee Kuan Yew School of Public Policy. Wcześniej przez wiele lat pracował w singapurskiej dyplomacji, m.in. jako ambasador w USA. Jest znanym specjalistą od spraw Azji – jego komentarze i artykuły ukazują się na łamach pism takich jak "The New York Times" i "The Wall Street Journal". Periodyk "Foreign Affairs" umieścił go na liście stu najbardziej wpływowych intelektualistów świata.

</doc>
<doc id="1320784" url="https://pl.wikipedia.org/wiki?curid=1320784" title="Jelizowo">
Jelizowo



</doc>
<doc id="1320785" url="https://pl.wikipedia.org/wiki?curid=1320785" title="Elizowo">
Elizowo



</doc>
<doc id="1320786" url="https://pl.wikipedia.org/wiki?curid=1320786" title="Georges Ronsse">
Georges Ronsse

Georges Ronsse (ur. 4 marca 1906 w Antwerpii, zm. 4 lipca 1969 w Berchem) – belgijski kolarz szosowy i przełajowy startujący wśród zawodowców w latach 1926-1938, dwukrotny mistrz świata zawodowców w wyścigu ze startu wspólnego. Z powodzeniem startował również w kolarstwie przełajowym, będąc dwukrotnym mistrzem Belgii (1929, 1930).

</doc>
<doc id="1320787" url="https://pl.wikipedia.org/wiki?curid=1320787" title="Oded Peled">
Oded Peled

Oded Peled (ur. 1950 w Hajfie) – izraelski pisarz tworzący w języku hebrajskim, poeta, prozaik, tłumacz i edytor. Studia anglistyczne i politologiczne ukończył w 1974 r. Debiutował książką prozatorską "Urodziny". Wydał 12 tomów oryginalnej twórczości, zarówno prozę, jak i poezję, z przewagą tej ostatniej. Tłumacz Whitmana, Conrada, Faulknera, Hemingwaya, Bellowa i wielu innych. W latach 1995–1996 był naczelnym redaktorem wydawnictwa "Gvanim". Opublikował antologię "My Yellow Robe. The Holocaust in the Poetry of the Second Generation", której podtytuł definiuje pokoleniowo poezję, której Peled jest znamienitym przedstawicielem. Uczestniczył w wielu europejskich festiwalach poetyckich, m.in. w festiwalu berlińskim w 1989 r., w 1994 r. był pisarzem rezydentem uniwersytetu w Oksfordzie. W uznaniu za swą twórczość Peled został uhonorowany Nagrodą Premiera Państwa Izrael za tłumaczenia (1990) i dwukrotnie za twórczość poetycką (w latach 1997 i 2007).

</doc>
<doc id="1320788" url="https://pl.wikipedia.org/wiki?curid=1320788" title="Emil Adolph von Behring">
Emil Adolph von Behring



</doc>
<doc id="1320789" url="https://pl.wikipedia.org/wiki?curid=1320789" title="Franco Chioccioli">
Franco Chioccioli

Franco Chioccioli (ur. 25 sierpnia 1959 w Castelfranco di Sopra) – włoski kolarz szosowy, startujący wśród zawodowców w latach 1982-1994, zwycięzca Giro d’Italia (1991). Zwycięzca 30 wyścigów.

</doc>
<doc id="1320791" url="https://pl.wikipedia.org/wiki?curid=1320791" title="Jalizawa">
Jalizawa

Jalizawa (; , "Jelizowo") – osiedle robotnicze na Białorusi, w obwodzie mohylewskim, w rejonie osipowickim, ok. 2,6 tys. mieszkańców (2010).
W miejscowości znajduje się duża huta szkła wchodząca w skład grupy EuroGlass oraz stacja kolejowa Jalizawa położona na linii Osipowicze – Mohylew.

</doc>
<doc id="1320795" url="https://pl.wikipedia.org/wiki?curid=1320795" title="Tatarka (rejon osipowicki)">
Tatarka (rejon osipowicki)

Tatarka (biał. "Тата́рка") – osiedle typu robotniczego na Białorusi w rejonie osipowickim obwodu mohylewskiego, 0,8 tys. mieszkańców (2010). Dawniej folwark.
Znajdują tu się kopalnia torfu oraz stacja kolejowa Tatarka, położona na linii Homel - Żłobin - Mińsk.

</doc>
<doc id="1320796" url="https://pl.wikipedia.org/wiki?curid=1320796" title="Reakcja wazowagalna">
Reakcja wazowagalna

Reakcja wazowagalna – rozszerzenie naczyń krwionośnych oraz zwolnienie częstości akcji serca, co prowadzi do spadku ciśnienia tętniczego krwi, wynika ze zmiany pozycji ciała, najczęściej pionizacji.
Fizjologia.
Jest to reakcja fizjologiczna, która jest odczuwana zwykle jako zawrót głowy przy gwałtownym powstaniu, związana z przemieszczeniem ok. 700 ml krwi do układu żylnego poniżej przepony. Powoduje to zmniejszenie powrotu żylnego, co doprowadza do zmniejszenia rzutu serca. Zmniejszenie rzutu serca wyzwala mechanizmy kompensacyjne, polegające na skurczu naczyń krwionośnych trzewnych i skórnych oraz przyspieszeniu akcji serca. Te dwa mechanizmy zwykle zapobiegają utracie przytomności, a na straży prawidłowości tej reakcji stoją baroreceptory zlokalizowane w łuku aorty i zatokach tętnic szyjnych.
Patologia.
W warunkach patologicznych odruch z baroreceptorów jest nieprawidłowy: wskutek pobudzenia nerwu błędnego pojawia się bradykardia i wazodylatacja, co doprowadza do omdlenia, zwanego omdleniem wazowagalnym.
Diagnostyka.
W diagnostyce omdleń wazowagalnych wykorzystuje się test pochyleniowy.
Leczenie.
Leczenie farmakologiczne:

</doc>
<doc id="1320798" url="https://pl.wikipedia.org/wiki?curid=1320798" title="Kinarowie">
Kinarowie

Kinarowie – kategoria niebiańskich istot (dewa) z mitów hinduistycznych, postrzegana jako ludzie z głowami koni, lub konie z ludzkimi głowami. Ich zasługą jest umilanie czasu wyższym bogom (dewa) poprzez taniec, śpiew i muzykowanie w ich niebiańskich siedzibach (loka).

</doc>
<doc id="1320799" url="https://pl.wikipedia.org/wiki?curid=1320799" title="Menachem Magidor">
Menachem Magidor

Menachem Magidor (ur. 24 stycznia 1946 w Petach Tikwie) – izraelski matematyk, profesor matematyki na Uniwersytecie Hebrajskim. Zajmuje się logiką matematyczną, szczególnie teorią mnogości i dużymi liczbami kardynalnymi.
Życiorys.
Pracę doktorską pt „O liczbach super-zwartych” napisaną pod kierunkiem Azriela Levego obronił w 1973 na Uniwersytecie Hebrajskim.
Od 1997 prezydent Uniwersytetu Hebrajskiego w Jerozolimie.
Dorobek naukowy.
Magidor rozwinął teorię forsingu uzyskując szereg wyników niezależnościowych o potęgach singularnych liczb kardynalnych. Razem z Mattem Foremanem i Saharonem Szelachem wprowadzili najsilniejszą niesprzeczną wersję aksjomatu Martina, tzw. Martin Maximum.
Jest on autorem ponad 60 prac naukowych, w tym:

</doc>
<doc id="1320800" url="https://pl.wikipedia.org/wiki?curid=1320800" title="Rzeczyca (rejon stoliński)">
Rzeczyca (rejon stoliński)

Rzeczyca (biał. "Рэчыца") – osiedle typu robotniczego na Białorusi w rejonie stolińskim obwodu brzeskiego, ok. 6,3 tys. mieszkańców (2010).
Znajdują się tu parafialna cerkiew prawosławna pw. Opieki Matki Bożej, a także stacja kolejowa Horyń, położona na linii Równe – Baranowicze – Wilno.

</doc>
<doc id="1320801" url="https://pl.wikipedia.org/wiki?curid=1320801" title="Stanisław Białłozor">
Stanisław Białłozor



</doc>
<doc id="1320802" url="https://pl.wikipedia.org/wiki?curid=1320802" title="Mitologia indyjska">
Mitologia indyjska



</doc>
<doc id="1320804" url="https://pl.wikipedia.org/wiki?curid=1320804" title="Koroniec plamoczuby">
Koroniec plamoczuby

Koroniec plamoczuby ("Goura victoria") – gatunek ptaka z rodziny gołębiowatych (Columbidae). Zamieszkuje endemicznie Nową Gwineę. Sklasyfikowany jako bliski zagrożenia. Największy gatunek gołębia.
Podgatunki i zasięg występowania.
Wyróżnia się dwa podgatunki "G. victoria":
Morfologia.
Długość ciała wynosi 66–74 cm, masa zaś 2,5 kg. Dalsze wymiary dla okazów z Muzeum Brytyjskiego: skrzydło ok. 34,9 cm, ogon 25,9–26,9 cm, dziób 3,1 cm, skok 8,2 cm. Upierzenie w większej części łupkowoniebieskie. Pióra czuba na końcu łyżeczkowato rozszerzone, o barwie czarno-białej. Kantarek i okolice oczu czarne. Pierś fioletowokasztanowa. Pokrywy skrzydłowe I rzędu białoniebieskie z ciemnymi zakończeniami. Sterówki także łupkowoniebieskie, jednak posiadają jasne końcówki. Dziób czarny, nogi fioletoworóżowe, tęczówka czerwona.
Środowisko.
Środowisko życia korońca plamoczubego stanowią lasy nizinne, w tym bagienne. Występuje głównie na obszarach nisko położonych, ale niekiedy do wysokości 600 m n.p.m.
Zachowanie.
Jest to gatunek osiadły. Przebywa w parach lub małych grupach. Zazwyczaj na ziemi, lecz zaniepokojony wlatuje na drzewo. Pożywienie stanowią owady, owoce (w tym figowców) oraz nasiona. Gniazdo w przeciwieństwie do innych gołębi zbudowane starannie z patyków, łodyg i liści. W lęgu 1 jajo. Inkubacja trwa 28 dni.
Status i zagrożenia.
Do roku 2012 koroniec plamoczuby klasyfikowany był jako narażony na wyginięcie, w 2013 roku zmieniono status na bliski zagrożenia (NT, Near Threatened). Oszacowana populacja na rok 2000 wynosiła około 7000 osobników dorosłych. Dawniej zagrożenie stanowił głównie odłów ptaków na mięso i pióra. Obecnie zagrożeniem jest również wycinka lasów pod plantacje palm oraz rozwój dróg, który potencjalnym kłusownikom ułatwia dostęp do korońców.

</doc>
<doc id="1320807" url="https://pl.wikipedia.org/wiki?curid=1320807" title="Stanisław Janowicz Białłozor">
Stanisław Janowicz Białłozor

Stanisław Janowicz Białłozor herbu Wieniawa (zm. przed 1623) – marszałek sejmu zwyczajnego w Warszawie w 1605 roku, marszałek Trybunału Litewskiego od 1605 roku, podkomorzy upicki od 1591 roku do około 1611 roku, sędzia ziemski upicki w latach 1588–1591.
W latach 1601–1602 wziął udział jako rotmistrz w wojnie polsko-szwedzkiej 1600-1611.

</doc>
<doc id="1320809" url="https://pl.wikipedia.org/wiki?curid=1320809" title="Szymon Huberband">
Szymon Huberband

Szymon Huberband (ur. 19 kwietnia 1909 w Checinach, zm. 18 sierpnia 1942 w Treblince) – polski rabin, historyk samouk, w getcie warszawskim referent do spraw religijnych w strukturze Żydowskiej Samopomocy Społecznej.
Życiorys.
Przed wojną pracował jako rabin w Piotrkowie Trybunalskim. Po wybuchu II wojny światowej przeprowadził się do Warszawy, gdzie w 1940 roku został przesiedlony do getta warszawskiego. Tam podjął pracę w dziale do spraw religijnych Żydowskiej Samopomocy Społecznej, gdzie gromadził dokumentację na temat życia religijnego w gettach, losów synagog, cmentarzy oraz ksiąg i sprzętów synagogalnych.
Został jednym z trzech laureatów konkursu pt. "Getto", zorganizowanego przez Yikor. Jego praca zachowała się w Archiwum Ringelbluma. Praca Huberbanda "Z dziejów życia religijnego w czasie wojny" jest jedną z najlepiej dokumentujących religijne życie Żydów podczas II wojny światowej. Zginął 18 sierpnia 1942 roku w obozie zagłady w Treblince.

</doc>
<doc id="1320810" url="https://pl.wikipedia.org/wiki?curid=1320810" title="Wojciech Mokwiński">
Wojciech Mokwiński

Wojciech Mokwiński (ur. 1937 r. w Kowlu) – polski architekt, plastyk, instalator, pedagog PWSSP w Gdańsku (obecnie: Akademia Sztuk Pięknych w Gdańsku).
Życiorys.
Studiował na Wydziale Architektury Politechniki Gdańskiej, dyplom uzyskał (1963 r.) w pracowni
prof. Stanisława Różańskiego. W Państwowej Wyższej Szkole Sztuk Plastycznych w Gdańsku pracował jako starszy wykładowca na Wydziale Architektury i Wzornictwa, następnie na Wydziale Rzeźby. Jest współautorem opracowania formy plastycznej pomnika Poległych Stoczniowców ’70 w Gdańsku, oraz autorem koncepcji placu Solidarności wokół tego pomnika. 
W sierpniu 2014 na wniosek Europejskiego Centrum Solidarności został wraz z innymi budowniczymi pomnika Poległych Stoczniowców 1970 w Gdańsku uhonorowany przez ministra kultury i dziedzictwa narodowego odznaką "Zasłużony dla Kultury Polskiej".

</doc>
<doc id="1320811" url="https://pl.wikipedia.org/wiki?curid=1320811" title="Test pochyleniowy">
Test pochyleniowy

Test pochyleniowy (ang. tilt test) to badanie stosowane w diagnostyce omdleń wazowagalnych. Test pochyleniowy pozwala na ocenę układu krążenia pacjenta w warunkach zbliżonych występujących podczas pionizacji ciała. Podobne badanie to test pionizacyjny.
Test wykonuje się na specjalnym stole z podpórką na nogi, na którym umieszcza się pacjenta i monitoruje się w sposób ciągły jego EKG oraz ciśnienie tętnicze.
Badanie przeprowadza się w trzech etapach (fazach):
Badanie kończy się po przeprowadzeniu wszystkich faz badania lub po wystąpieniu omdlenia.
Z uwagi na to, że badanie może zakończyć się utratą przytomności, w trakcie jego wykonywania konieczne jest zapewnienie dostępu do żyły (np. wenflon). W celu niedopuszczenia do wypadnięcia z łóżka w pozycji prawie pionowej pacjent jest przypięty pasami.

</doc>
<doc id="1320818" url="https://pl.wikipedia.org/wiki?curid=1320818" title="Stanisław Władysław Białłozor">
Stanisław Władysław Białłozor

Stanisław Władysław Monwid Białłozor herbu Wieniawa (zm. w 1664 roku) – kasztelan mścisławski w 1662 roku, sędzia ziemski wiłkomierski w latach 1649-1662, podsędek wiłkomierski w latach 1634-1649, pisarz ziemski wiłkomierski w latach 1624-1634.
Żonaty z Anną Kolendzianką herbu Bełty, miał syna Marcjana Michała.
Jako poseł na sejm konwokacyjny 1648 roku z powiatu wiłkomierskiego był członkiem konfederacji generalnej zawiązanej 31 lipca 1648 roku. W 1648 podpisał elekcję Jana II Kazimierza. Na sejmie 1649 wybrany do komisji kurlandzkiej. W 1655 wybrany posłem na sejm z sejmiku wiłkomierskiego. 

</doc>
<doc id="1320819" url="https://pl.wikipedia.org/wiki?curid=1320819" title="Lea Koziebrodzka">
Lea Koziebrodzka

Lea Koziebrodzka (ur. 1917, zm. 18 marca 1943 w Auschwitz-Birkenau) – żydowska działaczka ruchu oporu w czasie II wojny światowej.
Przed wojną jej ojciec był nauczycielem języka hebrajskiego. Ukończyła gimnazjum żydowskie Jehudyja w Warszawie i rozpoczęła studia romanistyczne na Uniwersytecie Warszawskim. W 1939 roku wstąpiła do Freiheit. Podczas II wojny światowej była łączniczką Droru, jeździła do gett na terenie całej Polski - przewoziła dokumenty, broń, eskortowała członków organizacji z miasta do miasta. Po aryjskiej stronie działała jako Krystyna Kosowska.
W 1941 roku, wraz z Tosią Altman przebywała w Wilnie organizując grupy samoobrony w tamtejszym getcie. W kwietniu 1942 roku, w drodze powrotnej z Wilna do Warszawy, została aresztowana na stacji kolejowej w Małkini. Znaleziono przy niej 4 pistolety i prasę podziemną. W czasie przesłuchań na Szucha i na Pawiaku nie przyznała się, że jest Żydówką. 11 listopada 1942 roku została wysłana z grupą 56 polskich więźniarek do Auschwitz-Birkenau, gdzie zmarła 18 marca 1943 roku na tyfus.

</doc>
<doc id="1320825" url="https://pl.wikipedia.org/wiki?curid=1320825" title="Robert S. Baker">
Robert S. Baker

Robert Sidney Baker (ur. 17 października 1916, zm. 30 września 2009) – brytyjski filmowy i telewizyjny producent, także reżyser i scenarzysta filmowy.
Mimo bogatego dorobku filmowego i telewizyjnego Baker jest głównie znany ze współpracy z Montym Bermanem, która doprowadziła do powstania serialu telewizyjnego "Święty" na podstawie powieści Lesliego Charterisa.

</doc>
<doc id="1320828" url="https://pl.wikipedia.org/wiki?curid=1320828" title="Małaszewicze (stacja kolejowa)">
Małaszewicze (stacja kolejowa)

Małaszewicze – stacja kolejowa w Małaszewiczach, w województwie lubelskim, w Polsce. Znajduje się tu jeden z największych w Polsce i Europie tzw. suchy port przeładunkowy PKP o znaczeniu międzynarodowym. Realizuje się tutaj przeładunek towarów z taboru szerokotorowego (1520 mm) na tabor normalnotorowy (1435 mm). Obok stacji towarowej funkcjonuje przystanek pasażerski, który w roku 2019 przeszedł gruntowną przebudowę – m.in. niski peron wyspowy został zastąpiony dwoma wyższymi peronami jednokrawędziowymi, zlikwidowano kładkę, zainstalowano wiaty.
W roku 2017 przystanek pasażerski obsługiwał 200–299 pasażerów na dobę.

</doc>
<doc id="1320829" url="https://pl.wikipedia.org/wiki?curid=1320829" title="Grace (album Simona Webbe)">
Grace (album Simona Webbe)

Grace – drugi album brytyjskiego piosenkarza, R&amp;B/soul – Simona Webbe. Jest to kontynuacja albumu z 2005 Sanctuary, który osiągnął status podwójnej platyny. Grace został wydany 13 listopada 2006.
Odbiór albumu.
Album został wydany przez wytwórnię EMI. Już w pierwszym tygodniu osiągnął #11 pozycję w brytyjskim zestawieniu płyt. W konsekwecji jednak drugi album sprzedał się w mniejszej ilości koppi od poprzedniego Sanctuary.
Specjalna edycja albumu, wydana 14 sierpnia 2007 w Południowo-Wschodniej Azji zawiera 4 dodatkowe utwory.

</doc>
<doc id="1320830" url="https://pl.wikipedia.org/wiki?curid=1320830" title="Żydowskie Stronnictwo Demokratyczne">
Żydowskie Stronnictwo Demokratyczne

Żydowskie Stronnictwo Demokratyczne (ŻSD) - żydowska partia polityczna działająca po II wojnie światowej, skupiająca fołkistów. Reprezentowała głównie żydowskich rzemieślników, kupców i mieszczaństwo.
Historia.
Partia rozpoczęła działalność we wrześniu 1945 roku, kontynuując założenia programowe przedwojennego ugrupowania Fołks-Partaj. ŻSD odrzucała program syjonistyczny, uważając jednocześnie Żydów za oddzielną grupę narodowościową, która powinna rozwijać swą świecką kulturę w krajach diaspory. Pomimo tego partia dążyła do reaktywacji gmin wyznaniowych. Za główne spoiwo narodu żydowskiego ŻSD uznawała język jidysz.
Planowano, iż siedzibą partii będzie Łódź, a struktura ugrupowania będzie opierać się na ośmioosobowym komitecie kierującym. Żydowskie Stronnictwo Demokratyczne nie uzyskało jednak akceptacji władz. Przez pewien czas było zarejestrowane w Krakowie, jako Związek Żydowskiej Inteligencji Pracującej. 31 marca 1946 roku wojewoda zadecydował jednak o rozwiązaniu tej organizacji.
Od kwietnia 1947 r. folkiści działający w Łodzi próbowali działać pod nazwą Organizacja Frajlandige (Frajland – Ligt) w Polsce. Była ona częścią międzynarodowej organizacji o tej samej nazwie. Jej głównym celem miało być pozyskanie terenów przeznaczonych na osiedlenie się Żydów. Członkowie tego ugrupowania deklarowali chęć zakupu ziemi w Gujanie Holenderskiej (dzisiejszy Surinam) i planowali tam osiedlić 30 tys. Żydów. Łódzkie gniazdo tej organizacji liczyło 15 członków i od początku 1948 r. nie było zarejestrowane. Związane to było z brakiem zgody prezydenta Łodzi, Eugeniusza Stawińskiego; organizacja funkcjonowała do końca 1948 r. 
ŻSD wydawała "Biuletyn Żydowskiego Stronnictwa Demokratycznego". Partia była przeciwnikiem Centralnego Komitetu Żydów Polskich, który został zdominowany przez żydowskich komunistów z PPR. Pomimo wielu prób, partia nie nawiązała współpracy z polskim Stronnictwem Demokratycznym.

</doc>
<doc id="1320831" url="https://pl.wikipedia.org/wiki?curid=1320831" title="Andrzej Mierzejewski">
Andrzej Mierzejewski

Andrzej Mierzejewski (ur. 7 grudnia 1960 w Chełmży) – polski kolarz szosowy startujący w latach 1981–1998, trzykrotny zwycięzca Tour de Pologne, drugi kolarz Wyścigu Pokoju (1985). Czwarty kolarz MŚ w Villach (1987), olimpijczyk z Seulu (1988).
Kariera sportowa.
Amatorską karierę kolarską rozpoczął w 1981 w klubie Agromel Toruń, którego barwy reprezentował do 1988. Sześciokrotnie startował w mistrzostwach świata, zajmując w wyścigu indywidualnym miejsca 34 (1981), 64 (1982), 28 (1983), 79 (1986) i 4 (1987) oraz w wyścigu drużynowym na 100 km miejsca 5 (1985) i 7 (1987). Wyścigu indywidualnego w 1985 nie ukończył. W 1988 startował w indywidualnym wyścigu szosowym na Igrzyskach Olimpijskich w Seulu, zajmując 108. miejsce.
Trzykrotnie wygrywał Tour de Pologne (1982, 1984, 1988). Ponadto w 1983 zajął trzecie miejsce w tym wyścigu, w 1982 i 1984 wygrał jazdę indywidualną na czas. Sześciokrotnie startował w Wyścigu Pokoju, zajmując m.in. 2 m. w 1985 (za Lechem Piaseckim) i 3 m. w 1987 (pozostałe starty - 1983 – 15 m., 1984 – 29 m., 1996 – 28 m., 1998 – 25 m.). W 1985 wygrał etap Wyścigu Pokoju dookoła toru Kryłatskoje w Moskwie. W 1985 i 1987 wygrywał wyścig Pasmem Gór Świętokrzyskich, a 1996 Małopolski Wyścig Górski.
Sześciokrotnie zdobywał tytuł mistrza Polski, w tym dwukrotnie w wyścigu indywidualnym (1985 i 1988), trzykrotnie w wyścigu górskim (1981, 1983, 1996) i raz w jeździe parami (1987 z Janem Leśniewskim). Czterokrotnie sięgał po tytuł wicemistrza Polski (1984 w wyścigu indywidualnym, w 1982 i 1987 w wyścigu górskim, w 1987 w jeździe indywidualnej na czas), a trzykrotnie zdobywał brązowy medal (1985 w wyścigu drużynowym na 100 km w barwach Agromelu, w 1986 w jeździe na czas i jeździe parami (z Janem Leśniewskim)).
W 1989 został członkiem pierwszej polskiej zawodowej grupy kolarskiej EXBUD Kielce. Opuścił ją bez porozumienia po serii wyścigów w Stanach Zjednoczonych latem 1989 i pozostał w tym kraju. Następnie w latach 1990-1995 był zawodnikiem grup amerykańskich, m.in. Subaru-Montgomery i Chevrolet - L.A. Sheriff, po czym powrócił do Polski i był kolejno zawodnikiem grup Mróz (1996-1997) Sprandi Wulkan Częstochowa (1998) i Weltour Katowice (1999-2000).
W Plebiscycie Przeglądu Sportowego na najlepszego sportowca Polski w 1987 zajął 6. miejsce.

</doc>
<doc id="1320833" url="https://pl.wikipedia.org/wiki?curid=1320833" title="Port lotniczy Herāt">
Port lotniczy Herāt

Port lotniczy Herat (IATA: HEA, ICAO: OAHR) – port lotniczy położony 10,5 km na południowy wschód od Heratu, w prowincji Herat, w Afganistanie.

</doc>
<doc id="1320834" url="https://pl.wikipedia.org/wiki?curid=1320834" title="Mierzejewski">
Mierzejewski



</doc>
<doc id="1320835" url="https://pl.wikipedia.org/wiki?curid=1320835" title="Live (album Simona Webbe)">
Live (album Simona Webbe)

Live to album nagrany przez Simona Webbe w Birmingham National Indoor Arena 27 maja 2007. Tuż po koncercie fani Simona mogli już ściągnąć zarejestrowaną ścieżkę w postaci albumu. Live CD zawiera utwory z płyt "Sanctuary" oraz "Grace", a także piosenki artystów, które wpłynęły na twórczość Simona: Blue, Lenny Kravitz, Oasis, The Killers and Muse.

</doc>
<doc id="1320836" url="https://pl.wikipedia.org/wiki?curid=1320836" title="Zareczcza">
Zareczcza

Zareczcza (błr. Зарэчча; ros. Заречье, "Zarieczje"; pol. hist. "Zarzecze") – osiedle typu miejskiego na Białorusi, w rejonie rzeczyckim, w obwodzie homelskim; 2,4 tys. mieszkańców (2010).

</doc>
<doc id="1320839" url="https://pl.wikipedia.org/wiki?curid=1320839" title="2-D">
2-D



</doc>
<doc id="1320840" url="https://pl.wikipedia.org/wiki?curid=1320840" title="Bulgarian Air Charter">
Bulgarian Air Charter

European Air Charter – bułgarska czarterowa linia lotnicza z siedzibą w Sofii. Główną bazą przewoźnika jest Port lotniczy Sofia. Linia w lato wykonuje operacje czarterowe dla biur podróży z dwóch lotnisk położonych nad Morzem Czarnym, są to Port lotniczy Burgas oraz Port lotniczy Warna. W sezonie zimowym przewoźnik wykonuje loty do Sofii oraz do Płowdiw.
Flota linii liczy 13 samolotów w kwietniu 2022 r., 7 samolotów McDonnell-Douglas MD-82 i 6 samolotów Airbus A320. Średni wiek floty wynosił 29,5 lat.

</doc>
<doc id="1320842" url="https://pl.wikipedia.org/wiki?curid=1320842" title="Krzysztof Białłozor">
Krzysztof Białłozor



</doc>
<doc id="1320848" url="https://pl.wikipedia.org/wiki?curid=1320848" title="Kazimierz Białłozor">
Kazimierz Białłozor

Kazimierz Karol Białłozor herbu Wieniawa (ur. ok. 1608, zm. 1680) – wojewoda miński (od 1667), kasztelan witebski (od 1664), marszałek powiatu upickiego (od 1657), podstoli upicki w (1650–1657), sędzia grodzki upicki (1640–1643), pisarz grodzki upicki (1639–1640), podstarości wiłkomierski (1633–1637), starosta nowomłyński.
W 1634 mianowany podsędkiem mińskim, w tym też roku występował jako starosta nowomłyński. W czasie powstania Chmielnickiego w latach 1649–1652.
W 1648 był posłem wiłkomierskim na sejm elekcyjny. 20 października 1655 roku podpisał ugodę kiejdańską. W 1658 brał udział w walkach ze Szwedami pod Mitawą. W 1661 jako poseł sejmiku upickiego uczestniczył w obradach sejmu w Warszawie. Przystąpił do konfederacji kobryńskiej 1672 roku.

</doc>
<doc id="1320849" url="https://pl.wikipedia.org/wiki?curid=1320849" title="Helmut Lotti">
Helmut Lotti

Helmut Lotti, właśc. Helmut Barthold Johannes Alma Lotigiers (ur. 22 października 1969 w Gandawie) – belgijski piosenkarz i autor tekstów piosenek.
Zaczął karierę jako naśladowca Elvisa Presleya zarówno w wyglądzie, jak i stylu śpiewania, posługując się pseudonimem Kevin Leach. Określany jako "nowy Elvis", w 1995 r. zmienił całkowicie swój wizerunek. Zaczął śpiewać muzykę poważną oraz ludową (różnych państw), wydając serię płyt "Helmut Lotti goes classic", co przyczyniło się do dalszego wzrostu popularności. Mimo takiej zmiany repertuaru Lotti nie przestał określać siebie w wywiadach jako śpiewaka pop.
Sprzedał na całym świecie ponad 13 milionów płyt, otrzymał 80 platynowych i 70 złotych płyt. Jest autorem muzyki i piosenek do belgijskiego filmu "Dennis van Rita" z 2006 r.
Jest ambasadorem dobrej woli UNICEF, regularnie bierze udział w koncertach zaangażowanych przeciwko skrajnej prawicy.

</doc>
<doc id="1320852" url="https://pl.wikipedia.org/wiki?curid=1320852" title="Octan magnezu">
Octan magnezu

Octan magnezu – organiczny związek chemiczny, sól kwasu octowego i magnezu o wzorze (CH3COO)2Mg.
Octan ten otrzymuje się w reakcji kwasu octowego i magnezu lub tlenku magnezu według równania:
2CH3COOH + Mg → (CH3COO)2Mg + H2
2CH3COOH + MgO → (CH3COO)2Mg + H2O

</doc>
<doc id="1320856" url="https://pl.wikipedia.org/wiki?curid=1320856" title="Citroën Nemo">
Citroën Nemo

Citroen Nemo – samochód osobowo-dostawczy klasy aut miejskich produkowany przez francuską markę Citroen razem z Peugeotem i Fiatem w latach 2007 - 2017.
Opis modelu.
Samochód został zaprezentowany wraz z dwójką bliźniaków, czyli Peugeotem Bipperem i Fiatem Fiorino III. Prezentacja miała miejsce na targach pojazdów dostawczych zorganizowanych w Amsterdamie 2 października 2007. 
Podczas 62. Targów Samochodów Użytkowych IAA w Hanowerze (23.09-02.10.2008) Citroën Nemo – wraz z Fiatem Fiorino oraz Peugeotem Bipperem - zdobył tytuł Samochodu Dostawczego Roku (Van Of The Year 2009). Odmiana osobowa nosiła nazwę Nemo Combi.

</doc>
<doc id="1320861" url="https://pl.wikipedia.org/wiki?curid=1320861" title="9 1/2 tygodnia">
9 1/2 tygodnia

9 1/2 tygodnia ("9 i pół tygodnia", oryg. "9 1/2 Weeks") – amerykański film erotyczny z 1986 roku na podstawie powieści Elizabeth McNeill. W rolach głównych wystąpili Mickey Rourke i Kim Basinger.
Film doczekał się dwóch kontynuacji: "Następne 9 1/2 tygodnia" (1997) i "Pierwsze 9 1/2 tygodnia" (1998).
Fabuła.
Elizabeth jest rozwiedzioną trzydziestolatką. Pracuje w galerii sztuki w Nowym Jorku. Na zakupach spotyka przypadkiem przystojnego Johna. Niestety, kolejne spotkanie aranżuje mężczyzna. Stopniowo wciąga on Elizabeth w coraz bardziej niebezpieczną grę erotycznych prowokacji i uzależnień. Budują perwersyjny, sadomasochistyczny związek. Każde z nich szuka w partnerze odpowiedzi na własne pragnienia i fantazje, co początkowo potęguje namiętność pomiędzy nimi, lecz ostatecznie niszczy autentyczne uczucie.

</doc>
<doc id="1320865" url="https://pl.wikipedia.org/wiki?curid=1320865" title="Józef Montwid Białłozor">
Józef Montwid Białłozor

Józef Montwid Białłozor herbu Wieniawa (ur. 19 marca 1768, zm. 12 kwietnia 1845) – konsyliarz konfederacji Księstwa Żmudzkiego w konfederacji generalnej litewskiej konfederacji targowickiej w 1792 roku, poseł na sejm grodzieński 1793 roku z Księstwa Żmudzkiego, członek konfederacji grodzieńskiej 1793 roku, krajczy żmudzki w 1790/1791 roku.
W 1785 roku towarzysz Kawalerii Narodowej. W 1793 wicebrygadier. Wyznaczony do odebrania rachunków Komisji Skarbowej Wielkiego Księstwa Litewskiego. W 1793 został członkiem asesorii litewskiej. W latach 1811–1816 był sędzią granicznym rosieńskim. Od 1821 prezes sądu granicznego wileńskiego.
Od 1817 członek loży wolnomularskiej Litwin Gorliwy.

</doc>
<doc id="1320866" url="https://pl.wikipedia.org/wiki?curid=1320866" title="Madurai">
Madurai



</doc>
<doc id="1320867" url="https://pl.wikipedia.org/wiki?curid=1320867" title="Al Foster">
Al Foster

Al Foster (ur. 18 stycznia 1943 w Richmond w stanie Wirginia, USA) – amerykański perkusista jazzowy. Od 1972 do 1985 członek zespołu Milesa Davisa.

</doc>
<doc id="1320868" url="https://pl.wikipedia.org/wiki?curid=1320868" title="Świątynia Minakszi w Maduraju">
Świątynia Minakszi w Maduraju

Świątynia Minakszi w Maduraj – hinduistyczny kompleks obiektów sakralnych w Maduraj w stanie Tamilnadu w Indiach.
Lokalizacja.
Maduraj jest drugim, co do wielkości (po Ćennaj) miastem stanu Tamilnadu. Zbudowali je Pandijowie, było ich stolicą w VII-XIII w. Świątynia bogini Minakszi jest to najsławniejszy i największy obiekt kultowy w Maduraj. Zlokalizowany jest w centrum historycznej części miasta.
Historia.
Główne obiekty kompleksu powstały w latach 1560–1680. Artystyczny kunszt nadano jej za czasów Najaków, gubernatorów Widźajanagaru. Znaczący wkład wniósł Tirumala (panujący w latach 1623–1660).
Architektura.
Świątynia reprezentuje styl drawidyjski (południowoindyjski). Tradycyjnie mury zewnętrzne posiadają cztery gopury. Kolejne obwody murów zawierają następne siedem niższych gopur.
Patroni.
Obu tym postaciom poświęcone są dwa oddzielne zbiory obiektów sakralnych i dedykowane im wewnętrzne pawilony.
Znaczenie religijne.
Ta świątynia jest jednym z 51 sławnych „miejsc mocy” ("śaktipitha") tradycji śaktyzmu. Dla tradycji hinduizmu tamilskiego jest źródłem błogosławieństw bóstwa planety Merkury, czyli Budhy.

</doc>
<doc id="1320873" url="https://pl.wikipedia.org/wiki?curid=1320873" title="Janusz Limon">
Janusz Limon

Janusz Limon (ur. 8 listopada 1946 w Nowym Stawie) – polski lekarz, profesor nauk medycznych. Brat profesora Jerzego Limona.
Życiorys.
W 1970 ukończył studia na Wydziale Lekarskim Akademii Medycznej w Gdańsku. Na tej samej uczelni uzyskiwał stopnie doktora nauk medycznych (1973) oraz doktora habilitowanego nauk medycznych (1982). W 1992 otrzymał tytuł profesora nauk medycznych. Zawodowo związany z Akademią Medyczną w Gdańsku i następnie Gdańskim Uniwersytetem Medycznym, w 1982 objął kierownictwo Katedry i Zakładu Biologii i Genetyki. W pracy naukowej specjalizuje się w zakresie cytogenetyki nowotworów i genetyki klinicznej.
Członek krajowy rzeczywisty Polskiej Akademii Nauk oraz członek krajowy czynny Polskiej Akademii Umiejętności. Obejmował funkcje członka prezydium Oddziału PAN w Gdańsku oraz przewodniczącego Komitetu Genetyki Człowieka i Patologii Molekularnej PAN. Wśród wypromowanych przez niego doktorów znaleźli się Beata Lipska-Ziętkiewicz, , , .
Autor książek "Przestrzenie i zaułki" (2015) oraz "Pasma i smugi" (2017).
Został uwieczniony jako jeden z apostołów na obrazie "Ostatnia wieczerza" Macieja Świeszewskiego, który umieszczono w hali przylotów gdańskiego lotniska.

</doc>
<doc id="1320881" url="https://pl.wikipedia.org/wiki?curid=1320881" title="Krystyna de Walden-Gałuszko">
Krystyna de Walden-Gałuszko

Krystyna de Walden-Gałuszko (ur. 1935) – prof. dr hab. n. med., psychoonkolog i psychiatra, prezes Polskiego Towarzystwa Psychoonkologicznego. Konsultant krajowy w dziedzinie medycyny paliatywnej.
Życiorys.
Z wykształcenia psychiatra, pracuje jako psychoonkolog w wojewódzkim centrum onkologicznym w Gdańsku. Współzałożycielka infolinii onkologicznej. W latach 1987-1996 była zatrudniona na stanowisku profesora nadzwyczajnego w Katedrze Prawa Karnego Materialnego i Wykonawczego oraz Psychiatrii Sądowej na Wydziale Prawa i Administracji Uniwersytetu Gdańskiego, a w latach 1992-1995 była kierownikiem tej Katedry. W 1996 r. przeszła do pracy na Akademii Medycznej w Gdańsku. Od 1 października 2013 kierownik Katedry Psychiatrii na Wydziale Nauk Medycznych Uniwersytetu Warmińsko Mazurskiego. Jest członkiem Rady Naukowej czasopisma Medycyna Paliatywna w Praktyce (Palliative Medicine in Practice).
Córka komandora porucznika Stefana de Walden – dowódcy ORP „Wicher” w kampanii wrześniowej, żona profesora Akademii Medycznej w Gdańsku Pawła Gałuszki.

</doc>
<doc id="1320888" url="https://pl.wikipedia.org/wiki?curid=1320888" title="Zachodnia Obwodnica">
Zachodnia Obwodnica



</doc>
<doc id="1320895" url="https://pl.wikipedia.org/wiki?curid=1320895" title="Víctor Hugo Aristizábal">
Víctor Hugo Aristizábal



</doc>
<doc id="1320900" url="https://pl.wikipedia.org/wiki?curid=1320900" title="Serhij Warłamow">
Serhij Warłamow

Serhij Wołodymyrowycz Warłamow (ukr. Сергій Володимирович Варламов; ur. 21 lipca 1978 w Kijowie) – ukraiński hokeista, reprezentant Ukrainy, olimpijczyk. Działacz hokejowy.
Kariera.
Karierę rozwijał w Ameryce Północnej, gdzie przez wiele lat występował w zespołach z rozgrywek WHL,
CHL, AHL i NHL. W 2004 powrócił do Europy i grał w klubach rosyjskich. Od 2011 zawodnik Donbasu Donieck. W kwietniu 2013 przedłużył kontrakt z klubem o rok. Z uwagi na zaprzestanie działalności Donbasu w połowie 2014, przerwał karierę. Od lipca 2015 ponownie związany kontraktem z Donbasem. Na początku kwietnia ogłosił zakończenie kariery zawodniczej.
Uczestniczył w turniejach mistrzostw świata w 2000, 2003, 2004, 2005 (Elita), 2008, 2009, 2010, 2013, 2014, 2015 (Dywizja I) oraz na zimowych igrzyskach olimpijskich 2002.
W 2016 został dyrektorem wykonawczym Ukraińskiej Hokejowej Ligi. Po rozpadzie tych rozgrywek i utworzeniu UHSL pod koniec 2021 został generalnym dyrektorem tej ligi.

</doc>
<doc id="1320902" url="https://pl.wikipedia.org/wiki?curid=1320902" title="Sergei Varlamov">
Sergei Varlamov



</doc>
<doc id="1320903" url="https://pl.wikipedia.org/wiki?curid=1320903" title="Koruszka">
Koruszka

Koruszka – przysiółek wsi Kaszowo w Polsce położona w województwie dolnośląskim, w powiecie milickim, w gminie Milicz.
W latach 1975–1998 miejscowość administracyjnie należała do województwa wrocławskiego.
Do około roku 2003 wieś nazywała się Garuszki. Przed wojną nosiła nazwę Garuschke. Na terenie wsi znajduje się leśniczówka zbudowana na początku XX w.
Wieś położona wśród lasów. W pobliżu miejscowości znajdują się stawy usytuowane są w obniżeniu, którym płynie rzeka Barycz, ale są zasilane wodą z jej dopływu, rzeki Młynówki. Prowadzi tędy szlak pieszy i szlak rowerowy niebieski, zwany archeologicznym; około 700 m od wsi, w kierunku południowo-zachodnim, znajduje się silnie zniszczone grodzisko z X-XI w. Podczas prac archeologicznych odkryto tu brukowy wjazd oraz kamienne fundamenty bramy. Gród strawił pożar, prawdopodobnie po którejś z wojen. Wokół niej rozciągają się sosnowe lasy.

</doc>
<doc id="1320904" url="https://pl.wikipedia.org/wiki?curid=1320904" title="Metropolitan">
Metropolitan



</doc>
<doc id="1320909" url="https://pl.wikipedia.org/wiki?curid=1320909" title="Wey (dopływ Tamizy)">
Wey (dopływ Tamizy)

Wey () – rzeka w południowo-wschodniej Anglii (Wielka Brytania), w hrabstwie Surrey, prawy dopływ Tamizy. Długość rzeki wynosi 44 km, powierzchnia dorzecza – 904 km².
Rzeka powstaje z połączenia dwóch ramion źródłowych – północnego North Wey (North Branch; źródło koło Alton w hrabstwie Hampshire) i południowego South Wey (South Branch; źródło koło Haslemere w hrabstwie West Sussex). Zbiegają się one we wsi Tilford, na wysokości 45–50 m n.p.m. Rzeka płynie w kierunku północno-wschodnim, przepływa przez miasta Godalming i Guildford. W Weybridge uchodzi do Tamizy, na wysokości 5–10 m n.p.m.

</doc>
<doc id="1320911" url="https://pl.wikipedia.org/wiki?curid=1320911" title="Meaford">
Meaford



</doc>
<doc id="1320921" url="https://pl.wikipedia.org/wiki?curid=1320921" title="Seestraße (stacja metra)">
Seestraße (stacja metra)

Seestraße – stacja metra w Berlinie na linii U6, w dzielnicy Wedding, w okręgu administracyjnym Mitte. Znajduje się przy skrzyżowaniu ulicy Seestraße z Müllerstraße.
Historia i opis.
Budowa stacji rozpoczęła się w 1912 roku, jako przystanek końcowy "Nord-Süd-Bahn" (obecnie U6). Otwarcie odcinka Seestraße - Hallesches Tor planowano na rok 1917, jednak ze względu na I wojnę światową, straty przez nią wywołane oraz inflację, budowę przerwano. W 1921 ponownie rozpoczęto prace budowlane. 8 marca 1923 stację oddano do użytku.
Stacja, planowana początkowo jako dworzec końcowy, posiadała dwa perony środkowe i cztery tory. Peron wschodni służył obsłudze ruchu publicznego, natomiast zachodni, oddzielony wraz z torami ścianą, służył pociągom jadącym do znajdującego się za stacją warsztatu, a w przyszłości miały z nich korzystać pociągi jadące w kierunku dzielnicy Tegel. 
W 1929 roku ruszyły prace nad przedłużeniem linii na północ, z powodów finansowych wkrótce zostały zatrzymane. Dopiero w 1953 roku znów rozpoczęto budowę, w ramach której w 1955 roku całkowicie przebudowano stację. Usunięto ścianę pomiędzy peronami, zdemontowano dwa tory, a dotychczas nieczynny peron stał się ogólnodostępny. Perony przedłużono z 80 m do 110 m. Ściany wyłożono żółtymi płytkami, wykonano podwieszany sufit. W tej formie stacja funkcjonuje do dziś.

</doc>
<doc id="1320923" url="https://pl.wikipedia.org/wiki?curid=1320923" title="Ona i on (piosenka Artura Gadowskiego)">
Ona i on (piosenka Artura Gadowskiego)

Ona i on – utwór wokalisty Artura Gadowskiego, pochodzący z solowej płyty pt. "Artur Gadowski", wydanej 20 kwietnia 1998 roku nakładem firmy Zic Zac/BMG. Utwór został zamieszczony na dziesiątej, ostatniej pozycji na krążku. Trwa 3 minuty i 11 sekund, i jest najkrótszym utworem znajdującym się na płycie.
Jest to osobisty utwór Gadowskiego. Tekst do utworu powstał z myślą o ówczesnej żonie wokalisty, Barbarze. Piosenka opowiada o parze szczęśliwie zakochanych w sobie ludzi, którzy z dnia na dzień są coraz bardziej szczęśliwi. Autorem tekstu oraz kompozytorem utworu jest Artur Gadowski. Brzmienie kompozycji utrzymane jest w łagodnym rockowym brzmieniu. Piosenka ma nastrój romantyczny.
Utwór pojawiał się na koncertach solowych Gadowskiego dość często, przeważnie na koncertach w latach 1998–1999, gdzie po raz ostatni został wykonany. Od tamtej pory nie był grany na koncertach.
"Ona i On" po raz pierwszy zostało wykonane na żywo po siedmiu latach przerwy, 14 października 2006 roku, przy okazji urodzinowego koncertu zespołu Ira w krakowskim klubie „Studio”. Utwór został wykonany przez zespół w wersji akustycznej, gdzie Gadowski zagrał na gitarze. Od tamtej pory utwór nie pojawia się na koncertach.
Twórcy.
Artur Gadowski – śpiew
Piotr Łukaszewski – gitara, Tomasz Czyżewski – gitara, Marek Kościkiewicz – gitara, Michał Grymuza – gitara, Marcin Bracichowicz – gitara, Tomasz Warsztocki – gitara, Michał Przytuła – instrumenty klawiszowe, Jacek Kochan – perkusja, Filip Sojka – gitara basowa, Antonio Fiorito – gitara basowa, Michał Przytuła – chórki, Mage Jones – chórki

</doc>
