<doc id="1329019" url="https://pl.wikipedia.org/wiki?curid=1329019" title="Steve Bruce">
Steve Bruce

Steve Bruce, właśc. Stephen Roger Bruce (ur. 31 grudnia 1960 w Corbridge) – angielski trener piłkarski, wcześniej piłkarz.
W dzieciństwie był obiecującym zawodnikiem, jednak został odrzucony przez kilka zawodowych klubów. Był już skłonny całkowicie się wycofać, ale w tym czasie otrzymał ofertę testów w zespole Gillingham. Przed przejściem w roku 1984 do Norwich City zagrał w tym klubie ponad 200 meczów.
W roku 1987 przeszedł do Manchesteru United. Grając w tym klubie został mistrzem Anglii, zdobył Puchar kraju, Puchar Ligi i Puchar Zdobywców Pucharów. Bruce jest pierwszym angielskim piłkarzem, który był kapitanem zespołu – zdobywcy dubletu. Mimo tych osiągnięć nie zadebiutował w pierwszej reprezentacji swojego kraju. Komentatorzy uważają go za jednego z najlepszych angielskich graczy lat 80. i 90. XX wieku, którzy nigdy nie zagrali w seniorskiej kadrze.
Bruce swoją karierę trenerską rozpoczynał w Sheffield United, następnie przez krótki czas prowadził Huddersfield Town, Wigan Athletic oraz Crystal Palace, po czym, w roku 2001 został szkoleniowcem Birminghamu City. W czasie niemal sześciu lat pracy w tej drużynie dwukrotnie awansował z nią do Premier League, jednak w roku 2007 zrezygnował z funkcji trenera, po czym zaczął ponownie pracować w Wigan Athletic. Dwa lata później opuścił ten zespół i został szkoleniowcem Sunderlandu, który prowadził do listopada 2011. W czerwcu następnego roku podpisał kontrakt z Hull City.
Dzieciństwo.
Bruce urodził się w Corbridge w Northumberland jako starszy z dwóch synów Joego i Sheenagh. Jego ojciec pochodził z tamtego regionu, zaś matka urodziła się w Irlandii Północnej. Bruce mieszkał wraz z rodziną w Daisy Hill w pobliżu Wallsend i uczęszczał do Benfield School.
Bruce – od najmłodszych lat kibic Newcastle United, twierdzi, że wchodził na mecze rozgrywane na St James' Park bez zapłaty za bilet, mówiąc: "Zawsze byłem chłopakiem z Newcastle i jako dziecko wślizgiwałem się pod kołowrotkiem aby dostać się na mecz i zaoszczędzić przy tym szylinga czy ile tam to wtedy było. Oni byli moja drużyną; szedłem na mecz aby im kibicować, a jako rdzenny mieszkaniec Newcastle masz to we krwi, podążasz za klubem tak jak dziś". Podobnie jak wielu zawodowych piłkarzy pochodzących z tamtego regionu grał w drużynie Wallsend Boys Club. Występował również w reprezentacji szkół z Newcastle. W wieku 13 lat Bruce podawał piłki w finale Pucharu Ligi w sezonie 1973/1974 rozegranym na Wembley.
Bruce złożył ofertę gry w Newcastle United, Sunderlandzie, Derby County oraz Southport; wszystkie zostały odrzucone i Bruce miał zaczynać pracę jako hydraulik-stażysta w stoczni Swan Hunter. Otrzymał jednak propozycję gry w trzecioligowym zespole, Gillingham, którego szkoleniowiec – Gary Summers – obserwował jego grę dla Wallsend w międzynarodowym turnieju. Bruce pojechał do hrabstwa Kent wraz z innym piłkarzem Wallsend, Peterem Beardsleyem, ale choć Gillingham podpisał z nim kontrakt, pozbyto się go. W tym czasie Bruce grał jako pomocnik, ale został przesunięty do środkowej obrony przez szefa wyszkolenia młodzieży Gillingham, Billa Collinsa, o którym Bruce mówi, ze wywarł największy wpływ na jego karierę.
Kariera piłkarska.
Gillingham.
Bruce w sezonie 1978/1979 grał w rezerwach Gillingham. Mimo iż występował na obronie, to zdobył 18 bramek i został najlepszym strzelcem klubu. W styczniu 1979 roku został powołany reprezentacji Anglii U-18. Zagrał w niej ośmiokrotnie oraz wystąpił na Mistrzostwach Europy w roku 1980. W maju 1979 roku Bruce był bliski debiutu w pierwszej drużynie, ale Summers, szkoleniowiec Gillingham, w ostatniej chwili zadecydował, że skoro klub miał jeszcze szansę awansować do drugiej ligi to Bruce nie wytrzymałby presji meczu. Ostatecznie pierwszy raz zagrał 11 sierpnia 1979 roku w meczu Pucharu Ligi z Luton Town. Pod koniec sezonu 1979/1980 został wybrany najlepszym piłkarzem roku w klubie. W Gillingham Bruce rozegrał ponad 200 spotkań i został dwukrotnie wybrany do najlepszej jedenastki sezonu w Third Division według PFA.
Bruce pewny, że był celem transferowym klubów z wyższych lig nie przedłużył kontraktu z Gillingham, kiedy to on wygasł pod koniec sezonu 1983/1984. W kwietniu 1983 roku, w spotkaniu z Newport County próbował odebrać piłkę zawodnikowi drużyny przeciwnej – Tommy'emu Tynanowi, jednak niefortunnie Bruce złamał własną nogę, przez co musiał pauzować przez sześć miesięcy. Do gry powrócił w styczniu 1984 roku, kiedy to Gillingham w czwartej rundzie Pucharu Anglii dwukrotnie zremisował z Evertonem; Bruce w obydwu meczach był podstawowym zawodnikiem. Dzięki dobrym występom przyciągnął uwagę skautów drużyn grających w First Division. Arthur Cox, szkoleniowiec Newcastle United, wykazał zainteresowanie zawodnikiem, jednak zrezygnował ze swojej funkcji i transfer nie doszedł do skutku. Bruce ostatecznie podpisał kontrakt z Norwich City w sierpniu 1984 roku. „Kanarki” zapłaciły za niego około 125 tysięcy funtów.
Norwich City.
Bruce sezon 1984/1985 rozpoczął od strzelenia bramki samobójczej w pierwszej minucie jego debiutanckiego spotkania w Norwich City przeciwko Liverpoolowi. Zdobył natomiast zwycięskiego gola w półfinale Pucharu Ligi Angielskiej przeciwko lokalnemu rywalowi, Ipswich Town. W finale tych rozgrywek został wybrany najlepszym piłkarzem meczu. Bruce został najlepszym piłkarzem roku swojego klubu, jednak jego drużyna spadła do drugiej ligi. W następnym sezonie Norwich awansowało, a on sam grał w każdym meczu sezonu. Następnie został mianowany kapitanem drużyny, zastępując w tej roli Dave’a Watsona. W następnym sezonie pomógł swojemu zespołowi zająć 5. miejsce w lidze, najlepsze w historii klubu.
W roku 1987 został wybrany na kapitana w spotkaniu reprezentacji Anglii B z pierwszą reprezentacją Malty. Był to jednak jego jedyny występ w kadrze, później został uznany za jednego z najlepszych obrońców, którzy w swojej karierze nie zadebiutowali w dorosłej kadrze. Bruce potem oznajmił, że spotkał się z byłym szkoleniowcem angielskiej kadry, Bobbym Robsonem w Benfice. On wstał do mnie i powiedział: "Powinienem powołać Cię do reprezentacji. Było mi to miło usłyszeć, jednak ciągle nie zadebiutowałem... Zawsze będę lekko zawiedziony z tego powodu".
Pod koniec roku 1987 pozyskaniem Bruce'a zainteresowane były takie drużyny jak Manchester United, Tottenham Hotspur, Chelsea czy Rangers. Manchester United szybko wyłonił się na pierwsze miejsce w tym wyścigu, a sam Bruce publicznie wyjawił, że chciałby grać w tym zespole. Transakcja prawie upadła, gdy Norwich zażądało kwoty 900 tysięcy funtów, wcześniej akceptując sumę 800 tysięcy. Doprowadziło to do tego, że Bruce odmówił dalszej gry w klubie, co jego zdaniem zagrażało realizacji jego marzeń. 17 grudnia 1987 roku, krótko przed jego 27. urodzinami transfer został sfinalizowany i oficjalnie Bruce opuścił Carrow Road za cenę około 800–825 tysięcy funtów. Kibice Norwich City zapamiętali jego wkład w tę drużynę i w 2002 roku został włączony do Norwich City Hall of Fame (hali sław zespołu).
Manchester United.
Bruce w nowej drużynie zadebiutował 19 grudnia 1987 roku w wygranym 2:1 spotkaniu z Portsmouth i w pierwszym sezonie w tym klubie zagrał w 21 z 22 ligowych spotkań oraz pomógł drużynie zająć drugie miejsce w lidze, pierwszy raz od roku 1980. Następny sezon jego zespół zakończył w środkowej części tabeli. W letnim okienku transferowym szkoleniowiec Manchesteru Alex Ferguson sprowadził do zespołu wielu nowych graczy, między innymi pozyskanego w sierpniu 1989 roku z Middlesbrough Gary'ego Pallistera. Jego partnerstwo z Bruce'em zostało opisane w roku 2006 przez Gary'ego Nevilla jako najlepsze w historii klubu. Bruce i Pallister byli częścią drużyny, która w roku 1990 zdobyła Puchar Anglii pokonując w finale Crystal Palace.
Po zniesieniu pięcioletniego zakazu gry angielskim zespołom w europejskich pucharach, spowodowanym przez zamieszki na stadionie Heysel, United stał się pierwszą drużyną z Anglii, która awansowała do Pucharu Zdobywców Pucharów w sezonie 1990/1991. Bruce występował regularnie w tych rozgrywkach, we wszystkich meczach zdobył trzy bramki i wraz z drużyną doszedł do finału, w którym Manchester United zmierzył się z FC Barcelona. Był blisko zdobycia pierwszego gola w spotkaniu, jednak piłkę za linię kopnął Mark Hughes, tym samym zdobywając bramkę. Ostatecznie jego drużyna wygrała ten mecz 2:1. Był to szczególnie bramkostrzelny sezon dla Bruce'a, zdobył w nim 13 goli w lidze oraz 19 we wszystkich rozgrywkach. Grał także w finale Pucharu Ligi na Wembley, w którym jego zespół został pokonany przez drugoligowy Sheffield Wednesday.
Bruce z powodu operacji na przepuklinę opuścił kilka tygodni w sezonie 1991/1992, w którym Manchester United przegrał pojedynek o mistrzostwo Anglii z Leeds United i ostatecznie rozgrywki te zakończył na drugim miejscu z czterema punktami straty do zespołu Leeds. Anglik w kwietniu 1992 roku zdobył wraz ze swoim zespołem Puchar Ligi. W finale tych rozgrywek był kapitanem Manchesteru United z powodu kontuzji Bryana Robsona. Kontuzje trwały dalej, mając zły wpływ na grę Robsona w sezonie 1992/1993, doprowadzając do tego, że Bruce był kapitanem drużyny w większości meczów United podczas pierwszego sezonu nowej Premier League. Bruce zdobył dwie bramki w wygranym spotkaniu z Sheffield Wednesday, którym Manchester United ostatecznie przypieczętował zwycięstwo w inauguracyjnym sezonie Premier League. Był to pierwszy tytuł mistrza kraju "Czerwonych Diabłów" od 1967 roku. Bruce i Robson puchar za zdobycie mistrzostwa Anglii otrzymali 3 maja, niedługo po zwycięstwie nad Blackburn Rovers.
W okresie największych sukcesów United z Bruce'em skontaktował się Jack Charlton, selekcjoner reprezentacji Irlandii. Odkrył on, że z racji miejsca urodzenia matki Anglika mógł on grać dla Irlandii. Podczas gdy jeden mecz Bruce'a rozegrany w reprezentacji B nie stanowił problemu dla jego gry w kadrze irlandzkiej przez występ na Mistrzostwach Europy U-18 w 1980 roku, turnieju organizowanym przez UEFA nie mógłby występować w reprezentacji Irlandii. Ostatecznie Anglik nie chciał grać dla Irlandii, ponieważ spowodowałoby to problemy dla Manchesteru United. W tamtym czasie w Premier League obowiązywały limity dotyczące liczby zagranicznych zawodników w jednym zespole .
United zdominowało sezon 1993/1994, drugi raz z rzędu zostało mistrzem Anglii oraz pokonało Chelsea w finale Pucharu Anglii, Bruce stał się także pierwszym angielskim kapitanem w XX wieku, który wraz ze swoją drużyną zdobył dublet. Sezon 1994/1995 był rozczarowujący zarówno dla Bruce'a jak i United, ponieważ klub przegrał walkę o trzecią z kolei wygraną w lidze oraz przegrał finał Pucharu Anglii z Evertonem.
W czasie następnego sezonu Bruce otrzymał oferty pracy jako szkoleniowiec od trzech klubów, jednak Alex Ferguson nie pozwolił mu odejść z drużyny, ponieważ Anglik był podstawowym zawodnikiem United. Po tym zdarzeniu obrońca zagrał jeszcze w 30 spotkaniach Premier League, wraz z zespołem wygrał również walkę o mistrzostwo Anglii z Newcastle United. Tydzień później Bruce nie wystąpił w finale Pucharu Anglii z Liverpoolem z powodu niegroźnej kontuzji. Po wygranym 1:0 spotkaniu, Éric Cantona, który był kapitanem Manchesteru United w tym meczu namawiał Bruce'a aby to on odebrał trofeum, jednak Anglik nie chciał tego zrobić. Ferguson zaprzeczył, że brak Bruce'a na tym meczu oznaczał, że jego czas w klubie dobiega końca. Sam zawodnik, który miał wówczas 35 lat twierdził, że mało prawdopodobne będzie aby jeszcze grał w zespole, kiedy to do końca kontraktu został mu jeden rok. Ostatecznie trafił do Birminghamu City na zasadzie wolnego transferu. Podpisał kontrakt opiewający na ponad 2 miliony funtów rocznie, co uczyniło go jednym z najlepiej opłacanych graczy w kraju.
Późniejsza kariera.
Bruce był jednym z pięciu graczy, których kupił szkoleniowiec Birminghamu Trevor Francis aby zwiększyć doświadczenie w zespole, ważne w walce o awans. Został wybrany kapitanem drużyny. W czasie swojej kariery w Birminghamie Bruce wielokrotnie popadał w konflikt z Francisem. Krążyły również pogłoski, jakoby Bruce miał zostać trenerem Birminghamu. Dyrektor David Sullivan zaprzeczył jednak tym plotkom. W czasie gry dla Birmingham, Bruce kilkakrotnie otrzymywał oferty od Bryana Robsona, który chciał go pozyskać o Middlesbrough. Ostatecznie do transferu nie doszło.
W sezonie 1997/1998 Bruce po raz pierwszy w swojej karierze nie znalazł się w składzie meczowym. Francis nie uwzględnił go w zespole na spotkanie z Gillingham. Bruce poczuł się z tego powodu "nieszczęśliwy oraz ranny". W listopadzie 1997 roku coraz częściej nie grał w zespole Birminghamu, zaś z powodu jego nieobecności na meczu z Nottingham Forest rozpoczęła się publiczna bitwa słów. Krążyły również pogłoski o zwolnieniu Francisa i zastąpieniu go tymczasowo do końca sezonu przez Bruce'a.
Pod koniec sezonu uzgodnił warunki kontraktu z Sheffield United, gdzie miał być grającym trenerem. Transfer został opóźniony z powodu negocjacji kwoty odstępnego. Ostatecznie do Sheffield trafił 2 lipca 1998 roku. W zespole tym wystąpił 11 razy, po czym zakończył karierę piłkarską. Jego ostatnim meczem było spotkanie z Sunderlandem, rozegrane 28 listopada 1998 roku.
Styl gry.
Na początku kariery Bruce prezentował przesadnie entuzjastyczny styl gry, który później opisał jako "szalony", powodował on mu również problemy dyscyplinarne. Następnie rozwinął się w solidnego i niezawodnego wszechstronnego zawodnika, scharakteryzowanego jako "godnego zaufania i niedającego za wygraną piłkarza, który maksymalnie wykorzystuje swoje zdolności". W czasie swoich najlepszych lat Bruce był ceniony za swój spokój, rozważne podawanie piłki i umiejętność kontroli jej pod presją, często swoją klatką piersiową. Mark Wright powiedział, że jest jedynym środkowym obrońcą, który dorównuje Bruce'owi pod względem tych umiejętności.
Mimo braku pewności siebie, efektownej gry i braku szybkości, Bruce dzięki odwadze i chęci do gry określany był jako "serce" obrony Manchesteru United. Znany był także z tego, że mógł grać nawet gdy miał kontuzję. W 1992 roku czekając na operację przepukliny przez krótki czas rozgrywał mecze w United. Jego niezłomny charakter i zdolności motywujące były niezbędne dla Manchesteru United; Alex Ferguson uznał, że Bruce posiadał "determinację i serce do gry".
Kariera trenerska.
Sheffield United.
W swoim pierwszym sezonie jako trener Bruce doprowadził Sheffield United do 8. miejsca w First Division, dziewięć punktów za miejscem gwarantującym grę w play-offach. W spotkaniu Pucharu Anglii z Arsenalem Bruce próbował zdjąć swój zespół z boiska. Sądził, że zawodnicy tej drużyny zagrali nie fair, ponieważ nie oddali piłki jego drużynie, która wcześniej celowo wykopała piłkę poza boisko aby kontuzjowany zawodnik – Lee Morris – mógł otrzymać pomoc medyczną. Mimo to mecz został dokończony, ale później unieważniono i powtórzono go. W maju 1999 roku Bruce zrezygnował roli trenera Sheffield United po zaledwie jednym sezonie prowadzenia tego klubu. Przyznał, że powodem jego odejścia był bałagan w czasie zebrań władz klubu oraz niski budżet na transfery. Zastanawiał się nad porzuceniem piłki nożnej na rzecz pracy w telewizji, jednak właściciel Huddersfield Town, Barry Rubery namówił go aby został szkoleniowcem jego drużyny.
Huddersfield Town, Wigan Athletic i Crystal Palace.
Huddersfield był blisko awansu w sezonie 1999/2000, wygrywając sześć meczów z rzędu i pod koniec listopada zajmował trzecie miejsce w tabeli, jednak w play-offach przegrał walkę o awans do Premier League. Drużyna na początku następnego sezonu również podjęła walkę o awans, jednak po 11 spotkaniach miała na koniec sześć punktów, z powodu czego, w październiku 2000 roku Bruce został zwolniony. Następnie wdał się w kłótnie z Ruberym, który obwinił go o "zmarnowanie" 3 milionów funtów.
Mimo to Bruce był łączony z trenowaniem Queens Park Rangers, ale w kwietniu 2001 roku został szkoleniowcem Wigan Athletic. Wraz ze swoją drużyną doszedł do play-offów, jednak Wigan przegrał w półfinale. Prawie od razu po tym Bruce odszedł z klubu i został trenerem Crystal Palace.
Mimo iż jego nowy zespół na początku sezonu 2001/2002 zajmował miejsca na szczycie tabeli First Division, to Bruce zrezygnował ze swojej posady po prawie trzech miesiącach od rozpoczęcia sezonu aby powrócić do Birmingham City, tym razem w roli szkoleniowca. Początkowo klub nie pozwalał mu na to i wydał nawet zakaz sądowy, ale ostatecznie pozwolono mu odejść po zapłaceniu rekompensaty.
Birmingham City.
Gdy Bruce przeszedł do Birmingham City, klub ten zajmował miejsca w środkowej części tabeli First Division. Zespół ten pod jego wodzą odniósł serię kilkunastu spotkań bez porażki i dzięki temu zapewnił sobie grę w play-offach. Birmingham City doszedł w nich do finału, w którym pokonał po serii rzutów karnych Norwich City, byłą drużynę Bruce'a i awansował do Premier League po 16-letniej nieobecności w najwyższej lidze piłkarskiej w Anglii. Na początku sezonu 2002/2003 klub zajmował miejsca w dole tabeli, ale Bruce sprowadził Christophe'a Duggary'ego odmieniając styl gry zespołu i ostatecznie Birmingham City zajął 13. miejsce w lidze. Po raz pierwszy od lat 70. był wyżej niż jego lokalny rywal – Aston Villa.
W kolejnym sezonie zespół zajmował nawet czwarte miejsce, jednak ostatecznie uplasował się na 10. lokacie. Mimo to w czerwcu 2004 roku Bruce przedłużył kontrakt z klubem o kolejne pięć lat. Dwa miesiące później Freddy Shepherd, prezes Newcastle United, przyznał, że Bruce jest głównym kandydatem do objęcia pozycji trenera tego zespołu. Newcastle miał zapłacić Birmingham City 3 miliony funtów rekompensaty, a sam zainteresowany chciał objąć to stanowisko. Ostatecznie jednak pozostał w Birmingham i przyznał, że chciałby dalej prowadzić ten klub. Newcastle chciało jednak sprowadzić Bruce'a oferując zapłatę większej kwoty Birmingham City, a nawet grożąc podjęciem sprawy sądowej, która zmusiłaby go do zmiany klubu. W sezonie 2004/2005 Birmingham City zajął 12. miejsce w lidze, mimo iż oczekiwania przed rozpoczęciem rozgrywek były większe.
Po zwolnieniu Sounessa z funkcji trenera Newcastle w lutym 2006 roku, Bruce ponownie był łączony z tym stanowiskiem, ale ostatecznie szkoleniowcem tego klubu został Glenn Roeder. W tym samym czasie Birmingham City nie radził sobie w lidze, a 21 marca 2006 roku przegrał na własnym boisku 7:0 z Liverpoolem w ćwierćfinale Pucharu Anglii. Kibice domagali się aby Bruce zrezygnował ze swojego stanowiska, ale on postanowił dalej walczyć. Po zwycięstwie z Bolton Wanderers zespół wydostał się ze strefy spadkowej, jednak 29 kwietnia Portsmouth zwyciężyło Wigan Athletic i Birmingham City nie miał już szans na utrzymanie i spadł do League Championship.
Mimo iż Bruce dysponował największym budżetem na transfery w lidze, Birmingham City nie odnosił wielu zwycięstw w lidze; po pięciu kolejnych meczach bez zwycięstwa kibice i lokalni dziennikarze sądzili, że Bruce powinien zostać zwolniony. On sam publicznie wyraził swoją odpowiedzialność za wyniki zespołu i przyznał, że boi się o swoje stanowisko. Po tej wypowiedzi Birmingham City wygrał 1:0 z Derby County i odnotował pięć kolejnych zwycięstw w lidze. Pod koniec listopada klub znajdował się na samym szczycie tabeli. 29 kwietnia 2007 roku Birmingham City zapewnił sobie awans do Premier League na jedną kolejkę przed końcem rozgrywek, po porażce Derby County z Crystal Palace.
Powrót do Wigan Athletic.
W maju 2007 Bruce porozumiał się z zarządem klubu w sprawie przedłużenia kontraktu, ale negocjujący wówczas przejęcie Birmingham City Carson Yeung nie życzył sobie tego i postawił przyszłość szkoleniowca pod znakiem zapytania. W październiku nie pozwolono Bolton Wanderers na prowadzenie negocjacji z Bruce'em. W tym samym miesiącu angielski szkoleniowiec spotkał się z Yeungiem i rozmowy przyniosły pozytywne rezultaty. W tym samym czasie zainteresowanie Bruce'em wyraził Wigan Athletic, a on sam był zainteresowany ich ofertą. Zgodnie z klauzulą w kontrakcie Wigan zgodziło się zapłacić Birmingham około 3 miliony funtów rekompensaty za ewentualne podpisanie umowy z ich dotychczasowym trenerem i rozpoczęło z nim negocjacje. 19 listopada potwierdzono, że Bruce wraca do Wigan.
21 listopada podczas konferencji prasowej, na której Bruce miał zostać zaprezentowany jako nowy szkoleniowiec Wigan, dyrektor wykonawcza klubu Brenda Spencar poinformowała, że transakcja została wstrzymana z "nieznanych powodów". Według angielskich mediów powodem nieporozumień była zapłata z góry za zapis o ochronie wizerunku trenera w jego umowie z Birmingham City. Jednak dwa dni później oficjalnie ogłoszono, że Bruce podpisał kontrakt z Wigan Athletic. W pierwszym spotkaniu po powrocie na JJB Stadium doprowadził „The Latics” do remisu 1:1 z Manchesterem City. Do końca sezonu Wigan walczyło o utrzymanie, ale ostatecznie zapewniło je sobie dzięki pokonaniu Aston Villi w ostatniej kolejce. We wrześniu 2008 Bruce po raz kolejny był łączony z pracą w Newcastle United, z którego wcześniej odszedł Kevin Keegan.
Sunderland.
27 maja 2009 Bruce otrzymał pozwolenie na rozmowy z Sunderlandem, który pozostawał bez trenera po dymisji Ricky'ego Sbragii po zakończeniu sezonu. 3 czerwca podpisał z tym klubem trzyletni kontrakt. Ze sobą zabrał także współpracowników z Wigan – asystenta Erica Blacka, trenera bramkarzy Nigela Spinka i szkoleniowca rezerw Keitha Bertschina.
W pierwszym sezonie doprowadził „Czarne Koty” do 13. miejsca w lidze, mimo iż miał serię 14 spotkań bez zwycięstwa. W lutym 2011 przedłużył umowę z Sunderlandem do 2014 roku. 30 listopada został zwolniony ze stanowiska trenera z powodu słabych wyników zespołu. Sunderland znajdował się wówczas na 16. pozycji w tabeli, a cztery dni wcześniej przegrał z ostatnim Wigan Athletic. Później przyznał, że został zwolniony, ponieważ kibicował lokalnemu rywalowi „Czarnych Kotów” – Newcastle United.
Hull City.
8 czerwca 2012 Bruce podpisał trzyletni kontrakt z grającym w Championship Hull City. Mimo iż w sezonie 2015/2016 wprowadził klub do Premier League, 22 lipca 2016 zrezygnował z funkcji menadżera zespołu.
Aston Villa.
W 2016 roku Bruce objął stanowisko trenera Aston Villi, zamieniając na tej pozycji odchodzącego z powodu braku sukcesów Roberto Di Matteo. Do sztabu szkoleniowego Aston Villi dołączyli również Colin Calderwood, były asystent w zespole Brighton &amp; Hove Albion oraz Stephen Clemence, który miał okazję współpracować z Bruce'em w Hull City i w Sunderlandzie. 2 października 2018 roku Aston Villa roztrwoniła dwubramkowe prowadzenie i zremisowała 3–3 u siebie z dołującym w tabeli Preston North End. Jeden z widzów rzucił kapustą w stronę Bruce'a. Kibice zajmujący sektor Holte End nawoływali trenera do odejścia. Następnego dnia Bruce został zwolniony z Aston Villi ze względu na słabą formę zespołu.
Życie prywatne.
Bruce ożenił się w lutym 1983 roku z Janet (z domu Smith), która jest również z Hexham i uczęszczała do tej samej szkoły co Bruce. Oboje mają dwoje dzieci, Alexa (ur. 1984) oraz Amy (ur. 1987). Alex jest także piłkarzem i gra w prowadzonym przez ojca Hull City. Rozegrał dwa mecze w reprezentacji Irlandii. Wcześniej występował w Birmingham City, jednak w 2006 roku odszedł z tego klubu, ponieważ jego ojcu zarzucano nepotyzm. W 2004 roku tabloidy opisywały romans Amy z graczem Aston Villi, Lee Hendriem. Sprowokowały one gniewną reakcję ojca, który określił doniesienia prasowe jako kłamstwa i oświadczył, że dziennikarze posunęli się do uzyskania informacji od jego lekarza i sprawdzenia śmieci domowych. We wrześniu 2004 roku Bruce był zamieszany w incydent z dwoma mężczyznami, którzy próbowali ukraść samochód jego córki. W wyniku starcia ze złodziejami odniósł obrażenia twarzy, co jednak nie powstrzymało go od podróży na spotkanie Premier League. Po incydencie jedna z gazet próbowała połączyć go z oskarżeniami dotyczącymi Hendriego, co spowodowało, że Bruce rozważał podjęcie kroków prawnych.
W 1995 roku Bruce wydał autobiografię, zatytułowaną "Heading for Victory: An Autobiography".

</doc>
<doc id="1329021" url="https://pl.wikipedia.org/wiki?curid=1329021" title="Puchacz indyjski">
Puchacz indyjski

Puchacz indyjski, puchacz bengalski, puchacz skalny ("Bubo bengalensis") – gatunek dużego ptaka z rodziny puszczykowatych (Strigidae). Występuje w Azji Południowej, głównie w Indiach, Pakistanie i Nepalu, rzadko w takich krajach, jak Afganistan, Chiny, Bangladesz, Mjanma, Bhutan czy Iran.
Systematyka.
Jest to gatunek monotypowy. Dawniej bywał uznawany za podgatunek puchacza zwyczajnego ("Bubo bubo").
Status.
IUCN uznaje puchacza indyjskiego za gatunek najmniejszej troski (LC, "Least Concern") nieprzerwanie od 1988 (stan w 2021). Liczebność populacji nie została oszacowana, ale ptak ten opisywany jest jako zazwyczaj rzadki. Trend liczebności populacji uznawany jest za stabilny.

</doc>
<doc id="1329025" url="https://pl.wikipedia.org/wiki?curid=1329025" title="Bubo bengalensis">
Bubo bengalensis



</doc>
<doc id="1329027" url="https://pl.wikipedia.org/wiki?curid=1329027" title=".deb">
.deb



</doc>
<doc id="1329028" url="https://pl.wikipedia.org/wiki?curid=1329028" title="Puchacz skalny">
Puchacz skalny



</doc>
<doc id="1329030" url="https://pl.wikipedia.org/wiki?curid=1329030" title="Herb Wenezueli">
Herb Wenezueli

Herb Wenezueli został po raz pierwszy przyjęty 18 kwietnia 1836 roku i przeszedł od tamtego czasu drobne modyfikacje.
Oficjalnie zatwierdzono go 17 lutego 1954 roku. Tarcza herbowa jest podzielona na trzy pola w kolorach flagi narodowej. W lewym górnym polu pszenica na czerwonym tle symbolizuje jedność 20 stanów Wenezueli. W prawym górnym polu miecz, szabla i trzy lance są połączone wieńcem laurowym z dwiema flagami narodowymi. W dolnym polu, na niebieskim tle przedstawiono biegnącego białego dzikiego konia będącego symbolem niepodległości i wolności.
Nad tarczą znajdują się dwa rogi obfitości symbolizujące bogactwo, a wokół niej znajduje się gałązka oliwna oraz liść palmowy. Na dole znajduje się wstęga w kolorach flagi narodowej z napisem: "19 de Abril de 1810 Independencia, 20 de Febrero de 1859 Federación, República Bolivariana de Venezuela" (z hiszp. „19 kwietnia 1810 Niepodległość, 20 lutego 1859 Federacja, Boliwariańska Republika Wenezueli”).
W marcu 2006 roku Zgromadzenie Narodowe wprowadziło niewielkie modyfikacje w dotychczasowym herbie. Głównymi różnicami są zmiana kierunku biegu konia oraz dodanie w napisie na wstędze słowa „Boliwariańska” ("Bolivariana").

</doc>
<doc id="1329031" url="https://pl.wikipedia.org/wiki?curid=1329031" title="5 punktów kalwinizmu">
5 punktów kalwinizmu



</doc>
<doc id="1329032" url="https://pl.wikipedia.org/wiki?curid=1329032" title="5 zasad protestantyzmu">
5 zasad protestantyzmu



</doc>
<doc id="1329033" url="https://pl.wikipedia.org/wiki?curid=1329033" title="Godło Wenezueli">
Godło Wenezueli



</doc>
<doc id="1329037" url="https://pl.wikipedia.org/wiki?curid=1329037" title="Clube Náutico Marcílio Dias">
Clube Náutico Marcílio Dias

Clube Náutico Marcílio Dias – brazylijski klub piłkarski z siedzibą w mieście Itajaí leżącym w stanie Santa Catarina.
Historia.
"Marcílio Dias" założony został 19 marca 1919 roku. Założycielami klubu byli Alírio Gandra, Victor Miranda oraz Gabriel João Collares, którzy mieli nadzieję rozwinąć w ten sposób wioślarstwo w mieście Itajaí. Nazwę klubu zaproponował jego pierwszy prezes - Ignácio Mascarenhas.
W 1963 klub zdobył swój pierwszy i jak na razie ostatni tytuł mistrz stanu Santa Catarina. W 1988 "Marcílio Dias" wziął udział w rozgrywkach III ligi brazylijskiej (Campeonato Brasileiro Série C), gdzie dotarł do trzeciego etapu. W następnym sezonie wystąpił w II lidze brazylijskiej (Campeonato Brasileiro Série B), gdzie odpadł już w pierwszym etapie.
W 1995 "Marcílio Dias" ponownie wziął udział w rozgrywkach III ligi brazylijskiej, a ponadto po raz pierwszy wystąpił w turnieju międzynarodowym, Torneio Mercosul, gdzie dotarł do półfinału. W 1999 wygrał drugą ligę stanową pokonując w finale klub Itajaí i powrócił do pierwszej ligi.
Klub w 2000 roku wziął udział w żółtym module Copa João Havelange, jednak odpadł już w pierwszym etapie. W latach 2001, 2003, 2005 i 2006 "Marcílio Dias" uczestniczył w rozgrywkach III ligi brazylijskiej, jednak za każdym razem kończył rywalizację na pierwszym etapie.
W 2007 roku "Marcílio Dias" wygrał puchar stanu Copa Santa Catarina, co dało mu prawo do kolejnego występu w III lidze brazylijskiej (Campeonato Brasileiro Série C). W tym samym roku klub wygrał Recopa Sul-Brasileira, pokonując w finale 8 grudnia 2007 4:1 klub Caxias. W rozgrywkach tych piłkarz klubu "Marcílio Dias" Luiz Ricardo zdobył 5 bramek i został królem strzelców.

</doc>
<doc id="1329039" url="https://pl.wikipedia.org/wiki?curid=1329039" title="Liboš">
Liboš

Liboš – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 635 mieszkańców.

</doc>
<doc id="1329040" url="https://pl.wikipedia.org/wiki?curid=1329040" title="Marcilio Dias Itajai">
Marcilio Dias Itajai



</doc>
<doc id="1329062" url="https://pl.wikipedia.org/wiki?curid=1329062" title="Hieronimici">
Hieronimici

Hieronimici – pochodząca od Hieronima ze Strydonu (ok. 347–420), Ojca i Doktora Kościoła zachodniego, popularna nazwa kongregacji eremickich zakładanych w XIV i XV wieku we Włoszech i Hiszpanii. 
Za najsłynniejszy przykład założenia klasztornego hieronimitów uważa się klasztor w Belém (obecnie dzielnica Lizbony) z lat 1502–1551, dzieło epoki za panowania Manuela I.

</doc>
<doc id="1329064" url="https://pl.wikipedia.org/wiki?curid=1329064" title="Akcja Socjalna">
Akcja Socjalna

Akcja Socjalna (wł. "Azione Sociale", AS) – włoska nacjonalistyczna i konserwatywna partia polityczna.
Historia.
AS została założona w 2003 z inicjatywy byłych działaczy Sojuszu Narodowego pod przywództwem wnuczki duce, posłanki Alessandry Mussolini. Powodem odejścia z AN był sprzeciw wobec polityki prowadzonej przez Gianfranca Finiego, zmierzającej do odejścia od haseł powodujących traktowanie sojuszu jako partii postfaszystowskiej i przekształcenia go w proeuropejskie ugrupowanie konserwatywne.
W wyborach do Parlamentu Europejskiego w 2004 liderka AS została jedynym eurodeputowanym nowej formacji. Przed wyborami parlamentarnymi dwa lata później Alessandra Mussolini zawiązała koalicję z dwoma małymi stronnictwami skrajnej prawicy (w tym otwarcie neofaszystowską Nową Siłą) pod nazwą Alternatywa Socjalna, która przystąpiła do bloku Dom Wolności Silvia Berlusconiego. W wyborach lista ta otrzymała 1,2% głosów, nie uzyskując żadnych mandatów w Izbie Deputowanych bądź w Senacie.
Wkrótce koalicja uległa rozpadowi, zaś wielu działaczy Akcji Socjalnej wróciło do Sojuszu Narodowego. W 2008 partia przyłączyła się do Ludu Wolności, z którego listy w przedterminowych wyborach Alessandra Mussolini ponownie została posłanką. W marcu 2009 AS zakończyła działalność jako partia polityczna, przystępując do przekształconego w jednolite ugrupowanie Ludu Wolności.

</doc>
<doc id="1329071" url="https://pl.wikipedia.org/wiki?curid=1329071" title="Umocnienie Republiki Równości">
Umocnienie Republiki Równości

Umocnienie Republiki Równości (ARI) – argentyńska centrolewicowa partia polityczna. 
Została założona w 2001 roku przez Elise Carrió, byłą członkinię Radykalnej Unii Obywatelskiej.
Powstała po rozpadzie rządzącej lewicowej koalicji w roku 1999.
W wyborach 2001 roku otrzymała 17 z 257 mandatów do Izby Deputowanych oraz wprowadziła jednego senatora do argentyńskiego Senatu.
W 2003 roku Carrió walczyła o fotel prezydenta, lecz otrzymała zaledwie 14% głosów i przegrała. 
W 2005 roku partia ponownie weszła do parlamentu uzyskując 8 mandatów.

</doc>
<doc id="1329074" url="https://pl.wikipedia.org/wiki?curid=1329074" title="Narządy okołokomorowe">
Narządy okołokomorowe

Narządy okołokomorowe, przykomorowe (ang. circumventricular organs, łac. "organa paraventricularia") – niewielkie obszary znajdujące się w ścianach układu komorowego mózgowia kręgowców. W obszarach tych naczynia włosowate mają budowę okienkową, co sprawia, że obszary te należą do nielicznych miejsc, gdzie bariera krew-mózg jest niekompletna i niefunkcjonalna. Funkcja narządów okołokomorowych nie jest do końca wyjaśniona; częściowo udowodniono funkcje neurohemalne i (lub) chemoreceptorowe.
Do narządów okołokomorowych zalicza się:

</doc>
<doc id="1329076" url="https://pl.wikipedia.org/wiki?curid=1329076" title="Turmion Kätilöt">
Turmion Kätilöt

Turmion Kätilöt (dosłownie „Akuszerki Zniszczenia”) – fińska grupa grająca industrial metal, założona w 2003 roku przez MC Raaka Pee i DJ Vastapallo. Do momentu wydania trzeciej płyty Raaka Pee i Vastapallo tworzyli muzykę trafiającą na albumy studyjne, a pozostali członkowie udzielali się tylko na koncertach. Na trzeciej płycie pojawił się po raz pierwszy Spellgoth, jako wokalista wspierający. W 2009 zespół opuścił Vastapallo, zastąpił go Bobby Undertaker.
W 2011 wydał płytę Perstechnique, na której po raz pierwszy zagrał cały zespół.
Grupa posiadała podpisany kontrakt na nagrania ze Spinefarm Records, zerwany po konflikcie dotyczącym przychodów ze sprzedaży płyt Turmion Kätilöt. Obecnie zespół ma podpisany kontrakt z wytwórnią Osasto-A, założoną przez Raakaa Pee.
W kwietniu 2013 grupa wydała nowy singiel, a 27 września wydała swój piąty album, „Technodiktator”, poprzedzając go drugim singlem. W 2015 zespół wydał szósty album, „Diskovibrator”. W 2016 został wydany singiel zawierający reedycję utworu pochodzącego z pierwszej płyty, „Pimeyden Morsian 2016”. Grupa zapowiedziała wydanie nowego albumu „Dance Panique” na luty 2017. Zarówno „Diskovibrator”, jak i „Dance Panique” zostały poprzedzone dwoma singlami. W styczniu 2017 Spellgoth opuścił zespół. W trasie koncertowej promującej najnowszy album zastąpił go Shag-U (Saku Solin) z zespołu Fear Of Domination. Po zakończonej trasie zespół postanowił przyjąć go na stałe.
W międzyczasie zespół nagrywał utwory dla drużyn sportowych pochodzących z Kuopio: w 2009 roku 2 single dla KalPa, a w 2015 roku 1 singiel dla Kuopion Palloseura.
Skład zespołu.
Obecny
Byli członkowie
Dyskografia.
Albumy
Single
EPki
Kompilacje

</doc>
<doc id="1329078" url="https://pl.wikipedia.org/wiki?curid=1329078" title="Zbigniew Granica">
Zbigniew Granica

Zbigniew Granica (ur. 27 września 1959, zm. 2 sierpnia 2001 w Ostrołęce) – polski informatyk i pedagog, autor i współautor podręczników oraz publikacji z zakresu pracy z komputerem.
Był wieloletnim nauczycielem XXX Liceum Ogólnokształcące im. Jana Śniadeckiego w Warszawie oraz Ośrodka Edukacji Informatycznej i Zastosowań Komputerów (OEIiZK) w Warszawie. Współpracował z warszawskim Kolegium Nauczycielskim. 
Zmarł śmiercią tragiczną w Ostrołęce, został pochowany na warszawskim cmentarzu komunalnym Północnym (Kwatera O-I-12, Rząd 1, Grób 78).

</doc>
<doc id="1329082" url="https://pl.wikipedia.org/wiki?curid=1329082" title="Kartka miłości">
Kartka miłości

Kartka miłości (fr."Une page d’amour") – ósma część cyklu Rougon-Macquartowie, opublikowana w 1878, poświęcona losom Heleny Mouret – Grandjean oraz jej córki Joanny.
Treść.
Akcja utworu rozgrywa się w latach 1854-1855. Helena Mouret traci zmarłego po krótkiej chorobie męża i przenosi się na stałe do Paryża razem z jedenastoletnią Joanną, cierpiącą na nieznaną chorobę o psychicznym, dziedzicznym podłożu. Wkrótce po przyjeździe dziewczynka dostaje ataku choroby i zostaje uratowana przez sąsiada, doktora Deberle. Poznaje jego żonę, grupę jej przyjaciółek oraz bogatego znajomego, Malignona. Zauroczona z wzajemnością doktorem Deberle, ma kilkakrotnie okazję wyznać mu swoje uczucie, jednak początkowo nie ma odwagi. Do wyznania dochodzi w czasie zabawy dziecięcej, na której święci triumfy mała Joanna. Dla Heleny miłość to rzecz całkowicie nowa – jej związek z poprzednim mężem był nieudany i oparty jedynie na uczuciu szacunku. Oboje zbliżają się do siebie w czasie kolejnych ataków choroby córki Heleny, kiedy tylko jej matka i doktor zajmują się nią.
Mała Joanna zaczyna jednak być zazdrosna o miejsce doktora w życiu jej matki i doprowadza w końcu do zerwania bliskich kontaktów. Zaczyna szantażować matkę, źle reaguje na jej prywatne spotkania i wyjścia z domu. Tymczasem Helena dostrzega rodzący się romans między Julią Deberle a Malignonem i postanawia ostrzec przyjaciółkę przed odkryciem przez męża. W dniu, gdy Helena ratuje dwoje kochanków przed zdemaskowaniem, sama pierwszy raz oddaje się doktorowi. W tym czasie Joanna, zazdrosna i znerwicowana, przeziębia się świadomie wychylając się przez okno, a po trzech tygodniach umiera. Helena, obwiniając się o śmierć dziecka, wyjeżdża z Paryża i wychodzi za mąż za starego znajomego, który już wcześniej darzył ją uczuciem.
Rola powieści i jej cechy.
Zola, planując kształt cyklu jeszcze przed rozpoczęciem prac, celowo umieścił "Kartkę miłości" między dwiema szczególnie wstrząsającymi powieściami – "W matni" oraz "Naną". Miał zamiar w ten sposób rozładować napięcie psychologiczne oraz nie dopuścić do tego, by okropności życia niższych warstw społecznych przesłoniły zamierzone przesłanie filozoficzne, bynajmniej nie pełne pesymizmu. Podobną funkcję będzie zresztą w dalszej części cyklu spełniać "Radość życia" oraz "Marzenie". Pod względem zawartości "Kartka miłości", zwłaszcza w postaci zblazowanej żony doktora Deberle, zapowiada natomiast "Kuchenne schody" – powieść całkowicie poświęconą mieszczaństwu.
Niektórzy badacze są zdania, że opis matki cierpiącej przy łóżku umierającej córki wywodzi się z wspomnień Zoli z dzieciństwa, związanych z chorobą i śmiercią jego ojca, zmarłego na zapalenie płuc, gdy przyszły pisarz miał 7 lat, a sama Helena Grandjean ma wiele cech jego matki. Helena jest zresztą jedyną bohaterką, której psychologia została w utworze szerzej nakreślona – bohaterka ta dominuje nad konstrukcją dzieła, inne postacie – nawet Deberle – funkcjonują niejako „obok niej”, nie zostają pogłębione.
"Kartka miłości" wykorzystuje również elementy metody impresjonistycznej – wyraźne zwłaszcza w opisach Paryża, które cyklicznie pojawiają się w utworze, zaś wygląd miasta odbija stany duszy bohaterki.
Recepcja.
"Kartka miłości" została dobrze przyjęta przez krytykę, mile zdziwioną czasowym przynajmniej porzuceniem przez Zolę tematów stricte społecznych. Z kolei współcześni mu pisarze dziwili się tej nagłej przemianie i krytykowali powieść za nadmiar opisów.

</doc>
<doc id="1329083" url="https://pl.wikipedia.org/wiki?curid=1329083" title="CSD Liniers">
CSD Liniers

Club Social y Deportivo Liniers - argentyński klub piłkarski z siedzibą w mieście San Justo wchodzącym w skład zespołu miejskiego Buenos Aires.
Historia.
Klub założony został 2 czerwca 1931 pod początkową nazwą "Club Atlético Sportivo Liniers Sud". W 1941 klub przyjęty został do federacji piłkarskiej "AFA" organizującej klubowe mistrzostwa Argentyny i rozpoczął grę w lidze "Tercera de Ascenso", czyli V lidze. W 1947 klub zmienił nazwę na "Club Atlético Liniers", a w 1948 na do dziś używaną "Club Social y Deportivo Liniers".

</doc>
<doc id="1329087" url="https://pl.wikipedia.org/wiki?curid=1329087" title="Club Social y Deportivo Liniers">
Club Social y Deportivo Liniers



</doc>
<doc id="1329098" url="https://pl.wikipedia.org/wiki?curid=1329098" title="Kontrakt rysownika">
Kontrakt rysownika

Kontrakt rysownika (ang. "The Draughtsman's Contract") – brytyjski komediodramat kostiumowy z 1982 roku w reżyserii Petera Greenawaya.
Fabuła.
Akcja filmu toczy się w XVII wieku. Młody i ambitny artysta Nevill – otrzymuje propozycję wykonania rysunków rodzinnej posiadłości państwa Herbert. Neville podejmuje się zadania stawiając kilka warunków: pani Herbert zobowiązuje się do spotykania się z rysownikiem i zaspokajania jego erotycznych potrzeb. Szkice artysty wydają się być świadkiem zbrodni popełnionej na właścicielu posiadłości.
Obsada.
Źródło:.
Nominacje.
BAFTA (1983):
MFF w Wenecji (1982):
Źródło:.

</doc>
<doc id="1329105" url="https://pl.wikipedia.org/wiki?curid=1329105" title="Myszochomikowate">
Myszochomikowate

Myszochomikowate (Calomyscidae) – monotypowa rodzina ssaków z nadrodziny myszowych (Muroidea) w obrębie rzędu gryzoni (Rodentia). 
Zasięg występowania.
Rodzina obejmuje gatunki występujące w Azji (Azerbejdżan, Turcja, Syria, Iran, Turkmenistan, Afganistan i Pakistan).
Morfologia.
Długość ciała (bez ogona) 66–98 mm, długość ogona 55–104 mm, długość ucha 12–21 mm, długość tylnej stopy 13–25 mm; masa ciała 14–39 g.
Systematyka.
Etymologia.
"Calomyscus": "kalos" „piękny”; μυσκος "muskos" „myszka”, zdrobnienie od μυς "mus", μυος "muos" „mysz”.
Podział systematyczny.
Do rodziny należy jeden rodzaj myszochomik ("Calomyscus") z następującymi występującymi współcześnie gatunkami:
Opisano również gatunki wymarłe:

</doc>
<doc id="1329106" url="https://pl.wikipedia.org/wiki?curid=1329106" title="Valka s mloky">
Valka s mloky



</doc>
<doc id="1329107" url="https://pl.wikipedia.org/wiki?curid=1329107" title="Calomyscidae">
Calomyscidae



</doc>
<doc id="1329108" url="https://pl.wikipedia.org/wiki?curid=1329108" title="Elżbieta Zofia Hohenzollern">
Elżbieta Zofia Hohenzollern

Elżbieta Zofia Hohenzollern (ur. 4 lipca 1589 w Berlinie, zm. 24 grudnia 1629 we Frankfurcie nad Odrą) – córka margrabiego-elektora brandenburskiego Jana Jerzego Hohenzollerna i Elżbiety von Anhalt-Zerbst
Życiorys.
Dzieciństwo i młodość spędziła na dworze elektora brandenburskiego. 7 lipca 1613 roku w Berlinie poślubiła kasztelana wileńskiego, Janusza Radziwiłła. Po zamążpójściu mieszkała wraz z mężem głównie w Gdańsku. W latach 1616–1618 wspólnie z Januszem Radziwiłłem przebywała na emigracji w Niemczech. 
Po śmierci pierwszego męża w 1620 roku wyjechała z Rzeczypospolitej do Rzeszy i osiadła na zamku Lichtenberg. 27 lutego 1628 w Toužimie wyszła za mąż za generała wojsk cesarskich, księcia sasko-lauenburskiego Juliusza Henryka.
Zmarła podczas połogu. Pochowana została w kościele Mariackim we Frankfurcie nad Odrą. 
Była matką Bogusława Radziwiłła i Franciszka Hermana von Sachsen-Lauenburg.

</doc>
<doc id="1329113" url="https://pl.wikipedia.org/wiki?curid=1329113" title="Roman Mählich">
Roman Mählich

Roman Mählich (ur. 17 września 1971 w Wiedniu) – austriacki piłkarz grający na pozycji defensywnego pomocnika.
Kariera klubowa.
Piłkarską karierę Mählich rozpoczął w amatorskim klubie SV Kagran. Następnie w 1989 roku podjął treningi w Wiener Sport Club. W sezonie 1989/1990 zadebiutował w jego barwach w Bundeslidze, a w 1991 roku spadł z nim do drugiej ligi. Po roku wrócił do pierwszej ligi i w barwach WSC grał tam do 1994 roku, kiedy przeżył swoją drugą degradację w karierze. Latem na rok trafił do Tirolu Innsbruck.
W 1995 roku Roman podpisał kontrakt ze Sturmem Graz. W 1996 roku zdobył zarówno Puchar Austrii, jak i Superpuchar Austrii, a rok później powtórzył to pierwsze osiągnięcie. W sezonie 1997/1998 Sturm z Mählichem w składzie po raz pierwszy w historii wywalczył tytuł mistrza Austrii. W sezonie 1998/1999 natomiast po raz pierwszy wystąpił w fazie grupowej Ligi Mistrzów. Wtedy też Roman znów został mistrzem Austrii i a trzeci raz zdobył krajowy puchar. W kolejnych sezonach nadal był podstawowym zawodnikiem zespołu, ale nie osiągnął większych sukcesów.
W 2003 roku Mählich przeszedł do drugoligowego SC Untersiebenbrunn i spędził tam półtora roku. Na początku 2005 roku trafił do Austrii Wiedeń, ale rozegrał tam tylko jedno spotkanie w lidze i latem został przesunięty do amatorskich rezerw tego klubu. W 2007 roku opuścił Austrię i został piłkarzem ASK Schwadorf, z którym awansował z trzeciej ligi do drugiej. Z kolei w 2008 roku przeszedł do trzecioligowca, SV Wienerberg.
Kariera reprezentacyjna.
W reprezentacji Austrii Mählich zadebiutował 2 września 1992 roku w zremisowanym 1:1 towarzyskim spotkaniu z Portugalią. W 1998 roku został powołany przez Herberta Prohaskę do kadry na Mistrzostwa Świata we Francji. Był tam podstawowym zawodnikiem Austrii i zagrał we wszystkich trzech spotkaniach grupowych: z Kamerunem (1:1), z Chile (1:1) oraz z Włochami (1:2). Ostatni mecz w kadrze narodowej rozegrał w 2002 roku. W reprezentacji Austrii wystąpił 20 razy.

</doc>
<doc id="1329114" url="https://pl.wikipedia.org/wiki?curid=1329114" title="Roman Maehlich">
Roman Maehlich



</doc>
<doc id="1329120" url="https://pl.wikipedia.org/wiki?curid=1329120" title="Nana (powieść)">
Nana (powieść)

Nana – powieść francuskiego pisarza, naturalisty, Émile’a Zoli, dziewiąty tom cyklu Rougon-Macquartowie, opublikowany w 1880, poświęcony losom Anny Coupeau zwanej Naną. Jedna z najbardziej znanych części cyklu, studium życia prostytutki, a zarazem obraz średnich i wyższych sfer Paryża czasów II Cesarstwa. Autor określił ją mianem "poematu samczych pożądań".
Treść.
Utwór rozpoczyna przedstawienie w Teatrze Variétés, w którym osiemnastoletnia Nana gra główną rolę Wenus. Chociaż jej umiejętności aktorskie są żadne, dziewczyna zdobywa sławę w całym mieście, gdyż w trzecim akcie wystąpiła całkowicie naga. Z prostytutki niskiej kategorii, występującej w spelunach najgorszych paryskich dzielnic, staje się rozchwytywaną kurtyzaną, której pożądają najwięksi panowie w mieście. Nana staje się przyczyną kolejnych nieszczęść, upadków fortun i osobistych dramatów – jej kolejni kochankowie rujnują się dla niej i tracą wszystko. Filip Hugon trafia do więzienia za kradzież, jakiej dokonał dla Nany, jego młodszy brat przeżywa do niej swoją pierwszą miłość i popełnia samobójstwo odkrywszy jej charakter, bankier Steiner bankrutuje za sprawą spełniania kolejnych zachcianek Nany, to samo spotyka znanego hodowcę koni Vandeuvresa, hrabia Muffat traci rodzinę i reputację, zaś dziennikarz Fauchery najpierw ją porzuca i opisuje w miażdżącym artykule, by wrócić do niej i również stracić cały majątek.
W finale powieści Nana znika, krążą o niej plotki, iż wyjechała z rosyjskim księciem, a całe miasto zajmuje się nadchodzącą wojną z Prusami. Tymczasem Nana w podłym hoteliku, potwornie oszpecona, umiera na ospę.
Okoliczności powstania utworu.
Pierwotny plan cyklu "Rougon-Macquartowie" nie zawiera osobnej powieści o kurtyzanie. Do wyodrębnienia problemu prostytucji z powieści o robotnikach przekonała jednak Zolę popularność tego tematu, poruszanego w jego czasach wielokrotnie, na ogół jednak w utworach niskich lotów, taniej pornografii lub łzawych romansach. Powieść miała być dopełnieniem "Zdobycz"y, dokończeniem obrazu zepsucia moralnego wyższych sfer epoki II Cesarstwa. Autor miał bardzo niewielkie doświadczenia osobiste związane ze światem kurtyzan i półświatkiem paryskim, dlatego w pisaniu powieści istotną rolę odegrało wielu, często przypadkowych informatorów.
Metaforyczne przesłanie.
Postać Nany zawierała podwójne przesłanie symboliczne, odnoszące się do poglądów politycznych autora. Częściowe wytłumaczenie jednego z nich zawierał napisany przez jednego z bohaterów, Fauchery’ego, artykuł prasowy zatytułowany "Złota mucha" i porównujący Nanę, pozornie piękną, do muchy przenoszącej zarazę i nieszczęście. Nana miała symbolizować niższe klasy społeczne cesarstwa, marginalizowane i wykorzystywane, które jednak mogą potwornie zemścić się na świecie wyższym, do którego nigdy nie zostaną dopuszczone. Dodatkowo w postaci Nany, triumfującej i magnetycznej cielesności, Zola powraca do motywu płciowości jako jednego z głównych motorów poczynań człowieka, skłaniającego go wręcz do działań absurdalnych i pociągających za sobą fatalne konsekwencje. Szczególnie silny ten pociąg jest zdaniem autora u upadłej moralnie burżuazji, której rola społeczna została całkowicie zrealizowana, a w związku z tym jej przedstawiciele skazani są na postawę dekadencką, fascynację tym, co ich zniszczy. Postawę tę wyraża najpełniej zachowanie hrabiego Muffata, ślepo pożądającego Nany. Zola stworzył tę postać pod wpływem hrabiego Hulota z powieści Balzaka "Kuzynka Bietka", pragnąc, by Muffat był Hulotem przeniesionym w epokę Cesarstwa.
Druga, jeszcze istotniejsza metafora, czyniła z Nany uosobienie II Cesarstwa jako całości. W momencie, gdy bohaterka umiera na ospę, pod jej oknami rozentuzjazmowani paryżanie wołają „Na Berlin!”, pewni zwycięstwa w nadchodzącej wojnie. Tymczasem Francja poniosła klęskę, a II Cesarstwo błyskawicznie upadło pod wpływem społecznych konfliktów, tak jak pod wpływem choroby znika uroda Nany, a następnie ona sama traci życie.
Nana nie miała jednolitego historycznego pierwowzoru. Zola zainspirował się jednak kilkoma postaciami znanych kurtyzan czasów Cesarstwa: Corą Pearl, Leonią Leblanc i Blanche d’Antigny.
Recepcja.
"Nana" od początku budziła sprzeczne emocje: od zachwytu realizmem i wnikliwością analizy po przerażenie i odrazę. Zola porównywany był z markizem de Sade’em, oskarżany o pornografię i bezcelowe lubowanie się w okropnościach. W lutym 1880 r. sprzedano 55 tys. egzemplarzy, co stanowiło ogólnofrancuską sensację. Pełni podziwu dla utworu byli bracia Goncourt oraz Gustaw Flaubert, który powiedział, iż "Nana stała się mitem, nie przestając być prawdziwa".

</doc>
<doc id="1329121" url="https://pl.wikipedia.org/wiki?curid=1329121" title="Trzonowiec">
Trzonowiec



</doc>
<doc id="1329127" url="https://pl.wikipedia.org/wiki?curid=1329127" title="Mikołaj Kreczka">
Mikołaj Kreczka



</doc>
<doc id="1329131" url="https://pl.wikipedia.org/wiki?curid=1329131" title="Liège-Bastogne-Liège 2008">
Liège-Bastogne-Liège 2008

94. edycja klasyku Liège-Bastogne-Liège odbyła się 27 kwietnia 2008 roku na trasie długości 261 kilometrów. W wyścigu wziął udział jeden reprezentant Polski. Michał Gołaś nie dojechał do mety. Zwycięzcą został Hiszpan Alejandro Valverde z grupy Caisse d’Epargne, który po sprinterskim finiszu wyprzedził Włocha Davide Rebellina oraz Luksemburczyka Franka Schlecka. Valverde jest pierwszym reprezentantem swojego kraju, który wygrał ten wyścig.
Podjazdy.
Klasyk Liège-Bastogne-Liège słynie z trudnych podjazdów. W tym roku było ich 12 (wliczając finałowy podjazd):
Klasyfikacje wyścigu.
Górska.
Na trasie znalazło się 12 premii górskich za czołowe miejsca. Klasyfikację wygrał Rosjanin Paweł Brutt, który przez większość trasy uczestniczył w ucieczce.

</doc>
<doc id="1329139" url="https://pl.wikipedia.org/wiki?curid=1329139" title="Mikałaj Kreczka">
Mikałaj Kreczka

Mikałaj Kreczka (biał. Мікалай Васільевіч Крэчка) — białoruski dyplomata.
Do służby dyplomatycznej trafił wskutek roszad personalnych w białoruskim MSW, gdzie do 13 października 1996 roku zajmował stanowisko wiceministra. Od 14 sierpnia 1997 roku do 6 marca 2000 roku był konsulem generalnym Republiki Białorusi w Białymstoku. 31 marca 2000 roku, ukazem Nr 160 Prezydenta Republiki Białorusi Alaksandra Łukaszenki, mianowany został ambasadorem Republiki Białorusi w Rzeczypospolitej Polskiej. Z godności tej został formalnie odwołany 21 sierpnia 2002 roku.
"Za wybitne zasługi w rozwijaniu polsko-białoruskiej współpracy" w 2003 roku odznaczony został Krzyżem Komandorskim Orderu Zasługi Rzeczypospolitej Polskiej.

</doc>
<doc id="1329142" url="https://pl.wikipedia.org/wiki?curid=1329142" title="Gui Boratto">
Gui Boratto

Gui Boratto (ur. 1974 w São Paulo) jest didżejem i producentem muzyki elektronicznej. Pracował dla firm nagraniowych, takich jak, BMG, EMI, Plastic City, Circle, Irma Records, Kompakt, Audiomatique, Harthouse. Aktualnie pracuje dla brazylijskich i międzynarodowych studiów. Jego album "Chromophobia" został nagrodzony tytułem Mixmag jako album miesiąca.

</doc>
<doc id="1329144" url="https://pl.wikipedia.org/wiki?curid=1329144" title="Plac Paryski">
Plac Paryski



</doc>
<doc id="1329146" url="https://pl.wikipedia.org/wiki?curid=1329146" title="Lipina (powiat Ołomuniec)">
Lipina (powiat Ołomuniec)

Lipina – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 166 mieszkańców.

</doc>
<doc id="1329149" url="https://pl.wikipedia.org/wiki?curid=1329149" title="Iwan Samojłowicz">
Iwan Samojłowicz

Iwan Samojłowycz (ukr.: "Самойлович Іван Самійлович"), (ur. 1630-х — 1690) – Hetman Lewobrzeżnej Ukrainy w latach 1672—1687 (jeden z hetmanów okresu ruiny).
Młodość.
O jego młodości wiadomo niewiele. Był synem popa z Żytomierza, odebrał bardzo dobre, jak na swoje czasy, wykształcenie. Początkowo był aktywnym uczestnikiem kozackich walk przeciwko władzy caratu na rosyjskiej części Ukrainy (powstanie Iwana Brzuchowieckiego w 1668 roku). Po upadku powstania i straceniu Brzuchowieckiego przysiągł na wierność carowi i otrzymał jego przebaczenie, dzięki czemu przez kilka lat stał się głównym sojusznikiem caratu na lewobrzeżnej Ukrainie i jednocześnie jej hetmanem. Dążył do połączenia prawo i lewobrzeżnej Ukrainy przez co parł do konfliktu z Polską.
Droga do władzy.
17 czerwca 1672 roku został wybrany kozackim hetmanem na radzie w Konotopie. Starał się podporządkować sobie także prawobrzeżną Ukrainę, gdzie w tym czasie władzę trzymał w swoich rękach hetman Piotr Doroszenko oraz popierany przez Rzeczpospolitą hetman Michał Chanenko. Na początku roku 1674 Samojłowycz wystąpił przeciwko Doroszence wraz z moskiewskim wojewodą Romodanowskim. W marcu odbyła się rada w Perejasławiu, na której Chanenko zrzekł się godności hetmańskiej, a starszyzna Prawobrzeżnej Ukrainy wybrała na tę godność Samojłowycza.
W 1676 roku Doroszenko, nie znajdując poparcia u kozaków, także zrzekł się godności hetmańskiej. Na polecenie Samojłowycza osiadł na lewym brzegu Dniepra. Gdy jakiś czas później nadszedł rozkaz cara, aby Doroszenkę odesłać do Moskwy, Samojłowycz bronił swojego niedawnego wroga, wskazując, iż wraz ze starszyzną kozacką gwarantował mu bezpieczeństwo.
"Wielki Zgon".
W 1677 roku sułtan turecki, uważając się Panem prawobrzeżnej Ukrainy ogłosił hetmanem Jerzego Chmielnickiego (najmłodszego syna Bohdana) i wysłał na Ukrainę turecko-tatarską armię zajmując Czehryń (Wojna rosyjsko-turecka 1674-1681). Samojłowycz jednak przy pomocy wojewody moskiewskiego Romodanowskiego zmusił armię do odwrotu. Oczekując kolejnej interwencji sułtana, tym razem lepiej zorganizowanej i znacznie silniejszej, Samojłowycz, na polecenie starszyzny kozackiej oraz przy akceptacji Moskwy wprowadził szereg podatków na okres jednego roku i rozpoczął bicie monety. Wszystkie przychody miały być przeznaczone organizację kozackiej armii. Zgodnie z rozkazem mieszczanie mieli wystawić jednego żołnierza z 7 mieszkańców, bojarzy (ruska szlachta) jednego z każdych 3, a biedota jednego z każdych 5.
W 1678 roku połączone wojska kozacko-moskiewskie pokonały Turków. Zwycięstwo nie zostało jednak wykorzystane przez głównodowodzącego (Rosjanina) Romodanowskiego. Nie spieszył się on z odbiciem Czehrynia zdobytego wcześniej przez Turków, a po odbiciu miasta nie ścigał ich, natomiast wrócił na lewy brzeg. Jego nieudolny pochód wywołał plotki o zdradzie, jednak to nie zdrada powodowała Romodonowskim, a tajny rozkaz carski, aby po oswobodzeniu Czehrynia odstąpić od walk.
Pokój polsko-rosyjski.
W 1679 roku do Moskwy przybyli posłowie z Polski, którzy złożyli propozycję zawiązania sojuszu przeciwko sułtanowi tureckiemu. Samojłowycz starał się przeciwdziałać sojuszowi wskazując na wiarołomstwo Polaków, oraz na to, iż prawosławni chrześcijanie pod panowaniem tureckim mają swobodę wyznania, natomiast w przypadku wygranej wojny zostaną oddani pod władzę papiestwa.
W 1686 roku zostało podpisane z Polską porozumienie, przy czym problem prawobrzeżnej Ukrainy pozostawiono otwartym. Czasowo ziemie te zostały przyznane Polsce, pod warunkiem ich niezasiedlania. Niezadowolenie Samojłowycza wyraził w piśmie do króla polskiego, w którym obiecywał w imieniu kozactwa udział w planowanej wojnie, lecz prosił o zwrot pod władzę kozaków prawobrzeżnej Ukrainy. O piśmie Polacy powiadomili Moskwę, przez co Hetman miał zostać ukarany odsunięciem od godności hetmańskiej. Przestraszony Samojłowycz natychmiast wysłał posła do Moskwy z prośbą o przebaczenie.
Wkrótce wysłano pierwszą ekspedycję przeciwko Turcji, w której ze strony wojsk hetmańskich udział wzięło około 50 tysięcy kozaków. Pochód zakończył się jednak niepowodzeniem, Tatarzy podpalili step, przez co wojska nie zdołały zaatakować Krymu. Wśród dowódców rosyjskich pojawiły się plotki o zdradzie Samojłowycza, który miałby sam podpalić step ze względu na sympatię do Tatarów krymskich. Wydaje się jednak, że hetman miałby być tylko kozłem ofiarnym nieudanego przedsięwzięcia.
Upadek i śmierć.
W międzyczasie pozycja wewnętrzna Samojłowicza słabła. Hetman wiódł życie despoty, otaczał się ludźmi maluczkimi, pochlebcami, zupełnie zaniedbywał problemy wewnętrzne kraju. Łapownictwo stało się powszechne, naród był niezadowolony wysokimi podatkami pobieranymi na poczet utrzymania wojska. W lipcu 1687 roku, w wyniku donosu złożonego przez część starszyzny kozackiej (a inspirowanym najprawdopodobniej przez Mazepę), w którym oskarżono Samojłowicza o dążenie do zbudowania niezależnego od Moskwy państwa, został on aresztowany i pozbawiony godności hetmańskiej. Następnie zesłano go do miasta Orzeł, dalej wraz z synem Jakowem został przewieziony za Moskwę do Niżnego Nowogródu. We wrześniu tegoż roku ogłoszono rozkaz carski o zesłaniu Samojłowicza na Syberię do miasta Tobolsk, a jego syna wraz z żoną do Jenisejska.
W 1690 roku Samojłowicz umarł, a w 1695 zmarł jego syn Jakow. Jeszcze wcześniej umarł najstarszy syn Semion, a trzeci syn Grigorji został oskarżony o lżenie władzy i został stracony w 1687 roku w mieście Siewsk (rus.: Севск).

</doc>
<doc id="1329152" url="https://pl.wikipedia.org/wiki?curid=1329152" title="US Boulogne">
US Boulogne

Union Sportive de Boulogne Côte d'Opale, znany jako US Boulogne - francuski klub piłkarski z siedzibą w Boulogne-sur-Mer.
Historia.
Klub został założony w 1898 roku przez Anglików odwiedzających tamte tereny. Największym sukcesem drużyny jest dotarcie do półfinału Pucharu Francji w 1937 roku oraz do ćwierćfinału w 2005 roku. W sezonie 2008/09 klub zajął trzecie miejsce w rozgrywkach Ligue 2 i awansował do pierwszej ligi.
Wychowankiem tego klubu jest Franck Ribéry.

</doc>
<doc id="1329154" url="https://pl.wikipedia.org/wiki?curid=1329154" title="Stromalne guzy przewodu pokarmowego">
Stromalne guzy przewodu pokarmowego



</doc>
<doc id="1329157" url="https://pl.wikipedia.org/wiki?curid=1329157" title="Off the Map">
Off the Map

Off the Map – DVD z zapisem koncertu grupy Red Hot Chili Peppers, który odbył podczas trasy koncertowej w Australii. Zespół promował wtedy płytę "Californication". Został wydany przez Warner Music Vision w 2001 roku.

</doc>
<doc id="1329158" url="https://pl.wikipedia.org/wiki?curid=1329158" title="135 Pułk Piechoty Limerick">
135 Pułk Piechoty Limerick

135 Pułk Piechoty Limerick (ang. "135th (Limerick) Regiment of Foot") – pułk piechoty brytyjskiej sformowany w 1796 przez sir Vere Hunta, rozformowany jeszcze w tym samym roku.
Żołnierze tego pułku nie wzięli udziału w żadnych działaniach zbrojnych, jednak sam oddział przeszedł do historii jako ten z najwyższym numerem porządkowym spośród wszystkich brytyjskich pułków liniowych.

</doc>
<doc id="1329159" url="https://pl.wikipedia.org/wiki?curid=1329159" title="Andreas Heraf">
Andreas Heraf

Andreas Heraf (ur. 10 września 1967 w Wiedniu) – piłkarz austriacki grający na pozycji pomocnika.
Kariera klubowa.
Heraf wychował się w klubie Graphia Wiedeń. W 1985 roku został zawodnikiem innego klubu ze stolicy Austrii, Rapidu Wiedeń. Wtedy też zadebiutował w jego barwach w austriackiej Bundeslidze. W swoim pierwszym sezonie został z Rapidem wicemistrzem Austrii. Z kolei w 1987 roku sięgnął ze swoim klubem zarówno po mistrzostwo kraju, jak i po Puchar Austrii. W 1988 roku obronił z Rapidem tytuł mistrzowski.
Latem tamtego roku Heraf przeszedł do drużyny First Vienna FC. Nie osiągnął w jej barwach większych sukcesów, a na początku 1991 roku został piłkarzem SV Salzburg. Tam grał tylko przez pół roku i już w letnim oknie transferowym podpisał kontrakt z Vorwärts Steyr. Grał tam do 1994 roku i na rok trafił do niemieckiego drugoligowca, Hannover 96, z którym nie zdołał wywalczyć awansu do pierwszej ligi.
W 1995 roku Heraf wrócił do Rapidu. W 1996 roku został po raz ostatni w karierze mistrzem Austrii. Z kolei w latach 1997–1999 trzykrotnie z rzędu był wicemistrzem kraju. W 2000 roku przeszedł do FC Kärnten i po roku zakończył piłkarską karierę.
Kariera reprezentacyjna.
W reprezentacji Austrii Heraf zadebiutował 24 kwietnia 1996 roku w wygranym 2:0 towarzyskim spotkaniu z Węgrami. W 1998 roku został powołany przez Herberta Prohaskę do kadry na Mistrzostwa Świata we Francji. Był tam rezerwowym i nie zagrał ani minuty. Ostatni mecz w kadrze narodowej rozegrał w tym samym roku. W reprezentacji Austrii wystąpił 11 razy i zdobył jednego gola.
Kariera trenerska.
Po zakończeniu kariery piłkarskiej Heraf został trenerem. W latach 2003–2005 szkolił piłkarzy Austrii Lustenau. Następnie przez krótkie okresy czasu trenował takie kluby jak SC Schwanenstadt (sierpień 2005 - grudzień 2005), FC Superfund (styczeń 2006 – marzec 2006), ponownie SC Scwahnenstadt (lipiec 2006) oraz SC/ESV Parndorf (listopad 2007). W 2008 roku przejął reprezentację Austrii do lat 19.

</doc>
<doc id="1329163" url="https://pl.wikipedia.org/wiki?curid=1329163" title="Legacy of the Catacombs">
Legacy of the Catacombs

Legacy of Catacombs – album kompilacyjny amerykańskiej grupy deathmetalowej Nile. Utwory wydane na płycie pochodzą z albumów "Annihilation of the Wicked" (2005), "In Their Darkened Shrines" (2002) oraz "Black Seeds of Vengeance" (2000). Wydawnictwo ukazało się 10 lipca 2007 roku nakładem wytwórni muzycznej Relapse Records. Do albumu została dołączona także płyta DVD na której znalazły się wówczas wszystkie teledyski zespołu.
Lista utworów.
Opracowano na podstawie materiału źródłowego.

</doc>
<doc id="1329165" url="https://pl.wikipedia.org/wiki?curid=1329165" title="In the Beginning">
In the Beginning

In the Beginning – kompilacja nagrań amerykańskiej grupy deathmetalowej Nile pochodzących z minialbumów "Festivals of Atonement" oraz "Ramses Bringer of War". Wydawnictwo ukazało się 28 września 1999 roku nakładem wytwórni muzycznej Relapse Records. Album ukazał się również na płycie winylowej w limitowanej do 1000 sztuk edycji.
Lista utworów.
Opracowano na podstawie materiału źródłowego.

</doc>
<doc id="1329166" url="https://pl.wikipedia.org/wiki?curid=1329166" title="Ramses Bringer of War">
Ramses Bringer of War

Ramses Bringer of War – album amerykańskiej grupy muzycznej Nile. Wydawnictwo ukazało się w 1996 roku jako demo nakładem Anubis Records oraz w 1997 jako minialbum nakłdem wytwórni muzycznej Visceral Productions w nakładzie limitowanym do 2000 egzemplarzy. Nagrania zostały zarejestrowane w Sanctuary Studios.
Utwór "Ramses Bringer of War" został oparty na dziele angielskiego kompozytora Gustava Holsta – "Mars, The Bringer of War".
Lista utworów.
Opracowano na podstawi materiału źródłowego.
Twórcy.
Opracowano na podstawi materiału źródłowego.

</doc>
<doc id="1329170" url="https://pl.wikipedia.org/wiki?curid=1329170" title="Świętosław Litwosz z Kazanowa">
Świętosław Litwosz z Kazanowa

Świętosław Litwosz z Kazanowa herbu Grzymała (zm. przed 1436) – łożniczy królewski (1393 r.) i wielkorządca krakowski (1397 r.). Protoplasta rodu Kazanowskich. Pisał się z Businy.
Protoplasta rodu Świętosław z Businy zwany Litwoszem, gdyż jako dworzanin króla Władysława Jagiełły często przebywał na Litwie. W roku 1421 Świętosław stał się właścicielem Brodu, Sierosławic, Demby oraz Kazanowa (dzisiejszy Kazanów Konecki), od którego jego potomkowie wzięli swe nazwisko.

</doc>
<doc id="1329172" url="https://pl.wikipedia.org/wiki?curid=1329172" title="Siaka Stevens">
Siaka Stevens

Siaka Probyn Stevens (ur. 24 sierpnia 1905 w Moyambie, zm. 29 maja 1988 we Freetown) – premier, a następnie prezydent Sierra Leone.
Wczesne lata.
Stevens urodził się 24 sierpnia w Moyambie w Południowej Prowincji. Ukończył średnią szkołę (Albert Academy in Freetown) przed wstąpieniem do policji. W latach 1923–1930 awansował do rangi "First Class Sergeant" (sierżanta I klasy) i "Musketry Instructor" (instruktora strzelania). Od 1931 do 1946 pomagał w budowie Sierra Leone Development Company (DELCO). W 1947 studiował "labour relations" (stosunki pracy) w Ruskin College
Kariera.
W 1951 założył Sierra Leone People's Party (Ludową Partię Sierra Leone) i został wybrany do Rady Prawodawczej. Rok później został pierwszym ministrem Sierra Leone.
Po nieporozumieniach z przewodniczącym SLPP sformował nową partię – People's National Party (Narodową Partię Ludową), której był pierwszym sekretarzem generalnym. W 1959 brał udział w rozmowach w sprawie niepodległości odbywających się w Londynie. Po zakończeniu rozmów, jako jedyny odmówił podpisania tajnego paktu obronnego między Sierra Leone, a Zjednoczonym Królestwem. Przez ten fakt został usunięty z partii. Założył wtedy All People's Congress (Kongres Powszechny).

</doc>
<doc id="1329174" url="https://pl.wikipedia.org/wiki?curid=1329174" title="Ryjówkokształtne">
Ryjówkokształtne

Ryjówkokształtne (Soricomorpha) – podrząd ssaków łożyskowych zaliczanych do owadożernych (Insectivora), a w kladystyce do Laurasiatheria.
Systematyka.
Do rzędu Soricomorpha zaliczane są współcześnie żyjące rodziny:
oraz wymarłe:
Pozycja taksonomiczna rodzin Nesophontidae i Solenodontidae jest dyskutowana ze względu na ich prawdopodobne pokrewieństwo z innymi rzędami ssaków.

</doc>
<doc id="1329175" url="https://pl.wikipedia.org/wiki?curid=1329175" title="Kuchenne schody">
Kuchenne schody

Kuchenne schody () – dziesiąty tom cyklu Rougon-Macquartowie, opublikowany w 1882, analiza życia codziennego mieszczan z paryskiej klasy średniej w czasach II Cesarstwa.
Treść.
Utwór przedstawia losy szanowanych rodzin mieszczańskich, które żyją w jednej eleganckiej kamienicy na ulicy Choiseul. Mimo dobrej opinii, jaką cieszą się na zewnątrz, bohaterowie w rzeczywistości prowadzą życie wbrew głoszonym zasadom moralności i wikłają się w romanse i półlegalne operacje finansowe. W szczególności opisane zostały losy rodziny Josserand, gdzie matka na siłę stara się wydać za mąż swoje córki, poniżając je i wykorzystując do pracy ponad siły swojego uległego męża, małżeństwa Vabres, w którym ona jest posiadającą licznych kochanków histeryczką, on hipochondrykiem, oraz małżeństwa Duveyrier, które aspiruje do odgrywania wiodącej roli w kamienicy, podczas gdy Duveyrier zdradza żonę i pozoruje samobójstwo, by uniknąć odpowiedzialności za nieudane operacje finansowe. Faktyczny obraz życia w kamienicy, której mieszkańcy pozują na obrońców moralności, przedstawia jedynie ich służba, która codziennie spotyka się na kuchennych schodach i komentuje bieżące wydarzenia.
Bohater, Oktaw Mouret, przybywa do Paryża w 1862 r., by iść w ślady wuja Arystydesa Rougona i dorobić się fortuny. Poznaje stopniowo panujące w mieście stosunki, romansując kolejno z Walerią Vabres, Bertą Josserand i ubogą panią Pichon, by w końcu dla pieniędzy ożenić się z właścicielką sklepu odzieżowego Karoliną Hédouin. Chociaż jego kolejne romanse zostają odkryte i skomentowane, bogate małżeństwo młodzieńca pozwala mu nie stracić reputacji, podczas gdy wynajmujący ostatnie piętro domu robotnicy zostają poddani ostracyzmowi pozostałych mieszkańców za „złe prowadzenie się”.
Okoliczności powstania powieści.
"Kuchenne schody" nie były zaplanowane w pierwotnych szkicach cyklu. Najprawdopodobniej inspiracją do ich napisania była dyskusja nad relacjami między literaturą i moralnością, częściowo związana z publikacją "Nany" oraz chęć uzupełnienia krytycznego obrazu społeczeństwa o wizję klasy średniej. Zola wyraźnie wskazywał, że "Kuchenne schody" mają uzupełniać utwór o sytuacji ludu - "W matni" - i stanowić poważne oskarżenie pod jego adresem. Analogię tę miał dodatkowo wskazywać fakt powtórzenia motywu domu - mikrokosmos kamienicy przy ulicy Goutte d'Or odpowiadał domowi przy ulicy Choiseul.
Tytuł i cechy utworu.
Podobnie jak w przypadku "W matni", Zola posłużył się w tytule słowem pochodzącym ze slangu paryskiego. "Pot-bouille" oznacza największy kuchenny garnek. Słowo to nie ma odpowiedników w innych językach, tymczasem zawierało treść metaforyczną - kipiący garnek oznaczał całą kamienicę, do której niczym składniki potrawy zostali wrzuceni przypadkowi mieszkańcy i w której za elegancką fasadą kipią ludzkie dramaty i słabości. W języku polskim nawiązano do potocznego określenia"od kuchni", które częściowo tłumaczy cel powieści - ukazanie od kuchni, od podszewki życia w eleganckiej i cieszącej się dobrą opinią kamienicy, a równocześnie nawiązuje do miejsca odgrywającego istotną rolę w utworze. Pierwotnie tytuł polski miał brzmieć „Od strony kuchni”, w pierwszych wydaniach pojawiała się też wersja "Garkuchnia" .
W "Kuchennych schodach" po raz pierwszy zastosowany został zabieg odsłaniania mechanizmów funkcjonowania danego środowiska oczami osoby, która wchodzi do niego z zewnątrz i sama poznaje jego realia. W powieścią taką funkcję pełni Oktaw Mouret, który równolegle z czytelnikiem obserwuje dom i jego mieszkańców, stopniowo uzmysławiając sobie, kim są w rzeczywistości, a jaką rolę starają się grać przed całym społeczeństwem. Kolejne sceny utworu potwierdzają teatralny i nieszczery charakter religii w roli mieszczan, jak również ich ideową zaściankowość, egoizm, wąskie horyzonty myślowe. Jedyną postacią przedstawioną w sposób pozytywny jest Karolina Hedouin, która w finale zostaje żoną Oktawa - pierwsze w cyklu uosobienie ideału kobiety według pisarza: osoby zdrowej fizycznie i psychicznie, otwartej na postęp technologiczny, pracowitej, inteligentnej, tworzącej z mężem związek oparty na wzajemnym szacunku i wsparciu.
Recepcja.
Recepcja utworu nie była zbyt dobra, oprócz niejako tradycyjnego już oburzenia na niemoralność powieści doszły jeszcze zarzuty o słabej konstrukcji, zaludnieniu dzieła postaciami, których charakter i życie nie są w stanie zainteresować czytelnika. Martin Bernard pisał, iż główną wadą utworu jest nie tyle obszerność materiału, co wrażenie dłużyzny oraz fakt, że Zola świadomie tworzył postaci całkowicie przeciętne oraz rozbijał akcję na dziesiątki scen. Faktycznie, Zola odszedł od konwencji rozbudowywania jednej, góra kilku postaci, i zaprezentował szeroką panoramę życia w kamienicy, gdzie nikt nie jest de facto wyróżniony jako główny bohater utworu; nawet pierwszoplanowy Oktaw Mouret daleki jest od wiodącej pozycji w utworze, jaką osiągają na ogół inni bohaterowie cyklu. Utwór w założeniach Zoli miał stanowić uzupełnienie "W matni", ukazujące drugą, po robotnikach, wiodącą klasę społeczną i jej życie codzienne. Tym samym "Kuchenne schody" okazują się jedną z wierniejszych realizacji metody naturalistycznej - oparcia się na przeciętnych, niczym niewyróżniających osobach i opisania ich codziennego życia. Jednak naturalista Henryk Céard uznał utwór za „pozbawiony atmosfery”. "Kuchennymi schodami" zachwycał się za to André Gide.
Po publikacji utworu kilka osób pozwało nawet autora do sądu, nie życząc sobie, by bohaterowie utworu nosili ich nazwiska. W jednym wypadku sąd cywilny zmusił pisarza do zmiany (Duverdy na Duveyrier), jednak dalsze pozwy (od osób nazwiskiem Vabres i Mouret) zostały oddalone.

</doc>
<doc id="1329176" url="https://pl.wikipedia.org/wiki?curid=1329176" title="30 Ton">
30 Ton



</doc>
<doc id="1329178" url="https://pl.wikipedia.org/wiki?curid=1329178" title="Rąbek rogówki">
Rąbek rogówki

Rąbek rogówki (łac. "limbus corneae") – wąski, przejściowy pas o szerokości około 1 mm znajdujący się na granicy pomiędzy rogówką z jednej strony, a spojówką i twardówką z drugiej strony. W obrębie rąbka rogówki pojawiają się naczynia włosowate tworząc przybrzeżny pierścień naczyniowy.

</doc>
<doc id="1329179" url="https://pl.wikipedia.org/wiki?curid=1329179" title="Dijon FCO">
Dijon FCO

Dijon Football Côte-d’Or znany jako Dijon FCO – francuski klub piłkarski z siedzibą w Dijon.
Historia.
Klub został założony w 1998 roku jako Dijon Football Côte-d’Or, a statut profesjonalnego zespołu uzyskał w 2004 roku. Jego początki sięgają jednak znacznie wcześniej. Od 1936 do 1991 roku klub występował pod nazwą Cercle Laïque Dijonnais, a od 1991 do 1998 roku jako Cercle Football Dijonnais. Największym sukcesem drużyny jest dotarcie do półfinału Pucharu Francji w 2004 roku oraz do ćwierćfinału w 2008 roku. W sezonie 2010/2011 klub wywalczył awans do Ligue 1.

</doc>
<doc id="1329181" url="https://pl.wikipedia.org/wiki?curid=1329181" title="FCO Dijon">
FCO Dijon



</doc>
<doc id="1329183" url="https://pl.wikipedia.org/wiki?curid=1329183" title="Pasmo Ka">
Pasmo Ka

Pasmo Ka () – fragment widma fal elektromagnetycznych w zakresie promieniowania mikrofalowego o zakresie częstotliwości 26–40 GHz. 
Będzie bardziej eksploatowane niż pasmo Ku ze względu na większą pojemność. Pomimo większej pojemności, szerokość wiązki jest znacznie węższa w porównaniu z pasmem Ku lub jeszcze szerszym pasmem C. 
Zastosowanie.
Większa pojemność rozpowszechni na masową skalę połączenie z siecią internet drogą satelitarną. Mieści się w przedziale 18,3–18,8 GHz i między 19,7–20,2 GHz. Pośrednia częstotliwość między konwerterem a odbiornikiem satelitarnym w tym paśmie mieści się w przedziale 1650-2150 MHz.
Technologia ta sprawi, że dostęp do sieci będzie nieograniczony prawie na całej kuli ziemskiej, mimo niekorzystnego ukształtowania terenu oraz ubogiej sieci naziemnej. 26 grudnia 2010 na orbicie 9°E znalazł się pierwszy satelita DTH nadający dla Europy wyłącznie w paśmie Ka o nazwie KA-SAT. 
Od marca 2011 roku pracuje satelita HYLAS 1 wystrzelony przez brytyjskie przedsiębiorstwo AVANTI, umożliwia on odbiór szerokopasmowego internetu w pasmie Ka. Dzięki wiązce wydzielonej na obszar Europy Środkowej w Polsce jest możliwe korzystanie z tego rozwiązania.
17 lutego 2020 roku podczas misji Starlink-5, firma SpaceX wystrzeliła 60 satelitów konstelacji Starlink, do których dodano system anten pracujących w paśmie Ka.

</doc>
<doc id="1329191" url="https://pl.wikipedia.org/wiki?curid=1329191" title="82 Pułk Piechoty Ochotników im. Księcia Walii">
82 Pułk Piechoty Ochotników im. Księcia Walii

82 Pułk Piechoty Ochotników im. Księcia Walii (ang. "82nd Regiment of Foot (Prince of Wales's Volunteers)") - pułk piechoty brytyjskiej sformowany w 1793 jak 82 Pułk Piechoty ("82nd Regiment of Foot").
W 1802 włączono do niego Pułk Ochotników im. Księcia Walii (ang. "The Prince of Wales's Volunteers"), przez co oddział na wiele lat zyskał swoją dłuższą nazwę.
82 Pułk Piechoty Ochotników im. Księcia Walii przestał istnieć w 1881.

</doc>
<doc id="1329193" url="https://pl.wikipedia.org/wiki?curid=1329193" title="World Series of Snooker">
World Series of Snooker

World Series of Snooker - seria nierankingowych, zaproszeniowych turniejów snookerowych, organizowanych przez spółkę FSTC Sports Management. Na każdy z takich turniejów zapraszani są najlepsi lokalni i światowi gracze (z pierwszej 20-ki światowego rankingu snookerowego).
Początkowo seria miała być rozgrywana w stolicach Jersey, Niemiec, Polski oraz Rosji, z dodatkowym miastem, w którym miał się rozegrać finał serii roku 2008. Po pierwszych turniejach eliminacyjnych zdecydowano jednak o skróceniu serii do trzech pierwszych miast, a finał ma odbyć się w Moskwie. W szerszej perspektywie turnieje mają rozgrywać się w coraz większej ilości zakątków świata, a docelowo około 2010 roku takich miast ma być od 8 do 10.
Prekursorem całej serii zorganizowanym przez tę samą spółkę był warszawski turniej Warsaw Snooker Tour rozegrany w czerwcu 2007.
Na całą Europę relacje z turniejów transmitowała komercyjna stacja Eurosport.
Turnieje zaprzestały być rozgrywane po tym jak ujawniono nagranie z Johnem Higginsem, na którym Szkot godził się na ustawianie meczów w ramach zawodów z cyklu World Series of Snooker. Po upublicznieniu taśm zawodnik został zawieszony na pół roku.
Turnieje serii.
Na zielono zaznaczono turnieje finałowe danej serii.

</doc>
<doc id="1329195" url="https://pl.wikipedia.org/wiki?curid=1329195" title="Mazurska Noc Kabaretowa">
Mazurska Noc Kabaretowa

Mazurska Noc Kabaretowa – impreza kabaretowa odbywająca się w pierwszej połowie lipca w mrągowskim amfiteatrze nad jeziorem Czos. Biorą w niej udział wykonawcy z całej Polski. W latach 1999-2003 impreza odbywała się pod nazwą "Mazurska Biesiada Kabaretowa".
Organizatorem Mazurskiej Nocy Kabaretowej jest Stowarzyszenie Promocji Sztuki Kabaretowej PAKA. Spektakl w latach 1999–2016 transmitowała TVP 2. W latach 2017-2018 kabareton pokazała TV Puls. W 2019 roku imprezę transmitowała telewizja Polsat. Od 2021 realizacja transmisji powróciła do TV Puls.
Edycje festiwalu.
Co roku imprezie towarzyszy inna myśl przewodnia, której dotyczą skecze i piosenki. Dotychczasowe tematy Mazurskiej Nocy to:

</doc>
<doc id="1329198" url="https://pl.wikipedia.org/wiki?curid=1329198" title="Przepiórecznik">
Przepiórecznik

Przepiórecznik ("Ophrysia superciliosa") – gatunek średniej wielkości ptaka z rodziny kurowatych (Phasianidae), jedyny przedstawiciel rodzaju "Ophrysia". Występuje w północnych Indiach. Brak pewnych stwierdzeń od 1876. Gatunek uznawany jest jednak za krytycznie zagrożonego, nie zaś wymarły, ze względu na brak badań terenowych w jego znanym zasięgu.
Taksonomia.
Po raz pierwszy gatunek opisał John Edward Gray w "Gleanings from the Menagerie and Aviary at Knowsley Hall" w 1846. Nowemu gatunkowi nadał nazwę "Rollulus superciliosus". Obecnie (2020) Międzynarodowy Komitet Ornitologiczny umieszcza przepiórecznika w monotypowym rodzaju "Ophrysia". Jest gatunkiem monotypowym. Spreparowane okazy przechowywane są w muzeach w Liverpoolu, Nowym Jorku i Tring (stan w 2012).
Morfologia.
Długość ciała wynosi około 25 cm. Upierzenie samca jest głównie szarawe, odznacza się czarno-biały wzór na głowie i szyi. Czoło białe, podobnie jak brew i pasek oczny; na reszcie głowy i szyi występują przemieszane czarno-białe pióra. Gardło czarne. Grzbiet ciemnobrązowy, w niższej części szary; pióra są czarno obrzeżone. Skrzydła brązowawe. Pokrywy podogonowe czarno-białe. U samicy upierzenie jest w większości cynamonowobrązowe, spód ciała jaśniejszy, pokryty czarnymi plamkami. Czubek głowy jasnobrązowy, okolice oka białe. Dziób jaskrawoczerwony, nogi jasnoczerwone.
Zasięg występowania.
Przepióreczniki stwierdzono wyłącznie w zachodnich Himalajach w stanie Uttarakhand (północno-zachodnie Indie). Przed 1877 odłowiono około tuzina osobników w okolicach Mussoorie i Nainital. Fuller (1987, 2000) uznał za znaczący fakt, że wszystkie wiarygodne doniesienia pochodzą z jednego, krótkiego (30 lat) okresu. Był przekonany, że niesprzyjające warunki pogodowe przygnały przepióreczniki z jakichś obszarów na północ od ich znanego zasięgu. Blanford (1898) zwrócił uwagę na ich długie, puszyste upierzenie, które miało wskazywać na pochodzenie tych ptaków z obszarów o chłodnym klimacie.
Ekologia i zachowanie.
Przepióreczniki były odnotowywane na stromych zboczach porośniętych długimi trawami i krzewami między 1650 a 2400 m n.p.m. Żywią się nasionami traw oraz prawdopodobnie jagodami i owadami. Zwykle spotykane w grupach od 6 do 12, są bardzo skryte i nie latają, dopóki prawie się na nie nie nadepnie. Lot powolny i ciężki. O rozrodzie nie wiadomo nic. Jeden roczny samiec odłowiony w czerwcu był właśnie w trakcie pierzenia, możliwe więc, że we wrześniu mały miejsce lęgi.
Status.
IUCN uznaje przepiórecznika za krytycznie zagrożonego (CR, Critically Endangered) nieprzerwanie od 1994 (stan w 2020). W środku XIX-wieku przepióreczniki mogły być jeszcze dość pospolite, ale pod koniec stulecia nastąpił spadek populacji. Brak pewnych obserwacji od 1876 może wskazywać na wymarcie gatunku. Jednak prawdopodobnie obserwowano przedstawicieli gatunku w 1984 (okolice Suwakholi), Nainital (2003), zaś pewien myśliwy w 2010 doniósł o zaobserwowaniu samicy. Jest możliwe, że mała populacja żyje w odludnych okolicach niższych i środkowych partii Himalajów, szczególnie że pokrewne gatunki są trudne do wykrycia. Nie odłowiono wielu okazów, co wskazuje na niewielki wpływ polowań na spadek liczebności.

</doc>
<doc id="1329201" url="https://pl.wikipedia.org/wiki?curid=1329201" title="Wolfgang Knaller">
Wolfgang Knaller

Wolfgang Knaller (ur. 9 października 1961 w Waiern) – austriacki piłkarz grający na pozycji bramkarza.
Kariera klubowa.
Pierwsze piłkarskie kroki Knaller stawiał w amatorskim klubie SV Feldkirchen. W latach 1983–1986 grał w SV Spittal an der Drau. Następnie w 1987 trafił do Admiry Wacker Wiedeń i w jej barwach zadebiutował w 1987 w lidze. W 1989 roku dotarł z Admirą do finału Pucharu Austrii, wywalczył wicemistrzostwo kraju oraz zdobył Superpuchar Austrii. W 1996 roku znów wystąpił w finale krajowego pucharu i znów przegrał go wraz z partnerami klubowymi.
Na początku 1997 roku Wolfgang został bramkarzem Austrii Wiedeń, w której przez pierwsze cztery lata był podstawowym zawodnikiem, a przez kolejne dwa – rezerwowym dla Franza Wohlfahrta i Thomasa Mandla. W barwach Austrii rozegrał 135 spotkań, ale nie osiągnął większych sukcesów w lidze i krajowym pucharze.
W 2002 roku Knaller wrócił do Admiry, która miała już wówczas siedzibę w mieście Mödling. Dwukrotnie zajął z nią miejsce w środku tabeli, a w 2004 roku po przyjściu do klubu Grzegorza Szamotulskiego odszedł do LASK Linz. Przez dwa lata bronił w drugiej lidze i w 2006 roku zakończył karierę w wieku 45 lat.
Kariera reprezentacyjna.
W reprezentacji Austrii Knaller zadebiutował 16 października 1991 roku w przegranym 1:2 wyjazdowym spotkaniu z Irlandią Północną. W 1998 roku został powołany przez Herberta Prohaskę do kadry na Mistrzostwa Świata we Francji. Był tam rezerwowym dla Michaela Konsela i nie zagrał ani minuty. W reprezentacji Austrii wystąpił 4 razy.

</doc>
<doc id="1329203" url="https://pl.wikipedia.org/wiki?curid=1329203" title="Suga Mama (zespół)">
Suga Mama (zespół)

Suga Mama – kobiecy zespół Beyoncé Knowles, oryginalnie stworzony na potrzeby jej albumu "B’Day" z 2006 roku oraz światowej trasy koncertowej The Beyoncé Experience z 2007 roku.
Po raz pierwszy zespół pojawił się z Beyoncé w teledyku „Irreplaceable”. Kolejnymi wideoklipami z ich udziałem były „Green Light” i „Freakum Dress”.
Suga Mama zaczął ponownie występować z wokalistką w 2008 roku, by promować album "I Am... Sasha Fierce", a także w 2009 roku, kiedy zespół wziął udział w trasie koncertowej I Am... Tour.
Zespół podczas koncertów często wykonuje fragmenty instrumentalne, gdy Beyoncé zmienia stroje lub z innych powodów nie ma jej na scenie.

</doc>
<doc id="1329205" url="https://pl.wikipedia.org/wiki?curid=1329205" title="Kanalik łzowy">
Kanalik łzowy

Kanaliki łzowe (łac. "canaliculi lacrimales") – rozpoczynają się punktami łzowymi (łac. "puncta lacrimalia") leżącymi na brodawkach łzowych (łac. "papillae lacrimales"). Punkty łzowe prowadzą do górnego i dolnego kanalika łzowego, które w swym końcowym przebiegu uchodzą do woreczka łzowego osobno bądź poprzez wspólny przewód.

</doc>
<doc id="1329210" url="https://pl.wikipedia.org/wiki?curid=1329210" title="Baron Ismay">
Baron Ismay



</doc>
<doc id="1329211" url="https://pl.wikipedia.org/wiki?curid=1329211" title="Ruch robotniczy na ziemiach polskich">
Ruch robotniczy na ziemiach polskich

Powstanie ruchu robotniczego w Polsce wiąże się z rozwojem klasy robotniczej uformowanej w wyniku uprzemysłowienia miast ziem polskich.
Przyczyny.
Druga połowa XIX wieku to intensywny rozwój społeczeństwa przemysłowego na ziemiach polskich, podówczas pozostających pod zaborami (austriackim, pruskim i rosyjskim). Duże znaczenie mają ziemie Królestwa Polskiego, które były poddane silnej rusyfikacji i rozwojowi ośrodków przemysłowych (np. kalisko-mazowiecki okręg przemysłowy, w tym: sukiennicze i bawełniane manufaktury łódzkie).
Ciężkie warunki materialne pracowników najemnych, nieregulowany prawem czas pracy czy zatrudnianie nisko opłacanych kobiet rodziły w środowiskach robotniczych poczucie krzywdy oraz wspólnego interesu klasowego. Na konflikt klasowy nakładał się konflikt narodowościowy. Właścicielami i nadzorcami byli na ogół ludzie innej narodowości: Niemcy, Żydzi, Anglicy, Francuzi i inni. Polska klasa robotnicza wywodziła się w dużej części ze wsi. W jej otoczeniu znalazło się jednak również wielu zubożałych rzemieślników, a także szlachta, pozbawiona ziemi przez zaborców. Ostatnia grupa wniosła do fabryk pamięć powstań i tradycji narodowych oraz świadomość polityczną.
Napięcie społeczno-ekonomiczne stworzyło warunki dla rozwoju polskiego ruchu socjalistycznego i komunistycznego. Siłę polityczną lewicy w Polsce osłabiała kwestia walki Polaków o niepodległe państwo, która to walka była tematem zmonopolizowanym przez prawicę i Kościół katolicki w Polsce. Stąd w polskim ruchu robotniczym przewagę miał kierunek łączący kwestie społeczno-ekonomiczne i narodowe.
Strajki robotnicze w okresie zaborów i II Rzeczypospolitej.
Na obecnych ziemiach polskich ruch robotniczy formował się w strajkach i manifestacjach ulicznych. Pierwsze strajki wybuchły na pruskim Śląsku:
Od lat 70. XIX wieku zaczęły wybuchać także strajki na terenie Królestwa Polskiego i Wielkopolski:
W późniejszym czasie strajki zaczęły być regularnie krwawo tłumione, także w okresie II Rzeczypospolitej:
Związki zawodowe i partie polityczne.
Powoływano związki zawodowe, na początku o charakterze drobnomieszczańskim, następnie inicjatywę przejęli socjaliści
W następnych latach powstały narodowe partie żydowskie (Bund, Poalej Syjon) i ukraińskie (Ukraińska Partia Socjalistyczno-Demokratyczna). Wpływy w środowiskach robotniczych uzyskała także Narodowa Demokracja oraz ruch chrześcijański.
W okresie II wojny światowej partie robotnicze działały w konspiracji (oba odłamy socjalistyczne tj. WRN i PS, następnie RPPS). W 1942 z inspiracji kierownictwa ZSRR utworzono PPR.
Po zakończeniu działań wojennych możliwość legalnego działania w kraju uzyskały tylko organizacje komunistyczne i częściowo socjalistyczne (do 1948 rok tzw. odrodzona PPS) oraz SP (1964 r. większość działaczy zawiesiła działalność). Następnie tylko podporządkowane PZPR, m.in. Zrzeszenie Związków Zawodowych. Inne organizacje działały na emigracji lub w podziemiu.
W 1980 powstał Niezależny Samorządny Związek Zawodowy „Solidarność”, którego celem była walka o interesy klasy robotniczej.
Obecnie na terenie Rzeczypospolitej Polski istnieje wiele organizacji, stowarzyszeń, partii oraz związków zawodowych, które odwołują się do tradycji i działalności rewolucyjnego ruchu robotniczego.

</doc>
<doc id="1329216" url="https://pl.wikipedia.org/wiki?curid=1329216" title="Trzech ludzi w guniach">
Trzech ludzi w guniach

Trzech ludzi w guniach (tytuł oryginalny: "Tre njerëz me guna") – albański film fabularny z roku 1985 w reżyserii Saimira Kumbaro.
Fabuła.
Akcja filmu rozgrywa się na przełomie 1943/1944. Trzech partyzantów, ubranych w gunie wykonuje zadanie w zimie, mimo przenikliwego chłodu. Bariu Xhemo, chcąc przetrwać w trudnych warunkach zmienia trasę marszu, narażając siebie i swoją rodzinę.

</doc>
<doc id="1329220" url="https://pl.wikipedia.org/wiki?curid=1329220" title="Motocyklowe Grand Prix Chin 2008">
Motocyklowe Grand Prix Chin 2008

Wyścigi o Motocyklowe Grand Prix Chin 2008 odbyły się 4 maja 2008 na torze Shanghai International Circuit. Była to czwarta edycja zawodów o wielką nagrodę Chin oraz czwarta eliminacja Motocyklowych Mistrzostw Świata w 2008 roku.
Przebieg kwalifikacji.
125 cm³.
Zawodnicy klasy 125 cm³ jako pierwsi rozpoczęli kwalifikacje do głównego wyścigu. W piątkowej sesji kwalifikacyjnej najlepszy okazał się Stefan Bradl. Niemiec na początku uzyskał dobry czas i wyszedł na prowadzenie, jednak z czasem stracił je, a następnie znajdował się coraz niżej w rankingu. Kilka minut przed końcem sesji poprawił swój najlepszy czas dający mu drugie miejsce. Ostatecznie przejechał jeszcze jedno okrążenie, które dało mu zwycięstwo w pierwszej sesji.
Drugi, sobotni, dzień kwalifikacyjny wygrał Bradley Smith, który dzień wcześniej był drugi, ale tym razem był najlepszy i zdobył pole position. Anglik na początku sesji zaliczył szybkie okrążenie po czym nie osiągał najlepszych czasów. Pod koniec sesji, gdy wyniki największych rywali były porównywalne do Smitha ten poprawił swój czas. Smith zdobył trzeci raz w tym sezonie pole position.
Pierwsza linia startowa
250 cm³.
Zdecydowanym zwycięzcą kwalifikacji w kategorii 250 cm³ został Alvaro Bautista, który przez większość czasu sesji piątkowej oraz przez cała sesję sobotnia górował zdecydowanie nad pozostałymi zawodnikami. Bautista jako jedyny uzyskał czas poniżej 2 minut i 4 sekund. W większości czołówka nie zmieniła się z porównaniu do piątkowego przejazdu. Dopiero w ostatnich minutach w czołówce zaczęły się przetasowania, jednak tylko kilku zawodników poprawiło swój czas.
Pierwsza linia startowa
Wyścigi.
 Grand Prix Chin w klasie 125 cm³
Początek: 12:00 (czas miejscowy) / 6:00 (CET) 
Uczestników: 34 (dojechało 19)
Nawierzchnia: mokra
Pogoda: pochmurno, mocny wiatr
 Grand Prix Chin w klasie 250 cm³
Początek: 13:15 (czas miejscowy) / 7:15 (CET)
Uczestników: 22 (dojechało 17)
Nawierzchnia: w większości mokra
Pogoda: pochmurno, mocny wiatr
 Grand Prix Chin w klasie MotoGP
Początek: 15:00 (czas miejscowy)
Uczestników: 28 (dojechało 17)
Nawierzchnia: mokra/sucha
Pogoda: pochmurno, mocny wiatr

</doc>
<doc id="1329222" url="https://pl.wikipedia.org/wiki?curid=1329222" title="Gorąca jesień 1941 roku">
Gorąca jesień 1941 roku

Gorąca jesień 1941 roku (tytuł oryginalny: "Vjeshte e nxehte e '41") – albański film fabularny z roku 1985 w reżyserii Alberta Xholiego i Eduarda Makri, na podstawie powieści Dhimitra Shuteriqiego – "Marathonomaku ynë".
Opis fabuły.
Akcja filmu rozgrywa się w listopadzie 1941. W Tiranie powstaje Komunistyczna Partia Albanii. Wkrótce potem ginie w walce z okupantem jeden z założycieli partii – Koçi Bako.

</doc>
<doc id="1329223" url="https://pl.wikipedia.org/wiki?curid=1329223" title="Śródbłonek komory przedniej">
Śródbłonek komory przedniej

Śródbłonek komory przedniej (łac. "endothelium camerae anterioris") – inaczej nabłonek tylny (łac. "epithelium posterius") – pojedyncza warstwa komórek posiadających kształt sześcioboków o jasnej cytoplazmie i okrągłym jądrze komórkowym, wyściełająca blaszkę graniczną tylną rogówki.

</doc>
<doc id="1329225" url="https://pl.wikipedia.org/wiki?curid=1329225" title="Felicjan Sterba">
Felicjan Sterba

Felicjan Sterba (ur. 9 czerwca 1896 we Lwowie, zm. 30 lipca 1948 w Londynie) – podpułkownik dyplomowany, obserwator Wojska Polskiego.
Życiorys.
Urodził się we Lwowie, w rodzinie Józefa i Michaliny Sterbów. Służył w armii Cesarskiej i Królewskiej Armii, a od 1918 w Wojsku Polskim. Do 1923 pełnił służbę w Dowództwie Okręgu Korpusu Nr VI we Lwowie, pozostając oficerem nadetatowym 40 pułku piechoty Strzelców Lwowskich. W latach 1923–1925 był słuchaczem Kursu Normalnego Wyższej Szkoły Wojennej w Warszawie. Z dniem 1 października 1925 przydzielony został do Oddziału IIIa Biura Ścisłej Rady Wojennej.
W 1926 został przeniesiony z korpusu oficerów piechoty do korpusu oficerów aeronautyki. Od 1927 wykładał w Oficerskiej Szkole Lotnictwa. W kwietniu 1929 został przeniesiony do kadry oficerów lotnictwa z równoczesnym przydziałem służbowym do Dowództwa 1 Grupy Lotniczej w Warszawie na stanowisko szefa sztabu. 18 lutego 1930 awansowany na majora ze starszeństwem z dniem 1 stycznia 1930 i 5. lokatą w korpusie oficerów aeronautycznych. Z dniem 1 grudnia 1934 został przeniesiony do 2 pułku lotniczego w Krakowie na stanowisko dowódcy II dywizjonu liniowego. 16 stycznia 1935 roku objął dowództwo 26 eskadry towarzyszącej. Od lutego 1937 był dowódcą Dywizjonu Szkolnego, a później zastępcą dowódcy 2 pułku lotniczego. Od listopada 1938 do marca 1939 był słuchaczem Kursu doskonalącego dla oficerów dyplomowanych przy Wyższej Szkoły Wojennej. W marcu 1939 przydzielony został do „Kierownictwa Ćwiczeń Antoni” będącego zalążkiem dowództwa Armii „Kraków”, w charakterze oficera łącznikowego lotnictwa. Na tym stanowisku był odpowiedzialny za opracowanie planu użycia lotnictwa armii. W kampanii wrześniowej był szefem sztabu Lotnictwa i OPL Armii „Kraków”.
Kariera sportowa.
Felicjan Sterba był także sportowcem oraz działaczem sportowym. Jako lekkoatleta był mistrzem Polski w 1920 w biegu na 400 metrów oraz w sztafecie 4 × 400 metrów, a także brązowym medalistą na 200 metrów. W roku 1921 był wicemistrzem Polski na 400 metrów i na 800 metrów. W tym samym roku był również inicjatorem powstania klubu sportowego Lublinianka. Jako sportowiec reprezentował barwy Pogoni Lwów.
Znalazł się w gronie zawodników nominowanych do kadry na igrzyska olimpijskie w 1920. Z powodu wojny polsko-bolszewickiej Polska nie wysłała jednak ostatecznie reprezentacji na te zawody.
Rekordy życiowe:
Był członkiem zarządu Polskiego Związku Łyżwiarskiego (1921–1922), Polskiego Związku Lekkiej Atletyki (1924–1934) i Polskiego Związku Szermierczego (1929–1931), a także wiceprezesem Polskiego Komitetu Olimpijskiego (1931–1932).
Po kampanii wrześniowej przedostał się do Wielkiej Brytanii. Wstąpił do RAF, otrzymał numer służbowy P-0890. Po zakończeniu II wojny światowej nie zdecydował się na powrót do Polski, pozostał w Wielkiej Brytanii, gdzie zmarł.

</doc>
<doc id="1329226" url="https://pl.wikipedia.org/wiki?curid=1329226" title="Frederick Leathers (1. wicehrabia Leathers)">
Frederick Leathers (1. wicehrabia Leathers)

Frederick James Leathers, 1. wicehrabia Leathers CH (ur. 21 listopada 1883, zm. 19 marca 1965) – brytyjski polityk, członek Partii Konserwatywnej, minister w rządach Winstona Churchilla.
Życiorys.
Opuścił szkołę w wieku 15 lat i rozpoczął pracę w Steamship Owners Coal Assocaioton. W 1916 r. został tam dyrektorem zarządzającym. W latach 1914–1918 był doradcą ministra budownictwa okrętowego. Ponownie sprawował to stanowisko w latach 1940–1941. W 1941 r. otrzymał tytuł barona Leathers i zasiadł w Izbie Lordów. Dwa lata później został odznaczony Orderem Kawalerów Honorowych.
W 1941 r. został ministrem transportu wojennego w rządzie Churchilla. W 1943 r. uczestniczył w konferencjach w Casablance, Waszyngtonie, Quebecu i Kairze. Negocjował z rządem amerykańskim dostawy okrętów do Wielkiej Brytanii w ramach lend-lease. Towarzyszył premierowi Churchillowi na konferencje w Jałcie i Poczdamie.
Utracił stanowisko ministra po wyborczej porażce konserwatystów w 1945 r. Kiedy Partia Konserwatywna powróciła do władzy w 1951 r. został jedynym w historii ministrem koordynatorem transportu, paliwa i mocy. Pozostał na tym stanowisku do 1953 r. Rok później otrzymał tytuł wicehrabiego Leathers.
Zmarł w 1965 r. Tytuł wicehrabiego odziedziczył jego najstarszy syn, Frederick.

</doc>
<doc id="1329227" url="https://pl.wikipedia.org/wiki?curid=1329227" title="Anterus">
Anterus



</doc>
<doc id="1329229" url="https://pl.wikipedia.org/wiki?curid=1329229" title="Wicehrabia Leathers">
Wicehrabia Leathers

Wicehrabiowie Leathers 1. kreacji (parostwo Zjednoczonego Królestwa)
Najstarszy syn 3. wicehrabiego Leathers: James Frederick Leathers

</doc>
<doc id="1329236" url="https://pl.wikipedia.org/wiki?curid=1329236" title="Wóz bojowy">
Wóz bojowy

Wóz bojowy – specjalnie wyposażony pojazd przeznaczony do zwalczania zagrożeń. Wozy bojowe mają szerokie zastosowanie w wojsku, policji, straży pożarnej i innych służbach, gdzie niezbędna jest szybka interwencja z użyciem specjalistycznego sprzętu lub broni. Wóz bojowy, w zależności od zastosowania, powinien poruszać się w trudnym terenie, pokonywać przeszkody wodne, działać w dowolnych warunkach atmosferycznych oraz przy ograniczonej widoczności. 
Historia.
pierwowzory wozów bojowych przedstawiane były już w starożytnych pismach jako żelazne rydwany lub wyobrażane w postaci rycin czy malowideł. Jednym z najstarszych wizerunków wozu bojowego jest ciężki wóz przedstawiony na sztandarze z Ur. Takimi wozami, ciągniony przez osły, posługiwała się armia sumeryjska blisko 3 tysiące lat przed naszą erą. Załoga składała się z dwóch żołnierzy: woźnicy i oszczepnika, który raził nieprzyjaciela z poruszającego się wozu włóczniami lub oszczepami. 
Starożytni Egipcjanie używali lżejszych rydwanów, które służyły, podobnie jak u Sumerów, jako mobilna platforma strzelnicza. Załoga złożona była z woźnicy i strzelca, który prowadził ostrzał z łuków kompozytowych oraz włóczni – walka z użyciem wozów bojowych najczęściej prowadzona była z dystansu, rzadziej w starciach bezpośrednich.
Celtowie jeszcze w I w. z powodzeniem stosowali taktykę bitewną z zastosowaniem wozów bojowych, które oprócz funkcji platformy strzelniczej, służyły jako pojazd transportowy, dowożący wojownika w miejsce bitwy lub ewakuujący go stamtąd w razie zagrożenia.
Szersze użycie wozów bojowych w walce zastosowali Husyci. Wóz posiadał stanowiska ogniowe dla strzelców z rusznicami i kuszami, do walki bezpośredniej na wozie znajdowali się cepnicy, sulicznicy, pawężnicy. Wóz taki, po odpowiednim połączeniu z innymi wozami tworzył coś w rodzaju twierdzy. W zależności od rodzaju zastosowanej taktyki i właściwości terenowych, ustawiano jeden lub dwa rzędy wozów lub w krąg, lecz zawsze w taki sposób, by można było szybko zaprząc do nich konie i przesunąć wojska w inne miejsce
Renesans militarnych wozów bojowych nastąpił w okresie I wojny światowej, kiedy rozwój nowych technologii pozwolił wykorzystać pojazdy mechaniczne do szybkiego przemieszczania się oraz prowadzenia działań wojennych na frontach.

</doc>
<doc id="1329237" url="https://pl.wikipedia.org/wiki?curid=1329237" title="Ophrysia superciliosa">
Ophrysia superciliosa



</doc>
<doc id="1329238" url="https://pl.wikipedia.org/wiki?curid=1329238" title="Stanisław Lanckoroński (starosta małogoski)">
Stanisław Lanckoroński (starosta małogoski)

Stanisław Lanckoroński herbu Zadora (zm. 1650) – starosta małogoski, współdziedzic dóbr włodzisławskich. 
Rodzina.
Pochodził z gałęzi Lanckorońskich osiadłej na Włodzisławiu. Był synem Samuela Lanckorońskiego, (zm. 1638) i Zofii Firlej (zm. 1645). 
Krótka biografia.
Pomimo dwukrotnego małżeństwa, po raz pierwszy w 1645 r. z Anną Marią Krasińską, kasztelanką ciechanowską, a po raz drugi w 1649 z Anną Szyszkowską, córką Piotra, kasztelana wojnickiego, zmarł bezdzietnie.

</doc>
<doc id="1329240" url="https://pl.wikipedia.org/wiki?curid=1329240" title="David Baldacci">
David Baldacci

David Baldacci (ur. 5 sierpnia 1960 w Richmond, w stanie Wirginia) – amerykański prawnik i pisarz.
Biogram.
Urodził się w Wirginii, gdzie obecnie mieszka. Baldacci otrzymał licencjat z Virginia Commonwealth University oraz wyższe wykształcenie prawnicze na University of Virginia. Praktykował prawo przez dziewięć lat w Washingtonie, zarówno procesowe jak i korporacyjne. W przeciwieństwie do Johna Grishama nie pisuje thrilerów typowo prawniczych, a raczej książki typowo sensacyjne. Jego książki zostały przetłumaczone na ponad 45 języków i sprzedane w ponad 80 krajach, a łączny nakład jego powieści to ponad 100 milionów egzemplarzy, wiele z nich ukazało się na listach bestsellerów.
Książka "Władza absolutna" została przeniesiona na ekran przez Clinta Eastwooda, a główne role zagrali Clint Eastwood, Gene Hackman i Ed Harris.

</doc>
<doc id="1329245" url="https://pl.wikipedia.org/wiki?curid=1329245" title="The Blueprint">
The Blueprint

The Blueprint – szósty solowy album Jaya-Z, który został wydany 11 września 2001 roku przez wytwórnię Roc-A-Fella Records. Za sferę muzyczną odpowiadali tacy producenci jak Kanye West, Timbaland czy Just Blaze. Sfera tekstowa skupia się głównie wokół tematyki gangstersko-mafijnej. Wśród fanów płyta przyjęła się dobrze i uważana jest za najlepszy po Reasonable Doubt album Jay-Z. Na płycie jest 13 utworów. Single to: Izzo (H.O.V.A), Girls Girls Girls, Jigga That Nigga, Song Cry.
W 2003 album został sklasyfikowany na 464. miejscu listy 500 albumów wszech czasów magazynu Rolling Stone, a w 2012 w poprawionej liście na miejscu 252.

</doc>
<doc id="1329248" url="https://pl.wikipedia.org/wiki?curid=1329248" title="Kompozycja zamknięta">
Kompozycja zamknięta

Kompozycja zamknięta – kompozycja, w której wszystkie elementy świata przedstawionego tworzą jasny, przejrzysty, skończony i logiczny układ. 
Świat przedstawiony w dziele podlega wyraźnym zasadom. Przykładem kompozycji zamkniętej są "Treny" Jana Kochanowskiego, "Potop" Henryka Sienkiewicza, "Chłopi" Władysława Reymonta, "Popioły" Stefana Żeromskiego.

</doc>
<doc id="1329251" url="https://pl.wikipedia.org/wiki?curid=1329251" title="Love in This Club, Pt. II">
Love in This Club, Pt. II

Love in This Club, Pt. II – piosenka amerykańskiego wokalisty rhythm and bluesowego Ushera, pochodząca z albumu "Here I Stand". Oryginalna wersja nagrana została z udziałem Mariah Carey oraz Pliesa, jednak w oficjalnym remiksie zastąpili ich Beyoncé Knowles i Lil Wayne. Jednocześnie edycje te różnią się zarówno strukturą, jak i tekstem, dlatego nazwa „Love in This Club” rozszerzona została do „Love in This Club, Pt. II”. W utworze wykorzystano sample z „Secret Lovers” Atlantic starr, „You Are Everything” The Stylistics oraz „Any Time, Any Place” Janet Jackson.
„Love in This Club, Pt. II” zajęła 36. miejsce na liście 100 najlepszych piosenek 2008 roku według magazynu "Rolling Stone".

</doc>
<doc id="1329255" url="https://pl.wikipedia.org/wiki?curid=1329255" title="NIPCC">
NIPCC



</doc>
<doc id="1329257" url="https://pl.wikipedia.org/wiki?curid=1329257" title="Józef Dębowski">
Józef Dębowski

Józef Dębowski – polski filozof.
Studia i praca zawodowa.
Badania: klasyczna problematyka teoriopoznawcza (w tym zwł. spory „realizm–idealizm” i „prezentacjonizm–reprezentacjonizm”); bezpośredniość i naoczność poznania; filozoficzne i psychologiczne teorie percepcji; filozoficzne podstawy logiki i matematyki; filozofia nauki i ogólna metodologia nauk; filozofia współczesna — fenomenologia, filozofia analityczna, nauki kognitywne; współczesne teorie umysłu (świadomości); aksjologia i etyka. Promotor trzech prac doktorskich. 
Od 1993 roku współredaguje serię wydawniczą Lubelskiego Oddziału PTF o nazwie "Lubelskie Odczyty Filozoficzne" (dotąd ukazało się dziesięć tomów). Był członkiem Komitetu Głównego i sekretarzem Komitetu Okręgowego Olimpiady Filozoficznej w Lublinie. Jest także członkiem Komitetu Redakcyjnego czasopisma "Colloquia Communia" oraz członkiem Rady Redakcyjnej czasopisma „Analiza i Egzystencja”. Uczestniczył (z referatami) w wielu seminariach (m.in. w IFiS PAN) oraz w licznych konferencjach naukowych i filozoficznych, także międzynarodowych. Niektóre z nich organizował, współorganizował i prowadził [dwie pierwsze edycje (1992 i 1993) Nałęczowskich Dni Filozoficznych], konferencję poświęconą osobie i dziełu Romana Ingardena czy Międzynarodową i Interdyscyplinarną Konferencję Naukową „Język poza granicami języka”.
Jest członkiem Komitetu Nauk Filozoficznych PAN oraz Kolegium Redakcyjnego litewskiego czasopisma „Santalka Filosofija”/„Coactivity. Philosophy”, wydawanego przez Vilnius Gediminas Technical University w Wilnie (Litwa). 
Od stycznia 2008 r. jest członkiem Rady Programowej Centrum Badań Wschodnich przy Ośrodku Badań Naukowych im. Wojciecha Kętrzyńskiego w Olsztynie. Uczestnik debat filozoficznych, między innymi w Internetowym Czasopiśmie Filozoficznym „Diametros”. Do dziś wypromował 3 doktorów i 51 magistrów.
Opublikował 4 książki (monografie), jest współautorem kilku innych oraz redaktorem naukowym 5 prac zbiorowych. Pełna lista jego publikacji obejmuje ponad 160 pozycji, w tym około 100 artykułów naukowych, kilkanaście artykułów publicystycznych i esejów, kilka recenzji i omówień krytycznych, kilka przekładów z języka niemieckiego i 1 z jęz. angielskiego (artykuły i fragmenty książek) oraz wiele drobniejszych form (stałe felietony w Gazecie Uniwersyteckiej, Wiadomościach Uniwersyteckich)
Rozprawa doktorska.
"Epistemologiczny sens idei bezzałożeniowości", Uniwersytetu Marii Curie-Skłodowskiej, 1987.
Rozprawa habilitacyjna.
"Bezpośredniość poznania. Spory - dyskusje - wyniki", Uniwersytetu Marii Curie-Skłodowskiej; Wydział Filozofii i Socjologii, 2000.
Rodzina.
Żonaty, troje dzieci.
Zainteresowania.
Turystyka rowerowa i piesza, muzyka poważna (klasyka), literatura piękna (klasyka).

</doc>
<doc id="1329260" url="https://pl.wikipedia.org/wiki?curid=1329260" title="Lipinka (powiat Ołomuniec)">
Lipinka (powiat Ołomuniec)

Lipinka – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 193 mieszkańców.

</doc>
<doc id="1329264" url="https://pl.wikipedia.org/wiki?curid=1329264" title="Wiesław Rosocha">
Wiesław Rosocha

Wiesław Rosocha (ur. 16 września 1945 w Sokołowie Podlaskim, zm. 15 marca 2020 w Warszawie) – polski grafik. Zajmował się również plakatem, ilustracją oraz rysunkiem.
Od 1946 mieszkał w Warszawie. W latach 1969–1974 studiował na wydziale grafiki Akademii Sztuk Pięknych w Warszawie, najpierw w pracowni malarskiej prof. Eugeniusza
Markowskiego, a później prof. Jerzego Tchórzewskiego. Dyplom uzyskał w roku 1974 w pracowni plakatu prof. Henryka Tomaszewskiego. W latach 1975–1978 pracował jako asystent w pracowni malarskiej prof. Teresy Pągowskiej w ASP w Warszawie. Od roku 1978 grafik niezależny. Po roku 1989 zaczął wydawać swoje prace w formie pocztówek i plakatów oraz limitowanych druków artystycznych (giclee printing). Pochowany na cmentarzu Powązki Wojskowe w Warszawie (kwatera G dod.-urnowy-22).

</doc>
<doc id="1329267" url="https://pl.wikipedia.org/wiki?curid=1329267" title="Global Internet eXchange">
Global Internet eXchange



</doc>
<doc id="1329268" url="https://pl.wikipedia.org/wiki?curid=1329268" title="Marguerite d'Orléans">
Marguerite d'Orléans

Marguerite Adélaïde Marie d'Orléans (ur. 16 lutego 1846 w Paryżu, zm. 25 października 1893 tamże) – francuska arystokratka, księżniczka krwi królewskiej, żona księcia Władysława Czartoryskiego. 
Urodziła się jako trzecie dziecko Ludwika Karola Orleańskiego (1814–1896), księcia Nemours i jego żony Wiktorii Franciszki Koburg-Koháry (1822–1857). Miała dwóch starszych braci: Ludwika Gastona (1842–1922) i Ferdynanda Filipa (1844–1910), oraz młodszą siostrę Blankę Marię (1857–1932). Następnego dnia po narodzinach została ochrzczona w obrządku łacińskim w pałacu Tuileries. Jej rodzicami chrzestnymi byli stryj Franciszek (1818–1900), książę Joinville oraz cioteczna babka Eugenia Adelajda (1877–1847).
W 1865–1866 była zaręczona ze swoim kuzynem Ludwikiem (1845–1866), księciem kondejskim. 15 stycznia 1872 w Chantilly poślubiła Władysława Czartoryskiego (1828–1894), syna Adama Jerzego (1770–1861) i Anny Zofii Sapieżanki (1799–1864), wdowca po jej siostrze ciotecznej Marii Amparo Muñoz (1834–1864). Z tego małżeństwa pochodziło dwóch synów:
Zmarła w 1893 w Paryżu. Została pochowana w Sieniawie.

</doc>
<doc id="1329270" url="https://pl.wikipedia.org/wiki?curid=1329270" title="Stanisław Mieczysław Wyrobek">
Stanisław Mieczysław Wyrobek

Stanisław Mieczysław Wyrobek (ur. 22 lutego 1903 w Krakowie, zm. 24 września 1979 w Anglii) – polski górnik i geofizyk, specjalista złóż ropy naftowej i gazu ziemnego.
Życiorys.
W 1920 ukończył szkołę średnią (I Szkoła Realna) w Krakowie, następnie w 1921 abituriencki kurs Wyższej Szkoły Handlowej w Krakowie. W latach 1921-29 studiował na Akademii Górniczej w Krakowie, na której uzyskał dyplom inżyniera górnika. W 1930 ukończył Szkołę Podchorążych Saperów w Modlinie. Z kolei w latach 1933-1936 studiował na Uniwersytecie w Strassburgu, gdzie uzyskał dyplom inżyniera geofizyka. W latach 1941-45 jako student zaoczny przygotował pracę naukową na Uniwersytecie w St. Andrews, w Szkocji, za którą uzyskał stopień doktora (Ph.D.).
Pracę zawodową rozpoczął już jako student w 1925 na stanowisku kierownika kamieniołomu wapieni TePeGe koło Trzebini. Pracował na tym stanowisku do 1928. W latach 1930-32 pracował jako inżynier mierniczy na Śląsku. Przez dwa sezony (1932-33) uczestniczył w pracach Państwowego Instytutu Geologicznego przy badaniach geofizycznych na Wschodnim Podkarpaciu i na Pomorzu. Od 1934 był kierownikiem grup sejsmicznych firmy "Pionier S.A." Lwów na terenie Wschodniego i Zachodniego Podkarpacia oraz Karpat Wschodnich. W 1938 założył ze wspólnikami własną firmę geofizyczną "Geofizyka Sp. z o.o., Przemyśl" z siedzibą we Lwowie. Aż do wybuchu wojny prowadził badania sejsmiczne na terenie całego Podkarpacia, Karpat i Pomorza.
We wrześniu 1939 powołany został do wojska jako podporucznik rezerwy saperów, przedostał się z Baonem na Węgry, gdzie do maja 1940 był internowany w obozie Hidasnemeti. Następnie przez Jugosławię i Francję przedostał się do Wielkiej Brytanii, w której znalazł się w lipcu 1940. Tam został odkomenderowany do Komisji Fortyfikacji Saperskich przy I Brygadzie Wojska Polskiego w Szkocji. W latach 1943-44 wykładał z ramienia Instytutu Wojskowego geofizykę stosowaną dla polskich studentów na Uniwersytecie w Birmingham.
Od 1945 był zatrudniony przez "British Petroleum" jako kierownik jedynej wówczas grupy sejsmicznej. Badania prowadził na całym terytorium Wielkiej Brytanii. W 1950 objął stanowisko głównego interpretatora sejsmicznego w "BP Research Centre", Kirklington Hall, koło Nottingham. Jednocześnie był naczelnym inspektorem prac geofizycznych w Wielkiej Brytanii. W 1954 przeszedł do Centrali "BP" w Londynie, gdzie zorganizował centralne biuro interpretacji prac sejsmicznych na zamorskich terenach "British Petroleum". Kontrolował również badania sejsmiczne na tych terenach. W ramach tych prac często przebywał poza Wielką Brytanią, m.in. na Sycylii (1952-53), w 1955 – na Nowej Gwinei (Papui) – pół roku, we Wschodniej Afryce (Tanganika, wyspa Mafia, Zanzibar, Kenia) – pół roku w latach 1956 i 1957, dwa lata 1959-60 na terenach "BP" i "Compagnie française des pétroles" (CFP) – w Senegalu, Gambii i w Gwinei Portugalskiej (obecnie Gwinea Bissau). W 1961 objął stanowisko szefa interpretacji prac morskich "BP" na terenie Morza Północnego. Pod jego kierownictwem wyznaczone zostały wszystkie struktury tektoniczne na terenach morskich "BP", m.in. położenie szybu, który w 1965 nawiercił pierwsze przemysłowe złoże gazu ziemnego na Morzu Północnym ("West Sole"). Jego zespół wytyczył również szyb, który w 1967 nawiercił tam pierwsze przemysłowe złoże ropy naftowej ("Forties"). W czasie pracy w "British Petroleum" wyszkolił kilkudziesięciu specjalistów. W 1967 przeszedł na emeryturę. Od 1968 pracował jako prywatny doradca przy poszukiwaniach złóż ropy naftowej i gazu ziemnego na Morzu Północnym.
Opublikował szereg prac naukowych i technicznych w języku angielskim (m.in. w "Geophysics", "Geophysical Prospecting" i "Journal of the Institute of Petroleum") i polskim (m.in. "Biuletyn STP", "Technika &amp; Nauka", "Nafta" i "Przegląd Geologiczny"). Podczas wojny był przewodniczącym Sekcji Górniczo-Hutniczej i Naftowej Stowarzyszenia Techników Polskich w Wielkiej Brytanii (oddział wojskowy w Szkocji). W 1943 zorganizował Kongres Górniczo-Hutniczy i Naftowy w Birmingham. Od 1956 do 1979 był przewodniczącym tej Sekcji w Londynie. W 1963 był wiceprezesem Zarządu STP, a w latach 1963-1970 – jego prezesem. Od 1962 był naczelnym redaktorem pisma STP – "Technika i Nauka". Był też jednym z założycieli Polskiego Ośrodka Społeczno-Kulturalnego (POSK) w Londynie. Członek Polskiego Towarzystwa Naukowego na Obczyźnie (od 1966).
Odznaczenia.
W 1972 otrzymał Złoty Krzyż Zasługi za prace społeczną i w 1973 – Złotą Odznakę STP.
Członkostwo.
Był członkiem licznych towarzystw naukowych i technicznych, m.in.:

</doc>
<doc id="1329272" url="https://pl.wikipedia.org/wiki?curid=1329272" title="67 Pułk Piechoty South Hampshire">
67 Pułk Piechoty South Hampshire

67 Pułk Piechoty South Hampshire (ang. "67th (South Hampshire) Regiment of Foot") - pułk piechoty brytyjskiej sformowany w kwietniu 1758 z II batalionu 20 Pułku Piechoty ("2nd Battalion, 20th Regiment of Foot").
W 1782 do nazwy pułku dodano hrabstwo South Hampshire. Oddział przestał istnieć w 1881.

</doc>
<doc id="1329275" url="https://pl.wikipedia.org/wiki?curid=1329275" title="Małgorzata Adelajda Burbon-Orleańska">
Małgorzata Adelajda Burbon-Orleańska



</doc>
<doc id="1329276" url="https://pl.wikipedia.org/wiki?curid=1329276" title="Oliver Lyttelton">
Oliver Lyttelton

Oliver Lyttelton, 1. wicehrabia Chandos KG, DSO (ur. 15 marca 1893, zm. 21 stycznia 1972) – brytyjski polityk, członek Partii Konserwatywnej, minister w rządach Winstona Churchilla.
Życiorys.
Był synem konserwatywnego polityka Alfreda Lytteltona i krewnym premiera Williama Ewarta Gladstone’a. Wykształcenie odebrał w Eton College oraz w Trinity College na Uniwersytecie Cambridge. Podczas I wojny światowej służył w szeregach Grenadier Guards, został odznaczony Distinguished Service Order w 1916 i Military Cross w 1918. Po wojnie był dyrektorem zarządzającym British Metal Corporation Ltd, a później prezesem Associated Electrical Industries.
W 1940 r. został wybrany do Izby Gmin w wyborach uzupełniających w okręgu Aldershot. Wkrótce objął stanowisko przewodniczącego Zarządu Handlu. W latach 1941–1942 był ministrem-rezydentem na Bliskim Wschodzie. W latach 1942–1945 był ministrem produkcji. W 1945 r. na krótko ponownie stanął na czele Zarządu Handlu. Po powrocie konserwatystów do władzy w 1951 r. objął tekę ministra kolonii. Stanowisko to sprawował do 1954 r. W tym samym roku otrzymał tytuł 1. wicehrabiego Chandos i zasiadł w Izbie Lordów.
Po zakończeniu kariery politycznej lord Chandos powrócił do pracy w Associated Electrical Industries. W latach 1962–1971 był pierwszym prezesem National Theatre Board. Na jego cześć nazwane zostało jedno z audytoriów Royal National Theatre – Lyttelton Theatre.
Zmarł w 1972 r. Tytuł wicehrabiego odziedziczył jego najstarszy syn.
Życie prywatne.
30 stycznia 1920 r. poślubił lady Moirę Godolphin Osborne (1892–1976), córkę George’a Osborne’a, 10. księcia Leeds, i lady Katherine Lambton, córki 2. hrabiego Durham. Oliver i Moira mieli razem trzech synów i córkę:

</doc>
<doc id="1329277" url="https://pl.wikipedia.org/wiki?curid=1329277" title="Ministrowie produkcji Wielkiej Brytanii">
Ministrowie produkcji Wielkiej Brytanii



</doc>
<doc id="1329279" url="https://pl.wikipedia.org/wiki?curid=1329279" title="Wicehrabia Chandos">
Wicehrabia Chandos

Wicehrabiowie Chandos 1. kreacji (parostwo Zjednoczonego Królestwa)
Najstarszy syn 3. wicehrabiego Chandos: Oliver Antony Lyttelton

</doc>
<doc id="1329280" url="https://pl.wikipedia.org/wiki?curid=1329280" title="Bitwa pod Montereau">
Bitwa pod Montereau

Bitwa pod Montereau – starcie zbrojne, które miało miejsce 18 lutego 1814 podczas wojny Francji z VI koalicją.
W pobliżu miejscowości Montereau-Fault-Yonne awangarda armii francuskiej Napoleona, dowodzona przez Gérarda, pokonała straż tylną armii austriacko-wirtemberskiej feldmarszałka Schwarzenberga. Klęska straży tylnej, na której czele stał król Wirtembergii Fryderyk I, spowodowała, że armia Schwarzenberga w popłochu wycofała się na wschód.
Wstęp.
Po pełnej sukcesów sześciodniowej kampanii (10–14 lutego 1814), w której rozbite zostały idące na Paryż wojska sprzymierzonych, Napoleon 15 lutego przerwał działania przeciwko pruskiej armii Blüchera i zwrócił się na południe w stronę Sekwany, którą przekroczyła w okolicy Troyes główna armia austriacka ("Armia Czeska") dowodzona przez Schwarzenberga, zagrażając francuskiej stolicy od południowego wschodu. Napoleon skoncentrował 17 lutego swoje siły (około 50 000 żołnierzy) pod Guignes i uderzył od frontu na armię Schwarneberga, pokonując pod Mormant rosyjsko-wirtemberską straż przednią "Armii Czeskiej", przy czym niektóre oddziały francuskie, by dotrzeć na miejsce bitwy, musiały w ciągu 36 godzin pokonać odległość około 100 km.
Porażka przedniej straży oraz niepowodzenia pruskich wojsk na północy skłoniły Schwarzenberga do podjęcia decyzji o odwrocie za Sekwanę. Dowodzenie strażą tylną Schwarzenberg powierzył Fryderykowi I Wirtemberskiemu. Ariergarda sił Schwarzenberga zajmowała wtedy pozycje we wsi Montereau, leżącej u zbiegu Sekwany i Yonne, pilnując przepraw na Sekwanie.
Napoleon postanowił opanować przeprawy pod Montereau i dzięki temu oskrzydlić Austriaków.
Bitwa.
Napoleon nakazał, by marszałek Victor (30 000 żołnierzy i 70 dział) ruszył na Montereau, jednak siły Victora posuwały się wolno, dając Fryderykowi Wirtemberskiemu (10 000 żołnierzy i 17 dział) czas na umocnienie swych pozycji. Claude Pierre z pomocą ataków kawalerii starał się przeszkadzać nieprzyjacielowi w przygotowaniach obronnych. Zdołał spędzić austriacko-wirtemberskie posterunki i spowolnić budowę umocnień obronnych, jednak bez pomocy piechoty marszałka Victora nie potrafił więcej zdziałać.
Victor, posuwając się w 4 kolumnach, dotarł pod Montereau 18 lutego o godzinie 9:00. Rozwścieczony powolnym marszem Victora Napoleon zdjął go ze stanowiska dowódcy i na jego miejsce wyznaczył generała Gérarda.
Gérard po objęciu dowództwa zajął się działaniami mającymi na celu uzyskanie przewagi ogniowej nad broniącymi się siłami Fryderyka Wirtemberskiego. Wczesnym popołudniem nadciągnęła artyleria Gwardii Cesarskiej, dzięki czemu Gérard uciszył baterie nieprzyjaciela, a następnie przystąpił do bombardowania wioski.
O godzinie 15:00 francuskie natarcie dotarło do wału, będącego kluczem do przełamania obrony nieprzyjaciela. Fryderyk I Wirtemberski nakazał w tej sytuacji odwrót, który rychło przemienił się w pogrom spowodowany atakiem kawalerii Calude’a Pierre’a – francuska jazda wpadła do wioski i uderzyła na cofające się wojska. Udana szarża kawalerii zapobiegła zdetonowaniu przez sprzymierzonych ładunków mających na celu zniszczenie dwóch mostów – umożliwiło to Francuzom dalszy pościg.
Pokonane wojska sprzymierzonych straciły w bitwie 6000 żołnierzy i 15 dział, podczas gdy Francuzi – 2500 żołnierzy. Klęska straży tylnej armii Schwarzenberga spowodowała, że cała armia sprzymierzonych w pośpiechu i zamieszaniu cofała się na wschód, w kierunku Troyes.
Pomimo odniesionego przez Francuzów zwycięstwa inne korpusy armii Schwarzenberga zdążyły przeprawić się przez Sekwanę i skoncentrować się na południu.

</doc>
<doc id="1329281" url="https://pl.wikipedia.org/wiki?curid=1329281" title="Dziewczyny, chłopaki">
Dziewczyny, chłopaki

Dziewczyny, chłopaki (ang. "Girlstuff Boystuff", 2002-2005) – kanadyjski serial animowany emitowany w Polsce w telewizji ZigZap. Serial powrócił do ramówki
9 lutego 2009.
Serial animowany o nastolatkach dla nastolatków. Tytułowi bohaterowie to 14-latkowie, którzy stają na granicy między dzieciństwem i dorosłością, podejmują pierwsze życiowe wyzwania, dokonują pierwszych poważnych wyborów i, przede wszystkim, przeżywają pierwsze miłości. Chłopcy i dziewczęta podchodzą do problemów dojrzewania w zupełnie różny sposób.
Opis fabuły.
Historia opisuje przygody szóstki przyjaciół (3 chłopaków, 3 dziewczyn): Talii, Hanny, Reanne, Bena, Simona i Jasona. Wszyscy są skrajnie różni, ale zawsze są razem i przeżywają typowe dla tego wieku (14 lat) kłopoty. Typowa komedia oparta na podchodzeniu do pewnych problemów przez chłopaków zupełnie inaczej niż dziewczyny i odwrotnie.
Wersja polska.
Opracowanie i udźwiękowienie wersji polskiej: na zlecenie MiniMaxa/ZigZapa – Studio Sonica
Reżyseria:
Tłumaczenie: Urszula Szafrańska 
Dialogi:
Dźwięk i montaż:
Organizacja produkcji:
Wystąpili:
oraz
i inni

</doc>
<doc id="1329283" url="https://pl.wikipedia.org/wiki?curid=1329283" title="Okręg wyborczy Aldershot">
Okręg wyborczy Aldershot

Okręg wyborczy Aldershot powstał w 1918 r. i wysyła do brytyjskiej Izby Gmin jednego deputowanego. Okręg obejmuje miasta Aldershot i Farnborough w północno-wschodniej części hrabstwa Hampshire.

</doc>
<doc id="1329285" url="https://pl.wikipedia.org/wiki?curid=1329285" title="Miejskie Przedsiębiorstwo Komunikacyjne w Siedlcach Sp. z o.o.">
Miejskie Przedsiębiorstwo Komunikacyjne w Siedlcach Sp. z o.o.



</doc>
<doc id="1329286" url="https://pl.wikipedia.org/wiki?curid=1329286" title="Levin Gale">
Levin Gale

Levin Gale (ur. 24 kwietnia 1784 w Elkton, Maryland, zm. 18 grudnia 1834 w Elkton, Maryland) – amerykański prawnik i polityk.
W latach 1827–1829 przez jedną kadencję Kongresu Stanów Zjednoczonych był przedstawicielem szóstego okręgu wyborczego w stanie Maryland w Izbie Reprezentantów Stanów Zjednoczonych.
Jego ojciec, George Gale, także był przedstawicielem stanu Maryland w Izbie Reprezentantów Stanów Zjednoczonych.

</doc>
<doc id="1329287" url="https://pl.wikipedia.org/wiki?curid=1329287" title="Loučany">
Loučany

Loučany – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 638 mieszkańców.

</doc>
<doc id="1329290" url="https://pl.wikipedia.org/wiki?curid=1329290" title="Polska Liga Koszykówki (2008/2009)">
Polska Liga Koszykówki (2008/2009)

Polska Liga Koszykówki sezon 2008/2009 - najwyższa klasa rozgrywkowa w męskiej koszykówce w Polsce
Zespoły (14).
"zespoły, które w sezonie 2007/2008 grały w play-off"
"zespoły, które odpadły w pre play-off"
"zespoły, które awansowały z I ligi"
"zespoły, które za 300 tysięcy złotych wykupiły dziką kartę"
Runda zasadnicza.
Kolejka I
25.09.2008 17:00 Czarni Słupsk : PBG Basket Poznań 77-73 (TV)
26.09.2008 18:00 PGE Turów Zgorzelec : AZS Koszalin 88-61 (TV)
27.09.2008 17:00 Asseco Prokom Sopot : Basket Kwidzyn 75-60 
27.09.2008 18:00 Kotwica Kołobrzeg : Anwil Włocławek 96-94 
27.09.2008 18:00 Polpharma Starogard : Polonia Warszawa 95-85
27.09.2008 18:00 Sokołów Znicz Jarosław : Górnik Wałbrzych 87-80
Kolejka II
01.10.2008 17:15 Górnik Wałbrzych : Kotwica Kołobrzeg 73-83 (TV)
01.10.2008 18:00 Anwil Włocławek : Sportino Inowrocław 80-51 (TV)
01.10.2008 18:00 Basket Kwidzyn : Czarni Słupsk 73-86
01.10.2008 18:00 Polonia Warszawa : Sokołów Znicz Jarosław 88-59 
01.10.2008 18:30 Atlas Stal Ostrów Wlkp. : AZS Koszalin 83-74 
01.10.2008 19:30 PBG Basket Poznań : PGE Turów Zgorzelec 64-70
Kolejka III
04.10.2008 17:00 Asseco Prokom Sopot : Sportino Inowrocław 80-52
04.10.2008 17:00 Atlas Stal Ostrów Wlkp. : PBG Basket Poznań 85-69
04.10.2008 18:00 Polpharma Starogard : AZS Koszalin 77-54 (TV)
04.10.2008 18:00 Kotwica Kołobrzeg : Polonia Warszawa 69-57
04.10.2008 18:30 PGE Turów Zgorzelec : Basket Kwidzyn 92-71 
05.10.2008 16:00 Górnik Wałbrzych : Anwil Włocławek 73-79
Kolejka IV
08.10.2008 17:15 Asseco Prokom Sopot : Czarni Słupsk 75-60 (TV)
08.10.2008 18:00 Basket Kwidzyn : Atlas Stal Ostrów Wlkp. 85-78
08.10.2008 18;00 Sportino Inowrocław : Górnik Wałbrzych 74-70
08.10.2008 18:00 Polonia Warszawa : Anwil Włocławek 89-87
08.10.2008 18:00 AZS Koszalin : Sokołów Znicz Jarosław 84-85
08.10.2008 18:00 PBG Basket Poznań : Polpharma Starogard 82-97
Kolejka V
11.10.2008 13:30 PGE Turów Zgorzelec : Asseco Prokom Sopot 80-59 (TV)
11.10.2008 17:00 PBG Basket Poznań : Sokołów Znicz Jarosław 96-68
11.10.2008 18:00 Polpharma Starogard : Basket Kwidzyn 81-75
11.10.2008 18:00 Kotwica Kołobrzeg : AZS Koszalin 61-73 
12.10.2008 17:00 Górnik Wałbrzych : Polonia Warszawa 64-65
12.10.2008 18:00 Czarni Słupsk : Sportino Inowrocław 87-91
Kolejka VI
18.10.2008 17:00 Asseco Prokom Sopot : Atlas Stal Ostrów Wlkp. 90-86
18.10.2008 18:00 Sportino Inowrocław : Polonia Warszawa 66-76
18.10.2008 18:00 AZS Koszalin : Anwil Włocławek 79-64
18.10.2008 18:00 Kotwica Kołobrzeg : PBG Basket Poznań 85-82
18.10.2008 18:00 Basket Kwidzyn : Sokołów Znicz Jarosław 83-87
18.10.2008 20:10 Czarni Słupsk : PGE Turów Zgorzelec 86-81 (TV)
Kolejka VII
25.10.2008 17:00 Anwil Włocławek : PBG Basket Poznań 93-64 (TV)
25.10.2008 17:00 Górnik Wałbrzych : AZS Koszalin 101-83
25.10.2008 17:00 Atlas Stal Ostrów Wlkp. : Czarni Słupsk 73-85
25.10.2008 18:00 Kotwica Kołobrzeg : Basket Kwidzyn 75-69
25.10.2008 18:00 Polpharma Starogard : Asseco Prokom Sopot 80-81
25.10.2008 18:30 PGE Turów Zgorzelec : Sportino Inowrocław 94-53
Kolejka VIII
29.10.2008 17:15 AZS Koszalin : Polonia Warszawa 105-69 (TV)
29.10.2008 18:00 PBG Basket Poznań : Górnik Wałbrzych 75-56
30.10.2008 18:15 Czarni Słupsk : Polpharma Starogard 67-77
31.10.2008 18:15 Basket Kwidzyn : Anwil Włocławek 73-99
02.11.2008 17:00 Asseco Prokom Sopot : Sokołów Znicz Jarosław 98-69
02.11.2008 18:40 PGE Turów Zgorzelec : Atlas Stal Ostrów Wlkp. 112-78 (TV)
Kolejka IX
07.11.2008 18:00 Polpharma Starogard : PGE Turów Zgorzelec 84-64
07.11.2008 18:00 Sokołów Znicz Jarosław : Czarni Słupsk 57-87
07.11.2008 18:30 Atlas Stal Ostrów Wlkp. : Sportino Inowrocław 79-86
08.11.2008 17:00 Górnik Wałbrzych : Basket Kwidzyn 76-67
08.11.2008 18:00 Kotwica Kołobrzeg : Asseco Prokom Sopot 84-89
08.11.2008 19:00 Polonia Warszawa : PBG Basket Poznań 91-88 (TV)
Kolejka X
11.11.2008 15:00 Atlas Stal Ostrów Wlkp. : Polpharma Starogard 96-86 (TV)
11.11.2008 18:00 Czarni Słupsk : Kotwica Kołobrzeg 66-62
11.11.2008 18:00 Sportino Inowrocław : AZS Koszalin 64-66
11.11.2008 18:30 PGE Turów Zgorzelec : Sokołów Znicz Jarosław 113-90
13.11.2008 18:00 Basket Kwidzyn : Polonia Warszawa 78-94
30.12.2008 20:15 Asseco Prokom Sopot : Anwil Włocławek 68-65 (TV)
Kolejka XI
15.11.2008 18:00 Polpharma Starogard : Sportino Inowrocław 83-66
15.11.2008 18:00 AZS Koszalin : PBG Basket Poznań 84-76
15.11.2008 18:00 Sokołów Znicz Jarosław : Atlas Stal Ostrów Wlkp. 72-77
15.11.2008 18:00 Kotwica Kołobrzeg : PGE Turów Zgorzelec 71-73
16.11.2008 17:00 Górnik Wałbrzych : Asseco Prokom Sopot 74-71
16.11.2008 18:40 Anwil Włocławek : Czarni Słupsk 84-67 (TV)
Kolejka XII
19.11.2008 18:00 Sportino Inowrocław : PBG Basket Poznań 74-63
19.11.2008 18:00 Basket Kwidzyn : AZS Koszalin 84-95
19.11.2008 18:00 Polpharma Starogard : Sokołów Znicz Jarosław 91-65
19.11.2008 18:00 Asseco Prokom Sopot : Polonia Warszawa 64-72
19.11.2008 18:15 Czarni Słupsk : Górnik Wałbrzych 96-60
19.11.2008 18:30 Atlas Stal Ostrów Wlkp. : Kotwica Kołobrzeg 86-94
20.11.2008 19:30 PGE Turów Zgorzelec : Anwil Włocławek 72-75 (TV)
Kolejka XIII
22.11.2008 17:00 Górnik Wałbrzych : PGE Turów Zgorzelec 65-75
22.11.2008 18:00 Polonia Warszawa : Czarni Słupsk 100-95
22.11.2008 18:00 Sokołów Znicz Jarosław : Sportino Inowrocław 68-76
22.11.2008 18:00 PBG Basket Poznań : Basket Kwidzyn 70-84
22.11.2008 18:00 Polpharma Starogard : Kotwica Kołobrzeg 91-68 (TV)
23.11.2008 18:35 Anwil Włocławek : Atlas Stal Ostrów Wlkp. 75-89 (TV)
Kolejka XIV
28.11.2008 18:30 PGE Turów Zgorzelec : Polonia Warszawa 82-65
29.11.2008 17:00 Atlas Stal Ostrów Wlkp. : Górnik Wałbrzych 82-51
29.11.2008 18:00 Sokołów Znicz Jarosław : Kotwica Kołobrzeg 72-94
30.11.2008 18:30 Sportino Inowrocław : Basket Kwidzyn 60-71 (TV)
30.11.2008 18:40 Asseco Prokom Sopot : AZS Koszalin 94-73 (TV)
01.12.2008 18:00 Polpharma Starogard : Anwil Włocławek 59-71 (TV)
Kolejka XV
06.12.2008 17:00 Górnik Wałbrzych : Polpharma Starogard 74-85
06.12.2008 18:00 AZS Koszalin : Czarni Słupsk 86-73
06.12.2008 18:00 Kotwica Kołobrzeg : Sportino Inowrocław 73-53
07.12.2008 18:00 Anwil Włocławek : Sokołów Znicz Jarosław 97-76
07.12.2008 18:00 Polonia Warszawa : Atlas Stal Ostrów Wlkp. 81-75
07.12.2008 18:40 PBG Basket Poznań : Asseco Prokom Sopot 79-87 (TV)
Kolejka XVI
13.12.2008 17:00 Górnik Wałbrzych : Sokołów Znicz Jarosław 103-81
13.12.2008 18:00 PBG Basket Poznań : Czarni Słupsk 67-65
13.12.2008 20:30 AZS Koszalin : PGE Turów Zgorzelec 70-68
14.12.2008 18:40 Polonia Warszawa : Polpharma Starogard 77-87 (TV)
14.12.2008 18:40 Anwil Włocławek : Kotwica Kołobrzeg 80-93 (TV)
18.02.2009 18:00 Basket Kwidzyn : Asseco Prokom Sopot 74-73 (TV)
Kolejka XVII
19.12.2008 18:00 Kotwica Kołobrzeg : Górnik Wałbrzych 91-77
19.12.2008 18:00 Sokołów Znicz Jarosław : Polonia Warszawa 74-75
20.12.2008 17:00 Sportino Inowrocław : Anwil Włocławek 62-67 (TV)
21.12.2008 18:00 Czarni Słupsk : Basket Kwidzyn 72-81
21.12.2008 18:00 AZS Koszalin : Atlas Stal Ostrów Wlkp. 90-82
22.12.2008 18:30 PGE Turów Zgorzelec : PBG Basket Poznań 64-72 (TV)
Kolejka XVIII
02.12.2008 19:00 Polonia Warszawa : Kotwica Kołobrzeg 82-84
17.12.2008 18:00 AZS Koszalin : Polpharma Starogard 88-76
23.12.2008 18:00 Anwil Włocławek : Górnik Wałbrzych 77-60
27.12.2008 18:00 Sportino Inowrocław : Asseco Prokom Sopot 95-99
28.12.2008 18:00 PBG Basket Poznań : Atlas Stal Ostrów Wlkp. 90-79
28.12.2008 18:40 Basket Kwidzyn : PGE Turów Zgorzelec 74-71 (TV)
Kolejka XIX
03.01.2009 17:00 Polpharma Starogard : PBG Basket Poznań 79-74
03.01.2009 17:00 Atlas Stal Ostrów Wlkp. : Basket Kwidzyn 67-75
03.01.2009 18:00 Sokołów Znicz Jarosław : AZS Koszalin 94-87
04.01.2009 17:00 Górnik Wałbrzych : Sportino Inowrocław 54-65
04.01.2009 18:40 Anwil Włocławek : Polonia Warszawa 83-69 (TV)
14.03.2009 18:00 Czarni Słupsk : Asseco Prokom Sopot 76-58
Kolejka XX
09.01.2009 18:30 Polonia Warszawa ; Górnik Wałbrzych 76-70
10.01.2009 18:00 Sportino Inowrocław : Czarni Słupsk 78-86
10.01.2009 18:00 Basket Kwidzyn : Polpharma Starogard 88-96
10.01.2009 18:00 Sokołów Znicz Jarosław : PBG Basket Poznań 80-74
10.01.2009 19:15 Asseco Prokom Sopot : PGE Turów Zgorzelec 77-65 (TV)
11.01.2009 18:40 AZS Koszalin : Kotwica Kołobrzeg 80-86 (TV)
Kolejka XXI
17.01.2009 18:00 Polonia Warszawa : Sportino Inowrocław 77-76
17.01.2009 18:00 PGE Turów Zgorzelec : Czarni Słupsk 92-81
17.01.2009 18:00 PBG Basket Poznań : Kotwica Kołobrzeg 77-81
17.01.2009 19:30 Sokołów Znicz Jarosław : Basket Kwidzyn 85-79 (TV)
18.01.2009 18:00 Atlas Stal Ostrów Wlkp. : Asseco Prokom Sopot 86-84
18.01.2009 18:30 Anwil Włocławek : AZS Koszalin 114-81 (TV)
Kolejka XXII
20.01.2009 18:00 Sportino Inowrocław : PGE Turów Zgorzelec 82-78 (TV)
21.01.2009 18:00 Basket Kwidzyn : Kotwica Kołobrzeg 91-73
21.01.2009 18:15 Czarni Słupsk : Atlas Stal Ostrów Wlkp. 90-75
21.01.2009 19:30 Asseco Prokom Sopot : Polpharma Starogard 94-79
21.01.2009 19:30 PBG Basket Poznań : Anwil Włocławek 84-101
29.01.2009 18:00 AZS Koszalin : Górnik Wałbrzych 88-85
Kolejka XXIII
24.01.2009 17:00 Górnik Wałbrzych : PBG Basket Poznań 78-73
25.01.2009 18:00 Atlas Stal Ostrów Wlkp. : PGE Turów Zgorzelec 72-55
25.01.2009 18:00 Sokołów Znicz Jarosław : Asseco Prokom Sopot 84-90
25.01.2009 18:30 Polonia Warszawa : AZS Koszalin 71-92 (TV)
25.01.2009 18:30 Anwil Włocławek : Basket Kwidzyn 79-81 (TV)
26.01.2009 17:30 Polpharma Starogard : Czarni Słupsk 95-82 (TV)
Kolejka XXIV
31.01.2009 16:30 PBG Basket Poznań : Polonia Warszawa 96-87 (TV)
31.01.2009 18:00 Czarni Słupsk : Sokołów Znicz Jarosław 107-95
31.01.2009 18:00 Basket Kwidzyn : Górnik Wałbrzych 113-70
01.02.2009 18:00 Asseco Prokom Sopot : Kotwica Kołobrzeg 102-101 (TV)
01.02.2009 18:30 Sportino Inowrocław : Atlas Stal Ostrów Wlkp. 77-72 (TV)
24.02.2009 19:00 PGE Turów Zgorzelec : Polpharma Starogard 97-55 (TV)
Kolejka XXV
07.02.2009 17:00 Polpharma Starogard : Atlas Stal Ostrów Wlkp. 91-96
07.02.2009 18:00 Polonia Warszawa : Basket Kwidzyn 85-82
07.02.2009 18:00 AZS Koszalin : Sportino Inowrocław 97-69
07.02.2009 18:00 Sokołów Znicz Jarosław : PGE Turów Zgorzelec 76-87
07.02.2009 18:15 Kotwica Kołobrzeg : Czarni Słupsk 62-64 (TV)
08.02.2009 18:40 Anwil Włocławek : Asseco Prokom Sopot 95-91 (TV)
Kolejka XXVI
13.02.2009 19:00 PGE Turów Zgorzelec : Kotwica Kołobrzeg 83-72 (TV)
13.02.2009 19:00 Asseco Prokom Sopot : Górnik Wałbrzych 109-77
14.02.2009 18:00 Sportino Inowrocław : Polpharma Starogard 74-76
14.02.2009 18:00 PBG Basket Poznań : AZS Koszalin 104-85
15.02.2009 17:30 Atlas Stal Ostrów Wlkp. : Sokołów Znicz Jarosław 78-86
15.02.2009 18:40 Czarni Słupsk : Anwil Włocławek 78-66 (TV)
Kolejka XXVII
20.02.2009 18:00 Sokołów Znicz Jarosław : Polpharma Starogard 116-100
21.02.2009 17:00 Górnik Wałbrzych : Czarni Słupsk 73-89
21.02.2009 18:00 PBG Basket Poznań : Sportino Inowrocław 96-91
21.02.2009 18:00 Kotwica Kołobrzeg : Atlas Stal Ostrów Wlkp. 84-70
21.02.2009 18:00 Polonia Warszawa : Asseco Prokom Sopot 65-81
22.02.2009 18:00 AZS Koszalin : Basket Kwidzyn 85-77
22.02.2009 18:40 Anwil Włocławek : PGE Turów Zgorzelec 69-81 (TV)
Kolejka XXVIII
07.03.2009 17:30 Atlas Stal Ostrów Wlkp. : Anwil Włocławek 77-93
07.03.2009 18:00 Kotwica Kołobrzeg : Polpharma Starogard 87-75
07.03.2009 18:00 Sportino Inowrocław : Sokołów Znicz Jarosław 79-68
07.03.2009 18:30 PGE Turów Zgorzelec : Górnik Wałbrzych 116-73 (TV)
08.03.2009 18:00 Basket Kwidzyn : PBG Basket Poznań 72-80
09.03.2009 18:30 Czarni Słupsk : Polonia Warszawa 74-66
Kolejka XXIX
08.03.2009 18:00 AZS Koszalin : Asseco Prokom Sopot 87-93
14.03.2009 16:00 Anwil Włocławek : Polpharma Starogard 86-71 (TV)
14.03.2009 17:00 Górnik Wałbrzych : Atlas Stal Ostrów Wlkp. 79-126
14.03.2009 18:00 Kotwica Kołobrzeg : Sokołów Znicz Jarosław 106-72
14.03.2009 18:00 Polonia Warszawa : PGE Turów Zgorzelec 64-69
15.03.2009 18:00 Basket Kwidzyn : Sportino Inowrocław 62-80
Kolejka XXX
18.03.2009 17:30 Polpharma Starogard : Górnik Wałbrzych 99-80
18.03.2009 17:30 Czarni Słupsk : AZS Koszalin 84-81 (TV)
18.03.2009 17:30 Sportino Inowrocław : Kotwica Kołobrzeg 51-75
18.03.2009 17:30 Asseco Prokom Sopot : PBG Basket Poznań 91-84
18.03.2009 17:30 Atlas Stal Ostrów Wlkp. : Polonia Warszawa 80-71
18.03.2009 17:30 Sokołów Znicz Jarosław : Anwil Włocławek 79-89
PrePlay-off.
5. Polpharma Starogard Gdański - 12. PBG Basket Poznań 2:0.
21 marca 2009
24 marca 2009
6. Energa Czarni Słupsk - 11. Bank BPS Basket Kwidzyn 2:1.
21 marca 2009
24 marca 2009
27 marca 2009
7. AZS Koszalin - 10. Sportino Inowrocław 2:0.
21 marca 2009
24 marca 2009
8. Polonia Gaz Ziemny Warszawa - 9. Atlas Stal Ostrów Wielkopolski 0:2.
21 marca 2009
24 marca 2009
Play-off.
Ćwierćfinał.
1. Asseco Prokom Sopot - 9. Atlas Stal Ostrów Wielkopolski 3:2.
3 kwietnia 2009
4 kwietnia 2009
8 kwietnia 2009
9 kwietnia 2009
15 kwietnia 2009 (TV)
2. PGE Turów Zgorzelec - 7. AZS Koszalin 3:0.
3 kwietnia 2009
4 kwietnia 2009
8 kwietnia 2009 (TV)
3. Kotwica Kołobrzeg - 6. Energa Czarni Słupsk 1:3.
2 kwietnia 2009
3 kwietnia 2009 (TV)
8 kwietnia 2009
9 kwietnia 2009 (TV)
4. Anwil Włocławek - 5. Polpharma Starogard Gdański 3:1.
3 kwietnia 2009
4 kwietnia 2009 (TV)
8 kwietnia 2009
9 kwietnia 2009
Półfinał.
1. Asseco Prokom Sopot - 4. Anwil Włocławek 4:2.
20 kwietnia 2009 (TV)
22 kwietnia 2009 (TV)
25 kwietnia 2009 (TV)
27 kwietnia 2009 (TV)
30 kwietnia 2009 (TV)
3 maja 2009 (TV)
2. PGE Turów Zgorzelec - 6. Energa Czarni Słupsk 4:2.
19 kwietnia 2009 (TV)
21 kwietnia 2009 (TV)
24 kwietnia 2009 (TV)
26 kwietnia 2009 (TV)
29 kwietnia 2009 (TV)
2 maja 2009 (TV)
O 3 miejsce.
4. Anwil Włocławek - 6. Energa Czarni Słupsk 2:1.
9 maja 2009
13 maja 2009
16 maja 2009 (TV)
Finał.
1. Asseco Prokom Sopot - 2. PGE Turów Zgorzelec 4:1.
10 maja 2009 (TV)
12 maja 2009 (TV)
15 maja 2009 (TV)
17 maja 2009 (TV)
20 maja 2009 (TV)
Ostateczna kolejność.
Do PLK awansowały drużyny Polonii 2011 Warszawa i Stali Stalowa Wola.

</doc>
<doc id="1329291" url="https://pl.wikipedia.org/wiki?curid=1329291" title="Ruiny pałacu Opalińskich w Radlinie">
Ruiny pałacu Opalińskich w Radlinie

Ruiny pałacu Opalińskich w Radlinie – pozostałości po pałacu, wzniesionym w latach około 1570 - 1592 we wsi Radlin przez Andrzeja Opalińskiego, marszałka wielkiego koronnego. 
Do rezydencji wybudowanej w dziedzicznych dobrach Opalińskich przylegał ogród oraz kaplica. Okres świetności rezydencja przeżywała w końcowych latach XVI oraz w wieku XVII. Po śmierci Andrzeja Opalińskiego w roku 1593 jej właścicielami byli kolejno jego syn Piotr, krajczy koronny, wnuk Piotr, wojewoda kaliski oraz prawnuk - również Piotr. W roku 1700 właścicielką pałacu została Ludwika Opalińska. Po jej ślubie z Janem Kazimierzem Sapiehą na prawie sto lat pałac stał się własnością Sapiehów. W okresie tym rozpoczął się upadek pałacu, pogłębiony rozpoczętą w roku 1730 i nigdy nieukończoną przebudową. W roku 1791 Kazimierz Nestor Sapieha sprzedał pałac niemieckiej rodzinie Kalkreuthów. 
W roku 1840 pałac nabył Władysław Radoliński, właściciel Jarocina. Rozebrał on pałac, z którego do czasów obecnych pozostały tylko nieliczne fragmenty murów.
Na terenie ogrodu pałacowego obecnie mieści się cmentarz.

</doc>
<doc id="1329295" url="https://pl.wikipedia.org/wiki?curid=1329295" title="Kinga Maculewicz">
Kinga Maculewicz

Kinga Maculewicz, a także Kinga Maculewicz De La Fuente (ur. 5 maja 1978 w Krakowie) – francuska siatkarka pochodzenia polskiego, reprezentantka Francji, grająca na pozycji środkowej bloku. W sezonie 2010/2011 zawodniczka Atomu Trefla Sopot.
Życiorys.
Kinga jest córką byłej siatkarki krakowskiej Wisły Krystyny Maculewicz i byłego piłkarza reprezentacji Polski Henryka Maculewicza, biologicznym ojcem sportsmenki jest jednak trener siatkarski Andrzej Niemczyk. Jej mężem jest siatkarz reprezentacji Hiszpanii Enrique De La Fuente.
Przed sezonem 2011/2012 zawiesiła karierę siatkarską.

</doc>
<doc id="1329302" url="https://pl.wikipedia.org/wiki?curid=1329302" title="Loučka (kraj ołomuniecki)">
Loučka (kraj ołomuniecki)

Loučka – gmina w Czechach w powiecie Ołomuniec w kraju ołomunieckim. Według danych z dnia 1 stycznia 2012 liczyła 198 mieszkańców.
Pierwsza wzmianka o miejscowości pochodzi z roku 1300.
Zobacz też:

</doc>
<doc id="1329304" url="https://pl.wikipedia.org/wiki?curid=1329304" title="Przejście graniczne Perły-Kryłowo">
Przejście graniczne Perły-Kryłowo

Przejście graniczne Perły-Kryłowo – planowane polsko-rosyjskie drogowe przejście graniczne położone w województwie warmińsko-mazurskim, w powiecie węgorzewskim, w gminie Węgorzewo. Tutaj rozpoczyna się droga krajowa nr 63.
Plan nie doczekał się realizacji; w 2016 zlikwidowano mały ruch graniczny między Polską a obwodem kaliningradzkim (formalnie tymczasowo zawieszono od dnia 4 lipca 2016, pod pretekstem organizacji szczytu NATO w Warszawie oraz Światowych Dni Młodzieży w Krakowie, i już nigdy nie odwieszono).

</doc>
<doc id="1329306" url="https://pl.wikipedia.org/wiki?curid=1329306" title="Gabardyna">
Gabardyna

Gabardyna – nazwa średnio grubej, mocno utkanej tkaniny o ukośnym splocie. Gabardyna używana jest w produkcji płaszczy, garsonek, garniturów, spodni kostiumów i innych części garderoby a przede wszystkim mundurów galowych.
Włókno używane do wyrobu tej tkaniny jest tradycyjnie wełną, lecz może to też być włókno bawełniane, syntetyczne, bądź mieszanka wymienionych włókien. 
Materiał ten został wynaleziony pod koniec XIX wieku przez Thomasa Burberry'ego (1835–1926). Odzież z tej tkaniny była noszona przez polarników (np. przez Roalda Amundsena podczas zdobywania bieguna południowego w 1911 oraz Ernesta Shackletona podczas wyprawy transantarktycznej 1914–1916) i himalaistów (np. przez George'a Mallory'ego podczas próby zdobycia Mount Everestu w 1924).

</doc>
<doc id="1329310" url="https://pl.wikipedia.org/wiki?curid=1329310" title="Lê Văn Trung">
Lê Văn Trung

Lê Văn Trung (wiet. 黎文忠; ur. 1876 zm. 19 grudnia 1934) – mandaryn, członek Tajnej Rady Kolonialnej, pierwszy papież ("giáo tông") Tây Ninh, głównego wyznania w obrębie kaodaizmu, w latach 1926 - 1934.

</doc>
<doc id="1329316" url="https://pl.wikipedia.org/wiki?curid=1329316" title="Jacek Musiał">
Jacek Musiał

Jacek Musiał (ur. 31 lipca 1948 w Krakowie) – profesor dr hab. medycyny. 
Życiorys.
Specjalista II stopnia z zakresu chorób wewnętrznych, immunologii klinicznej i alergologii, kierownik Oddziału Autoimmunologii i Zaburzeń Hemostazy II Katedry Chorób Wewnętrznych CM UJ.
Autor ponad 130 publikacji naukowych, promotor 12 przewodów doktorskich. Pełni obecnie funkcję prezesa Towarzystwa Internistów Polskich.

</doc>
<doc id="1329317" url="https://pl.wikipedia.org/wiki?curid=1329317" title="Benjamin Jekhowsky">
Benjamin Jekhowsky

Benjamin Pawłowicz Jekhowsky (ros. Вениамин Павлович Жеховский, znany jako Benjamin Jekhowsky) (ur. 1881 w Petersburgu, zm. 1975 w Encausse-les-Thermes) – francuski astronom pochodzenia rosyjskiego.
Życiorys.
Po studiach na Uniwersytecie Moskiewskim podjął pracę w Obserwatorium paryskim. Pracował również w obserwatoriach w Algierze, Bordeaux i Tuluzie. Był uznanym specjalistą w dziedzinie mechaniki nieba. 
Odkrył 12 planetoid. Planetoida (1606) Jekhovsky została nazwana jego nazwiskiem.

</doc>
<doc id="1329319" url="https://pl.wikipedia.org/wiki?curid=1329319" title="Luběnice">
Luběnice

Luběnice – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 495 mieszkańców.

</doc>
<doc id="1329320" url="https://pl.wikipedia.org/wiki?curid=1329320" title="Benjamin Żechowski">
Benjamin Żechowski



</doc>
<doc id="1329321" url="https://pl.wikipedia.org/wiki?curid=1329321" title="Gavin Simonds">
Gavin Simonds

Gavin Turnbull Simonds, 1. wicehrabia Simonds (ur. 28 listopada 1881 w Reading, zm. 28 czerwca 1971) – brytyjski sędzia i polityk, minister w trzecim rządzie Winstona Churchilla.
Był synem Louisa DeLuze Simondsa i Mary Elizabeth Turnbull. Wykształcenie odebrał w Winchester College (Simonds był później pracownikiem tej uczelni oraz jej opiekunem w latach 1946-1951) oraz w New College na Uniwersytecie Oksfordzkim. W 1906 r. rozpoczął praktykę adwokacką. W 1924 r. otrzymał tytuł Radcy Króla. W 1929 r. zasiadł w radzie korporacji Lincoln's Inn, a w 1951 r. został jej skarbnikiem.
W 1937 r. został mianowany sędzią Wydziału Kanclerskiego Wysokiego Sądu Sprawiedliwości. Otrzymał również wówczas tytuł szlachecki W 1944 r. został parem dożywotnim jako baron Simonds i został jednym z Lordów Prawa, którzy realizowali funkcję sądownicze Izby Lordów. Pozostał na tym stanowisku do 1951 r. Sprawował je ponownie w latach 1954-1962.
Po wygranej Partii Konserwatywnej w wyborach 1951 r. Simonds został Lordem Kanclerzem. W 1952 r. otrzymał dziedziczny tytuł parowski 1. barona Simonds (w 1954 r. podniesiony do rangi wicehrabiego). Lordem Kanclerzem pozostał do 1954 r. W latach 1954-1967 był Wysokim Stewardem Uniwersytetu Oksfordzkiego. Od 1951 r. był Wysokim Stewardem Winchesteru.
Lord Simonds był żonaty z Mary Hope i miał z nią trzech synów. Najstarszy, Robert Francis, zmarł w dzieciństwie. Dwaj następni byli bliźniakami i urodzili się w 1915 r. Pierwszy z nich, John Mellor, zginął podczas operacji Market Garden w 1944 r. Drugi, Gavin Alexander, zmarł w 1951 r. z powodu choroby, jakiej nabawił się odbywając służbę w Afryce Wschodniej.
Simonds zmarł bezpotomnie w 1971 r. Wraz z jego śmiercią wygasły jego tytuły parowskie.

</doc>
<doc id="1329322" url="https://pl.wikipedia.org/wiki?curid=1329322" title="Wicehrabia Simonds">
Wicehrabia Simonds



</doc>
<doc id="1329323" url="https://pl.wikipedia.org/wiki?curid=1329323" title="Pistolet Korth">
Pistolet Korth

Korth - niemiecki pistolet samopowtarzalny produkowany od połowy lat 80. XX w. przez Korth GmbH. Jest to produkowana w niewielkiej liczbie egzemplarzy rocznie luksusowa broń przeznaczona głównie dla kolekcjonerów. Automatyka tej broni wykorzystuje krótki odrzut lufy, z oryginalnym mechanizmem ryglowym znajdującym się u wylotu lufy.
Korth jest bronią samopowtarzalną, działającą na zasadzie krótkiego odrzutu lufy. Zamek ryglowany jest ryglem wahliwym znajdującym się pod lufą, w pobliżu jej wylotu. Mechanizm spustowo-uderzeniowy kurkowy SA/DA (na życzenie SA). Pistolet zasilany jest z magazynków pudełkowych o pojemności 10-13 naboi. Po wystrzeleniu ostatniego naboju zamek zatrzymuje się w tylnej pozycji na zatrzasku zamka. Zewnętrzna dźwignia zatrzasku zamka znajduje się po lewej stronie szkieletu. Przyrządy celownicze otwarte, składają się z muszki i szczerbinki.

</doc>
<doc id="1329324" url="https://pl.wikipedia.org/wiki?curid=1329324" title="Przedmieście Świdnickie">
Przedmieście Świdnickie

Przedmieście Świdnickie – osiedle we Wrocławiu, do 1990 (tj. do czasu likwidacji podziału miasta na dzielnice) będące częścią dzielnicy administracyjnej Stare Miasto, obok osiedla Szczepin i osiedla Stare Miasto. Po zmianach dokonanych przez Radę Miasta w roku 2006, do potrzeb ewidencyjno-wyborczych Przedmieście Świdnickie obejmuje ulice znajdujące się wewnątrz obszaru ograniczonego od południa nasypem kolejowym od stacji Wrocław Główny na zachód, od zachodu i północnego zachodu – terenami kolejowymi przy Dworcu Świebodzkim, od północy – Fosą Miejską; na wschodzie – ulicą Dworcową, której numery nieparzyste (od 1 do 31) zaliczane są do Przedmieścia Świdnickiego, a parzyste (2–32) do osiedla Przedmieście Oławskie. Przedmieście Świdnickie zamieszkane jest przez około 18 tysięcy osób (dane z lat 2006 i 2007). Nazwa „Przedmieście Świdnickie” używana jest prawie wyłącznie w dokumentach oficjalnych, nie funkcjonuje w potocznym użyciu.
Historia.
Przedmieście Świdnickie swoją historyczną nazwę (niem. "Schweidnitzer Vorstadt") zawdzięcza położeniu przed Bramą Świdnicką znajdującą się w miejskich murach na trakcie z wrocławskiego Rynku do Świdnicy. W drugiej połowie XVIII wieku część podwrocławskich przedmieść (w tym Przedmieścia Świdnickiego mniej więcej do linii ówczesnych "Schweidnitzer Anger", tj. Świdnickich Błoni albo Świdnickich Pastwisk, w przybliżeniu pokrywającej się z dzisiejszą ul. Piłsudskiego) włączono pod jurysdykcję miasta. Budowano tam tylko domy drewniane (zakazywano budowania konstrukcji murowanych), które w razie zbliżającego się do miasta zagrożenia obcych wojsk bezwzględnie wypalano (tak było też w listopadzie 1806, kiedy zbliżały się wojska napoleońskie), co utrudniać miało ukrycie się najeźdźców przed obserwacją i ostrzałem z miejskich murów. Do początków XIX wieku, kiedy wskutek decyzji Francuzów podjętej po kapitulacji pruskiego garnizonu we Wrocławiu przed Hieronimem Bonaparte (6 stycznia 1807) rozpoczęto burzenie fortyfikacji miejskich, wrocławskie przedmieścia, w tym Przedmieście Świdnickie, zamieszkane było przez ludność zajmującą się głównie zaopatrywaniem miasta w podstawowe artykuły spożywcze (ogrodników i drobnych hodowców). Znajduje to swe odzwierciedlenie w historycznych nazwach: wspomniane już "Schweidnitzer Anger" od około 1823 nazywano "Gartenstraße", tj. ulicą Ogrodową (wschodni odcinek tego traktu nazywany był "Angerstraße", czyli ulicą Pastwiskową).
Niespełna dwa lata po kapitulacji i po rozpoczęciu likwidacji murów ustanowiono 19 listopada 1808 we Wrocławiu nowe prawo miejskie ("Städteordnung"), którym włączono do miasta jego przedmieścia, w tym Przedmieście Świdnickie. Granice tego obszaru dość dokładnie pokrywały się ze współczesnymi, co wynika z faktu, iż linię kolejową, której nasyp dziś stanowi granicę południową Przedmieścia wytyczono w latach 40. XIX wieku na skraju ówczesnego miasta.
Od tego czasu rozpoczęła się stosunkowo szybka zabudowa Przedmieścia Świdnickiego miejskimi kamienicami oraz obiektami użyteczności publicznej i handlowymi. Wytyczono przedłużenie ulicy Świdnickiej i prostopadłe do niej trakty "Tauentzien Straße" (dziś ul. Kościuszki) i "Angerstraße" i "Gartenstraße" (dziś ul. Piłsudskiego), wyznaczono działki wzdłuż biegnącej wzdłuż fosy ulicy Podwale. Ulice te do dziś pozostają najważniejszymi osiami komunikacyjnymi w tej części miasta, wraz z będącą przedłużeniem ul. Piotra Skargi ulicą Kołłątaja, oraz ulicą Grabiszyńską, natomiast wyznaczone w XIX wieku place: "Berlinerplatz" (nazwa nadana po wybudowaniu dworca Świebodzkiego i dworca Marchijskiego, później przemianowany na "Elferplatz"), "Sonnenplatz" i "Tauentzien Platz" (Orląt Lwowskich, Legionów i Kościuszki) nadal są ważnymi węzłami komunikacyjnym.
Obiekty.
Najbardziej eksponowanymi obiektami Przedmieścia Świdnickiego są: Dworzec Główny (wybudowany w latach 1855–1857) przy ul. Piłsudskiego, gmach aresztu (dawniej więzienie) i sądów, wybudowane w latach 1845–1852 i rozbudowywane w 1881–1887 i 1930 w kwartale ulic Muzealnej, Podwale, Świebodzkiej i Sądowej, koszary 11 regimentu grenadierów im. króla Fryderyka III (wybudowane w latach 1828–1834, dziś Starostwo Powiatowe; wcześniej w tym miejscu stacjonowali kirasjerzy) przy Podwalu, Komenda Wojewódzka Policji (1925–1927) w kwartale Podwala, Muzealnej, Druckiego-Lubeckiego i Łąkowej, budynek loży masońskiej „Hermann zur Beständigkeit” (1912, dziś klub policyjny „Śnieżka”), gmach Sejmu Śląskiego (1893–1895, dziś siedziba NOT), domy handlowe Martina Schneidera (1908/1929, dziś DH „Podwale”) i "Wertheim" (1928, dziś DH „Renoma”) przy skrzyżowaniu Świdnickiej z Podwalem.
Nie zachowała się do dziś wybudowana w latach 1865–1872 Synagoga na Wygonie (przy Podwalu i Łąkowej), spalona podczas nocy kryształowej w 1938 i po wojnie już nie odbudowana, ani Śląskie Muzeum Sztuk Pięknych ("Museum der bildenden Künste") wybudowane w latach 1875–1880 przy placu Muzealnym, uszkodzone w średnim stopniu podczas oblężenia "Festung Breslau" w 1945, później nieodbudowane i ostatecznie zburzone w 1962; na jego miejscu jest dziś tysiąclatka – szkoła podstawowa nr 67. Wybudowana w 1908 hala targowa nr II (bliźniacza wobec powstałej w tym samym czasie hali targowej przy ul. Piaskowej), również uszkodzona w średnim stopniu, zburzona została w 1973 (znajdowała się na tyłach dawnej Filharmonii Wrocławskiej, w okolicach zachodniego krańca nieistniejącego już placu targowego przy ul. Zielińskiego).
Zburzone też zostały znajdujące się tu pomniki: konny cesarza Fryderyka III na placu Muzealnym przed Śląskim Muzeum Sztuk Pięknych z 1905 oraz generała Friedricha Bogislava von Tauentziena na placu Kościuszki.
Po wojennych zniszczeniach wokół placu Kościuszki powstały w latach 1954–1956 budynki mieszkalne w stylu socrealistycznym, podobne do warszawskich w Marszałkowskiej Dzielnicy Mieszkaniowej (MDM), nadano im nazwę „Kościuszkowskiej Dzielnicy Mieszkaniowej” (KDM). Natomiast wokół placu Legionów (wówczas pl. PKWN) zbudowano osiedle mieszkaniowe Plac PKWN, w tym zespół budynków mieszkalno-usługowych przy ulicy marsz. Józefa Piłsudskiego 2-10.

</doc>
<doc id="1329330" url="https://pl.wikipedia.org/wiki?curid=1329330" title="Przypowieści Chrystusa (utwór)">
Przypowieści Chrystusa (utwór)

Przypowieści Chrystusa (ang. "Christ's Object Lessons") – książka autorstwa Ellen G. White omawiająca na podstawie Biblii wszystkie nowotestamentowe przypowieści Jezusa Chrystusa. Publikacja została oparta na sprawozdaniu ewangelistów i wzbogacona o refleksje dotyczące zastosowania przedstawionych przez Chrystusa „prawd uniwersalnych” we współczesnym świecie. Każda przypowieść jest omawiana z perspektywy całości objawienia. Poszczególne rozdziały książki oparte są na tekstach przewodnich zaczerpniętych z ewangelii.

</doc>
<doc id="1329342" url="https://pl.wikipedia.org/wiki?curid=1329342" title="Pozycje tylne">
Pozycje tylne

Pozycje tylne, potocznie "na pieska, od tylca" (, ) – pozycje seksualne, w których mężczyzna znajdujący się za stojącą, klęczącą lub leżącą kobietą wprowadza prącie do pochwy od tyłu.

</doc>
<doc id="1329344" url="https://pl.wikipedia.org/wiki?curid=1329344" title="Kabaret Świerszczychrząszcz">
Kabaret Świerszczychrząszcz

Kabaret Świerszczychrząszcz – polski kabaret pochodzący ze Szczebrzeszyna.
Tworzą go Marcin Wąsowski i Michał Łysiak. Marcin Wąsowski wcześniej współpracował z łódzkim Teatrem MMS i Teatrem „A”, natomiast Michał Łysiak – ze studenckim Teatrem ITP na KUL-u.
Nagrody i wyróżnienia.
2013
2011
2009

</doc>
<doc id="1329345" url="https://pl.wikipedia.org/wiki?curid=1329345" title="Luká">
Luká

Luká – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 883 mieszkańców.

</doc>
<doc id="1329346" url="https://pl.wikipedia.org/wiki?curid=1329346" title="Trał morski">
Trał morski

Trał morski – urządzenie holowane za trałowcem (lub helikopterem) służące, w zależności od typu, do odcinania liny kotwicznej miny morskiej (minliny) lub zniszczenia miny przez pobudzenie jej zapalnika i detonację na miejscu.
W zależności od sposobu działania rozróżniamy trały:

</doc>
<doc id="1329350" url="https://pl.wikipedia.org/wiki?curid=1329350" title="Sex (album Tili Tequili)">
Sex (album Tili Tequili)

Minialbum "Sex" nagrany przez amerykańską piosenkarkę i modelkę Tilę Tequilę. Album zawiera tylko 6 utworów.

</doc>
<doc id="1329353" url="https://pl.wikipedia.org/wiki?curid=1329353" title="Desmana moschata">
Desmana moschata



</doc>
<doc id="1329355" url="https://pl.wikipedia.org/wiki?curid=1329355" title="Galemys pyrenaicus">
Galemys pyrenaicus



</doc>
<doc id="1329358" url="https://pl.wikipedia.org/wiki?curid=1329358" title="Almere City FC">
Almere City FC

Football Club Omniworld – holenderski klub piłkarski z siedzibą w Almere.
Historia.
Klub został założony w 1997 roku, jednak jego początku sięgają znacznie wcześniej. W 1972 roku w wyniku fuzji AFC DWS z Blauw-Wit Amsterdam powstał zespół FC Amsterdam. Fani DWS stworzyli wówczas własny klub zwany De Zwarte Schapen. Drużyna szybko pięła się w górę w amatorskich ligach, aż dotarła do Hoofdklasse – najwyższej amatorskiej klasy rozgrywek w kraju. Po kilku boiskowych incydentach klub został zawieszony na pół roku. Następnie przeniósł się z Amsterdamu do pobliskiego Almere i zmienił nazwę na Sporting Flevoland.
W 1990 roku dzięki wysiłkom konsorcjum klub przyjął nazwę FC Omniworld i w taki sposób do Almere zawitał profesjonalny sport. Pierwszy oficjalny mecz rozegrano jednak dopiero 12 sierpnia 2005 roku przeciwko BV Veendam, a pierwsze profesjonalne spotkanie odbyło się tydzień później (porażka 2:0 z FC Eindhoven). Pierwszą bramkę dla FC Omniworld pięć dni później zdobył Juan Viedma Schenkhuizen strzelając w 37 minucie meczu z FC Den Bosch kontaktowego gola na 1:2. Pierwsze punkty w lidze klub zdobył 29 sierpnia, kiedy to zremisował 2:2 z Go Ahead Eagles. Pierwsze zwycięstwo piłkarze Omniworld zaliczyli 16 września pokonując 3:2 Fortunę Sittard. W pierwszym sezonie napastnik Sjoerd Ars zdobywając siedemnaście bramek zajął piąte miejsce w klasyfikacji najlepszych strzelców.
W sezonie 2010/11 FC Omniworld zmienił nazwę na Almere City FC.

</doc>
<doc id="1329359" url="https://pl.wikipedia.org/wiki?curid=1329359" title="Alexandre Schaumasse">
Alexandre Schaumasse

Alexandre Schaumasse (ur. 1882, zm. 1958) – francuski astronom.
W czasie I wojny światowej odniósł poważne obrażenia i ponad rok spędził w szpitalu. 
Pracował w Observatoire de Nice w Nicei. Odkrył tam trzy komety (okresową 24P/Schaumasse oraz C/1913 J1 i C/1917 H1), a także dwie planetoidy. 
Asteroida (1797) Schaumasse została nazwana jego nazwiskiem.

</doc>
<doc id="1329360" url="https://pl.wikipedia.org/wiki?curid=1329360" title="Żywiec Porter">
Żywiec Porter

Żywiec Porter – ciemne piwo dolnej fermentacji w stylu bałtyckiego porteru warzone przez Grupę Żywiec w Brackim Browarze Zamkowym w Cieszynie.
Historia.
Autorem pierwszej receptury piwa Żywiec Porter z 1881 r. był Juliusz Wagner, sprawujący funkcję Arcyksiążęcego Naczelnego Piwowara od 1875 r. Porter żywiecki był początkowo dubeltowym piwem górnej fermentacji o zawartości 6,0% alk. objętościowo. W 1881 roku w żywieckim browarze uwarzono 576 hl Porteru (co stanowiło 2,5% całej produkcji), a w 1913 roku – 5200 hl (17,9%). Warzony był w obu browarach należących do arcyksięcia Albrechta Fryderyka Habsburga, czyli w Cieszynie i Żywcu. W związku jednak ze zmianą systemu produkcji w żywieckim browarze i wprowadzeniem technologii HGB na początku XXI wieku, w latach 2003–2004 Grupa Żywiec zaprzestała wyrobu porteru i przeniosła go do Cieszyna, gdzie zostały zachowane dawne urządzenia piwowarskie. Receptura piwa pozostaje niezmienna, a słód nadal jest mieszany ręcznie i palony przy użyciu palarki z 1910 roku.
Na przełomie XIX i XX wieku lekarze zalecali swoim pacjentom w okresie rekonwalescencji Porter jako skuteczny środek odżywczy.
Porter był pierwszym piwem z żywieckiego browaru na skalę masową rozlewanym do butelek, a jego symbol – korona wpisana w koło – najbardziej rozpoznawalnym znakiem firmowym żywieckim do pojawienia się tzw. tańczącej pary w 1956 roku.
Pomimo że piwo robione jest obecnie w Brackim Browarze Zamkowym w Cieszynie, jego butelkowanie do dziś ma miejsce w rozlewni browaru w Żywcu, gdyż browar cieszyński butelkuje tylko piwo „Cieszyńskie”.
Charakterystyka.
Żywiec Porter jest „ciemny jak bezgwiezdna noc”. To bardzo mocne i treściwe piwo charakteryzujące się posmakiem palonego słodu z nutami suszonych śliwek, kawy, karmelu i rozgrzewającego alkoholu. Proces produkcji Porteru trwa 90 dni. Warzony jest ze słodu monachijskiego oraz kombinacji słodów jasnych i specjalnych, które zacierane są metodą dekokcyjną. Przefiltrowana brzeczka fermentuje następnie w tradycyjnych, otwartych kadziach, a młode piwo poddawane jest długiemu okresowi leżakowania, który może trwać do 6 miesięcy. Piwo leżakuje w chłodnych pomieszczeniach wbudowanych w zbocze wzgórza, na którym stoi browar.
Żywiec Porter jest sprzedawany w szklanych butelkach o pojemności 0,33 litra lub 0,5 litra, a także rozlewany do beczek typu keg. Zawartość ekstraktu słodowego w piwie wynosi 21% Blg, alkoholu – 9,5% obj. / 7,125% wag.

</doc>
<doc id="1329362" url="https://pl.wikipedia.org/wiki?curid=1329362" title="Marek Emiliusz Lepidus (konsul 187)">
Marek Emiliusz Lepidus (konsul 187)



</doc>
<doc id="1329363" url="https://pl.wikipedia.org/wiki?curid=1329363" title="Kinjiktile">
Kinjiktile

Kinjiktile" właśc. Kinjiktile "Bakero" Ngwale" (ur.?, zm. 10 sierpnia 1905) – wizjoner i medium, przywódca antyniemieckiego powstania Maji-Maji w Niemieckiej Afryce Wschodniej. Przed powstaniem był szamanem, zajmował się leczeniem przy użyciu naturalnych środków, a także odprawianiem rytuałów, nakładaniem i zdejmowaniem klątw. Był również muzykantem. Stworzył sektę Maji-Maji (w języku suahili słowo znaczy "woda"), w późniejszym okresie jej głównym celem była walka wyzwoleńcza przeciw Niemcom. Kinjiktile nakłonił lud do powstania. Ludzie ślepo wierzący, że moc jego magii zmieniającej niemieckie kule w krople wody z chęcią wcielali się do armii rebeliantów. W większości uzbrojeni w dzidy zostali zmasakrowani przez Niemców. Kinjiktile został schwytany przez Niemców, osądzony i powieszony.

</doc>
<doc id="1329365" url="https://pl.wikipedia.org/wiki?curid=1329365" title="Zbyněk Irgl">
Zbyněk Irgl

Zbyněk Irgl (ur. 29 listopada 1980 w Ostrawie) – czeski hokeista, reprezentant Czech.
Kariera.
Od czerwca 2011 zawodnik Dynama Mińsk. W marcu 2012 podpisał nowy, dwuletni kontrakt z mińskim klubem. Po sezonie KHL (2013/2014) odszedł z klubu. Od sierpnia 2014 zawodnik HC Oceláři Trzyniec. Z początkiem stycznia 2018 wypożyczony do HC Ołomuniec na czas jednego miesiąca. Potem pozostał w tym klubie. Od maja 2020, po 13 latach, ponownie zawodnik HC Vítkovice. Po sezonie 2020/2021 opuścił klub.
Uczestniczył w turniejach mistrzostw świata w 2006, 2007, 2008, 2009, 2013.

</doc>
<doc id="1329367" url="https://pl.wikipedia.org/wiki?curid=1329367" title="Coats Memorial Church">
Coats Memorial Church

Coats Memorial Church, pełna nazwa to: The Thomas Coats Memorial Baptist Church, znany również jako Baptystyczna Katedra Europy – to największy w Europie kościół baptystyczny, znajdujący się w Paisley, w Szkocji.
Historia.
Kościół został zbudowany ku pamięci Thomasa Coatsa, filantropa i aktywnego działacza miejscowej społeczności baptystycznej. Po śmierci Coatsa w 1883 r. na prośbę jego żony i dzieci, miejscowy zbór baptystów postanowił o budowie katedry. Architektem budowli został Hippolyte J. Blanc. Kościół ukończono w 1894 r.
Architektura i wnętrze.
Coats Memorial Church został wzniesiony w stylu neogotyckim. Za budulec kościoła posłużył piaskowiec. Podłoga kruchty wykonana została jako mozaika. Wnętrze zdobią marmurowe wodotryski z wodą pitną. Sufit katedry stanowią sklepienia krzyżowe, zdobione cytatami z Biblii umieszczonymi na tle pozłacanych zwojów. Główna iglica kościoła sięga ponad 60 metrów ponad ziemię. Baptysterium, wykonane z białego i czarnego marmuru, jest wystarczająco głębokie, aby umożliwić pełne zanurzenie katechumena, zgodnie z baptystycznym poglądem na właściwą formę chrztu. Zdobione rzeźbione panele alabastrowe przedstawiają najważniejsze wydarzenia z życia Jezusa Chrystusa. Podwyższona ambona wykonana jest z alabastru i marmuru, okryta baldachimem. Pulpit z wykonany brązu, z podobizną orła. Stół komunijny służący do wspominania Wieczerzy Pańskiej i błogosławienia emblematów chleba i wina, wykonany został z drewna dębowego. Zwieńczeniem prezbiterium jest sklepienie dekorowane podobiznami aniołów. W Baptystycznej Katedrze Europy znajdują się także organy z 3040 piszczałkami, zaliczane do czołówki największych organów na świecie.
Zbór.
Gospodarzem katedry jest lokalny zbór baptystyczny, należący do Szkockiego Kościoła Baptystów. Przy zborze działa kilka służb, m.in. chór. W kościele systematycznie odbywają się tradycyjne nabożeństwa baptystyczne, pozbawione sztywnej liturgii i form. Na nabożeństwo składają się modlitwy zgromadzenia, pieśni śpiewane przez kongregację przy akompaniamencie organów oraz zwiastowanie Słowa Bożego (kazanie). Zbór obchodzi również Wieczerzę Pańską, którą pojmuje symbolicznie.

</doc>
<doc id="1329368" url="https://pl.wikipedia.org/wiki?curid=1329368" title="Joe Hill (pisarz)">
Joe Hill (pisarz)

Joe Hill właśc. Joseph Hillstorm King (ur. 4 czerwca 1972) – amerykański pisarz horrorów, syn Stephena Kinga. Debiutował w 1997 roku opowiadaniem "The Lady Rests". Pierwsza książka Hilla, zbiór opowiadań ', zyskała bardzo dobre opinie wśród czytelników i krytyków, zdobyła prestiżowe nagrody Brama Stokera i . Gdy autor ogłosił, że pracuje nad pierwszą powieścią ('), wytwórnia Warner Bros. nabyła plany do ekranizacji. Wtedy autor ujawnił swoje prawdziwe nazwisko, wcześniej posługiwał się pierwszym i drugim imieniem, by nie sądzono, że wykorzystuje sławę ojca. Ostatnim wyróżnieniem pisarza jest nominacja do Nagrody im. Shirley Jackson (ang. Shirley Jackson Awards) w kategorii krótka nowela za opowiadanie "Thumbprint".
W 1982 roku Joe Hill wystąpił razem z ojcem w filmie George’a A. Romero "Koszmarne opowieści".
Joe Hill na razie tylko raz współpracował ze sławnym ojcem. Razem napisali nowelę "Throttle" zamieszczoną w antologii poświęconej twórczości Richarda Mathesona. Jest to ich wersja opowiadania "Duel" Mathesona.
Joe Hill ma żonę Leonardę i trzech synów. Mieszka w New Hampshire.

</doc>
<doc id="1329370" url="https://pl.wikipedia.org/wiki?curid=1329370" title="Ulica Kamienne Schodki w Warszawie">
Ulica Kamienne Schodki w Warszawie

Ulica Kamienne Schodki – ulica w Warszawie na Starym Mieście, w dzielnicy Śródmieście.
Historia.
Wyłożona kamiennymi stopniami uliczka biegnie od ul. Krzywe Koło do ul. Brzozowej (górny, starszy odcinek) i dalej, z przesunięciem osi do ul. Bugaj (dolny odcinek, zabudowany w XVIII wieku). Łączy wyżej położoną część Starego Miasta z niżej położonym terenem nad Wisłą. Pierwsza wzmianka o ulicy pochodzi z 1527 r. Kamienne Schodki dawniej prowadziły do Furty Białej, znajdującej się w murach obronnych miasta, a dalej do Wisły. Ulica była wykorzystywana do noszenia wody z rzeki.
W XVII wieku nazywana była "Na Schodkach", w XVIII wieku "Schodki", a od końca XVIII wieku "Kamienne Schodki" (co miało być podkreśleniem zastąpienia drewnianych stopni kamiennymi). Nazywano ja także: Przechodnią, Ciasną lub Pieszą.
W grudniu 1806 r. z ulicy Kamienne Schodki Napoleon Bonaparte w towarzystwie księcia Józefa Poniatowskiego oglądał Wisłę. Ulica zabudowana była dwoma domami i kamienicą. W XIX i XX wieku stanowiła miejsce, które często odwiedzali artyści.
Zniszczone podczas II wojny światowej budynki w części odbudowano (1952–1962). Rozluźniono wówczas zabudowę pomiędzy ulicami Brzozową a Bugaj. Podczas prac remontowych natrafiono m.in. na fundamenty kamienicy z XVIII wieku oraz stary rynsztok. Współcześnie pierzeje ulicy są bocznymi elewacjami kamienic pod adresami: Rynek Starego Miasta 26, ul. Krzywe Koło 2 oraz ul. Brzozowa 29.
W 2002 przeprowadzono remont ulicy między ulicami Brzozową a Bugaj. 78 stopni schodów wymieniono na nowe, wykonane z szarego granitu. Wymieniono też drewniane poręcze, żelazne kraty, furtki oraz w niektórych miejscach mur oporowy wzdłuż ulicy (część muru wzmocniono). Dodatkowo mur obłożono jasnymi płytami piaskowca.

</doc>
<doc id="1329371" url="https://pl.wikipedia.org/wiki?curid=1329371" title="Greatest Hits (album Blink 182)">
Greatest Hits (album Blink 182)



</doc>
<doc id="1329373" url="https://pl.wikipedia.org/wiki?curid=1329373" title="Rękopis Wojnicza">
Rękopis Wojnicza



</doc>
<doc id="1329385" url="https://pl.wikipedia.org/wiki?curid=1329385" title="Elkton (Maryland)">
Elkton (Maryland)

Elkton to miejscowość w stanie Maryland, w Stanach Zjednoczonych, siedziba administracyjna hrabstwa Cecil. Według spisu ludności w roku 2000 miasto miało 11 893 mieszkańców.

</doc>
<doc id="1329386" url="https://pl.wikipedia.org/wiki?curid=1329386" title="Hey Jimi">
Hey Jimi

Hey Jimi – Polskie gitary grają Hendrixa – wydawnictwo muzyczne wydane przez spółkę Agora SA z okazji odbywającego się we Wrocławiu "Thanks Jimi Festival 2008" związanego z Gitarowym Rekordem Guinnessa. Zawiera książeczkę opisującą czasy premiery utworu Hey Joe w Polsce oraz dołączony album płytowy. Na płycie znalazły się głównie utwory skomponowane przez Jimiego Hendrixa specjalnie nagrane na to wydawnictwo przez czołowych polskich gitarzystów. Płyta powstała z inicjatywy Jana Chojnackiego i Leszka Cichońskiego, który do nagrań zaprosił swoich przyjaciół. Tytuł składanki jest nawiązaniem do utworu "Hey Joe". W nagraniach udział wzięli: Jan Borysewicz, Leszek Cichoński, Zbigniew Hołdys, Mieczysław Jurecki, Wojciech Klich, Jacek Królik, Marek Raduli, Sebastian Riedel, Jerzy Styczyński, Ryszard Sygitowicz, Krzysztof Ścierański oraz Wojciech Waglewski wraz z towarzyszącymi im muzykami. Płyta dedykowana jest Januszowi Kosińskiemu.

</doc>
<doc id="1329387" url="https://pl.wikipedia.org/wiki?curid=1329387" title="Wistil">
Wistil

Wistil, do 2008 Zakłady Przemysłu Jedwabniczego „Wistil” – przedsiębiorstwo przemysłu włókienniczego, spółka akcyjna z siedzibą w Kaliszu, założone w 1912, znacjonalizowane w 1945, notowane na Giełdzie Papierów Wartościowych w Warszawie od 13 marca 1998, jednostka dominująca grupy kapitałowej Wistil; jeden z największych producentów tkanin syntetycznych i mieszanych w Polsce.
Przedsiębiorstwo przeszło w latach 90. i po 2000 głębokie zmiany restrukturyzacyjne, ale nie sprostało silnej konkurencji tkaninom importowanym z Turcji oraz Chin. Obecnie Zakłady są na etapie wygaszania produkcji i wyprzedaży majątku w celu pokrycia długów. W ostatnich latach wielomilionowe zastrzyki finansowe kosztem innych spółek Grupy nie poprawiły rentowności i wypłacalności zakładów. Samo przedsiębiorstwo zostanie zlikwidowane, natomiast nadal będzie funkcjonować Grupa Kapitałowa Wistil na terenie dzierżawionym przez Fabrykę Firanek i Koronek „Haft” w Kaliszu.

</doc>
<doc id="1329391" url="https://pl.wikipedia.org/wiki?curid=1329391" title="Miejskie Przedsiębiorstwo Komunikacyjne Lublin sp. z o.o.">
Miejskie Przedsiębiorstwo Komunikacyjne Lublin sp. z o.o.



</doc>
<doc id="1329397" url="https://pl.wikipedia.org/wiki?curid=1329397" title="Kathiawari">
Kathiawari

Kathiawari (radźputana, marwar) - indyjska rasa koni przypominająca sylwetką konie czystej krwi arabskiej. 
Budowa.
Występuje w różnych umaszczeniach, z wyjątkiem karej (najczęściej kasztanowata). Osiąga wysokość w kłębie wynoszącą ok. 140–150 cm. Jest to jedyny koń pochodzenia indyjskiego wyższy od kuca.
Charakterystyczne dla tej rasy jest ułożenie uszu (zakrzywione do wewnątrz) oraz odporność na choroby. Konie tej rasy są wąsko zbudowane.
Historia powstania, pochodzenie.
Rasa ta ma swe początki w morskiej katastrofie. W dawnych czasach u wybrzeży indyjskich zatonął arabski statek przewożący konie wyścigowe. Kilka z nich zdołało dopłynąć do brzegu i przetrwały. Konie te zaczęły krzyżować się z indyjskimi kucami. Rasa powstała na przełomie XIII/XIV wieku w Indiach na półwyspie Kathijawar (stan Gudźarat). Rozwinęła się w wyniku krzyżowania miejscowej rasy z końmi czystej krwi.
Użytkowość.
Dzięki odziedziczonej wytrzymałości i dzielności używane w celach jucznych oraz do jazdy wierzchem. 

</doc>
<doc id="1329398" url="https://pl.wikipedia.org/wiki?curid=1329398" title="Wszystko dla pań">
Wszystko dla pań

Wszystko dla pań (fr. "Au Bonheur des dames") – powieść obyczajowa Émile’a Zoli z 1883 roku. 
Opublikowana jako jedenasty tom cyklu Rougon-Macquartowie, którego głównymi bohaterami są Oktaw Mouret i Denise Baudu. Utwór porusza problem przemian w handlu zachodzących w czasach II Cesarstwa, został przez autora nazwany „poematem nowoczesnej aktywności”.
Treść.
Denise Baudu przybywa z prowincji do pracy w Paryżu razem z dwójką młodszych braci. Zatrzymuje się u stryja, właściciela małego sklepiku, po czym znajduje pracę w magazynie „Wszystko dla Pań” – ogromnym, wielobranżowym sklepie z odzieżą, którego właścicielem jest Oktaw Mouret, syn Franciszka i Marty Mouretów z powieści "Podbój miasta Plassans". Oktaw jest pełnym fantazji i przedsiębiorczym młodym człowiekiem, odważnie realizującym swoje plany i pomysły. Używa życia: nie stroni od kobiet, ma wiele przygodnych kochanek i jedną stałą – panią Desforges. Kobiety uwielbiają Oktawa, ale on traktuje je instrumentalnie, jako dostarczycielki rozkoszy dla zmysłów i zysków dla magazynu. Przyjaciele przepowiadają Mouretowi, że „kobiety kiedyś się zemszczą”. Po zatrudnieniu w magazynie „Wszystko dla Pań” Denise przechodzi ciężką szkołę życia jako nowa ekspedientka. Pracownicy sklepu znajdują się w fatalnej sytuacji – pracują po 13 godzin, śpią w nędznie wyposażonych pokoikach, a ponadto są wzajemnie skonfliktowani. Denise, pomimo że Mouret darzy ją sympatią, wielokrotnie pada ofiarą molestowania, intryg i plotek, a w końcu zostaje wyrzucona z pracy. Jej wielkim zmartwieniem jest utrzymanie braci, zwłaszcza młodszego, małego Pepi. Znajduje potem zajęcie u starego Bourrasa, wytwórcy parasoli, a później u Robineau – byłego pracownika magazynu, teraz właściciela sklepu z jedwabiami. Po wypadku ulicznym Robineu i jego bliskim bankructwie, Denise wraca do pracy u Moureta, a po niedługim czasie awansuje tam na kierowniczkę działu odzieży dziecięcej.
W miarę rozwoju sklepu pojawiają się w nim coraz to nowe działy, sam obiekt zajmuje całą ulicę, doprowadzając do upadłości rzeszę drobnych handlarzy z okolicy. Symbolem ich klęski jest śmierć Genowefy, córki stryja Baudu, a potem jego żony i powolna ruina małego sklepu. Oktaw Mouret tymczasem odkrywa w sobie miłość do Denise – uczucie, jakiego wcześniej nie znał. Ona jednak chce pozostać uczciwa i nie godzi się na schadzki, chociaż potajemnie kocha Moureta. Pozorny chłód Denise doprowadza go do rozpaczy i zwątpienia o celowości wszelkich starań. Denise dopiero w finale powieści decyduje się wyznać mu swoją miłość, co uwieńcza sukces życiowy ich obojga.
Nawiązania i metafory.
"Wszystko dla pań" w wielu momentach porzuca zwyczaj naturalistycznej analizy rzeczywistości (silnej w pierwszej części utworu) na rzecz przedstawienia obrazu wyidealizowanego, zgodnego z postulatami politycznymi Zoli. Autor nawiązał do związanych z socjalizmem utopijnym wizji przedsiębiorstw, w których panuje pełna zgoda między zatrudniającym a pracownikami i w których zwiększony zysk idzie na polepszenie warunków pracy. W dużej mierze nie zgadzało się to z rzeczywistością powstających za czasów autora wielkich magazynów, chociaż w opisie sklepu Oktawa wielokrotnie korzystał on z obserwacji własnych. W okresie II Cesarstwa prawdziwą sensacją był bowiem sklep „Bon-Marché”, często zresztą wzmiankowany w utworze jako konkurent sklepu Moureta określonego jako „pałac-świątynia wzniesiony na cześć rozrzutności mody”.
"Wszystko dla pań" to również opis upadku drobnego handlu, zaś scena pogrzebu zmarłej na gruźlicę córki drobnego sklepikarza Baudu stanowi symbol upadku całej działalności tego typu. Zola jednak, poprzez postawę samej Denise (równocześnie współczującej drobnym kupcom i dostrzegającej wyższość magazynów) wskazuje, iż właściwym działaniem jest nie nostalgia za przeszłością, lecz akceptacja właśnie takiego stanu rzeczy i znalezienie sobie nowego miejsca w zmieniającym się świecie. Pochwałę optymizmu i kreatywności wyraża również powtarzająca się w kilku scenach powieści dyskusja między optymistą Mouretem a pesymistą de Vallagnoskiem, którego fatalistyczne poglądy rozwija postać Łazarza z kolejnej w cyklu "Radości życia".
Równocześnie historia miłości Oktawa i Denise pokazuje „zemstę kobiecości” – Oktaw, arywista, który przez całe życie zbijał fortunę na wykorzystywaniu kobiecych słabości, ulega kobiecie, która z miejsca nie uległa jego urokowi, i dopiero wtedy poznaje miłość, która według Zoli jest sensem całego życia.
Recepcja.
"Wszystko dla pań" zostało bardzo przychylnie przyjęte. Krytycy zgodni byli co do umoralniającego, pozytywnego przesłania dzieła, popierali wyrażoną przez Zolę pochwałę pracy i wynalazczości. Nie wszyscy jednak zrozumieli ponadczasowe przesłanie dzieła, widząc w nim jedynie apoteozę kapitalizmu, wyrażonego poprzez opis domu handlowego, ukazanego przez autora jako „wielki idealny bazar, falanster handlu”. Dobrze oceniane były postaci głównych bohaterów, zwłaszcza Denise, która zdaniem oficjalnych krytyków szczęśliwie mogła przesłaniać Gerwazynę, bohaterkę "W matni". Późniejsi recenzenci byli mniej entuzjastyczni, za najbardziej udane partie utworu uznając te fragmenty, w których Zola opisuje ciężki los zatrudnionych w magazynie, natomiast przedstawienie ulepszeń wprowadzanych w nim przez Moureta (wyidealizowana wizja nakreślona w rozdz. XII) uznawali za brak realizmu. Albert Thibaudet stwierdził wprost, że przedstawiona przez Zolę analiza sklepu nie ma większej wartości, gdyż brakuje w nim najważniejszego elementu – dopracowanej postaci kupca.

</doc>
<doc id="1329407" url="https://pl.wikipedia.org/wiki?curid=1329407" title="Juan Florentin">
Juan Florentin

Jean Florentin (wymieniany pod nazwiskiem Fleury lub Florin) (ur. ?, zm. 1527) – francuski kaper, żeglarz, pirat. Zdobył statki ze złotem Montezumy. 
Jean Fleury służył jako kaper u Jean Ango podczas wojen włoskich. w latach 1494–1549. W tym czasie mieszkał w Dieppe. W 1523 roku, u wybrzeży Portugalii zdobył dwa statki dowodzone przez Alonso de Avilę. Statki były załadowane skarbami Azteków wysłanymi z Veracruz przez Hernána Cortésa dla cesarza Karola V. Przewoziły również relacje z podbojów i prośbę o nominację Korteza na gubernatora Nowej Hiszpanii. Łupy zostały oszacowane na 150 000 dukatów, ponadto zawierały perły wadze 680 funtów, szmaragdy, biżuteria, złoto w sztabach.
Korsarska działalność Fleury’ego na szkodę korony hiszpańskiej zaowocowała wystawieniem za nim listu gończego, a za jego głowę wyznaczono nagrodę. 3 października 1527 roku okręt Fleury’ego został osaczony przez sześć baskijskich galeonów. Bitwa u Przylądka Świętego Wincentego trwała od 8 rano do 2 po południu i zakończyła się klęską korsarza. Jego statek został zatopiony, a on sam dostał się do niewoli. Został przewieziony do portu Colmenar de Arenas, gdzie mimo proponowanego okupu (30 tys. dukatów) został na rozkaz cesarza ścięty.

</doc>
<doc id="1329408" url="https://pl.wikipedia.org/wiki?curid=1329408" title="Bez twarzy">
Bez twarzy

Bez twarzy (tytuł oryg. "Face/Off") – amerykański film fabularny (dramat sensacyjny) z roku 1997 w reżyserii Johna Woo. W głównych rolach występują: John Travolta, Nicolas Cage.
Fabuła.
Agent FBI, Sean Archer (John Travolta), tropi bezwzględnego przestępcę, Castora Troya (Nicolas Cage). Pragnie zemścić się na nim za śmierć syna, który 6 lat wcześniej zginął z rąk przestępcy. Podczas jednej z akcji Castor zostaje ciężko ranny i zostaje przewieziony do szpitala. Okazuje się, że wraz ze znajdującym się w więzieniu bratem (Alessandro Nivola), Troy podłożył w Los Angeles bombę, która może zagrozić życiu mieszkańców miasta. By dowiedzieć się, gdzie znajduje się ładunek, Sean przechodzi operację plastyczną, dzięki której zamienia się z Castorem twarzami. Następnie zostaje umieszczony w więzieniu, w którym wyrok odsiaduje Pollux. Tymczasem w klinice Troy odzyskuje przytomność i zmusza chirurga do powtórzenia zabiegu, w wyniku którego ma teraz twarz Archera.
Obsada.
reżyseria:
scenariusz:
aktorzy:
zdjęcia:
muzyka:
scenografia:
producent:
producent wykonawczy:
montaż:
kostiumy:
dźwięk:

</doc>
<doc id="1329411" url="https://pl.wikipedia.org/wiki?curid=1329411" title="Gabriel Rechowicz">
Gabriel Rechowicz

Gabriel Rechowicz, ps. „Gaber” (ur. 1920, zm. 7 grudnia 2010 w Warszawie) – polski artysta grafik, dekorator wnętrz, autor grafik i ilustracji do książek.
Życiorys.
W latach 30. XX w. uczeń Gimnazjum Sanatoryjnego Męskiego dr. Jana Wieczorkowskiego w Rabce. Walczył w powstaniu warszawskim. Po II wojnie światowej studiował malarstwo w paryskiej École des Beaux-Arts i w Państwowej Wyższej Szkole Sztuk Plastycznych w Gdańsku.
Był ilustratorem książek (m.n. Aliny Afanasjew, Mirosława Azembskiego, Józefa Brodzkiego, Jerzego Broszkiewicza, Wandy Chotomskiej, Jerzego Ficowskiego, Hanny Januszewskiej, Janusza Korczaka, Joanny Kulmowej, Marty Tomaszewskiej).
Sporządzał projekty wnętrz użytkowych (m.in. mozaika w patio warszawskiego Domu Chłopa, czy wystrój malarski warszawskiego „Supersamu”). Współpracował przy dekoracjach i scenografii filmu fabularnego pt. "Wszystko na sprzedaż" (reż. Andrzej Wajda, 1968), w którym grała jego siostrzenica, Beata Tyszkiewicz.
Mieszkał w Warszawie.
Życie prywatne.
Jego żona, Hanna Rechowicz (ur. 1926), jest również artystką plastykiem i dekoratorem, projektantką tkanin. 

</doc>
<doc id="1329418" url="https://pl.wikipedia.org/wiki?curid=1329418" title="Cloverfield">
Cloverfield



</doc>
<doc id="1329419" url="https://pl.wikipedia.org/wiki?curid=1329419" title="Raghavendra">
Raghavendra

Raghavendra (Telugu: రాఘవేంద) – film w języku telugu, powstały na podstawie scenariusza Posani Krishna Murali i w reżyserii Suresh Krishna. Film miał premierę 23 marca 2003.
Fabuła.
Raghava (Prabhas) mieszka z rodzicami w świątynnym mieście Mantralayam. Żyje jak mnich i tak jak mnich nie używa przemocy. Nawet na napastowanie kobiety reaguje wyłącznie błaganiem napastników o zaprzestanie przemocy. Wtedy rodzina i przyjaciele odwracają się od niego. 
Jednak nie zawsze tak było, Rahgava był kiedyś porywczym i skorym do bójki chłopakiem. Mimo że ukrył się przed mrokami przeszłości w mnisim habicie, nie był w stanie przed nimi uciec.
Linki zewnętrzne.
Galeria na Idlebrain

</doc>
<doc id="1329422" url="https://pl.wikipedia.org/wiki?curid=1329422" title="Miklosz Deki Czureja">
Miklosz Deki Czureja

Miklosz Deki Czureja (właśc. Mikołaj Czureja, nazywany Królem Czardasza; ur. 16 października 1958 w Niedzicy) – romski wirtuoz skrzypiec, także aranżer i kompozytor.
Ojciec Sary (ur. 1991 r., wirtuoz cymbałów węgierskich), Sandry i Sylwii (bliźniaczki, ur. 1986 r., wokalistki i tancerki) oraz Miklosza Marka (ur. 1982 r., pianista, wokalista i skrzypek). Wnuk Jana Czurei, syn Miklosza (obaj skrzypkowie).
Karierę rozpoczął jako nastoletni skrzypek w Cygańskim Zespole Pieśni i Tańca Roma w Poznaniu na przełomie lat 60. i 70. XX wieku. Z zespołem tym rozpoczął wieloletnią współpracę i międzynarodową karierę, koncertując w wielu miejscach na całym świecie.
W latach 80. rozpoczął karierę solową, która trwa do dziś. Współpracował m.in. z Sandorem Lakatoszem, warszawskim Teatrem Studio Buffo i Michałem Urbaniakiem. Z tym ostatnim artystą stoczył nawet muzyczny pojedynek na skrzypcową improwizację, który relacjonowała Telewizja Polonia.
Brał udział w nagraniu wielu programów dla radia i telewizji (polskich i zagranicznych). Jest też bohaterem licznych reportaży telewizyjnych, radiowych i prasowych. "Czardasz" V. Montiego w wykonaniu Czurei utrzymywał się przez rok na szczycie telewizyjnej listy przebojów.
Nagrał 12 płyt (zarówno z własnym zespołem muzyczno-tanecznym Tatra Roma, jak i z wieloma innymi muzykami romskimi działającymi na całym świecie). Zajmuje się również aranżacją utworów muzycznych oraz komponowaniem pieśni i utworów instrumentalnych, także dla potrzeb musicalu (m.in. "Chata za wsią") i filmu.
Jako skrzypek wystąpił też w produkcjach fabularnych, m.in. w serialach telewizyjnych "Dom" (2000) i "Glina" (2007), a także w filmie "Wiosenne wody". Ponadto zagrał gościnnie w serialu "Na dobre i na złe" (2009), gdzie wcielił się w postać Miklosza – syna Roma, pacjenta szpitala w Leśnej Górze.
Współpracuje z Fundacją Bahtałe Roma – Szczęśliwi Cyganie.

</doc>
<doc id="1329427" url="https://pl.wikipedia.org/wiki?curid=1329427" title="Ansatz Bethego">
Ansatz Bethego

Ansatz Bethego (z – podejście, stwierdzenie) – sposób konstrukcji (zgadnięcia) ścisłego rozwiązania problemu wielu ciał zaproponowany pierwszy raz przez Hansa Bethego w 1931 r.
Metoda wróciła do łask w latach dziewięćdziesiątych XX w. w fizyce silnie skorelowanych cząstek, gdzie dla odtworzenia własności układu potrzebne jest ścisłe rozwiązanie, natomiast zawodzą wszelkie metody perturbacyjne. Ansatz Bethego jest stosowany w problemach o obniżonej wymiarowości.

</doc>
<doc id="1329428" url="https://pl.wikipedia.org/wiki?curid=1329428" title="Fiat 508C">
Fiat 508C



</doc>
<doc id="1329433" url="https://pl.wikipedia.org/wiki?curid=1329433" title="Stanisław Szwechowicz">
Stanisław Szwechowicz

Stanisław Szwechowicz (ur. 18 lipca 1949 w Gdańsku) – polski rzeźbiarz, kurator i organizator wielu wystaw.
Życiorys.
Studiował w gdańskiej Państwowej Wyższej Szkole Sztuk Plastycznych w Gdańsku (obecna nazwa uczelni od 1996 r.: Akademia Sztuk Pięknych w Gdańsku), dyplom na Wydziale Rzeźby i Rysunku (1973), w pracowni prof. Alfreda Wiśniewskiego. Pracował w PWSSP w Gdańsku w latach 1974–1984 w pracowni prof. Alfreda Wiśniewskiego. Został prezesem zarządu okręgu gdańskiego Związku Polskich Artystów Rzeźbiarzy. Kierował i prowadził nieistniejącą Gdańską Galerie Rzeźby Związku Artystów Rzeźbiarzy przy ul. Długi Targ 35/38.
Brał udział w wielu wystawach i konkursach rzeźbiarskich krajowych i zagranicznych, m.in. w Norwegii, Włoszech, Francji, i Niemczech. Prace artysty w zbiorach muzealnych (Muzeum Narodowe w Gdańsku, Muzeum Miedzi w Legnicy, Centrum Rzeźby Polskiej w Orońsku) i kolekcjach prywatnych w kraju i za granicą, m.in. w Niemczech, Francji, Holandii, Norwegii i USA. Autor licznych tablic pamiątkowych i płaskorzeźb.
Autor realizacji pomnikowych, m.in.:

</doc>
<doc id="1329435" url="https://pl.wikipedia.org/wiki?curid=1329435" title="Knights of Cydonia">
Knights of Cydonia

Knights of Cydonia – piosenka angielskiego zespołu rockowego Muse i zarazem utwór zamykający album Brytyjczyków z 2006 roku, "Black Holes and Revelations". Wersja radiowa miała swoją premierę 6 czerwca 2006 roku na antenie radia KROQ, a do innych stacji w USA została rozesłana sześć dni później. W Wielkiej Brytanii utwór został wydany jako trzeci singel 27 listopada 2006, debiutując na 10. miejscu listy najpopularniejszych singli w tym kraju. 27 października 2006 didżejka BBC Radio 1 Annie Mac określiła piosenkę jako „sześć minut i jedna sekunda czystego geniuszu”.
Debiut koncertowy „Knights of Cydonia” miał miejsce podczas festiwalu Radio 1's Big Weekend w Dundee, 13 maja 2006 roku, gdzie zespół zagrał również dwa pierwsze single z "BH&amp;R" – „Supermassive Black Hole” i „Starlight”. W porównaniu z wersją studyjną, podczas występów Matthew Bellamy śpiewa początek piosenki zdecydowanie głośniej i bardziej czysto.
Utwór znajduje się w trzeciej części popularnej serii gier muzycznych "Guitar Hero – ". „Rycerzy” użyto również w "Heroes Unmasked", serialu dokumentalnym przedstawiającym kulisy powstawania popularnego serialu sci-fi "Herosi", a także w reklamach promujących wydanie filmu "300" na DVD.
26 stycznia 2008 roku ogłoszono, że „Knights of Cydonia” zyskał miano najpopularniejszej piosenki 2007 roku w Triple J Hottest 100 – corocznej liście prowadzonej przez australijską młodzieżową stację radiową Triple J.
Styl i treść.
Głos Matta Bellamy’ego w utworze jest syntetyczny, pojawiają się również fragmenty grane na trąbce. Brzmienie gitary zostało zainspirowane hitem zespołu The Tornados z 1962 roku, „Telstar” (ojciec lidera Muse, George Bellamy, grał w nim na gitarze rytmicznej). Jako całość piosenka jest uderzająco podobna do kompozycji Bellamy’ego seniora, „Ridin’ the Wind”.
Tytułowa ‘Cydonia’ nawiązuje do regionu na Marsie, w którym znajduje się słynna Marsjańska Twarz. Okładka "Black Holes and Revelations" autorstwa Storma Thorgersona przedstawia krajobraz Czerwonej Planety oraz czterech mężczyzn siedzących wokół stołu, na którym stoją trzy miniaturowe koniki. Według zespołu ci mężczyźni to Czterej Jeźdźcy Apokalipsy, którzy przerośli swoje konie.
Teledysk.
Teledysk do utworu był kręcony pięć dni – trzy dni w Rumunii oraz po jednym w Londynie i Red Rock w Kalifornii, a został udostępniony 11 lipca 2006 roku. Utrzymany jest w konwencji spaghetti westernu, w klimacie postapokaliptycznym, dodatkowo uzupełniony jest początkowymi i końcowymi napisami. Mimo westernowej scenerii widocznych jest wiele odniesień do kultury masowej lat 60. i 70. Na końcu klipu można zobaczyć liczbę w numeracji rzymskiej, MCMLXXXI, która oznacza rok 1981. Z kolei na początku widnieje numer MCLMXXXI, który jednak nie odpowiada żadnej liczbie z powodu niewłaściwej nomenklatury.
W teledysku wyreżyserowanym przez Josepha Kahna wystąpili – brytyjski aktor Russ Bain jako główna postać (Człowiek Bez Imienia), Richard Brake jako czarny charakter (Szeryf Baron Klaus Rottingham), oraz Cassandra Bell jako obiekt zainteresowań (Księżniczka Shane Kuriyami).
Bardzo krótka scena, w której Bain uprawia seks z ukochaną została wycięta i nie można było jej zobaczyć w telewizji, jednakże pełna wersja bez cenzury jest dostępna na stronie reżysera.
W teledysku znajduje się zaskakująco dużo nawiązań do Gwiezdnych wojen, szczególnie do , np. strój Księżniczki Shane Kuriyami do stroju Padme Amidali na arenie Geonosis.

</doc>
<doc id="1329437" url="https://pl.wikipedia.org/wiki?curid=1329437" title="Fiat 509">
Fiat 509

Fiat 509 – samochód produkowany przez włoski koncern motoryzacyjny Fiat w latach 1924–1929 jako następca modelu 501. Sprzedano około 90 tys. sztuk pojazdu. W roku 1926 samochód ulepszono do wersji 509A. 
Silniki.
Fiat 509 wyposażony był w czterocylindrowy w układzie OHC o pojemności 990 centymetrów sześciennych. 

</doc>
<doc id="1329439" url="https://pl.wikipedia.org/wiki?curid=1329439" title="Miranda (przedsiębiorstwo)">
Miranda (przedsiębiorstwo)

Miranda Spółka z o.o. – przedsiębiorstwo przemysłu włókienniczego z siedzibą w Turku wchodzące w skład Grupy Lubawa.
Przedsiębiorstwo jest producentem i dystrybutorem tkanin oraz dzianin poliestrowych, poliamidowych i mieszanych. Miranda posiada własne zaplecze naukowo-badawcze, które sprawuje bieżącą kontrolę nad produkcją i reżimem przestrzegania procedur technologicznych. Spółka zatrudnia ponad 500 osób, których praca zlokalizowana jest w jednym z czterech podstawowych działów produkcyjnych: tkalnia, dziewiarnia, wykańczalnia i drukarnia.
Historia.
Budowę Turkowskich Zakładów Przemysłu Jedwabniczego rozpoczęto w 1952 roku, a pierwszą tkalnię oddano do użytku dwa lata później. Zatrudnienie znalazło 700 osób, w tym 420 kobiet. W 1956 roku uruchomiono drugą tkalnię. Całkowity koszt tej inwestycji wyniósł 60 milionów złotych. Zatrudnienie ogółem w tych zakładach na koniec 1956 roku wyniosło 1330 osób, w tym 931 kobiet. Produkowano tu jedwab w stanie surowym, który wysyłano do Kalisza i Pabianic w celu uszlachetnienia. W kilka lat później zakłady uruchomiły dodatkowo produkcję krawatów i szali, głównie w systemie chałupniczym, umożliwiając podjęcie pracy tym kobietom, które z różnych względów (np. opieki nad dziećmi) nie mogły jej podjąć bezpośrednio w przedsiębiorstwach.
Od 1975 firma działała jako Zakład Przemysłu Jedwabniczego „Miranda”. W 1977 roku oddano do użytku nowe obiekty przy ul. Jedwabniczej. Produkowano w nich wykończone dzianiny i tkaniny, firanki oraz świadczono usługi wykończalnicze. Łączny koszt tej inwestycji wynosił 1500 mln zł. Zatrudnienie w roku przekazania zakładu do eksploatacji wynosiło 2716 osób, w tym 1706 kobiet, jednak na koniec 1989 roku zmalało do 2113 osób, w tym 1150 kobiet. Nastąpiło to na skutek urynkowienia się gospodarki polskiej i związanych z tym faktem trudności, na które duże uspołecznione przedsiębiorstwo, ukształtowane w systemie nakazowo-rozdzielczym, nie było przygotowane. Odnotowano więc spadek produkcji sprzedanej, gdyż nie było na nią pełnego zapotrzebowania, co w konsekwencji pociągnęło za sobą zmniejszenie zatrudnienia. Dyrektorami zakładów jedwabniczych byli: Michał Kozanecki (1952-1956), Władysław Junka (1956-1961), Bazyli Tyc (1961-1974), Stanisław Lula (1974-1988) i Mieczysław Jarzęcki (1989-1990).
Przełom w polityce polskiej w 1989 roku spowodował w styczniu tegoż roku rozpoczęcie protestu na tle płacowym. Wkrótce potem przedsiębiorstwo postawiono w stan likwidacji.
W 1993 przedsiębiorstwo zostało przekształcone w jednoosobową spółkę Skarbu Państwa w celu włączenia do programu NFI. W 1997 kontrolowana przez NFI „Piast” ZPJ „Miranda” SA została wniesiona tytułem aportu do spółki Próchnik SA, która w 2002 sprzedała zadłużone zakłady kammiennogórskiej spółce Len SA. „Miranda” została zlikwidowana w 2007 roku, a wcześniej przez nią utworzony podmiot, „Miranda” sp. z o.o., przejął część dotychczasowych pracowników oraz majątek. Podczas likwidacji spółki akcyjnej pracownicy otrzymywali wymówienia, jednocześnie otrzymując nowe umowy o pracę w spółce z o.o. Związki zawodowe nie zgadzały się na taką kolej rzeczy, tłumacząc to chęcią zmiany umów pracy na mniej korzystne, co w konsekwencji miało doprowadzić do likwidacji związków zawodowych. Około 60 osób, które prowadziło strajk nie otrzymało oferty pracy w spółce z o.o. Sprawa zwolnienia została przez związkowców skierowana do Sądu Pracy. Postępowanie zakończyło się ugodą.
Od 2011 roku wchodzi w skład Grupy Lubawa.
Działalność.
Produkty.
Miranda posiada w swojej ofercie tkaniny z przeznaczeniem na rolety, obrusy, szyfony, tiule, a także nośniki pod druk. Tkaniny dekoracyjne tkaniny roletowe i zasłonowe wzbogacone są o żakard. Miranda produkuje również tkaniny dziecięce z przeznaczeniem na wózki, foteliki, buciki i zabawki dziecięce. Oferta Miranda obejmuje też tkaniny sakralne na alby i szaty liturgiczne. Miranda jest producentem tkanin technicznych, które są wykorzystywane na odzież ostrzegawczą, poszycia namiotów, leżaków i kurtek. W swojej ofercie posiada także welury poliamidowe i poliestrowe oraz tkaniny na odzież sportową. Tkaniny Miranda wykorzystywane są do produkcji m.in.: rolet (mini, rzymskich, paneli, żaluzji pionowych), tapicerek mebli i foteli w środkach komunikacji, obuwia, „oddychającej” odzieży przeciwdeszczowej i ostrzegawczej, firan, akcesoriów dziecięcych i odzieży dla służb mundurowych.
 dysponuje możliwością uszlachetniania tkanin, dzięki czemu mogą stać się wodoodporne, wodoszczelne, trudnopalne, antybakteryjne, antygrzybiczne, mrozoodporne, antyelektrostatyczne lub plamoodporne. Miranda ma możliwość impregnowania tkanin teflonem, usztywniania i produkcji tkanin o podwyższonej odporności na światło.
Produkty specjalistyczne.
Miranda oferuje także szereg tkanin oraz dzianin technicznych przeznaczonych stricte dla służb mundurowych, m.in.: tkaniny na odzież policyjną i strażacką, obuwie, plecaki, namioty, pokrowce, kamizelki kuloodporne itp. Miranda jest producentem wielozakresowych siatek maskujących Berberys, które zapewniają kamuflowanie i zminimalizowanie możliwości wykrycia i identyfikacji wojsk, sprzętu i instalacji.
Opracowane przez firmę Miranda multispektralne systemy maskujące zapewniają ochronę w zakresie optycznym (VIS), bliskiej podczerwieni (NIR), Podczerwieni termalnej (TIR) oraz radaru.
Miranda posiada w swojej ofercie również kamuflaż indywidualny żołnierza oraz kamuflaż mobilny przeznaczony do maskowania Kołowego Transportera Opancerzonego (KTO) „Rosomak”.

</doc>
<doc id="1329442" url="https://pl.wikipedia.org/wiki?curid=1329442" title="Fiat 501">
Fiat 501

Fiat 501 – samochód produkowany przez włoski koncern Fiat w latach 1919–1926. Model 501 to pierwszy samochód Fiata produkowany po I wojnie światowej. W roku 1921 pojawiły się wersje sportowe modelu: S i SS. Wyprodukowano 47600 sztuk Fiata 501.

</doc>
<doc id="1329443" url="https://pl.wikipedia.org/wiki?curid=1329443" title="Ivar Johansson">
Ivar Johansson

Ivar Johansson (ur. 31 stycznia 1903, zm. 4 sierpnia 1979) – szwedzki zapaśnik. Trzykrotny złoty medalista olimpijski.
Walczył w obu stylach i w 1932 w Los Angeles triumfował zarówno w stylu klasycznym (w wadze półśredniej) jak i wolnym (w wadze średniej). Cztery lata później zwyciężył w stylu klasycznym w wadze średniej. Wielokrotnie był mistrzem Szwecji i Europy. W 1932 został uhonorowany nagrodą Svenska Dagbladets guldmedalj.

</doc>
<doc id="1329446" url="https://pl.wikipedia.org/wiki?curid=1329446" title="Ripper">
Ripper

Osoby:

</doc>
<doc id="1329452" url="https://pl.wikipedia.org/wiki?curid=1329452" title="Aleksandra Jasińska-Kania">
Aleksandra Jasińska-Kania

Aleksandra Jasińska-Kania (ur. 15 czerwca 1932 w Moskwie) – polska socjolożka zajmująca się teoriami socjologicznymi, problematyką stereotypów i uprzedzeń narodowych oraz badaniami wartości społecznych. Od 1956 wykłada na Uniwersytecie Warszawskim.
Życiorys.
W 1945 roku zamieszkała w Warszawie i w 1949 roku ukończyła VI Liceum Ogólnokształcące im. Tadeusza Reytana. W latach 1949–1954 studiowała socjologię na Uniwersytecie Warszawskim. W latach 60. zaangażowana w rozwijanie postulowanej przez Juliana Hochfelda koncepcji „marksizmu otwartego”. W 1967 obroniła doktorat "Karol Marks a problemy alienacji we współczesnej socjologii amerykańskiej", którego promotorem był Zygmunt Bauman. W 1978 habilitowała się, a 17 listopada 1990 otrzymała tytuł profesora.
W latach 70. prowadziła m.in. badania nad władzą lokalną, w latach 80. – pionierskie badania nad postawami Polaków wobec różnych narodów i grup etnicznych, od lat 90. uczestniczy w międzynarodowych badaniach wartości ("European Value Study"). Współredaktorka dwóch antologii prezentujących współczesną zachodnią myśl socjologiczną: "Elementy teorii socjologicznych" (1975) i "Współczesne teorie socjologiczne" (2006). Wykładała i prowadziła badania na Uniwersytecie Sztokholmskim, Uniwersytecie Stanforda i Uniwersytecie Indiany w Bloomington.
Należała do Polskiej Zjednoczonej Partii Robotniczej i Niezależnego Samorządnego Związku Zawodowego „Solidarność”.
Życie prywatne.
Jest córką Małgorzaty Fornalskiej i Bolesława Bieruta oraz wnuczką Marcjanny Fornalskiej. Jej mężem był socjolog Albin Kania (1930–1994), z którym ma córkę Joannę Małgorzatę. Była związana z socjologiem Zygmuntem Baumanem. 

</doc>
<doc id="1329453" url="https://pl.wikipedia.org/wiki?curid=1329453" title="Lochwinnoch">
Lochwinnoch

Lochwinnoch (gael. "Loch Eanach") – miasto znajdujące się w Renfrewshire w Szkocji, leżące nad rzeką Castle Semple Loch. Populacja miasta wynosi 2628. Lochwinnoch jest głównie traktowane jako miasto-sypialnia.
W mieście znajduje się jedna szkoła podstawowa, Lochwinnoch Primary School. Znajduje się ona na Calder Street.
Na południowym wschodzie od Lochwinnoch znajduje się miejska stacja kolejowa, która otwarta została w 1840 roku.

</doc>
<doc id="1329455" url="https://pl.wikipedia.org/wiki?curid=1329455" title="Taragui (yerba mate)">
Taragui (yerba mate)

Taragüí – argentyńska yerba mate. Produkowana przez Las Marias.
Marka ta występuje w następujących odmianach:

</doc>
<doc id="1329457" url="https://pl.wikipedia.org/wiki?curid=1329457" title="Unión (yerba mate)">
Unión (yerba mate)

Union - łagodna, naturalna argentyńska yerba mate. Produkowana przez Las Marias.
Występuje w następujących wersjach:

</doc>
<doc id="1329458" url="https://pl.wikipedia.org/wiki?curid=1329458" title="Rudolf Svensson">
Rudolf Svensson

Johan Rudolf Svensson (ur. 27 marca 1899, zm. 4 grudnia 1978), szwedzki zapaśnik. Wielokrotny medalista olimpijski.
Walczył w obu stylach i w 1924 w Paryżu dochodził do finału zarówno w stylu klasycznym jak i wolnym. Cztery lata później zwyciężył w stylu klasycznym w wadze średniej. Drugi złoty krążek wywalczył w 1932 w Los Angeles. Wielokrotnie był mistrzem Szwecji i Europy. 

</doc>
<doc id="1329460" url="https://pl.wikipedia.org/wiki?curid=1329460" title="Cachamate (yerba mate)">
Cachamate (yerba mate)

Cachamate – argentyńska marka yerba mate.
Występuje m.in. jako:

</doc>
<doc id="1329462" url="https://pl.wikipedia.org/wiki?curid=1329462" title="Fiat 502">
Fiat 502

Fiat 502 – samochód produkowany przez włoski koncern motoryzacyjny Fiat w latach 1923–1926. Sprzedano około 20 tys. sztuk pojazdów. Fiat 502 był powiększoną i bardziej luksusową wersją modelu 501.

</doc>
<doc id="1329465" url="https://pl.wikipedia.org/wiki?curid=1329465" title="Fiat 503">
Fiat 503

Fiat 503 – samochód produkowany przez włoski koncern Fiat w latach 1926–1927. 503 bazował na modelu 501, różnił się od niego zawieszeniem oraz hamulcami. Powstało około 42 tys. sztuk tego pojazdu.

</doc>
<doc id="1329467" url="https://pl.wikipedia.org/wiki?curid=1329467" title="Johan Richthoff">
Johan Richthoff

Johan Cornelius Richthoff (ur. 30 kwietnia 1898, zm. 1 października 1983) – szwedzki zapaśnik. Dwukrotny złoty medalista olimpijski.
Walczył w stylu wolnym w najwyższej wadze. W 1924 w Paryżu zajął piąte miejsce. Cztery lata później już zwyciężył. Drugi złoty krążek wywalczył w 1932 w Los Angeles. Wielokrotnie był mistrzem Szwecji i Europy. W 1930 został uhonorowany nagrodą Svenska Dagbladets guldmedalj.

</doc>
<doc id="1329470" url="https://pl.wikipedia.org/wiki?curid=1329470" title="Fiat 505">
Fiat 505

Fiat 505 – samochód osobowy produkowany przez włoski koncern Fiat w latach 1919–1925. Model 505 bazował na tych samych rozwiązaniach technicznych co Fiat 501, posiadał jednak większy silnik i wymiary nadwozia. Z silnikiem o mocy 30 HP samochód mógł osiągnąć prędkość 80 km/godz. Wyprodukowano około 30 tys. sztuk.

</doc>
<doc id="1329473" url="https://pl.wikipedia.org/wiki?curid=1329473" title="Pingwin żółtooki">
Pingwin żółtooki

Pingwin żółtooki ("Megadyptes antipodes") – gatunek dużego ptaka z rodziny pingwinów (Spheniscidae), występujący w Nowej Zelandii. Dawniej mylony z pingwinem małym. Zagrożony wyginięciem.
Taksonomia.
Gatunek ten jest jedynym przedstawicielem monotypowego rodzaju "Megadyptes". Nie wyróżnia się podgatunków.
Rozród.
Gatunek odbywa toki na południowych wyspach Nowej Zelandii. Samica składa w odstępie 3–5 dni dwa równej wielkości jaja, zwykle we wrześniu lub październiku. Wysiadywanie rozpoczyna się w momencie złożenia drugiego jaja i zajmują się nim na przemian oboje rodzice przez 39–51 dni (średnio 43 dni). Pisklęta są opierzone w lutym lub marcu, niekiedy dopiero w kwietniu. Młode samice uzyskują dojrzałość płciową w wieku 2–3, a samce 3–4 lat.
Pożywienie.
Głównie ryby, ale także skorupiaki i stawonogi.
Ochrona.
Międzynarodowa Unia Ochrony Przyrody (IUCN) uznaje pingwina żółtookiego za gatunek zagrożony wyginięciem (EN – "Endangered") nieprzerwanie od 2000 roku; wcześniej, od 1994 roku miał on status gatunku narażonego na wyginięcie (VU – "Vulnerable"). Jego populację szacuje się na 2600–3000 dorosłych osobników. Do największych zagrożeń dla gatunku należą zaplątywanie się w sieci rybackie oraz drapieżnictwo ze strony introdukowanych ssaków takich jak fretki, gronostaje, psy, koty czy świnie.

</doc>
<doc id="1329475" url="https://pl.wikipedia.org/wiki?curid=1329475" title="Megadyptes antipodes">
Megadyptes antipodes



</doc>
<doc id="1329476" url="https://pl.wikipedia.org/wiki?curid=1329476" title="Świstak wyspowy">
Świstak wyspowy

Świstak wyspowy, świstak z Vancouver ("Marmota vancouverensis") - gatunek gryzonia z rodziny wiewiórkowatych, jeden z przedstawicieli rodzaju "Marmota".
Występowanie: Kanadyjska wyspa Vancouver.
Opis: Umaszczenie czarne na wiosnę i jedwabiście brązowe w lecie; koniec pyska żółty.
Liczebność: Poniżej 1000 osobników (być może zaledwie 200) rozrzuconych w kilku koloniach.

</doc>
<doc id="1329478" url="https://pl.wikipedia.org/wiki?curid=1329478" title="Miejskie Przedsiębiorstwo Komunikacyjne w Siedlcach">
Miejskie Przedsiębiorstwo Komunikacyjne w Siedlcach

Miejskie Przedsiębiorstwo Komunikacyjne w Siedlcach Sp. z o.o. (MPK Siedlce) – spółka powstała 27 września 1992 roku wyniku przekształcenia przedsiębiorstwa TRANSBUD Siedlce. Jest jednoosobową spółką miasta Siedlce (jedyny właściciel i 100% udziałowiec).
Świadczy usługi przewozowe osób, na regularnych liniach dziennych i okresowych na podstawie biletów komunikacji miejskiej (jednorazowych, wielorazowych oraz miesięcznych). Spółka akceptuje wszystkie ustawowe zniżki na komunikację publiczną autobusową (37, 47, 85%).
Podstawowe dane.
MPK Siedlce obsługuje 35 linie dzienne o łącznej długości 368 km i jedną okresową w okresie Wszystkich Świętych.
Linie obsługuje 57 autobusów, większość z nich to niskopodłogowe MAN-y i Mercedes-Benz. MPK Siedlce zatrudnia 133 pracowników. W dni robocze autobusy MPK przejeżdżają ponad 7 tys. km. W 2006 roku przejechały łącznie ponad 2 mln km i przewiozły ponad 5,5 mln pasażerów.
Siedziba MPK Siedlce mieści się w Siedlcach przy ulicy Starzyńskiego 20 (Południowa Dzielnica Przemysłowa), jest to jednocześnie jedyna zajezdnia MPK. Na terenie miasta Siedlce i okolicznych gmin znajduje się kilkanaście pętli autobusowych wykorzystywanych przez przewoźnika.
Historia.
MPK Siedlce rozpoczęło działalność przewozową 1 stycznia 1993, posiadając 30 autobusów w tym 10 Jelcz PR110, 15 Ikarus 280 i 5 Jelcz M11.
W latach 1994 - 1998 rozbudowano warsztaty naprawcze i stację diagnostyczną, utwardzono plac manewrowy. Zakupiono nowe autobusy (6 Jelcz 120M oraz 1 Ikarus 280).
W 1998 roku zakupiono pierwsze 3 autobusy niskopodłogowe marki Volvo, w latach 1999 – 2000 zakupiono 6 nowych autobusów i wybudowano myjnie samochodową, zaś w latach 2001 - 2006 zakupiono 12 nowych autobusów, całkowicie przebudowano i zmodernizowano stację paliw oraz nawiązano współpracę z Wojewódzkim Funduszem Ochrony Środowiska i Gospodarki Wodnej w Warszawie ("FOŚiGW"). W 2006 roku dofinansowano w 75% ze środków ZPORR zakup 4-ech niskopodłogowych autobusów z silnikami klasy Euro-4 firmy MAN .
16 listopada 2009 roku spaleniu uległ przegubowy Volvo B10LA.
Układ linii.
Linie Dzienne.
Objaśnienia:
→, ← - ruch jednokierunkowy
"Orzeszkowej", "Kościuszki", "Świętojańska" - ulice jednokierunkowe
1 – linia objazdowa (kończy i zaczyna kurs z tej samej pętli), kursuje co 0,5 h od 5:00 do 6:00 i od 19:00 do 23:00, co 15 min. od 6:00 do 19:00, w soboty kursuje co 0,5 h, w niedziele i święta co 1 h.
2 – linia objazdowa (kończy i zaczyna kurs z tej samej pętli), kursuje co 0,5 h od 5:00 do 6:00 i od 19:00 do 23:00, co 15 min. od 6:00 do 19:00, w soboty, niedziele i święta kursuje co 0,5 h
3 – linia objazdowa (kończy i zaczyna kurs z tej samej pętli)
4 – nie kursuje w niedziele i święta
5 – nie kursuje w soboty, w niedzielę jeden kurs
6 – w soboty i niedziele oraz w dni świąteczne kursuje z/do Dworca PKP
S – kursuje w dni nauki szkolnej
R – kursuje tylko w dni robocze
W – nie kursuje w okresie letnich wakacji szkolnych
Linie okresowe.
W dniach 1-2 listopada (Wszystkich Świętych):
Tabor autobusowy.
Obecnie MPK Siedlce posiada 57 autobusów, większość z nich 56 szt. (ok. 99% taboru) to autobusy niskopodłogowe (przystosowane do przewożenia osób niepełnosprawnych na wózkach inwalidzkich i wózków dziecięcych z dzieckiem), 1 szt. to Autobus wysokopodłogowy.

</doc>
<doc id="1329480" url="https://pl.wikipedia.org/wiki?curid=1329480" title="Marmota vancouverensis">
Marmota vancouverensis



</doc>
<doc id="1329482" url="https://pl.wikipedia.org/wiki?curid=1329482" title="Fredrik Nordström">
Fredrik Nordström

Fredrik Nordström (ur. 5 stycznia 1967), znany również jako Ritchie Rainbow – szwedzki producent muzyczny, inżynier dźwięku, muzyk, kompozytor i gitarzysta. Nordström jest właścicielem zlokalizowanego w miejscowości Arboga studia nagrań Fredman. Jako gitarzysta występuje w grupie muzycznej Dream Evil. Jako producent współpracował z takimi grupami muzycznymi jak: At the Gates, Arch Enemy, Nightrage, Dark Tranquillity, In Flames, Soilwork, Dimmu Borgir czy Opeth.

</doc>
<doc id="1329485" url="https://pl.wikipedia.org/wiki?curid=1329485" title="Fredrik Nordstrom">
Fredrik Nordstrom



</doc>
<doc id="1329486" url="https://pl.wikipedia.org/wiki?curid=1329486" title="Samotność (film 1990)">
Samotność (film 1990)

Samotność (tytuł oryginalny: "Vetmi") – albański film fabularny z roku 1990 w reżyserii Spartaka Pecaniego.
W krótkim czasie Andri traci swoich przyjaciół i zostaje sam. Od rozgoryczonego tą zmianą Andriego odchodzi jego dziewczyna, Suzi. Pewnego dnia w życiu pogrążonego w depresji bohatera wszystko się zmienia.

</doc>
<doc id="1329487" url="https://pl.wikipedia.org/wiki?curid=1329487" title="Carlos Ponce">
Carlos Ponce

Carlos Armando Ponce Freyre (ur. 4 września 1972 w San Juan) – portorykański aktor, piosenkarz i kompozytor.
Życiorys.
Wczesne lata.
Jego rodzice, Carlos Ponce, Sr. i Esther Freyre, emigrowali z Kuby po rewolucji kubańskiej. Po jego narodzinach, rodzina przeniosła się do Humacao, gdzie dorastał. Swoją karierę w mediach rozpoczął w wieku sześciu lat udziałem w reklamie telewizyjnej. Następnie zapisał się do klubu teatralnego w Humacao. Po przeprowadzce w 1986 roku do Miami kontynuował naukę aktorstwa. 
Kariera.
W 1990 roku ukończył South Miami High School w Miami, otrzymał stypendium z Southeastern Theater Conference i rozpoczął naukę w New World School of the Arts, jednak gdy dostał propozycję poprowadzenia programu hiszpańskiego kanału Univisión "Hablando" (Talking) przerwał studia aktorskie. Był także gospodarzem programu Univisión "Control" (1994-95), za którą odebrał dwie regionalne nagrody Emmy dla najlepszego gospodarza programu.
Pojawił się w roli Renato w telenoweli meksykańskiej "Zakazane uczucia" ("Sentimientos ajenos", 1996) z Mario Cimarro, a podczas pracy na planie nagrał piosenkę wchodzącą w skład ścieżki muzycznej. Jego nagranie spodobało się producentom EMI i postanowili podpisać kontrakt. Jego debiutancki album "Carlos Ponce" (1998) przez dziewięć tygodni był na pierwszym miejscu Latin Billboard i został laureatem kilku prestiżowych latynoskich nagród muzycznych.
Wystąpił gościnnie w jednym z odcinków opery mydlanej dla młodzieży Spelling Television "Beverly Hills, 90210" (1998) w jako Tom Savin, a potem w serialach: ABC "Jeden raz i znowu" ("Once and Again", 2001), CBS "Siódme niebo" ("7th Heaven", 1998, 2003-06) w roli Carlosa Rivery oraz telenoweli Telemundo "Miłość jak czekolada" ("Dame Chocolate", 2007) jako Bruce Remington.
Nagrał też piosenkę do bajki Walt Disney Studios "Bella Notte" - "Zakochany kundel 2" ("Lady and the Tramp II: Scamp's Adventure", 2001). W komedii "Papi i dziewczyny" ("Chasing Papi", 2003) z udziałem Roselyn Sanchez i Eduardo Verástegui wystąpił i zaśpiewał piosenkę "Llevame Contigo". W 2010 roku wystąpił w telenoweli Telemundo – "Pieska miłość" jako Antonio Brado. Grał również w serialu "W sercu Hollywood" ("Hollywood Heights") jako Max Duran, tata Eddiego Durana - gwiazdy rocka. W 2016 pojawił się gościnnie w serialu "Pokojówki z Beverly Hills" jako Benjamin "Ben" Pacheco.
Życie prywatne.
W 1988 roku poznał swoją przyszłą żonę Verónicę Rubio, którą poślubił w październiku 1996 roku. Mają dwóch synów - Giancarlo (ur. 1999) i Sebastiána Joela (ur. 2001). W 2003 roku adoptowali rosyjskie bliźniaczki: Sienę Natashę i Savannę Alę (ur. 2002). Rozwiedli się w 2010 roku. W tym samym roku aktor związał się z Ximeną Duque.

</doc>
<doc id="1329488" url="https://pl.wikipedia.org/wiki?curid=1329488" title="Wyroby mleczarskie">
Wyroby mleczarskie



</doc>
<doc id="1329491" url="https://pl.wikipedia.org/wiki?curid=1329491" title="Olivier Thomert">
Olivier Thomert

Olivier Thomert (ur. 28 marca 1980 w Wersalu) – francuski piłkarz występujący na pozycji napastnika.
Kariera klubowa.
Olivier Thomert zawodową karierę rozpoczął w 1999 w drugoligowym UC Le Mans. W pierwszym sezonie występów w tym zespole Francuz rozegrał zaledwie trzy ligowe mecze. W kolejnych rozgrywkach na boisku zaczął pojawiać się jednak już znacznie częściej. W sezonach 2000/2001 oraz 2001/2002 o miejsce w składzie rywalizował między innymi z Danielem Cousinem oraz Didierem Drogbą. Łącznie w barwach Le Mans Thomert wystąpił w 43 spotkaniach.
Latem 2002 francuski napastnik podpisał kontrakt z RC Lens. W debiutanckim sezonie w nowym klubie Thomert zadebiutował w europejskich pucharach – najpierw w Lidze Mistrzów, a później w Pucharze UEFA. Wychowanek Le Mans pełnił jednak rolę rezerwowego, ponieważ w pierwszym składzie Lens miejsce mieli zapewnione Daniel Moreira i John Utaka. Miejsce w wyjściowej jedenastce Thomert wywalczył sobie w sezonie 2003/2004. Rozegrał wówczas 36 meczów w lidze, jednak strzelił w nich tylko pięć bramek. W kolejnych rozgrywkach duet napastników tworzyli Cousin i Utaka, natomiast Thomert ponownie zaczął siadać na ławce rezerwowych. Łącznie dla Lens francuski piłkarz rozegrał 134 pojedynki w Ligue 1, w których tylko dziewiętnaście razy wpisał się na listę strzelców.
W trakcie sezonu 2006/2007 Thomert przeniósł się do Stade Rennais w ramach wymiany za Oliviera Monterrubio. W Rennes o miejsce w składzie Francuz znów rywalizował z Johnem Utaką i Danielem Moreirą, a także z Jimmym Briandem. Latem 2007 z klubu odszedł Nigeryjczyk, jednak w jego miejsce przybył doświadczony Sylvain Wiltord. Mimo wszystko Thomert regularnie dostawał szanse gry od trenera Guya Lacombe’a. Od sezonu 2009/2010 jednak rzadko kiedy pojawiał się na placu gry, bowiem w linii ataku częściej grali Ismaël Bangoura, Asamoah Gyan, Moussa Sow oraz Jirès Kembo Ekoko.
Latem 2010 Thomert podpisał kontrakt z beniaminkiem hiszpańskiej Primera División – Hérculesem.

</doc>
<doc id="1329492" url="https://pl.wikipedia.org/wiki?curid=1329492" title="Świstak siwy">
Świstak siwy

Świstak siwy, świstak kanadyjski ("Marmota caligata") - gryzoń z rodziny wiewiórkowatych, jeden z przedstawicieli rodzaju "Marmota".
Opis: Samiec jesienią waży blisko 15kg, średnia masa ciała wynosi 4- 9kg. Kolor sierści zmienny; kontrastowe umaszczenie na pysku i głowie. 
Siedlisko i Występowanie: W miarę posuwania się na północ, siedliska znajdują się na coraz mniejszej wysokości nad poziomem morza, a nawet zbliżają się do poziomu morza w pobliżu Cieśniny Beringa. Występuje od północno-zachodniej części USA (stany Waszyngton, Idaho i Montana) po Kanadę i Alaskę. 
Liczebność: Nieznana.

</doc>
<doc id="1329493" url="https://pl.wikipedia.org/wiki?curid=1329493" title="Hot 100 Singles Recurrents">
Hot 100 Singles Recurrents

Hot 100 Singles Recurrents – lista przebojów regularnie opracowywane przez amerykański magazyn muzyczny "Billboard". Notowanie przedstawia piosenki, które spędziły w pierwszej pięćdziesiątce zestawienia "Billboard" Hot 100 co najmniej 20 tygodni, po czym spadły na niższe pozycje. W tej sytuacji utwór przestaje być uwzględniany w "Billboard" Hot 100 i debiutuje na Hot 100 Singles Recurrents.
Niekiedy zdarzają się odstępstwa od tej regły, np. gdy reedycja starej piosenki zdobywa dużą popularność i cieszy się zainteresowaniem wystarczającym, by uplasować się w pierwszej pięćdziesiątce "Billboard" Hot 100, chociaż powinna być uwzględniana w Hot 100 Singles Recurrents. W takim przypadku odpowiedzialni za notowania menedżerowie podejmują decyzję, w którym zestawieniu powinien pojawić się utwór.

</doc>
<doc id="1329494" url="https://pl.wikipedia.org/wiki?curid=1329494" title="Dziewczyna z oceanu">
Dziewczyna z oceanu

Dziewczyna z oceanu (ang. "Ocean Girl", 1994-1997) – australijski serial dla młodzieży. Emitowany w Polsce w TVP1 oraz na kanale MiniMax/ZigZap w wersji lektorskiej. Główną rolę – Neri – zagrała aktorka polskiego pochodzenia Marzena Godecki.
Opis fabuły.
Neri jest tajemniczą dziewczyną, która żyje na pobliskiej wyspie, wspaniale pływa i potrafi komunikować się z wielorybami. W tym samym czasie, w głębi oceanu powstaje podwodna baza badawcza-podwodne miasto. W oceanicznym mieście działa szkoła dla nastolatków. Neri zaprzyjaźnia się z dwoma nastolatkami z bazy. Razem z nimi Neri chce ocalić Charliego – wieloryba.
Wersja polska (lektor).
Wersja polska: TELEWIZJA POLSKA
Tekst: na podstawie tłumaczenia Juliusza Szeniawskiego – Krzysztof Mielańczuk
Czytał: Krzysztof Mielańczuk

</doc>
<doc id="1329499" url="https://pl.wikipedia.org/wiki?curid=1329499" title="Świstak alaskański">
Świstak alaskański

Świstak alaskański ("Marmota broweri") – gryzoń z rodziny wiewiórkowatych, zamieszkujący Góry Brooksa, góry Ray oraz Kokrines Hills w północnej części amerykańskiego stanu Alaska, od okolic wybrzeża Morza Czukockiego do granicy z kanadyjskim terytorium Jukon. Być może zamieszkuje także w północnej części tego terytorium. Międzynarodowa Unia Ochrony Przyrody (IUCN) wymienia świstaka alaskańskiego w Czerwonej księdze gatunków zagrożonych jako gatunek najmniejszej troski.
Systematyka.
"M. broweri" był przez autorów pierwszego naukowego opisu (Eugene Hall i Gilmore, 1934) traktowany jako podgatunek zasiedlającego północno-zachodnie tereny kontynentu północnoamerykańskiego świstaka siwego ("Marmota caligata"). Dopiero w 1979 zespół naukowców przedstawił dowody, że "M. broweri" winien być klasyfikowany jako odrębny gatunek.
Budowa ciała.
Świstak alaskański należy do największych przedstawicieli wiewiórkowatych zamieszkujących kontynent północnoamerykański. Ciało samców osiąga długość 582–652 mm (średnio 605 mm) przy masie 3–4 kg (średnio 3,6 kg). Niektóre publikacje podają opinie, że zwierzęta te mogą osiągać większe rozmiary: ponad 4,5 kg masy ciała przy długości ponad 76 cm. Ciała samic są z reguły mniejsze i osiągają długość 539–599 mm (ze średnią 579 mm) przy masie 2,5–3,5 kg (ze średnią 3,2 kg). Ciało zwierząt pokryte jest stosunkowo miękkim futrem (delikatniejszym niż u zamieszkującego także tereny Alaski świstaka siwego), wybarwione jednolicie na kolor rudawobrązowy. Tułów jest gruby, głowa jest krótka, szeroka z małymi uszami. Łapy krótkie, zakończone palcami zakończonymi pazurami stanowiącymi pomocne narzędzie w kopaniu nor. Ogon jest pokryty rudawym futrem.
Tryb życia.
Świstaki żyją w niewielkich skupiskach w pobliżu obszarów bogatych w roślinność stanowiącą dietę tych zwierząt. Świstak alaskański wykazuje aktywność dobową we wczesnych godzinach rannych i późnym popołudniem. Możliwe jest jednak opuszczanie nor także w innych porach dnia.
Cykl życiowy.
Okres godowy świstaków alaskańskich jest podobny jak u pozostałych gatunków świstaków zamieszkujących tereny Alaski. Zwierzęta łączą się w pary w kwietniu lub maju, a po około miesiącu rodzi się 2–6 (wg IUCN 4–5) bezwłosych i ślepych młodych. Na świat przychodzą w norze i pozostają pod opieką matki przez pierwszy rok życia. Młode świstaki osiągają dojrzałość płciową po upływie 2 lub 3 roku życia. Dożywają wieku ponad 10 lat.
Sen zimowy.
We wrześniu dla świstaka alaskańskiego kończy się czas letniej aktywności i rozpoczyna się okres snu zimowego. Procesy metaboliczne organizmu ulegają spowolnieniu, dzięki czemu temperatura ciała ulega znacznemu obniżeniu. Hibernacja trwa do kwietnia lub maja. Zimowa nora świstaków alaskańskich jest przystosowana do długotrwałego snu zimowego. Pojedyncze wejście do tunelu wiodącego do gniazda jest lokalizowane na odsłoniętym zboczu, na którym śnieg ustępuje wczesną wiosną. Wejście zostaje jesienią zabudowywane od środka ubitą ziemią, fragmentami roślin i odchodami, tak że wszyscy członkowie klanu mogą opuścić norę dopiero na wiosnę, gdy usypana przegroda zaczyna rozmarzać. Nory są stosunkowo trwałe dla każdej kolonii. Niektóre są używane przez okres ponad 20 lat.
Znakowanie terenu.
Świstak alaskański zaznacza swoje terytorium, pocierając pysk i gruczoły o skały.
Komunikacja.
Świstaki alaskańskie zachowują czujność, monitorują otoczenie i sygnałami ostrzegawczymi alarmują inne świstaki przez zbliżającym się niebezpieczeństwem. W sytuacji zagrożenia – np. pojawienia się orła – świstak alaskański potrafi szybko uciekać i schować się w norze.
Rozmieszczenie geograficzne.
Świstaki alaskańskie zamieszkują Góry Brooksa, góry Ray oraz Kokrines Hills w północnej części amerykańskiego stanu Alaska, od okolic wybrzeża Morza Czukockiego do granicy z kanadyjskim terytorium Jukon. Być może zamieszkują także w północnej części tego terytorium.
Ekologia.
Świstaki alaskańskie żywią się trawami, jagodami, korzeniami, roślinami okrytonasiennymi, mchami i porostami. Do drapieżników polujących na świstaki zalicza się niedźwiedzia grizli, rosomaka tundrowego, wilka kanadyjskiego, a także orła przedniego, który poluje na młode świstaki.
Siedlisko.
Świstaki alaskańskie zamieszkują skaliste tereny w arktycznej tundrze, na wysokości od 1000 do 1200 m n.p.m.
Ochrona.
Gatunek ten nie jest objęty ochroną i jego środowisko nie jest obecnie zagrożone. Międzynarodowa Unia Ochrony Przyrody (IUCN) wymienia świstaka alaskańskiego w Czerwonej księdze gatunków zagrożonych jako gatunek najmniejszej troski.

</doc>
<doc id="1329500" url="https://pl.wikipedia.org/wiki?curid=1329500" title="Tremulous">
Tremulous

Tremulous – darmowa, otwarta, wieloosobowa gra komputerowa FPS z elementami RTS, oparta na walce obcych i ludzi. Obie frakcje są bardzo zróżnicowane pod względem rozgrywki, posiadające możliwość budowy. Gra działa na systemach operacyjnych Windows, Linux oraz Mac. Oparta na silniku .
Rozgrywka.
Rozgrywka w Tremulous polega na walce pomiędzy drużynami "obcych" oraz "ludzi". Gracz ma za zadanie zniszczyć wroga i jego punkty odradzania. Struktury spełniają różne funkcje, ale najważniejsze jest to, aby drużyna posiadała zdolność do odradzania się. Zwycięża ta drużyna, która jako pierwsza wyeliminuje członków przeciwnej drużyny oraz zniszczy wszystkie punkty odradzania.
Podczas rozgrywki większość graczy zajmuje się walką z przeciwnikiem, podczas gdy reszta jest odpowiedzialna za zarządzanie bazą oraz budowanie nowych struktur. Aby pokonać przeciwnika ludzie używają różnego rodzaju broni, pancerzy oraz innych ulepszeń, natomiast obcy mogą ewoluować w potężniejsze klasy posiadające unikatowe zdolności.
Budowniczowie są odpowiedzialni za zarządzanie oraz budowanie nowych budynków. Każda budowla zużywa określoną liczbę punktów budowy dostępnych dla każdej drużyny. Liczba punktów budowy jest zależna od konfiguracji serwera. W grze dostępna jest także możliwość włączenia nagłej śmierci (ang. Sudden Death) podczas której żadna drużyna nie posiada możliwości budowy bazy.

</doc>
<doc id="1329501" url="https://pl.wikipedia.org/wiki?curid=1329501" title="Zakłady Dziewiarskie Mewa">
Zakłady Dziewiarskie Mewa

Zakłady Dziewiarskie „Mewa” Sp. z.o.o Sp. komandytowa – dawne polskie przedsiębiorstwo z siedzibą w Biłgoraju, działające w branży handlu detalicznego, zajmujące się dystrybucją bielizny i odzieży lekkiej. Od 3 stycznia 2007 była notowana na Giełdzie Papierów Wartościowych w Warszawie.
Spółka prowadzi działalność projektowo-handlową. Sprzedaje konfekcję lekką i bieliznę: damską pod markami „Lookat”, „Mewa lingerie”, „Visti" i „Pamela”, oraz męską – „James Bradley”. Produkcję zleca podmiotom zewnętrznym.
Spółki zależne.
Od stycznia 2007 Mewa posiada 100% udziałów w spółce z ograniczoną odpowiedzialnością „Szame” (KRS ), sprzedającej pod marką „Szamé” bieliznę damską w sieci sklepów własnych i franczyzowych.
Historia.
Początki przedsiębiorstwa to założone w 1961 Zakłady Dziewiarskie Mewa, producent bielizny. W 1990 zostały podzielone na trzy odrębne podmioty. W 1991 przekształcone w spółkę akcyjną Mewa SA, która w 1995 weszła do programu NFI. W latach 1997-2007 notowana na rynku pozagiełdowym BondSpot, a od 3 stycznia 2007 – na Giełdzie Papierów Wartościowych w Warszawie.
Akcjonariat.
Według danych z lutego i kwietnia 2008 największymi znanymi akcjonariuszami Mewy SA byli: Piotr Kwaśniewski (4,64% akcji i głosów na walnym zgromadzeniu), Bank Gospodarstwa Krajowego w Warszawie (4,54%), prezes Józef Kiszka (3,35%) i Dorota Kenicer-Portka (1,39%). Pozostali posiadali 86,08% udziałów.

</doc>
<doc id="1329509" url="https://pl.wikipedia.org/wiki?curid=1329509" title="Świstak czarnogłowy">
Świstak czarnogłowy

Świstak czarnogłowy, świstak czarnogłowy kamczacki ("Marmota camtschatica") - gryzoń z rodziny wiewiórkowatych, jeden z przedstawicieli rodzaju "Marmota".
Występowanie: Na północ od jeziora Bajkał po północnowschodnie kraniec Syberii i półwysep Kamczatka; wybrzeże Oceanu Arktycznego na północy. 
Opis: Wyraźnie czarna sierść na potylicy. 
Liczebność: Nieznana. 

</doc>
<doc id="1329511" url="https://pl.wikipedia.org/wiki?curid=1329511" title="Kafle">
Kafle



</doc>
<doc id="1329512" url="https://pl.wikipedia.org/wiki?curid=1329512" title="Pasmo C">
Pasmo C

Pasmo C (ang. C "band") – fragment widma fal elektromagnetycznych w zakresie promieniowania mikrofalowego.
Częstotliwości.
Od 3,4 do 4,2 GHz
Zastosowanie.
W łączności satelitarnej jako sygnał dosyłowy analogowy lub cyfrowy.
W telewizji satelitarnej sygnał wykorzystywany jest przez kraje o dużej powierzchni, ze względu na szerokie wiązki tego pasma. Używają go przede wszystkim państwa azjatyckie (Rosja, Chiny, Turkmenistan, Tajwan), państwa obu Ameryk (USA, Brazylia) czy też kraje afrykańskie.

</doc>
<doc id="1329516" url="https://pl.wikipedia.org/wiki?curid=1329516" title="Fiorenzo Magni">
Fiorenzo Magni

Fiorenzo Magni (ur. 7 grudnia 1920 w Vaiano, zm. 19 października 2012 w Monzy) – włoski kolarz szosowy i torowy, srebrny medalista szosowych mistrzostw świata.
Kariera.
Największy sukces w karierze Fiorenzo Magni osiągnął w 1951 roku, kiedy zdobył srebrny medal w wyścigu ze startu wspólnego podczas mistrzostw świata w Varese. W zawodach tych wyprzedził go jedynie Szwajcar Ferdi Kübler, a trzecie miejsce zajął inny Włoch, Antonio Bevilacqua. W tej samej konkurencji był też czwarty na mistrzostwach świata w Reims w 1947 roku oraz rozgrywanych pięć lat później mistrzostwach świata w Luksemburgu. Ponadto wygrał między innymi pierwszy w Giro della Provincia Milano w latach 1940 i 1943, Giro del Piemonte w 1942 roku, Tre Valli Varesine w 1947 roku, Trofeo Baracchi i Ronde van Vlaanderen w latach 1949–1951, Giro di Toscana w latach 1949 i 1954, Mediolan-Turyn w 1951 roku, Giro di Romagna w latach 1951 i 1955 oraz Giro del Piemonte w latach 1942, 1953 i 1956. Wielokrotnie startował w Giro d’Italia, wygrywając łącznie sześć etapów. W latach 1948, 1951 i 1955 zwyciężał w klasyfikacji generalnej, a w latach 1952 i 1956 był drugi. Pięciokrotnie brał udział w Tour de France, najlepsze wyniki osiągając w latach 1949 i 1952, kiedy był szósty w klasyfikacji generalnej. Łącznie wygrał siedem etapów TdF. W 1955 roku wystartował także w Vuelta a España, wygrywając cztery etapy oraz klasyfikację punktową, a w klasyfikacji generalnej był trzynasty. Nigdy nie wystąpił na igrzyskach olimpijskich. Jako zawodowiec startował w latach 1941–1956.

</doc>
<doc id="1329518" url="https://pl.wikipedia.org/wiki?curid=1329518" title="Świstak syberyjski">
Świstak syberyjski

Świstak syberyjski ("Marmota sibirica"), nazywany także tarbaganem lub bobakiem mongolskim - gryzoń z rodziny wiewiórkowatych, jeden z przedstawicieli rodzaju "Marmota".
Występowanie: Od południowo-zachodniej Syberii po Mongolię, m.in. Step Czujski w Ałtaju, Kotlina Tuwińska, stepy Zabajkala.
Siedlisko: Zbocza i osypiska skalne, gdzie można wykopać norę; zamieszkuje na dużych obszarach wiecznej zmarzliny.
Liczebność: Nieznana.

</doc>
<doc id="1329519" url="https://pl.wikipedia.org/wiki?curid=1329519" title="Softball na Letnich Igrzyskach Olimpijskich 2008">
Softball na Letnich Igrzyskach Olimpijskich 2008

Softball na XXIX Letnich Igrzysk Olimpijskich w Pekinie rozegrany został w Fengtai Softball Field. Turniej odbył się w dniach 12-21 sierpnia 2008 roku. W Pekinie wystąpiło 8 drużyn kobiecych.
Eliminacje.
W pierwszej fazie drużyny grały systemem każdy z każdym. Cztery najlepsze zespoły po eliminacjach spotkały się w półfinałach. W pierwszym półfinale spotkały się drużyny z miejsc 1-2, a w drugim z miejsc 3-4. Przegrana drużyna z pierwszego półfinału spotkała się z wygraną drużyną z drugiego półfinału w meczu o brązowy medal. Wygrana drużyna spotkała się w finale ze zwycięzcą pierwszego półfinału, a przegrana drużyna zdobyła brązowy medal.
Kolejność na miejscach 5 – 7 została ustalona na podstawie dodatkowej tabelki w której uwzględniono mecze pomiędzy zainteresowanymi drużynami.

</doc>
<doc id="1329521" url="https://pl.wikipedia.org/wiki?curid=1329521" title="Przywilej lokacyjny">
Przywilej lokacyjny



</doc>
<doc id="1329529" url="https://pl.wikipedia.org/wiki?curid=1329529" title="Świstak szary">
Świstak szary

Świstak szary ("Marmota baibacina") nazywany także ałtajskim, dawniej ałtajsko-tiańszańskim lub dwubarwnym – gatunek gryzonia z rodziny wiewiórkowatych (Sciuridae).
Siedlisko i Występowanie: Częściej spotykany na stepach niż w wysokich górach; nie schodzi nigdy poniżej wysokości 800 m n.p.m. Zamieszkuje: Ałtaj, Mongolia, Chiny i wysoko położone doliny Kazachstanu. 
Opis: Umaszczenie szaro-żółte, niekiedy ciemniejsze na głowie, na grzbiecie z widoczną domieszką ciemniejszych, buro-brązowych włosów. 
Liczebność: Nieznana.

</doc>
<doc id="1329531" url="https://pl.wikipedia.org/wiki?curid=1329531" title="Frédéric Née">
Frédéric Née

Frédéric Née (ur. 18 kwietnia 1975 w Bayeux) – francuski piłkarz występujący na pozycji napastnika.
Kariera klubowa.
Frédéric Née zawodową karierę rozpoczynał w 1996 roku w SM Caen, gdzie w ataku grał między innymi u boku Maramy Vahiruy. Przez dwa sezony spędzone w tym zespole francuski napastnik rozegrał 56 meczów w lidze, w których strzelił 21 bramek. Latem 1998 roku przeniósł się do SC Bastia. Tam od razu wywalczył sobie miejsce w wyjściowej jedenastce. W sezonach 1998/1999 i 1999/2000 zdobył po jedenaście goli, a w kolejnych rozgrywkach z szesnastoma trafieniami na koncie zajął trzecie miejsce w klasyfikacji najlepszych strzelców. Bastia zajmowała kolejno trzynaste, dziesiąte oraz ósme miejsce w Ligue 1.
W 2001 roku Née podpisał kontrakt z Olympique Lyon. W ekipie „Les Gones” nie potrafił jednak przebić się do podstawowego składu i pełnił rolę rezerwowego, a czasami grywał nawet w drugiej drużynie. W ataku Lyonu występowali bowiem Sonny Anderson oraz Péguy Luyindula, a w sezonie 2002/2003 także Tony Vairelles. W barwach zespołu ze Stade Gerland Née wystąpił łącznie w 26 spotkaniach i tylko trzy razy wpisał się na listę strzelców. Razem z drużyną dwa razy z rzędu sięgnął po mistrzostwo kraju.
Następnie francuski gracz powrócił do Bastii. Początkowo tworzył tam duet napastników z Florianem Maurice’em, a następnie z Tonym Vairellesem. Z powodu kontuzji francuski zawodnik był zmuszony do zakończeniu kariery w sezonie 2006/2007. Dla Bastii rozegrał 92 mecze, a wliczając dorobek z poprzedniego pobytu na Stade Armand Cesari, wystąpił łącznie w 182 ligowych pojedynkach.
Kariera reprezentacyjna.
W 2001 roku Née został powołany do reprezentacji Francji na Puchar Konfederacji. Turniej ten zakończył się zwycięstwem „Trójkolorowych”, którzy w finale pokonali 1:0 Japonię. Na imprezie tej wychowanek Bastii wystąpił tylko raz, kiedy to 1 czerwca rozegrał 71 minut w przegranym 0:1 meczu z Australią. Jak się później okazało było to jedyne spotkanie Née w drużynie narodowej.

</doc>
<doc id="1329533" url="https://pl.wikipedia.org/wiki?curid=1329533" title="Frederic Nee">
Frederic Nee



</doc>
<doc id="1329535" url="https://pl.wikipedia.org/wiki?curid=1329535" title="Jan Stachura (kolarz)">
Jan Stachura (kolarz)

Jan Stachura (ur. 24 września 1948 w Łowiczkach) – polski kolarz szosowy startujący w latach 60. i 70. ubiegłego stulecia w barwach Unii Oświęcim, zwycięzca Tour de Pologne w 1970. 
Jan Stachura pochodzi z podoświęcimskiej miejscowości Łowiczki koło Zatora. Kolarstwo zaczął uprawiać na serio dopiero od osiemnastego roku życia. Jego głównym atutem była jazda na czas.

</doc>
<doc id="1329545" url="https://pl.wikipedia.org/wiki?curid=1329545" title="Probal Dasgupta">
Probal Dasgupta

Probal Dasgupta (ur. 19 września 1953 w Kalkucie) - indyjski esperantysta, językoznawca.
Życiorys.
Od 1983 członek Akademio de Esperanto, w latach 2001-2016 jej wiceprzewodniczący. Podczas Universala Kongreso 2007 w Jokohamie (Japonia) został wybrany na przewodniczącego Universala Esperanto-Asocio. W roku 2010 wybrany ponownie podczas Kongresu w Hawanie, pełnił tę funkcję do 2013 roku.
Od 2016 roku pełni funkcję przewodniczącego Akademio de Esperanto.

</doc>
<doc id="1329547" url="https://pl.wikipedia.org/wiki?curid=1329547" title="Jadwiga Dąbrowska">
Jadwiga Dąbrowska

Jadwiga Dąbrowska (ur. 15 października 1891 w Poturzynie k. Tomaszowa Lubelskiego, zm. 12 marca 1982 w Płocku) – bibliotekarka polska, bibliograf, redaktor „Urzędowego Wykazu Druków” i „Przewodnika Bibliograficznego”.
Była córką Franciszka, urzędnika cukrowni, i Felicji Anny z Lubińskich. W 1910 ukończyła prywatne gimnazjum Haliny Gepnerówny w Warszawie. Kilka kolejnych lat spędziła w Ciechanowie, gdzie opiekowała się chorą matką. Po śmierci obojga rodziców w 1914 podjęła pracę zawodową w warszawskim biurze Zarządu Cukrowni Krasiniec i Młodzieszyn. Po likwidacji biura, w obliczu zbliżania się do Warszawy wojsk niemieckich, w sierpniu 1915 przeniosła się do rodziny w Kijowie. Tamże pracowała w filii Centralnego Komitetu Opiekuńczego nad Wygnańcami. W Kijowie przeżyła nie tylko wydarzenia kolejnych rewolucji rosyjskich, ale także dramat osobisty – nagłą śmierć narzeczonego na miesiąc przed planowanym ślubem; do końca długiego życia nie zdecydowała się na założenie rodziny.
Praca zawodowa.
Latem 1918 Jadwiga Dąbrowska powróciła do Warszawy i zdecydowała się na pracę bibliotekarską. Przez rok praktykowała w Bibliotece Ordynacji Krasińskich i Centralnej Bibliotece Wojskowej, by pod koniec 1919 wyjechać do Poznania na kurs dla kandydatów do pracy w bibliotekach naukowych zorganizowany przez dyrektora Biblioteki Uniwersytetu Poznańskiego Edwarda Kuntzego. W 1920 zdała w Poznaniu stosowny egzamin i otrzymała etat w poznańskiej Bibliotece Uniwersyteckiej. Pracę łączyła ze studiami polonistycznymi na Wydziale Filozoficznym. We wrześniu 1922 otrzymała urlop na dokończenie studiów i przeniosła się na Uniwersytet Warszawski, podejmując zarazem ponownie pracę w Bibliotece Ordynacji Krasińskich. W 1924 zatrudniona została w redakcji „Przewodnika Księgarskiego”, gdzie pracowała pod kierunkiem Jana Muszkowskiego. Również z Muszkowskim współpracowała w latach 1925–1929 przy gromadzeniu i opracowywaniu materiałów do "Bibliografii polskiej 1901-1925" mającej stanowić kontynuację dzieła Karola Estreichera i przygotowywanej przez Komisję Bibliograficzną Towarzystwa Naukowego Warszawskiego.
Biblioteka Narodowa.
1 września 1927 zatrudniona została w powstającej Bibliotece Narodowej. Współtwórca tej instytucji Stefan Demby, wówczas naczelnik Wydziału Bibliotek w Ministerstwie Wyznań Religijnych i Oświecenia Publicznego, powierzył Jadwidze Dąbrowskiej kierownictwo Biura Rejestracji Druków w tymże wydziale, stanowiącego zalążek przyszłego Instytutu Bibliograficznego Biblioteki Narodowej. W krótkim czasie Dąbrowska przygotowała stałą rejestrację bieżącej polskiej produkcji wydawniczej, która zaczęła się ukazywać od 1928 jako „Urzędowy Wykaz Druków Wydawanych w Rzeczypospolitej Polskiej”. Periodyk, którego redaktorem została Jadwiga Dąbrowska, do 1931 miał charakter kwartalnika, następnie tygodnika; uzupełniany był „Urzędowym Wykazem Czasopism” i „Wykazem Druków Polskich lub Polski Dotyczących Wydanych za Granicą”. Dąbrowska przygotowywała również, na potrzeby Wydziału Bibliotek Ministerstwa Wyznań Religijnych i Oświecenia Publicznego, dane statystyczne dotyczące wychodzących druków.
Zdaniem Dąbrowskiej, „Urzędowy Wykaz Druków”, by stać się podstawą do przyszłej bibliografii narodowej, miał obowiązek rejestracji całości polskiej produkcji wydawniczej – druków zwartych, czasopism, druków mniejszości narodowych, poloników zagranicznych – bez względu na objętość, jak również bez względu na wartość naukową. W kwestii tej polemizowała ze znanym bibliografem Władysławem Tadeuszem Wisłockim, który redagował wcześniej we Lwowie „Przewodnik Bibliograficzny” i uważał, że właśnie „Przewodnik” spełnia zadania bibliografii narodowej. Dąbrowska i Wisłocki toczyli polemikę w sekcji bibliograficznej II Zjazdu Bibliotekarzy Polskich w Poznaniu (maj–czerwiec 1929), czego pozostałością jest m.in. artykuł Jadwigi Dąbrowskiej "Rejestracja bieżącej produkcji wydawniczej" („Przegląd Biblioteczny”, 1929, zeszyt 3). Rok wcześniej, na I Zjeździe Bibliotekarzy Polskich, wygłosiła komunikat "Stan obecny prac nad bibliografią polską 1900–1915" opublikowany w "Pamiętniku I Zjazdu Bibliotekarzy Polskich" (Lwów 1929).
Od 1933 uczestniczyła w pracach międzynarodowego wydawnictwa „Index Translationum” przygotowywanego w Paryżu wykazu tłumaczeń literatury na języki obce, powołanego dla ochrony praw autorskich. Dąbrowska prowadziła dział narodowy „Index Translationum” i przesyłała do centralnej redakcji materiał polski. Wydawnictwu temu poświęciła recenzję "Index Translationum. Répertoire international des traductions nos 1–12, Paris 1932–1934. Société des Nations, Institut International de Cooperation Intellectuelle" („Przegląd Biblioteczny”, 1935, zeszyt 3), w którym przedstawiła genezę i cele periodyku ukazującego się nadal w XXI wieku pod auspicjami UNESCO.
Dąbrowska uczestniczyła w wypracowaniu koncepcji działania Instytutu Bibliograficznego Biblioteki Narodowej. Nawiązując do swojej wcześniejszej wspólnej pracy z Janem Muszkowskim nad bibliografią narodową pierwszego ćwierćwiecza XX stulecia, w 1931 przygotowała projekt prac nad bibliografią polską za lata 1926–1930. Wspólnie z dyrektorem Stefanem Dembym zajmowała się doborem pracowników Instytutu, wśród których były m.in. Władysława Borkowska i Maria Danilewicz-Zielińska, a także szkoleniami kadry. W 1937, po przekształceniach przeprowadzonych przez nowego dyrektora Biblioteki Narodowej Stefana Vrtel-Wierczyńskiego, dział od dziesięciu lat kierowany przez Dąbrowską otrzymał nazwę Oddziału Rejestracji Bieżącej Druków. Zajmowano się tam nie tylko redakcją „Urzędowego Wykazu Druków”, ale także udzielano porad bibliograficznych, prowadzono akcesję egzemplarza obowiązkowego (dbając szczególnie o kompletność materiału, co wiązało się z licznymi reklamacjami dotyczącymi druków nienadesłanych) i sporządzano kwartalne statystyki druków. Sama Jadwiga Dąbrowska prowadziła prace nad doskonaleniem zasad opisu bibliograficznego oraz układu bibliografii.
W maju 1930 komisja kwalifikacyjna Ministerstwa Wyznań Religijnych i Oświecenia Publicznego nadała jej stopień adiunkta bibliotecznego. W latach 1930–1932 Dąbrowska była asystentką Jana Muszkowskiego przy Katedrze Bibliografii Wolnej Wszechnicy Polskiej. Jako aktywna działaczka Związku Bibliotekarzy Polskich niemal od początku istnienia organizacji uczestniczyła nie tylko w zjazdach krajowych, ale i w I Światowym Kongresie Bibliotekarzy w Rzymie w 1929. W 1933 brała udział w przygotowaniu wystawy Towarzystwa Szerzenia Sztuki Polskiej wśród Obcych „Książka polska za granicą 1900–1933”.
Wrzesień 1939.
We wrześniu 1939 uczestniczyła w zabezpieczaniu zbiorów Biblioteki Narodowej, przez pewien czas zajmowała się też porządkowaniem materiałów do zawieszonego przez wydarzenia wojenne „Urzędowego Wykazu Druków”. Po kilkumiesięcznym okresie zamknięcia Biblioteki Narodowej przez władze okupacyjne powróciła do pracy w lipcu 1940, kiedy jej instytucja oficjalnie została przemianowana na Staatsbibliothek Warschau Abteilung II. Dąbrowska nadal zajmowała się gromadzeniem egzemplarza obowiązkowego – druków wydawanych na terenie Generalnego Gubernatorstwa. Aktywnie włączyła się do życia konspiracyjnego, przygotowywała m.in. rękopiśmienną bibliografię uwzględniającą książki konfiskowane przez Niemców, kompletowała druki konspiracyjne. Część skonfiskowanych książek przekazywała na potrzeby tajnego nauczania, umożliwiała też wypożyczanie dzieł naukowych. Była także pośredniczką w przekazywaniu fałszywych dokumentów dla osób pochodzenia żydowskiego.
Po wojnie.
Po powstaniu warszawskim przez dwa miesiące pracowała w Zakładzie dla Niewidomych w Laskach. Schyłek wojny spędziła pod Krakowem, by od lutego 1945 podjąć w Bibliotece Jagiellońskiej gromadzenie egzemplarza obowiązkowego z drukarń krakowskich na potrzeby Biblioteki Narodowej. Do Warszawy powróciła w czerwcu 1945 i przystąpiła do pracy nad „Urzędowym Wykazem Druków”, początkowo w formie kartotek. Udało się jej doprowadzić do wznowienia publikowania wykazu w 1946, noszącego nowy tytuł – „Przewodnik Bibliograficzny. Urzędowy Wykaz Druków” (regularny status tygodnika periodyk odzyskał w 1948). „Przewodnik Bibliograficzny” poddawany był stałym doskonaleniom, dodano m.in. symbole klasyfikacji dziesiętnej, hasła przedmiotowe, a w 1957 alfabetyczne indeksy miesięczne i roczne.
W latach powojennych, w Instytucie Bibliograficznym pod dyrekcją kolejno Adama Łysakowskiego i Heleny Hleb-Koszańskiej, Jadwiga Dąbrowska kierowała jednostką o nazwie Zakład Bibliografii Bieżącej Ogólnej. W 1968 zakład ten zatrudniał łącznie 17 osób w sekcjach wpływu i opisu zasadniczego, opracowania rzeczowego, opracowania redakcyjnego, indeksów. Zajmowano się także nadal prowadzeniem statystyk druków oraz współpracowano z „Index Translationum”. Do chwili przejścia na emeryturę – 30 marca 1968 – Jadwiga Dąbrowska redagowała 12 roczników „Urzędowego Wykazu Druków”
(1928–1939) i 24 roczniki „Przewodnika Bibliograficznego” (1946–1968). 
Lata ostatnie.
Interesowała się losami Biblioteki Narodowej, Instytutu Bibliograficznego i „Przewodnika Bibliograficznego” także na emeryturze. Ostatnie lata życia spędziła w Płocku, gdzie zmarła 12 marca 1982. Pochowana została na Cmentarzu w Laskach pod Warszawą.
Maria Danilewicz-Zielińska wspominała swoją dawną przełożoną:

</doc>
<doc id="1329548" url="https://pl.wikipedia.org/wiki?curid=1329548" title="Nea Filadelfeia">
Nea Filadelfeia



</doc>
<doc id="1329549" url="https://pl.wikipedia.org/wiki?curid=1329549" title="Helenów (Nowa Wieś)">
Helenów (Nowa Wieś)

Helenów – część wsi Nowa Wieś w Polsce, położona w woj. mazowieckim, w pow. pruszkowskim, w gminie Michałowice.
Do 1954 roku istniała gmina Helenów.
Helenów położony jest pomiędzy terenami gminy Brwinów i obejmuje swoim zasięgiem Stawy Helenowskie.

</doc>
<doc id="1329551" url="https://pl.wikipedia.org/wiki?curid=1329551" title="Leopoldo Calvo-Sotelo">
Leopoldo Calvo-Sotelo

Leopoldo Ramón Pedro Calvo-Sotelo y Bustelo (ur. 14 kwietnia 1926 w Madrycie, zm. 3 maja 2008 w Pozuelo de Alarcón) – hiszpański polityk i inżynier, parlamentarzysta krajowy i europejski, wicepremier i minister, w latach 1981–1982 premier Hiszpanii.
Życiorys.
W latach 40. zaangażował się w działalność młodzieżowych organizacji monarchistycznych. Uczył się w madryckim Instituto de Bachillerato Cervantes, następnie studiował w ETSICCP, wchodzącej w skład Universidad Politécnica de Madrid szkole kształcącej inżynierów budowy dróg, kanałów i portów. Pracował w różnych przedsiębiorstwach w sektorze prywatnym i publicznym, m.in. od 1967 do 1968 pełnił funkcję przewodniczącego rady dyrektorów narodowego przewoźnika kolejowego RENFE. Zajmował też różne stanowiska w organizacjach przemysłowców. W latach 1971–1975 zasiadał w istniejącym we frankistowskiej Hiszpanii parlamencie.
Aktywnie uczestniczył w życiu politycznym w okresie transformacji ustrojowej. W latach 1975–1976 był ministrem handlu, następnie do 1977 ministrem robót publicznych. Zrezygnował ze stanowiska rządowego celem organizacji ugrupowania pod nazwą Unia Demokratycznego Centrum. UCD wygrała w 1977 wybory do konstytuanty, a w 1979 do Kongresu Deputowanych. Leopoldo Calvo-Sotelo uzyskiwał w obu wypadkach mandat poselski. W 1978 wrócił do rządu jako minister do spraw relacji ze Wspólnotami Europejskimi, zaś w 1980 został wicepremierem u Adolfa Suáreza.
W styczniu 1981 otrzymał rekomendację partii na stanowisko premiera. W głosowaniu z 22 lutego nie uzyskał jednak większości. Kolejne głosowanie, przewidziane na 23 lutego, nie odbyło się z uwagi na krótkotrwały i nieudany zamach stanu (zwany 23-F). Do 24 lutego deputowani byli wówczas przetrzymywani jako zakładnicy przez zamachowców z Guardia Civil dowodzonych przez Antonia Tejero. Ostatecznie 25 lutego niższa izba Kortezów Generalnych przegłosowała jego kandydaturę na premiera. Również w 1981 objął stanowisko przewodniczącego UCD. W trakcie jego urzędowania Hiszpania dołączyła do NATO. Wybory w 1982 zakończyły się jednak całkowitą porażką centrystów. Leopoldo Calvo-Sotelo ustąpił z kierowania partią, a w grudniu tegoż roku urząd premiera objął Felipe González z Hiszpańskiej Socjalistycznej Partii Robotniczej.
Od 1983 do 1986 ponownie wykonywał mandat deputowanego. W latach 1986–1987 zasiadał w Parlamencie Europejskim II kadencji. Później wchodził w skład zarządu Banco Hispano Americano. Od 1993 do 1997 zarządzał fundacją Fundación José Ortega y Gasset. W pierwszej połowie lat 90. publicznie poparł Partię Ludową.
Był żonaty z Maríą del Pilar Ibáñez-Martín y Mellado, z którą miał ośmioro dzieci. Odznaczony m.in. Krzyżem Wielkim Orderu Izabeli Katolickiej (2001). Został również uhonorowany tytułem markiza.

</doc>
<doc id="1329552" url="https://pl.wikipedia.org/wiki?curid=1329552" title="Metyloksantyny">
Metyloksantyny



</doc>
<doc id="1329555" url="https://pl.wikipedia.org/wiki?curid=1329555" title="Marek Wrona">
Marek Wrona

Marek Henryk Wrona (ur. 31 sierpnia 1966 w Oławie) – polski kolarz szosowy, zwycięzca Tour de Pologne. 
Kariera sportowa.
Kolarstwo zaczął trenować w klubie BKS Sobótka, następnie występował w barwach Moto-Jelcz Oława i Legia-Romar-Warta. Jego największym sukcesem w karierze było zwycięstwo w Tour de Pologne w 1989. Wygrywał także wyścig Szlakiem Grodów Piastowskich (1990), zawody 4 Asy Fiata Autopoland (1994), Memoriał Andrzeja Trochanowskiego (1998) i Memoriał Kazimierza Gazdy (1998).
Karierę sportową zakończył w 2000. Prowadzi w Sobótce restaurację "Peleton". Jest bratem Zdzisława Wrony.

</doc>
<doc id="1329558" url="https://pl.wikipedia.org/wiki?curid=1329558" title="Wells Fargo Center (Los Angeles)">
Wells Fargo Center (Los Angeles)

Wells Fargo Center – kompleks wieżowców biurowych w dzielnicy Bunker Hill w centrum Los Angeles (Kalifornia). Zespół składa się z dwóch budowli, Wells Fargo Tower i KPMG Tower, połączonych ze sobą szklanym atrium.
Wells Fargo Tower (220,4 m) jest wyższym z wieżowców, liczy 52 piętra. Budowla została ukończona w 1982 r.
KPMG Tower (170,7 m), został ukończony w 1983 r. i liczy 45 pięter.

</doc>
<doc id="1329565" url="https://pl.wikipedia.org/wiki?curid=1329565" title="Mała Lady Pank">
Mała Lady Pank



</doc>
<doc id="1329576" url="https://pl.wikipedia.org/wiki?curid=1329576" title="Leopoldo Calvo-Sotelo Bustelo">
Leopoldo Calvo-Sotelo Bustelo



</doc>
<doc id="1329578" url="https://pl.wikipedia.org/wiki?curid=1329578" title="Augustin-Joseph Sépinski">
Augustin-Joseph Sépinski

Augustin-Joseph Antoine Sépinski OFM (ur. 26 lipca 1900 w Saint-Julien-lès-Metz we Francji, zm. 31 grudnia 1978) – francuski arcybiskup katolicki pochodzenia polskiego, w latach 1952-1965 generał franciszkanów, delegat apostolski w Jerozolimie i Palestynie, nuncjusz apostolski w Urugwaju, doktor teologii i prawa kanonicznego.
Sépinski spędził dzieciństwo i młodość w Audun-le-Tiche na granicy z Luksemburgiem. Został wyświęcony na kapłana w zakonie franciszkańskim 20 grudnia 1924. Sakrę biskupią przyjął 21 listopada 1965, był arcybiskupem tytularnym Assuras. Dnia 2 listopada 1965 wybrany został delegatem apostolskim w Jerozolimie i Palestynie (do 5 maja 1969), od 29 lipca 1975 nuncjusz apostolski w Urugwaju. Zmarł mając 78 lat, zachowując tytuł emerytowanego nuncjusza apostolskiego w Urugwaju.
Arcybiskup Sépinski piastując urząd delegata apostolskiego w Jerozolimie, wziął udział w jerozolimskich uroczystościach 1000-lecia chrztu Polski w 1966.

</doc>
<doc id="1329580" url="https://pl.wikipedia.org/wiki?curid=1329580" title="Arnaldo Pambianco">
Arnaldo Pambianco

Arnaldo Pambianco (ur. 16 sierpnia 1935 w Bertinoro, zm. 6 lipca 2022 tamże) – włoski kolarz szosowy, srebrny medalista mistrzostw świata.
Kariera.
W 1956 roku Arnaldo Pambianco wystartował na igrzyskach olimpijskich w Melbourne, gdzie był czwarty w drużynowej jeździe na czas oraz siódmy w wyścigu ze startu wspólnego. Na rozgrywanych rok później mistrzostwach świata w Waregem zdobył srebrny medal w wyścigu ze startu wspólnego amatorów. W zawodach tych wyprzedził go jedynie Belg Louis Proost, a trzecie miejsce zajął Holender Schalk Verhoef. Był to jednak jedyny medal wywalczony przez Pambianco na międzynarodowej imprezie tej rangi. W 1961 roku zwyciężył w klasyfikacji generalnej Giro d’Italia, a rok wcześniej był siódmy. W 1960 roku siódme miejsce zajął także w Tour de France. Jako zawodowiec startował w 1957–1966.

</doc>
<doc id="1329582" url="https://pl.wikipedia.org/wiki?curid=1329582" title="We Made It">
We Made It

We Made It - pierwszy singel Busta Rhymes'a z albumu "I'm Blessed", tworzony wspólnie z Linkin Park. Wydany 29 kwietnia 2008.

</doc>
<doc id="1329585" url="https://pl.wikipedia.org/wiki?curid=1329585" title="Daniel Moreira">
Daniel Moreira

Daniel Moreira (ur. 8 sierpnia 1977 w Maubeuge) – francuski piłkarz występujący na pozycji napastnika. Obecnie gra w US Boulogne.
Kariera klubowa.
Daniel Moreira zawodową karierę rozpoczynał w 1995 roku w Valenciennes FC, skąd rok później trafił do En Avant Guingamp. W jego barwach w ataku grał u boku Algierczyków – najpierw Christophera Wreha, a później Abdelhafida Tasfaouta. W 1997 roku wraz z drużyną Moreira dotarł do finału Pucharu Francji, zadebiutował także w Pucharze UEFA.
Łącznie dla Guingamp francuski napastnik rozegrał 58 spotkań w lidze, po czym latem 1998 roku podpisał kontrakt z RC Lens. Jak się później okazało na Stade Félix-Bollaert Moreira spędził sześć sezonów. W ich trakcie o miejsce w składzie rywalizował z takimi zawodnikami jak Tony Vairelles, Lamine Sakho, El Hadji Diouf i John Utaka. W 1999 roku wraz z zespołem wywalczył Puchar Ligi Francuskiej oraz zadebiutował w Lidze Mistrzów, w 2000 roku dotarł do półfinału Pucharu UEFA, a w 2004 roku zdobył wicemistrzostwo kraju. Łącznie dla RC Lens wychowanek Valenciennes rozegrał 184 ligowe spotkania i 38 razy wpisał się na listę strzelców.
W 2004 roku Moreira został zawodnikiem Toulouse FC. W debiutanckim sezonie w nowym klubie Moreira zdobył jedenaście goli, a w kolejnych rozgrywkach do siatki rywali trafił o jeden raz mniej. 22 czerwca 2006 roku Francuz za 5,5 miliona euro przeszedł do Stade Rennais. W sezonie 2006/2007 wystąpił w 29 spotkaniach Ligue 1, jednak nie udało mu się strzelić ani jednego gola. Latem 2008 roku Moreira został wypożyczony do beniaminka Ligue 1 – Grenoble Foot 38 i od razu stał się jego podstawowym graczem. Od 2009 roku jest zawodnikiem US Boulogne.
Kariera reprezentacyjna.
Razem z młodzieżową reprezentacją Francji Moreira brał udział w młodzieżowych Mistrzostwach Świata 1997. "Trójkolorowi" zostali wówczas wyeliminowani w 1/4 finału przez Urugwaj, który zwyciężył w rzutach karnych. W seniorskiej reprezentacji Francji Moreira zadebiutował 20 listopada 2003 roku w wygranym 3:0 spotkaniu z Serbią. Łącznie w barwach drużyny narodowej wystąpił w 3 pojedynkach.

</doc>
<doc id="1329586" url="https://pl.wikipedia.org/wiki?curid=1329586" title="Augustin-Joseph Antoine Sépinski">
Augustin-Joseph Antoine Sépinski



</doc>
<doc id="1329587" url="https://pl.wikipedia.org/wiki?curid=1329587" title="Bubbling Under Hot 100 Singles">
Bubbling Under Hot 100 Singles

Bubbling Under Hot 100 Singles – jedna z wielu list przebojów regularnie opracowywanych przez amerykański magazyn muzyczny "Billboard". Składa się ona z 25 pozycji, na których znajdują się piosenki, którym nie udało się dotrzeć do najważniejszego notowania, "Billboard" Hot 100, ale są tego bliskie. Wielokrotnie zdarzało się jednak, że utwory z Bubbling Under Hot 100 Singles nie zdołały awansować do "Billboard" Hot 100. Na przykład piosenka "The Trouble with Love Is" Kelly Clarkson, chociaż przez dość długi czas zajmowała pozycję #101, nigdy nie zadebiutowała na Hot 100. Podobnie utwory: "Can You Forgive Her?", "Go West", "Before" i "Somewhere" Pet Shop Boys oraz "Atomic Dog" George'a Clintona, które zajmowały odpowiednio miejsca: #101, #106, #107, #125 i #109, również nie pojawiły się na "Billboard" Hot 100. Inne piosenki, jak na przykład "Carolina in My Mind" Jamesa Taylora (pozycja #118 w 1969 roku), dopiero po kilku latach odnotowały sukcesy na Hot 100 ("Carolina in My Mind" w 1971 roku uplasowała się na miejscu #67).
Notowanie Bubbling Under Hot 100 Singles uznawane jest za kontynuację "Billboard" Hot 100. Przedstawia ono bowiem kolejnych 25 pozycji po najważniejszej 100, którym nie udało się wspiąć do głównego zestawienia. W przypadku, gdy piosenka zajmuje na Hot 100 miejsce np. #99, po czym spada na pozycję np. 105, nie jest uwzględniana w Bubbling Under Hot 100 Singles, ponieważ dopiero opuściła Hot 100.
Bubbling Under Hot 100 Singles w latach 1959-1960 składała się z 15 pozycji, po czym w latach 60. ich liczba wzrosła do 35 miejsc, a od 1992 roku jest ich 25.
Pierwsze notowanie Bubbling Under Hot 100 Singles zostało opublikowane w "Billboard" 1 czerwca 1965 roku. 31 sierpnia 1985 roku magazyn zaprzestał drukowania listy na siedem lat, aż do 5 grudnia 1992 roku, kiedy to zestawienia ponownie pojawiły się w "Billboard".
Spółka Record Research należąca do Joela Whitburna wydała kilka książek dotyczących Bubbling Under Hot 100 Singles, w tym m.in. "Bubbling Under The Billboard Hot 100: 1959-2004" () z 2005 roku.

</doc>
<doc id="1329591" url="https://pl.wikipedia.org/wiki?curid=1329591" title="Leave Out All the Rest">
Leave Out All the Rest

Leave Out All the Rest – piąty i zarazem ostatni singel zespołu Linkin Park z albumu "Minutes to Midnight". Teledysk do utworu nagrano w kwietniu 2008 r., zaś jego premiera miała miejsce 2 czerwca 2008. Można w nim znaleźć analogię do filmu "W stronę słońca" z 2007 roku.
Utwór był notowany na listach amerykańskiego "Billboardu" jeszcze przed oficjalną informacją o tym, że zostanie singlem – miało to miejsce zaraz po premierze albumu "Minutes to Midnight" – "Leave Out All the Rest" pojawiło się na 98. pozycji notowania „Pop 100”. Utwór pojawił się w ścieżce filmowej filmu "Zmierzch".

</doc>
<doc id="1329593" url="https://pl.wikipedia.org/wiki?curid=1329593" title="Szyfr Solitaire">
Szyfr Solitaire

Solitaire – szyfr stworzony przez Bruce’a Schneiera dla potrzeb osób niemających dostępu do komputera. Jest to prosty szyfr strumieniowy (jednakże autor zaleca używanie go w trybie blokowym ze względu na wygodę), w którym cyfry oznaczające litery tekstu jawnego poddawane są operacji dodawania modulo 26 ze strumieniem klucza, a następnie ponownie zamieniane na litery. Strumień klucza jest generowany przy użyciu talii kart.
Strumień klucza a klucz.
Strumieniem klucza nazywamy ciąg wartości wygenerowany za pomocą odpowiedniego algorytmu, za pomocą którego szyfrowany jest tekst jawny, w tym przypadku będzie to algorytm przekładania kart. Kluczem nazywamy ciąg wartości, na podstawie których będziemy obliczać strumień klucza, w tym przypadku będzie to początkowe ułożenie kart.
Szyfrowanie i deszyfrowanie.
Szyfrowanie.
Szyfrowanie polega na dodaniu modulo 26 liczb odpowiadających literom tekstu jawnego oraz strumienia klucza, a następnie ponowną zamianę wyniku tego działania na litery. Można to zapisać jako następujące działanie matematyczne
gdzie M to zbiór wartości liter tekstu jawnego, K to zbiór wartości strumienia klucza a C to szyfrogram.
Wartości liczbowej litery odpowiada jej pozycja w alfabecie. Litera A będzie odpowiadała liczbie 1, litera B liczbie 2, C liczbie 3 i tak dalej.
Autor zaleca, aby dla wygody szyfrować tekst jawny w pięcioznakowych grupach. Jeżeli długość tekstu jawnego nie jest wielokrotnością liczby 5, należy dopełnić wiadomość do takiej długości za pomocą liter „X”.
Przykład.
Tekst jawny:
Strumień klucza:
Po zamianie na wartości liczbowe tekst jawny będzie miał postać:
Należy po kolei dodać wartości liczbowe liter tekstu jawnego i strumienia klucza modulo 26. W wyniku otrzymamy:
Po zamianie liczb na litery będzie to:
Deszyfrowanie.
Deszyfrowanie wiadomości polega na odejmowaniu modulo wartości liter szyfrogramu i klucza.
Przykład.
Mamy szyfrogram:
oraz strumień klucza:
Zamieniamy szyfrogram na wartość liczbową.
Szyfrogram:
Następnie odejmujemy po kolei każdą wartość strumienia klucza od wartości szyfrogramu. Jeżeli wynikiem jest liczba mniejsza od 1, obliczamy 26 – wynik. Dla przykładu: po odjęciu liczb 13 i 21 uzyskamy wynik -8. Obliczamy więc 26-8=18. Jest to wartość litery tekstu jawnego.
Następnie zamieniamy liczby na litery. W ten sposób otrzymamy tekst jawny:
Generowanie strumienia klucza.
Najważniejszą częścią szyfru jest generator strumienia klucza, którego działanie polega na odpowiednim manipulowaniu talią kart. Aby właściwie wygenerować klucz, w talii muszą występować 54 karty (standardowa talia 52 kart + 2 jokery). Dodatkowo, oba jokery muszą się od siebie różnić. Przed rozpoczęciem generowania strumienia klucza należy ustalić, który z jokerów jest „ważniejszy”. W dalszej części będzie on oznaczany literą A, natomiast joker mniej ważny literą B. Należy uznać najpopularniejsze starszeństwo kart, od najsłabszych: As, 2..10, Walet, Dama, Król.
Przy punkcie 7. i 8. ułożenie talii nie zmienia się.
Przykład.
Ze względów praktycznych w przykładzie użytych jest tylko 12 kart (od Asa do 10 trefl oraz 2 jokery).
Dobieranie klucza.
Najtrudniejszą częścią całej operacji jest ułożenie talii w pozycji początkowej, a dokładniej ustalenie tej pozycji, czyli klucza. Można oczywiście użyć zupełnie losowego klucza i jest to wyjście najbezpieczniejsze, jednak najtrudniejsze do wykonania. Autor przedstawia metodę na ułożenie talii przy pomocy klucza. Należy ułożyć talię według starszeństwa (na końcu Joker A i B), a następnie wykonywać kolejne kroki jak przy generowaniu strumienia, z tym, że zamiast pkt. 7 wykonaj pkt. 6 biorąc jako liczbę kart do odliczenia wartości kolejnych liter hasła. Jeżeli kluczem jest słowo „Tajne”, to pkt. 6 powtórzymy dwukrotnie – raz normalnie, i drugi raz nie używając dolnej karty, a wartości 20 (litera T). Przy generowaniu kolejnej wartości strumienia użyjemy liczby 1 (litera A), kolejnym 10 (litera J) i tak dalej. Kartę na spodzie talii należy zostawić w niezmienionej pozycji.
Bezpieczeństwo.
Do tej pory nie znaleziono poważnych dziur w generatorze strumienia Solitaire’a. Jednak ze względu na to, że szyfr opiera się na dodawaniu i odejmowaniu modulo, nie wolno używać tego samego klucza do szyfrowania dwóch wiadomości.

</doc>
<doc id="1329597" url="https://pl.wikipedia.org/wiki?curid=1329597" title="Kazimierz Sokołowski (piłkarz)">
Kazimierz Sokołowski (piłkarz)

Kazimierz Stanisław „Kaz” Sokołowski (ur. 11 lutego 1963 w Szczecinie) – polski piłkarz występujący na pozycji obrońcy, trener.
Przebieg kariery.
Dwukrotny reprezentant Polski, wieloletni zawodnik Pogoni Szczecin, wicemistrz Europy U-18 z 1981. Ojciec Tomasza, reprezentanta Norwegii, brat Jerzego. W pierwszej lidze polskiej grał do 1990, później występował w Austrii, aby ostatecznie osiąść w Norwegii. Grał w Tromsø IL (do 1994) i Asker FH (1995–1997).
3 stycznia 2014 został asystentem trenera Henninga Berga w sztabie szkoleniowym Legii Warszawa.

</doc>
<doc id="1329601" url="https://pl.wikipedia.org/wiki?curid=1329601" title="Dario Frigo">
Dario Frigo

Dario Frigo (ur. 18 września 1973 w Saronno) - włoski kolarz szosowy startujący wśród zawodowców w latach 1996-2005. 

</doc>
<doc id="1329603" url="https://pl.wikipedia.org/wiki?curid=1329603" title="Tomasz Sokołowski (ur. 1985)">
Tomasz Sokołowski (ur. 1985)

Tomasz Sokołowski (ur. 25 czerwca 1985 w Szczecinie) – norweski piłkarz polskiego pochodzenia występujący na pozycji pomocnika w norweskim klubie Asker. Wychowanek Lyn, w swojej karierze grał także w takich zespołach jak Viking, Brann oraz Stabæk Fotball. Jednokrotny reprezentant Norwegii. Syn Kazimierza Sokołowskiego, dwukrotnego reprezentanta Polski.

</doc>
<doc id="1329605" url="https://pl.wikipedia.org/wiki?curid=1329605" title="Tomasz Sokolowski">
Tomasz Sokolowski



</doc>
<doc id="1329607" url="https://pl.wikipedia.org/wiki?curid=1329607" title="SFK Lyn">
SFK Lyn



</doc>
<doc id="1329608" url="https://pl.wikipedia.org/wiki?curid=1329608" title="Ryksa Piastówna">
Ryksa Piastówna



</doc>
<doc id="1329610" url="https://pl.wikipedia.org/wiki?curid=1329610" title="Postęp i Praca">
Postęp i Praca

Postęp i Praca (hebr.: קידמה ועבודה, "Kidma we-Awoda", arab.: الزراعة والتطوير) – nieistniejąca już partia polityczna w Izraelu.
Historia.
Postęp i Praca była partią polityczną izraelskich Arabów, utworzoną przed wyborami w 1951 roku. Podobnie jak inne tego typu ugrupowania w tym czasie, była blisko związana z Mapai Dawida Ben Guriona. W wyniku wyborów udało jej się uzyskać tylko jedno miejsce w Knesecie. Obsadził je jej lider, Salih Hasan Chunajfis. Ugrupowanie to poparło wszystkie cztery rządy uformowane podczas kadencji drugiego Knesetu.
Podczas wyborów w 1955 roku, Postęp i Praca uzyskała dwa mandaty parlamentarne. Hanifes i Salih Sulajman zostali reprezentantami partii w izbie. Ugrupowanie ponownie poparło rząd.
W 1959 roku miał miejsce konflikt pomiędzy Hanifesem a "Mapai". W jego wyniku odszedł on z Postępu i Pracy, tworząc własne ugrupowanie – Niezależną Frakcję dla Izraelskich Arabów. Nowa partia nie przekroczyła jednak progu wyborczego podczas wyborów w 1959 roku. Podobnie stało się z samym Postępem i Pracą – ugrupowaniu nie udało się wejść do Knesetu. W efekcie tego partia zakończyła działalność.

</doc>
<doc id="1329620" url="https://pl.wikipedia.org/wiki?curid=1329620" title="MBS">
MBS

MBS (ang. mortgage-backed securities, hipoteczny list zastawny) – rodzaj ABS (ang. asset-backed securities, listów zastawnych) papierów wartościowych, których zabezpieczenie stanowią wierzytelności hipoteczne dające niepodzielne prawo do pobierania pożytku z grupy lub puli jednego lub większej liczby hipotek.
Zebrane razem papiery muszą być ocenione przez uznane agencje ratingowe, oraz uzyskać najwyższe kwalifikacje. Co więcej kredyt musi być początkowo udzielony przez podlegającą regulacji i autoryzowaną instytucję finansową, która z góry ustala spłaty kredytu.
W rzeczywistości MBS polega na zamianie przyszłej spłaty za dom przez kupującego na papiery wartościowe, które trafiają na rynek finansowy w postaci uregulowanych i zabezpieczonych transzy za pomocą instytucji emitujących ten rodzaj obligacji.
W USA ważną rolę emiterów odgrywają między innymi dwie instytucje Fannie Mae i Freddie Mac. Są to spółki akcyjne w randze instytucji federalnej (ang. "government-sponsored enterprises"). Ich głównym zadaniem jest stwarzanie dogodnych warunków finansowych dla pożyczkodawców potrzebnych do udzielania niskooprocentowanych pożyczek oraz zwiększanie ich płynności finansowej. W związku z tym zamiast czekać na spłatę pożyczek, przykładowo Fannie Mae odkupuje pożyczki, które swoje źródło odnajdują w grupie o podobnym ryzyku na rynku wtórnym
Właśnie te papiery były jedną z przyczyn kryzysu na rynku finansowym w 2008, gdyż pożyczkobiorcy, nie byli w stanie spłacać swych należności wobec pożyczkodawców, których wierzytelności posiadały spółki takie jak Fannie Mae (Federal National Mortgage Association), oraz Freddie Mac. W tym samym roku obie spółki zostały przejęte przez rząd Stanów Zjednoczonych.

</doc>
<doc id="1329621" url="https://pl.wikipedia.org/wiki?curid=1329621" title="Good Girl Gone Bad Live">
Good Girl Gone Bad Live

Good Girl Gone Bad Live – zapis koncertu Rihanny z trasy Good Girl Gone Bad Tour, który miał miejsce 6.12.2007 roku w Manchester Evening News Arena w Manchesterze. DVD zawiera także materiał "Documentary" z dokumentacją całego tourneè. DVD zostało wydane 13 czerwca 2008 roku w Europie. Było także nominowane w 51 rozdaniu nagród Grammy w kategorii Best Long Form Music Video.
Lista utworów.
Bonus
Twórcy.
Producenci
Zespół
Tancerze
Styliści

</doc>
<doc id="1329622" url="https://pl.wikipedia.org/wiki?curid=1329622" title="Tyler Hamilton">
Tyler Hamilton

Tyler Hamilton (ur. 1 marca 1971 w Marblehead, Massachusetts) – amerykański kolarz szosowy startujący wśród zawodowców w latach 1996-2005, w 2004 roku stosując doping zdobył tytuł mistrza olimpijskiego w jeździe indywidualnej na czas w Atenach. W latach 2004-2006 nie startował, został zawieszony w prawach zawodnika za stosowanie dopingu. Hamilton zasłynął przede wszystkim z brawurowej jazdy ze złamanym obojczykiem podczas Tour de France 2003, gdzie wygrał jeden górski etap. Po ostatniej czasówce na wyścigu Vuelta a España, którą wygrał został przyłapany na stosowaniu środków dopingujących i zawieszony na dwa lata. Po powrocie do kolarskiego peletonu, w 2007 roku podpisał kontrakt z ekipą Tinkoff Credit Systems. Hamilton nie ścigał się jednak zbyt długo w ekipie Tinkoff. Pojawiły się informacje, które wskazywały na to, że amerykański kolarz jest powiązany z dr. Fuentesem i Operación Puerto. Od grudnia 2007 roku ścigał się w amerykańskiej grupie Rock Racing, razem z innymi bardzo 'barwnymi' kolarzami – Santiago Botero i Oscarem Sevillą.
W kwietniu 2008 zakończył karierę zawodniczą, mimo to dwa miesiące później Amerykańska Agencja Antydopingowa (USADA) nałożyła na niego karę ośmioletniej dyskwalifikacji za drugi przypadek stosowania dopingu (steryd DHEA). Nie utracił jednak złotego medalu olimpijskiego, choć analiza próbki B pobranej od kolarza podczas igrzysk nie dała jednoznacznego wyniku, jednak nieprawidłowości związane z badaniem materiału do badań nie pozwoliły ukarać zawodnika. W maju 2011 roku przekazał złoty medal olimpijski z 2004 roku zdobyty w wyścigu indywidualnym na czas Amerykańskiej Agencji Antydopingowej (USADA) przyznając się do stosowania dopingu i oskarżył o to samo słynnego Lance'a Armstronga. Międzynarodowa Unia Kolarska stanowczo odrzuciła te oskarżenia uznając je za bezpodstawne. Lecz po dokładnym zbadaniu sprawy, 10 sierpnia Międzynarodowy Komitet Olimpijski oficjalnie pozbawił Hamiltona tytułu mistrza olimpijskiego, przyznając złoty medal Wiaczesławowi Jekimowowi (który czekał na oficjalne uznanie jego zwycięstwa 8 lat).

</doc>
<doc id="1329624" url="https://pl.wikipedia.org/wiki?curid=1329624" title="Structured investment vehicle">
Structured investment vehicle

Structured investment vehicle (SIV) – fundusz inwestycyjny, zakładany głównie przez banki w celu sekurytyzacji ryzyka związanego z wierzytelnościami z kredytów, głównie hipotecznych. Polega to na tym, że pula aktywów wraz z generowanymi przez nie strumieniami gotówkowymi zostaje wyizolowana z bilansu banku (lub rzadziej innego podmiotu) w formie podmiotu specjalnego przeznaczenia – "special purpose vehicle, SPV" – który dokonuje refinansowania poprzez emisję papierów wartościowych.
Przed kryzysem z 2007 roku amerykańskie banki wyodrębniały wierzytelności ze swoich bilansów do funduszy typu SIV, które emitowały papiery wartościowe w celu refinansowania. Stanowiło to element polityki zwiększającej płynność banków oraz transferującej ryzyko poza banki. Papiery te były przedmiotem obrotu między instytucjami finansowymi. Gdy w 2007 r. pojawiły się pierwsze problemy ze spłacalnością kredytów hipotecznych, które stanowiły podstawę SIV, papiery wartościowe przez nie emitowane gwałtownie traciły na wartości, co uruchomiło efekt domina, skutkujący międzynarodowym kryzysem finansowym.

</doc>
<doc id="1329628" url="https://pl.wikipedia.org/wiki?curid=1329628" title="Irena Lewińska">
Irena Lewińska

Irena Lewińska (ur. 14 stycznia 1917 w Sosnowcu, zm. 26 maja 1992 w Katowicach) − polska śpiewaczka koncertowa (sopran liryczny), pierwsza dama muzyki symfonicznej w powojennej Polsce, pedagog Akademii Muzycznej im. Karola Szymanowskiego w Katowicach.
Dom rodzinny.
Irena Lewińska urodziła się 14 stycznia 1917 w Sosnowcu. Janina i Aleksander Lewińscy mieszkali przy ul. Pańskiej. Przyjacielem rodziny był prof. Stefan Marian Stoiński (1891-1945), pierwszy dyrektor Teatru Operowego w Katowicach i założyciel polskiego Instytutu Muzycznego na Śląsku. Przed wojną Irena Lewińska była jedną z pierwszych i najmłodszych wokalistek ówczesnej rozgłośni radiowej w Sosnowcu. Każdej niedzieli, tuż przed rozpoczęciem poranku filmowego dla dzieci, śpiewała piosenki w tamtejszym kinie „Zagłębie”.
Nauka i pierwsze kroki na estradzie koncertowej.
Egzamin maturalny złożyła w prywatnym Gimnazjum Żeńskim Heleny Rzadkiewiczowej w Sosnowcu. Potem uczęszczała do klasy śpiewu prof. Marii Gajekowej i jako jej uczennica w 1938 uzyskała dyplom Śląskiego Konserwatorium Muzycznego w Katowicach.
W następnym roku jako stypendystka rządu RP miała wyjechać do Włoch aby doskonalić kunszt śpiewaczy. Plany pokrzyżowała II wojna światowa. Po wybuchu wojny przeniosła się do rodziców w Krakowie, którzy mieszkali tam już od 1936. Podczas okupacji doskonaliła warsztat artystyczny. Pracowała pod kierunkiem prof. Bronisława Romaniszyna (1880-1963). 
Brała udział w tajnych recitalach i koncertach organizowanych w domach niepodległościowo zdeterminowanej inteligencji. Występowała w kościołach i dopiero co otwartym Domu Plastyków przy Łobzowskiej a regularnie, każdej niedzieli, śpiewała w mariackiej bazylice. Była solistką chóru pracującego pod kierunkiem Stefana Profica, wieloletniego dyrygenta chórzystów od Najświętszej Marii Panny i niestrudzonego organizatora życia muzycznego w katolickich świątyniach oraz polskich towarzystwach śpiewaczych okupowanego Krakowa. W zespole śpiewał także jej ojciec. Tutaj wielokrotnie wykonywała Modlitwę z Mocy przeznaczenia Giuseppe Verdiego.
O początkującej śpiewaczce recenzenci pisali wyłącznie w tonie pochwalnym: "„Głos sopranowy Lewińskiej o bardzo miłem i lirycznem brzmieniu oparty i ugruntowany na bardzo dobrej szkole, z niezwykłą swobodą elastycznością cyzelował wszelkie frazy muzyczne...”"
Kariera artystyczna.
Jej powojenny debiut miał miejsce dnia 26 maja 1945 w Filharmonii Śląskiej w Katowicach, która tego dnia inaugurowała działalność. Lewińska zaśpiewała polskie pieśni: „O, gwiazdeczko”, „Len” oraz „O czym ci się śni, dziewczyno?” a towarzyszyła jej orkiestra symfoniczna pod batutą prof. Faustyna Kulczyckiego (1894-1960), wówczas rektora Śląskiego Konserwatorium Muzycznego a przed wojną pierwszego komendanta Wojskowej Szkoły Muzycznej w Katowicach. 
Chcąc, nie chcąc – jako artystka zyskała miano „rówieśniczki Filharmonii Śląskiej”. 
W dniu 6 października 1946 została uhonorowana najwyższą nagrodą Międzynarodowego Konkursu Muzycznego w Genewie. Jury uznało ją za najlepszą śpiewaczkę. Jednocześnie otrzymała nagrodę Instytutu im. Ignacego Paderewskiego a Comité des Intellectuels zaproponowało jej stypendium oraz studia za granicą. 
W historii muzyki narodowej był to pierwszy, po zakończeniu wojny, polski tryumf artystyczny na skalę światową.
"- Irena Lewińska dysponowała wysokim głosem. Była sopranem lirycznym. Uprawiała wyłącznie repertuar oratoryjny i pieśniowy. Przez długie lata katowicka Akademia Muzyczna legitymowała się jej wielkim sukcesem, jaki odniosła w Genewie -" mówi wybitny muzykolog prof. Leon Markiewicz, rektor tej uczelni w latach 70. XX wieku.
W dniu swoich 32 urodzin 14 stycznia 1949 Irena Lewińska wystąpiła w roli Gabriela – jednego z trzech archaniołów – w monumentalnym oratorium „Stworzenie świata”, które Joseph Haydn napisał w roku 1798. Tej głęboko religijnej i tracącej wzrok artystce, „Stworzenie świata” było szczególnie bliskie nie tylko ze względu na biblijne proweniencje ale również ze względu na tekst oratoryjny napisany przez Linleya, według Raju utraconego niewidomego Miltona.
W premierowym koncercie orkiestrą dyrygował Witold Krzemieński (1909-2001). Tak się podobało śląskim melomanom, że na życzenie publiczności odtworzono je jeszcze czterokrotnie: 23 stycznia, 12 oraz 18 lutego i po raz ostatni: 2 kwietnia. Były to wielkie dni Filharmonii Śląskiej, Ireny Lewińskiej oraz chóru „Ogniwo”, w którym kiedyś śpiewał jej ojciec Aleksander.
W okresie powojennym była czołową solistką Filharmonii Krakowskiej i Filharmonii Śląskiej. Występowała na scenach lub estradach Warszawy, Poznania, Wrocławia oraz innych miast kraju inaugurujących działalność koncertową po sześciu latach hitlerowskiej okupacji dyskryminującej polską muzykę i śpiew. Przez krytykę i publiczność uznana za „fascynujący sopran liryczny” zdobyła sławę cenionego i popularnego wykonawcy dzieł J.F. Haendla, J.S. Bacha, J.F. Rameau, W.A. Mozarta i kilku innych znakomitych kompozytorów XIX i XX-wiecznej Europy. 
Śpiewała z orkiestrami, którymi dyrygowali: Stanisław Skrowaczewski, Włodzimierz Ormicki, Henryk Czyż, Jan Krenz, Witold Rowicki i Grzegorz Fitelberg. Występowała w towarzystwie: Haliny Czerny-Stefańskiej, Klary Langer-Daneckiej, Wandy Wiłkomirskiej, Zbigniewa Drzewieckiego i Andrzeja Jasińskiego. Akompaniowali jej m.in.: Jadwiga Szamotulska, Sergiusz Nadgryzowski i Henry Poulenc, z którym zaprzyjaźniła się w czasie pobytu w Paryżu. Śpiewała w wielu miastach Francji a także w programach radia francuskiego, szwajcarskiego i czeskiego. W dorobku artystycznym utalentowanej pieśniarki znajdują się liczne nagrania, głównie pieśni Karola Szymanowskiego. Pochlebne recenzje na temat jej dokonań twórczych podpisywali najbardziej surowi i wymagający krytycy m.in.: Jan Weber, Jerzy Waldorff, Stefan Kisielewski i Stefania Łobaczewska. Współpracowała z muzykologiem Karolem Stromengerem, felietonistą niezapomnianego „Kwadransa muzycznego”.
W roku 1949 niezwykle utalentowana i obowiązkowa Irena Lewińska uzyskała rządowe stypendium artystyczne i wyjechała nad Sekwanę aby pogłębić studia w tamtejszym Konserwatorium. Pracowała pod kierunkiem Charlesa Panzéry, Marii Freund i Edmunda J. Pendletona. W paryskiej uczelni była ilustratorką utworów J.S. Bacha. Doskonaliła się w wykonywaniu pieśni impresjonistów francuskich, romantyków niemieckich i oratoriów bachowskich. Jej śpiew jako wzór kunsztu wokalnego - prezentowano studentom.
W stolicy Francji śpiewała na galowym koncercie z okazji setnej rocznicy śmierci Fryderyka Chopina. Koncert odbył się 17 października 1949 w największej Sali teatralnej Sorbony. Po koncercie prezydent Francji - Vincent Auriol, zapragnął osobiście poznać uroczą rodaczkę Chopina i spędził z nią kilka chwil na prywatnej rozmowie.
W ramach Roku Chopinowskiego wystąpiła w Paryżu i odbyła tourné po Francji. Śpiewała w Radio Nationale i w ambasadzie polskiej. Dała ogółem 12 koncertów; w tym 7 poświęconych twórczości romantycznego kompozytora z Żelazowej Woli.
Niebawem, jako solistka grupy wokalnej zespołu „Musica antiqua”, na scenie Filharmonii Narodowej w Warszawie - dotychczas uznana mistrzyni pieśni impresjonistycznej - wkroczyła w nową dla siebie dziedzinę i zaprezentowała kilka utworów polskiego baroku: „Irena Lewińska wykonała szereg dawnych arii z XVII i XVIII wieku. „Jej głos, o dużej, wyrównanej skali, ciepły i czysty, brzmiał bardzo pięknie.” – napisał Zygmunt Mycielski w „Przeglądzie Kulturalnym” z 22 maja 1957 r.
W 1966 r., dawnych mistrzów Irena Lewińska śpiewała także w Lublinie z kwintetem tamtejszych filharmoników: „Z tą samą wnikliwością w stylu XVIII w. opracowali oni koncerty solowe (wokalno-instrumentalne) S. Szarzyńskiego Ave Regina oraz Pariendo non gravaris); tym razem wespół z solistką, Ireną Lewińską (sopran), śpiewaczką o długim stażu artystycznym i omalże historycznym znaczeniu w wokalistyce PRL.” – odnotował anonimowy sprawozdawca „Kuriera Lubelskiego”. 
Wybitne znawstwo muzyki dawnej i najwyższą klasę w jej interpretacji Irena Lewińska potwierdziła w 1967 r. Przed audytorium Filharmonii Śląskiej śpiewała partie tytułowej bohaterki w „Koronacji Poppei” Claudio Monteverdiego. Orkiestrą i chórem dyrygował Karol Stryja. Dodajmy, że katowicka artystka przyjaźniła się i spotykała z prof. Nellą Anfuso, śpiewaczką i muzykologiem z Florencji – specjalistką w dziedzinie pieśni starowłoskiej. Spotykała się z nią we Włoszech i w Polsce. Korzystała z porad i konsultacji tej wybitnej znawczyni literatury i muzyki dawnych mistrzów. W dniu 17 maja 1976 była pierwszą śpiewaczką, której recital zainaugurował działalność zakopiańskiego Muzeum im. Karola Szymanowskiego w legendarnej willi „Atma”. Nikt tak jak ona nie potrafił zaśpiewać „Słopiewni”. Uchodziła za ich niezrównaną interpretatorkę.
Jeszcze na początku lat 80. brała udział w krakowskich Dniach Muzyki Sakralnej, śpiewając m.in. wyjątkowo wzruszające „Ave Maria” Schuberta. Podczas pielgrzymki do Włoch w maju 1981 roku śpiewała z towarzyszeniem akompaniamentu nagranego na taśmę magnetofonową. Występ transmitowano do kliniki Gemelli, gdzie przebywał walczący o życie Jan Paweł II. Potem ostatecznie zrezygnowała z występów publicznych. 
Na estradach koncertowych przez ponad 4 dziesięciolecia odtwarzała utwory ponad 40 kompozytorów reprezentujących różne epoki, zróżnicowaną wrażliwość i stylistykę.
Kariera pedagogiczna.
W dniu 15 marca 1945 na wezwanie prof. Faustyna Kulczyckiego i na prośbę prof. Władysławy Markiewiczównej, Irena Lewińska jako nauczyciel klasy śpiewu podjęła pracę w Gimnazjum i Liceum Muzycznym funkcjonującym wówczas przy dopiero co reaktywowanym Śląskim Konserwatorium Muzycznym w Katowicach. Prof. Kulczycki, zasłużony przedwojenny pedagog pełnił w nim obowiązki rektora i pracował jako dyrygent organizowanej orkiestry symfonicznej. 
Po powrocie z paryskiego stypendium Irena Lewińska związała się z krakowską PWSM, gdzie w latach 1950-1951 była asystentką w klasie śpiewu prof. B. Romaniszyna. Od 1954, jako wykładowca śpiewu solowego pracowała w PWSM w Katowicach.
W roku 1965 odbyła przewód kwalifikacyjny i otrzymała tytuł docenta. W latach 1967 - 69 pełniła funkcję dziekana Wydziału Wokalno-Aktorskiego w katowickiej PWSM. W latach 60. i 70. była również cenionym i lubianym konsultantem w średnich szkołach muzycznych województwa katowickiego.
W latach osiemdziesiątych współpracowała z Wydziałem Filologii Polskiej Uniwersytetu Śląskiego, gdzie prowadziła zajęcia z zakresu dykcji i fonetyki.
- "Ta praca cieszy i przynosi satysfakcję" – wyznała kiedyś dziennikarzowi.
Uczniowie zapamiętali ją jako człowieka szczególnej łagodności i dobroci o wyjątkowej kulturze osobistej.
Uczniowie i uczennice Ireny Lewińskiej.
Na scenach muzycznych świata i kraju śpiewają jej uczennice: słynąca z ładnego tembru głosu i talentu aktorskiego, Urszula Koszut-Okruta, solistka Teatru Wielkiego w Warszawie, a później wykonawczyni pierwszoplanowych partii na wielu scenach operowych Niemiec, Europy i Ameryki; sławna na wielu kontynentach Krystyna Zaręba, zdobywczyni medalu na Międzynarodowym Konkursie Wokalnym im. Marii Callas w Atenach (1978 r.); Leokadia Duży, ostatnia dyplomantka prof. Lewińskiej, solistka Opery Śląskiej, laureatka konkursów krajowych i międzynarodowych; Maria Zientek, solistka tejże Opery i laureatka licznych nagród a także tenor liryczny Piotr Beczała, na stałe związany z operą w Zurychu, który od 2000 r. z roku na rok zdobywa publiczność i krytyków kolejnych teatrów muzycznych: Covent Garden w Londynie, Opera Bastille w Paryżu, La Scala w Mediolanie, Staatsoper w Monachium. W grudniu 2006 r. pierwszy raz wystąpił na deskach Metropolitan Opera w nowojorskim Broadwayu; zaśpiewał księcia Mantui w „Rigoletto” Giuseppe Verdiego. Ostatnio śpiewał Alfredo Germonta w „Trawiacie” wystawianej przez operę w Berlinie. Nie sposób wymienić wszystkich adeptów wokalistyki, którzy kształcili się pod kierunkiem Ireny Lewińskiej. Z jej klasy wyszli także: Maria Kruszyńska, Henryk Gierak, Andrzej Zborowski. Prof. Lewińska udzielała też konsultacji m.in. popularnej śpiewaczce Operetki Śląskiej – Elżbiecie Koniecznej. 
Pożegnanie.
Zmarła w 47 rocznicę swego debiutu na scenie Filharmonii Śląskiej - dnia 26 maja 1992 w swoim mieszkaniu przy ulicy Dąbrowskiego w Katowicach. Uroczystości pogrzebowe odbyły się dnia 2 czerwca 1992 w Krakowie, na cmentarzu Rakowickim. Artystka została pochowana w grobowcu rodziny Lewińskich, nieopodal mauzoleum Matejków. Koncelebrowaną Mszę św. odprawili ks. ks. prałat Józef Janson, Marian Skoczowski i Zbigniew Maciej Lewiński (starszy brat Ireny). Podczas Mszy św. śpiewały studentki: Sabina Olbrich, Aleksandra Stokłosa i Maria Zientek, ostatnia uczennica zmarłej nauczycielki. W pogrzebie uczestniczyli artyści i pedagodzy; prof. prof. Michalina Growiec, Andrzej Jasiński i Jan Wincenty Hawel, ówczesny rektor katowickiej Akademii oraz Halina Czerny-Stefańska, Maria Vardi-Morbitzerowa i Henryk Woźnica. W imieniu środowiska akademickiego i artystycznego pożegnał zmarłą Jan Wincenty Hawel. Powiedział m.in.: 
"„Jej życie wypełniała muzyka. Ona nadawała mu sens. W sposób fascynujący prowadziła lekcje śpiewu a swoją wiedzą i wielkim doświadczeniem gotowa była dzielić się z każdym, komu nieobojętne były tajniki Polihymnii. Udało jej się zachować do ostatnich dni ten stan ducha, który określa się mianem wiecznej młodości. Reagowała na świat wrażliwą ciekawością i czujnym oczekiwaniem na moment, który stanie się rewelacją artystyczną i objawieniem młodego talentu. Taką rewelacją byli jej studenci i ich osiągnięcia.”" W środę, 3 czerwca tamtego pamiętnego roku, została odprawiona kolejna Msza św. w intencji Ireny Lewińskiej, tym razem w katowickiej katedrze Chrystusa Króla. Uroczystości żałobne zakończyły się w dniu 23 czerwca odprawieniem Mszy św. w sosnowieckim kościele katedralnym pod wezwaniem Wniebowzięcia NMP, w parafii która była miejscem urodzenia artystki.

</doc>
<doc id="1329632" url="https://pl.wikipedia.org/wiki?curid=1329632" title="Białość (film)">
Białość (film)

Białość (tytuł oryginalny: "Bardhësi") – albański film fabularny z roku 1986 w reżyserii Besima Kurtiego.
Opis fabuły.
Akcja filmu rozgrywa się współcześnie, w czasie albańskiej "zimy stulecia" w 1985. Walka z klęską żywiołową jest motywem łączącym dwie historie, składające się na ten film. Pierwsza opowiada o młodej dziewczynie z północnej Albanii, która przyjeżdża do Tirany na kurs pielęgniarski i z powodu zimy nie ma możliwości powrotu do rodzinnego domu. Bohaterami drugiej historii są dwaj piloci, którzy pomimo ciężkich warunków pogodowych próbują zrealizować powierzone im zadanie i dotrzeć do jednej z odciętych od świata miejscowości.

</doc>
<doc id="1329633" url="https://pl.wikipedia.org/wiki?curid=1329633" title="Czamunda">
Czamunda



</doc>
<doc id="1329634" url="https://pl.wikipedia.org/wiki?curid=1329634" title="Midas (przedsiębiorstwo)">
Midas (przedsiębiorstwo)

Midas S.A. (wcześniej "Narodowy Fundusz Inwestycyjny im. Eugeniusza Kwiatkowskiego SA") – była spółka akcyjna z siedzibą w Warszawie, założona w 1994 jako jeden z Narodowych Funduszy Inwestycyjnych. Od 1997 notowana na Giełdzie Papierów Wartościowych w Warszawie.
Statutowym przedmiotem działalności spółki było nabywanie papierów wartościowych, rozporządzanie i wykonywanie praw z papierów wartościowych, udzielanie i zaciąganie pożyczek oraz zaciąganie kredytów.
Od 2007 fundusz inwestował głównie w przedsiębiorstwa branży telekomunikacyjnej.
12 lutego 2013 roku spółka zmieniła nazwę na Midas S.A. Było to spowodowane wejściem w życie ustawy z dnia 30 marca 2012 roku o uchyleniu ustawy o narodowych funduszach inwestycyjnych i ich prywatyzacji oraz o zmianie niektórych ustaw, nakładającej na spółki utworzone na mocy ustawy z dnia 30 kwietnia 1993 roku o narodowych funduszach inwestycyjnych i ich prywatyzacji obowiązek zmiany firmy w taki sposób, że nowa firma nie będzie zawierała oznaczenia „Narodowy Fundusz Inwestycyjny” lub skrótu „NFI”.
Historia.
Spółka została zawiązana 15 grudnia 1994 przez Skarb Państwa pod firmą „Dziewiąty Narodowy Fundusz Inwestycyjny SA”, zmienioną we wrześniu 1995 na „Narodowy Fundusz Inwestycyjny im. Eugeniusza Kwiatkowskiego SA”. 12 czerwca 1997 miało miejsce pierwsze notowanie akcji funduszu na Giełdzie Papierów Wartościowych w Warszawie. 5 października 2006 spółka została przejęta przez należącą do Romana Karkosika spółkę „Supernova” (obecnie: Nova Capital sp. z o.o.). Od 21 listopada 2006 działała pod obecną nazwą. W 2007 fundusz rozpoczął inwestowanie w przedsięwzięcia z branży telekomunikacyjnej i budowę grupy kapitałowej.
Akcje przedsiębiorstwa przestały być notowane na giełdzie w 2016 roku, nastąpiło połączenie z Aero2, a spółka została wykreślona z Krajowego Rejestru Sądowego 5 maja 2017.
Struktura.
Spółka była jednostką dominującą grupy kapitałowej, w skład której wchodziły:
W skład grupy wchodziły także spółki CenterNet i Mobyland, które w latach odpowiednio 2014 i 2015 połączyły się prawnie z Aero2.

</doc>
<doc id="1329635" url="https://pl.wikipedia.org/wiki?curid=1329635" title="Jerzy Romaniuk">
Jerzy Romaniuk

Jerzy Romaniuk (ur. 26 marca 1943 r. w Skierniewicach) − polski profesor, pianista i pedagog.
Edukację muzyczną rozpoczął w Liceum Muzycznym w Łodzi w klasie Zygmunta Jeśmana. Następnie w latach 1963-68 studiował pod kierunkiem Zbigniewa Drzewieckiego w Państwowej Wyższej Szkole Muzycznej w Warszawie (obecnie Uniwersytet Muzyczny Fryderyka Chopina, uprzednio Akademia Muzyczna im. F. Chopina). Studia kontynuował, doskonaląc swój warsztat pianistyczny, u Jakowa Zaka i Eliso Wirsaładze w Moskiewskim Konserwatorium (1969-70).
Po powrocie do Polski, w 1971 roku, podjął działalność dydaktyczną w Państwowej Wyższej Szkole Muzycznej w Warszawie. Prowadził liczne kursy mistrzowskie w kraju i za granicą. W roku 1996 uzyskał tytuł profesora. Za pracę dydaktyczną był wielokrotnie nagradzany przez rektora Akademii Muzycznej im. F. Chopina w Warszawie oraz ministra kultury i sztuki.
Jerzy Romaniuk prowadzi intensywną działalność koncertową w kraju i za granicą. Jego debiut estradowy odbył się zaledwie w kilka miesięcy po ukończeniu studiów w Warszawie na scenie Filharmonii Narodowej, grał wówczas Koncert fortepianowy d-moll Johannesa Brahmsa. Studiując w Moskiewskim Konserwatorium, wystąpił z wieloma koncertami i recitalami w Związku Radzieckim. Równolegle z pracą dydaktyczną występuje na estradach krajowych: koncerty filharmoniczne, recitale (m.in. chopinowskie w Warszawie i Żelazowej Woli), udział w festiwalach (m.in. w Warszawie i Słupsku). Odbył liczne tournée za granicą, między innymi: w Anglii, Austrii, Belgii, Chinach, Czechach, Danii, w Emiratach Arabskich, we Francji, w dawnej Jugosławii, na Kubie, w Niemczech, Węgrzech, Włoszech, Wielkiej Brytanii. W swoim bogatym repertuarze ma utwory najznamienitszych twórców: Bacha, Beethovena, Brahmsa, Chopina, Debussy'ego, Gershwina, Haydna, Liszta, Rachmaninowa, Scarlattiego, Schuberta, Szymanowskiego i wielu innych.
Swój repertuar koncertowy utrwala w nagraniach archiwalnych i na płytach, współpracując z wieloma firmami fonograficznymi, między innymi z BBC w Londynie, z Radio Hilversum i July-Records w Holandii, w kraju – z radiem i telewizją polską. Od roku 1991 stale nagrywa w zespole fonograficznym „DUX”.

</doc>
<doc id="1329636" url="https://pl.wikipedia.org/wiki?curid=1329636" title="Józef Haller von Hallenburg">
Józef Haller von Hallenburg



</doc>
<doc id="1329639" url="https://pl.wikipedia.org/wiki?curid=1329639" title="Włosi w Świecie">
Włosi w Świecie

Włosi w Świecie (wł. "Italiani nel Mondo", IdM) – włoska centrowa i chadecka partia polityczna.
Od 2000 IdM funkcjonowało jako polityczne stowarzyszenie, założone przez dziennikarza, Sergia De Gregorio, związanego z satelitarnym kanałem telewizyjnym o takiej samej nazwie.
Przed wyborami parlamentarnymi w 2006 IdM podpisało porozumienie o starcie z listy populistycznego centrolewicowego ugrupowania Włochy Wartości (w ramach szerokiej koalicji wyborczej "L'Unione"), co umożliwiło jej liderowi zdobycie mandatu senatora.
Jesienią tego samego roku na bazie stowarzyszenia powołano partię polityczną pod identyczną nazwą. Sergio De Gregorio przeszedł wkrótce do opozycji wobec gabinetu Romano Prodiego, dysponującego od początku symboliczną większością w Senacie.
W 2007 partia podjęła decyzję o zmianie koalicji i przystąpiła do Domu Wolności Silvia Berlusconiego, a następnie do tworzonej przez byłego premiera federacyjnej partii Lud Wolności.
W przedterminowych wyborach w 2008 lider IdM z ramienia Ludu Wolności ponownie uzyskał mandat w izbie wyższej. W marcu 2009 IdM zakończyło działalność jako partia polityczna, przystępując do przekształconego w jednolite ugrupowanie PdL.

</doc>
<doc id="1329643" url="https://pl.wikipedia.org/wiki?curid=1329643" title="57 Pułk Piechoty West Middlesex">
57 Pułk Piechoty West Middlesex

57 Pułk Piechoty West Middlesex (ang. "57th (West Middlesex) Regiment of Foot") - pułk piechoty brytyjskiej sformowany w 1755 w Gloucester jako 59 Pułk Piechoty ("59th Regiment of Foot").
Numer 57 uzyskał 25 grudnia 1756, kiedy to rozwiązano pułki z numerami porządkowymi 50 i 51.
W 1758 rozwinięto jego nazwę do 57 Pułk Piechoty West Middlesex. Jego żołnierze walczyli w czasie wojen napoleońskich w Hiszpanii.
W 1826 przetransportowali na teren Australii a w 1830 do Madrasu na Półwyspie Indyjskim. Walczyli również na Półwyspie Krymskim i w Nowej Zelandii.
Oddział przestał istnieć w 1881, kiedy to w ramach tzw. "Childers Reforms" z 57 i 77 Pułku Piechoty powstał Pułk Middlesex ("The Middlesex Regiment").

</doc>
<doc id="1329644" url="https://pl.wikipedia.org/wiki?curid=1329644" title="Edmund Pike Graves">
Edmund Pike Graves



</doc>
<doc id="1329647" url="https://pl.wikipedia.org/wiki?curid=1329647" title="Mierucie (jezioro)">
Mierucie (jezioro)

Mierucie – jezioro w Polsce, zlokalizowane w pobliżu wsi Mierucie, położone w województwie podlaskim, w powiecie grajewskim, w gminie Grajewo.
Powierzchnia zwierciadła wody według różnych źródeł wynosi od 23,5 ha do 31,24 ha.
Średnia głębokość ok. 2 m, a objętość 1612,4 tys. m³.

</doc>
<doc id="1329649" url="https://pl.wikipedia.org/wiki?curid=1329649" title="Société des auteurs, compositeurs et éditeurs de musique">
Société des auteurs, compositeurs et éditeurs de musique

Société des auteurs, compositeurs et éditeurs de musique (SACEM) – Stowarzyszenie Autorów, Kompozytorów i Wydawców Muzycznych z siedzibą we Francji, organizacja zbiorowego zarządzania prawami autorskimi, francuski odpowiednik polskiego ZAiKS-u.

</doc>
<doc id="1329651" url="https://pl.wikipedia.org/wiki?curid=1329651" title="Niezwykły ślub">
Niezwykły ślub

Niezwykły ślub (tytuł oryginalny: "Dasem e çuditëshme") – albański film fabularny z roku 1986 w reżyserii Esata Ibro.
Opis fabuły.
Akcja filmu rozgrywa się w 1943 r. Riza zwraca się o pomoc do partyzantów, aby ci pomogli przekonać Sherkę do tego, aby wyszła za niego za mąż. Kiedy dochodzi do ślubu partyzanci odkrywają, że pan młody współpracuje z okupantem. Sherka postanawia przerwać rozpoczęta ceremonię, a następnie porzuca Rizę i przyłącza się do oddziału.

</doc>
<doc id="1329655" url="https://pl.wikipedia.org/wiki?curid=1329655" title="Jewgienij Paszukanis">
Jewgienij Paszukanis

Jewgienij Paszukanis (; ur. 23 lutego 1891, zm. 4 września 1937) – radziecki teoretyk prawa, autor książki "Ogólna teoria prawa a marksizm" (1924).
Studiował prawo i ekonomię polityczną na uniwersytetach w Petersburgu i Monachium. Do Socjaldemokratycznej Partii Robotniczej Rosji wstąpił w wieku 17 lat. Po rewolucji październikowej przyłączył się do bolszewików, był przez pewien czas sędzią i urzędnikiem ministerstwa spraw zagranicznych. Po roku 1924 zajmował się głównie pracą naukową, stając się czołowym radzieckim teoretykiem prawa. Zwolennik koncepcji "obumierania państwa" w miarę budowy socjalizmu. Aresztowany i skazany na śmierć podczas Wielkiej Czystki w 1937 roku.
Najważniejsza w jego dorobku jest książka "Ogólna teoria prawa a marksizm" (1924, wyd. pol. 1985). Polemizując zarówno z teorią pozytywizmu prawnego, zgodnie z którą źródłem norm prawnych jest państwo, jak i z psychologizmem Leona Petrażyckiego, wskazuje Paszukanis na ścisłą zależność formy prawa od stosunków ekonomicznych. Twierdzi, że wszelkie prawo jest pochodną wymiany towarowej. W centrum rozważań stawia problem podmiotu. Podobnie jak dobra ekonomiczne przyjmują w społeczeństwie kapitalistycznym formę towaru (fetyszyzm towarowy), tak stosunki między ludźmi przyjmują postać relacji między podmiotami prawa (fetyszyzm prawniczy). Paszukanis podkreśla, że fetyszyzm jest nie tylko ideologią, lecz także realną siłą kształtującą stosunki między ludźmi, powodującą ich utowarowienie i "jurydyzację".

</doc>
<doc id="1329656" url="https://pl.wikipedia.org/wiki?curid=1329656" title="Matangi">
Matangi

Matangi – hinduistyczna bogini nocy i ciemności, uosabiająca moc panowania. Jedna z bogiń mahawidja. Sprowadza na świat pokój, łagodność i pomyślność.

</doc>
<doc id="1329659" url="https://pl.wikipedia.org/wiki?curid=1329659" title="Toczyłowo (jezioro)">
Toczyłowo (jezioro)

Toczyłowo – jezioro zlokalizowane w pobliżu wsi Toczyłowo, położone w województwie podlaskim, w powiecie grajewskim, w gminie Grajewo. Jezioro znajduje się przy trasie nr 65.
Charakterystyka.
Jezioro ma kształt wydłużony z północy na południe. W jego północno-wschodniej części znajduje się zatoka o potocznej nazwie Biała Glina. W części południowej znajduje się druga zatoka – Bielik. Kiedyś było jeziorem przepływowym dla rzeki Ełk i należało do Pojezierza Ełckiego, teraz rzeka biegnie obok jeziora. Natomiast woda ze zbiornika wodnego odprowadzana jest starym korytem rzeki Ełk. Od północnego-zachodu przylega do jeziora las. Pozostałe brzegi stanowią pola i łąki. Na brzegu zachodnim, w jego połowie, zlokalizowano ośrodek turystyczny.
Jezioro ma słabo rozwiniętą linię brzegową. Ławica przybrzeżna jest niezbyt szeroka, nieco szersza w części południowo-zachodniej. Dno ma łagodną konfigurację, bez górek.
Pod względem jakości wód jezioro posiada III klasę czystości. Jest to jezioro rekreacyjne. Na północnym brzegu zbiornika znajduje się dzika plaża wykorzystywana również w celach turystycznych.
Przyroda.
W jeziorze dominują takie gatunki ryb jak: szczupak, okoń i leszcz. Jego północno-zachodni brzeg porośnięty jest lasem, na południowym brzegu na skarpie zlokalizowana jest wieś Toczyłowo, a reszta graniczy z pastwiskami i łąkami.
Rośliny naczyniowe zajmują 20-30% jeziora. Roślinność wynurzona jest słabo rozwinięta i koncentruje się zwłaszcza w zachodniej i południowo-zachodniej części akwenu. Wąski pas oczeretów tworzy przede wszystkim trzcina pospolita. Roślinność zanurzona występuje głównie w części północnej oraz południowej, w zatokach Biała Glina i Bielik. Dominuje wśród niej moczarka kanadyjska, rogatek sztywny oraz wywłócznik. Pas roślin o liściach pływających tworzą w głównej mierze rdestnica pływająca oraz grążel żółty. 
Po likwidacji okręgu PZW Łomża, w roku 2006, akwen został przejęty przez Mazowiecki Okręg PZW. Wcześniej zarządzało nim Państwowe Gospodarstwo Rybackie z Giżycka, ale z uwagi na peryferyjne położenie nie eksploatowało go zbyt intensywnie i nie zarybiało – odławiano go zaledwie kilka dni w roku. Być może jezioro zarybiono jednorazowo w 1984. Rybackiego odłowu kontrolnego dokonano 21 września 1994 (Okręg PZW w Łomży). Stwierdzono wówczas obecność okonia, szczupaka, leszcza, płoci, a w mniejszej liczbie lina, karpia, uklei i węgorza. W 2006 zarybiono akwen karpiem, karasiem i szczupakiem.

</doc>
<doc id="1329661" url="https://pl.wikipedia.org/wiki?curid=1329661" title="Peter Knowles">
Peter Knowles

Peter Knowles (ur. 30 września 1945 w Fitzwilliam, koło Wakefield w Yorkshire w Anglii) – angielski piłkarz.
Urodził się w angielskim miasteczku górniczym. Rozpoczął, tak jak jego ojciec, grę w rugby w Wakefield Trinity. Jednak głównym rodzinnym sportem stała się piłka nożna. Grę rozpoczął w Wolverhampton Wanderers, zdobywając 61 goli. Potem został powołany do angielskiej reprezentacji juniorów. W czasie przerw między sezonami grał w Stanach Zjednoczonych, propagując tam piłkę nożną. Tam skontaktował się ze Świadkami Jehowy, jak sam stwierdził, było to przełomowe wydarzenie w jego życiu. W roku 1970 został świadkiem Jehowy i zakończył swoją krótką karierę sportową – ostatni mecz zagrał przeciwko Nottingham Forest. Jego brat Cyril Knowles był zawodowym piłkarzem. Żonaty z Jean Knowles. W 1991 roku muzyk Billy Bragg nagrał utwór, który nawiązuje bezpośrednio do historii Knowlesa, jest to piosenka o nazwie „God's Footballer”, z albumu "Don't Try This at Home".

</doc>
<doc id="1329663" url="https://pl.wikipedia.org/wiki?curid=1329663" title="Światło międzyznakowe">
Światło międzyznakowe



</doc>
<doc id="1329664" url="https://pl.wikipedia.org/wiki?curid=1329664" title="Światło międzywierszowe">
Światło międzywierszowe



</doc>
<doc id="1329667" url="https://pl.wikipedia.org/wiki?curid=1329667" title="Akustycznie na XXX-lecie">
Akustycznie na XXX-lecie



</doc>
<doc id="1329669" url="https://pl.wikipedia.org/wiki?curid=1329669" title="Kościół Wspólnot Metropolitalnych">
Kościół Wspólnot Metropolitalnych

Kościół Wspólnot Metropolitalnych (ang. Metropolitan Community Church) – jest międzynarodowym stowarzyszeniem wspólnot protestanckich. Uważana jest za liberalną denominację głównego nurtu protestantyzmu, nastawioną szczególnie na działalność
wśród środowisk LGBT. Współcześnie tworzy go 250 wspólnot w 23 krajach. MCC posiada status obserwatora w Światowej Radzie Kościołów.
Teologia i socjologia.
MCC opiera swoją teologię na wyznaniu apostolskim i nicejskim. Każdy z kościołów lokalnych ma obowiązek sprawowania eucharystii przynajmniej raz w tygodniu i udzielać komunii wszystkim, niezależnie od ich przynależności kościelnej. MCC nie wymaga od swoich członków jedności doktrynalnej. Liturgia nie jest ujednolicona i sposób prowadzenia nabożeństw potrafi znacznie różnić się między poszczególnymi kościołami.
MCC upatruje swoją misję w ochronie praw mniejszości, szczególnie "środowisk LGBT". MCC jest głównym motorem rozwoju teologii queeru. Wiele lokalnych kościołów zaangażowanych jest w różne kampanie społeczne takie jak Trade Justice.
Charakterystycznym punktem teologii MCC jest odrzucenie negatywnej oceny homoseksualności w chrześcijaństwie i, co za tym idzie, powszechna
akceptacja "osób LGBT", które stanowią większość członków tego kościoła, a
także jego duchownych. Kościół udziela ślubów parom homoseksualnym.
MCC deklaruje sprzeciw wobec dyskryminacji człowieka ze względu na płeć, uważając mężczyzn i kobiety za "równych sobie". Aktualnym moderatorem MCC jest Nancy Wilson, zaś we władzach wyższych kościoła przeważają kobiety.
Struktura.
MCC jest prowadzone przez Radę Starszych i Radę Administracyjną. Radę
Starszych tworzy moderator i siedmiu regionalnych starszych; odpowiada
ona za kierownictwo w sprawach duchowych. Rada Administracyjna składa się z
siedmiu członków wskazanych przez Radę Starszych i odpowiada za sprawy
finansowe. Siedziba główna MCC znajduje się w West Hollywood w Kalifornii.
Kościoły członkowskie.
Każdy z kościołów członkowskich jest ciałem autonomicznym, zarządzanym
przez własny synod kontrolujący wszystkie sprawy wewnętrzne. Ordynowany
pastor sprawuje przywództwo duchowe i administracyjne jako moderator
wewnętrznego zarządu. Każdy z kościołów lokalnych jest zobowiązany do
przesyłania dziesięciny, która jest zależna od stanu ekonomicznego
kościoła. Każdy z kościołów wybiera sobie pastora spośród listy
zaufanych członków kleru.
Każdy z kościołów ma wolność w określaniu swojej liturgii, praktyk,
teologii i służby, o ile wypełniają pewne podstawowe wymagania, m.in.
praktykę otwartej komunii i akceptację podstawowych historycznych wyznań
wiary. Nabożeństwa mogą mieć charakter liturgiczny, charyzmatyczny,
ewangelikalny, tradycyjny - ta różnorodność jest istotną częścią MCC.
Historia.
Pierwsza wspólnota została założona w 1968 roku przez pastora Troya Perry'ego w Los Angeles, w czasach, gdy stosunek chrześcijan do homoseksualności był jeszcze powszechnie negatywny. Współcześnie MCC składa się z 250 kościołów w 23 krajach. Wiele wspólnot było obiektem
zbrodni nienawiści.
Troy Perry pełnił funkcje moderatora do 2005 roku, kiedy został zastąpiony przez Nancy Wilson.

</doc>
<doc id="1329670" url="https://pl.wikipedia.org/wiki?curid=1329670" title="Carewo">
Carewo

Carewo (bułg. Царево; do 1934 Wasiliko, 1950–93 Miczurin) – miasto w Bułgarii, w obwodzie Burgas, niewielki port i kurort nad Morzem Czarnym, siedziba administracyjna gminy.
Historia.
Pierwsze wzmianki o osadzie pochodzą z XII w. od arabskiego geografa Muhammada al-Idrisi. W czasach panowania tureckiego miasteczko znane było ze swoich winnic, uprawy zbóż, rybołówstwa i przemysłu stoczniowego. W pierwszej połowie XX w. Wasiliko posiadało flotę złożoną z 42 łodzi. Traktat w Adrianopolu, kończący wojnę rosyjsko-turecką, podpisany 2 września 1829 r. znacząco wpłynął na życie miasteczka. W 1882 r. miał miejsce pożar, w którym spłonęła stara osada. Nowa osada została wybudowana w południowej części zatoki. Po wyzwoleniu znalazło się ono na peryferiach Imperium Osmańskiego. Ostateczne wyzwolenie przyszło po I wojnie bałkańskiej w 1912 r.
Nazwa.
W XII wieku osada znana była pod nazwą Wasiliku. Według wzmianek z 1352 r. nazwa ta została zmieniona na Wasilikos, natomiast w 1934 r. przyjęło się jako Wasiliko. Ludność grecka opuściła miasto kiedy te terytorium odpadło od Turcji w wyniku I wojny bałkańskiej (1913). W 1950 grecką nazwę miasta zmieniono na Miczurin na cześć rosyjskiego sadownika Iwana Miczurina, w 1991 zmieniono nazwę na Carewo, która jest tłumaczeniem nazwy greckiej.
Przemysł spożywczy.
W okolicznych lasach dębowych produkowany jest miód leczniczy, Mana. Zawiera on znacznie więcej witamin i minerałów niż tradycyjny miód kwiatowy.

</doc>
<doc id="1329675" url="https://pl.wikipedia.org/wiki?curid=1329675" title="Royal Aircraft Factory SE.5">
Royal Aircraft Factory SE.5



</doc>
<doc id="1329679" url="https://pl.wikipedia.org/wiki?curid=1329679" title="Cariowo-Zajmiszcze">
Cariowo-Zajmiszcze

 Cariowo-Zajmiszcze (ros. Царёво-Займище; pol. hist. "Carewo-Zajmiszcze", "Carowo Zamieście", "Carowo Zajmiszcze") – wieś (ros. деревня, trb. dieriewnia) w Rosji w obwodzie smoleńskim, w rejonie wiaziemskim, położone 43 km od Wiaźmy. 
Przez wieś przebiega droga magistralna M1 (Rosja).
Pierwsze wzmianki z 1610 roku, gdzie stały oblężone wojska moskiewskie w czasie bitwy pod Kłuszynem. 
W czerwcu 1610 roku rozegrała się tutaj wygrana przez wojska polskie bitwa pod Carowym Zajmiszczem.
W 1812 roku tutaj Kutuzow przejął zwierzchnictwo nad całą armią rosyjską.

</doc>
<doc id="1329680" url="https://pl.wikipedia.org/wiki?curid=1329680" title="Marmota baibacina">
Marmota baibacina



</doc>
<doc id="1329681" url="https://pl.wikipedia.org/wiki?curid=1329681" title="Carewo-Zajmiszcze">
Carewo-Zajmiszcze



</doc>
<doc id="1329695" url="https://pl.wikipedia.org/wiki?curid=1329695" title="Partia Emerytów (Włochy)">
Partia Emerytów (Włochy)

Partia Emerytów (wł. "Partito Pensionati", PP) – włoska centrowa partia polityczna.
Historia.
Partia została założona w 1987 w Mediolanie, od początku jej liderem pozostaje Carlo Fatuzzo, a PP służy jako jego polityczne zaplecze. W połowie lat 90. emeryci byli sojusznikiem Silvia Berlusconiego. W wyborach do Parlamentu Europejskiego w 1999 i 2004 ich przewodniczący uzyskiwał mandat eurodeputowanego.
W lutym 2006 PP dołączyła do centrolewicowej koalicji "L'Unione" Romano Prodiego. W wyborach parlamentarnych w tym samym roku wystawiła w jej ramach własne listy, otrzymując około 1% głosów i nie uzyskując żadnych mandatów.
Tuż po wyborach Antonio Tajani, lider Forza Italia w Europarlamencie, rozpoczął negocjacje z Carlo Fatuzzo celem nakłonienia go do powrotu do centroprawicowej koalicji. Już 20 listopada 2006 Partia Emerytów opuściła Unię, przechodząc do Domu Wolności, jesienią 2007 była wśród inicjatorów nowej formacji centroprawicy pod nazwą Lud Wolności, jednak w przedterminowych wyborach w 2008 żaden z jej przedstawicieli nie uzyskał mandatu w parlamencie XVI kadencji. W 2009 PP nie zgodziła się na samorozwiązanie i wejście do Ludu Wolności, współtworzyła Biegun Autonomii. W 2013 ponownie współpracowała z Ludem Wolności w wyborach krajowych. W 2018 jej lider Carlo Fatuzzo uzyskał mandat deputowanego z ramienia Forza Italia.

</doc>
<doc id="1329699" url="https://pl.wikipedia.org/wiki?curid=1329699" title="The Unit">
The Unit



</doc>
<doc id="1329702" url="https://pl.wikipedia.org/wiki?curid=1329702" title="Calle Westergren">
Calle Westergren

Carl (Calle) Oscar Westergren (ur. 13 października 1895 w Malmö, zm. 5 sierpnia 1958 tamże), szwedzki zapaśnik. Trzykrotny złoty medalista olimpijski.
Walczył w obu stylach, jednak większe sukcesy odnosił w klasycznym. Pierwszy złoty medal olimpijski zdobył w Antwerpii w 1920. Cztery lata później ponownie zwyciężył w stylu klasycznym, brał również udział w rywalizacji w stylu wolnym (czwarte miejsce). Nie zdobył medalu na IO 28, jednak w 1932 w Los Angeles wywalczył swój trzeci złoty krążek olimpijski, w wieku 36 lat. Wielokrotnie był mistrzem Szwecji i Europy. 

</doc>
<doc id="1329703" url="https://pl.wikipedia.org/wiki?curid=1329703" title="Carl Westergren">
Carl Westergren



</doc>
<doc id="1329710" url="https://pl.wikipedia.org/wiki?curid=1329710" title="Erik Malmberg">
Erik Malmberg

Erik Malmberg (ur. 15 marca 1897 w Göteborgu, zm. 9 maja 1964 tamże) – szwedzki zapaśnik. Trzykrotny medalista olimpijski.
Największy sukces odniósł w 1932 w Los Angeles, kiedy to zwyciężył w kategorii do 66 kilogramów w stylu klasycznym. Na poprzednich dwóch igrzyskach stawał na podium w niższej kategorii wagowej. Wielokrotnie był mistrzem Szwecji i medalistą mistrzostw Europy.

</doc>
<doc id="1329711" url="https://pl.wikipedia.org/wiki?curid=1329711" title="Henriette de Vauban">
Henriette de Vauban

Henriette de Vauban z domu Barbantan (ur. 1753?, zm. 1829) – przyjaciółka, kochanka i utrzymanka księcia Józefa Poniatowskiego.
Poniatowski poznał ją w lipcu 1793 przez swoją siostrę w Brukseli, a wracając do kraju sprowadził do Warszawy, gdzie stała się faktyczną panią domu w Pałacu Pod Blachą. Uważana była za aktywną postać towarzystwa arystokratycznej Warszawy. Oddana sprawie polskiej i księciu Józefowi Poniatowskiemu. Przypisuje się jej powiedzenie: "wszystko dla sprawy".

</doc>
<doc id="1329713" url="https://pl.wikipedia.org/wiki?curid=1329713" title="Axel Grönberg">
Axel Grönberg

Axel Grönberg (ur. 9 maja 1918 w Norbergu, zm. 23 kwietnia 1988 w Sztokholmie) – szwedzki zapaśnik. Dwukrotny złoty medalista olimpijski.
Walczył w obu stylach, jednak większe sukcesy odnosił w klasycznym. Pierwszy złoty medal zdobył w 1948 w Londynie. Cztery lata później obronił tytuł. Stawał na podium mistrzostw Europy, a w 1950 został mistrzem świata. Wielokrotnie zdobywał tytuły mistrza Szwecji.

</doc>
<doc id="1329714" url="https://pl.wikipedia.org/wiki?curid=1329714" title="Axel Gronberg">
Axel Gronberg



</doc>
<doc id="1329716" url="https://pl.wikipedia.org/wiki?curid=1329716" title="Kiesariani">
Kiesariani

Kiesariani (gr. Καισαριανή, trl. "Kaisarianī́", trb. "Kiesariani") – miasto w Grecji, w administracji zdecentralizowanej Attyka, w regionie Attyka, w jednostce regionalnej Ateny-Sektor Centralny. Siedziba gminy Kiesariani. W 2011 roku liczyło 26 370 mieszkańców. Położone w granicach Wielkich Aten.
Historia.
Miasto leży u stóp góry Hymet (1026 m n.p.m.), od strony Kiesariani wciąż jeszcze pokrytej chronionym lasem, oddzielona od niej trasą szybkiego ruchu, zmieniającą się o 2 km dalej w początek jednej z odnóg regionalnej autostrady Atiki Odos. Od strony aglomeracji Kiesariani graniczy z centralną gminą Ateny.
Kiesariani to również nazwa jednego bizantyńskiego zabytku – klasztoru i muzeum Moni Kiesarianis, położonego wśród bujnej zieleni, na zboczach Hymetu i otoczonego przyrodniczymi ścieżkami rodzinnej rekreacji. Prócz klasztoru bizantyńskiego, w pobliżu znajdują się tu ruiny antycznej bazyliki oraz klasztoru frankońskiego.
Zmiana populacji miasta.
Inne źródła oceniają ludność na ok. 35 tysięcy mieszkańców .

</doc>
<doc id="1329717" url="https://pl.wikipedia.org/wiki?curid=1329717" title="Aleksandra Kurzak">
Aleksandra Kurzak

Aleksandra Małgorzata Kurzak (ur. 7 sierpnia 1977 w Brzegu Dolnym) – polska śpiewaczka (sopran), solistka operowa.
Życiorys.
Rodzina i edukacja.
Córka śpiewaczki Jolanty Żmurko i waltornisty Ryszarda Kurzaka.
Ukończyła Szkołę Muzyczną im. Karola Szymanowskiego we Wrocławiu w klasie skrzypiec, Wydział Wokalny Akademii Muzycznej we Wrocławiu oraz Hochschule für Musik und Theater w Hamburgu. W 2009 uzyskała dyplom doktora sztuki muzycznej w dyscyplinie artystycznej: wokalistyka. 
Kariera zawodowa.
W 1998 zwyciężyła w finale Międzynarodowego Konkursu Wokalnego im. Stanisława Moniuszki. Po konkursie otrzymała stypendium Fundacji Crescendum Est – Polonia Aleksandra Gudzowatego, dzięki czemu wyjechała do Niemiec, gdzie doskonaliła swój warsztat. Z powodzeniem startowała również w konkursach wokalnych w Helsinkach, Barcelonie, Kantonie i Hamburgu. Podczas udziału w konkursie "Operalia" Plácinda Dominga została dostrzeżona przez Petera Mario Katona, dyrektora obsady w The Royal Opera House w Londynie, który od tamtej pory polecał ją innym reżyserom.
W 1999 zadebiutowała na scenie operowej rolą Zuzanny w "Weselu Figara" Mozarta w Operze Wrocławskiej. W 2001 zadebiutowała w Operze Narodowej w Warszawie rolą Hanny w "Strasznym dworze". W latach 2001–2007 była solistką Międzynarodowego Studia Operowego przy Staatsoper w Hamburgu. W 2004 zadebiutowała w Metropolitan Opera w Nowym Jorku rolą Olimpii w "Opowieściach Hoffmanna" Offenbacha. Od 2007 występowała również m.in. w The Royal Opera House w Londynie, Bayerische Staatsoper w Monachium, Operze Wiedeńskiej, Teatro alla Scala w Mediolanie, Gran Teatre del Liceu w Barcelonie, Opéra Bastille w Paryżu i Arena di Verona.
W 2013 została ambasadorką Międzynarodowego Konkursu Wokalnego im. Stanisława Moniuszki. W 2015 za rolę Fiorilli w "Turku we Włoszech" wystawianym w The Royal Opera House otrzymała International Opera Award w kategorii Readers’ Award oraz Bachtrack Opera Award dla najlepszej śpiewaczki sezonu. W tym samym roku nakładem Polskiego Wydawnictwa Muzycznego ukazała się jej biografia pt. „Si, Amore” w formie wywiadu rzeki przeprowadzonego przez Aleksandra Laskowskiego. W listopadzie 2022 premierę miała książka pt. „Dobrissimo! Opera od kuchni”, zawierająca wywiad rzekę przeprowadzony przez Marzenę Rogalską i uzupełniona o ulubione przepisy kulinarne artystki.
Życie prywatne.
W 2000 po raz pierwszy wyszła za mąż, jednak małżeństwo zakończyło się rozwodem po 10 latach. W 2012 podczas prób do premiery opery "Napój miłosny" w The Royal Opera House w Londynie poznała tenora Roberto Alagnę, za którego wyszła 16 listopada 2015 we Wrocławiu po dwóch latach związku. Mają córkę Malènę (ur. 2014).
Nagrody.
Źródło:.

</doc>
<doc id="1329719" url="https://pl.wikipedia.org/wiki?curid=1329719" title="Masaaki Suzuki">
Masaaki Suzuki

 – japoński organista, klawesynista i dyrygent. Uczeń Tona Koopmana, przedstawiciel autentyzmu w wykonawstwie. 
Założyciel (w 1990 rok) i kierownik muzyczny chóru i towarzyszącej mu orkiestry barokowej Bach Collegium Japan, wykonującej muzykę na instrumentach historycznych. Profesor organów i klawesynu na Tokijskim Uniwersytecie Sztuki.
W 2014 roku ukończył – rozpoczęty w 1995 roku, wraz z Bach Collegium Japan – cykl nagrań wszystkich kantat kościelnych Jana Sebastiana Bacha dla wytwórni muzycznej BIS Records.
Nagrywają wspólnie także inne dzieła Bacha, w tym np. Wielką Mszę h-moll (w 2007). Koncertują na całym świecie. Suzuki nagrywa również albumy solowe – przede wszystkim utwory Bacha na klawesyn. Zasiadał w jury Międzynarodowego Konkursu Bachowskiego w Lipsku.
Odznaczony Krzyżem Zasługi na Wstędze Orderu Zasługi Republiki Federalnej Niemiec (2001).

</doc>
<doc id="1329729" url="https://pl.wikipedia.org/wiki?curid=1329729" title="Windows Ultimate Extras">
Windows Ultimate Extras



</doc>
<doc id="1329736" url="https://pl.wikipedia.org/wiki?curid=1329736" title="Ney Elias">
Ney Elias

Ney Elias (ur. 10 lutego 1844 w Kent, zm. 31 maja 1897 w Londynie) – angielski podróżnik, odkrywca i dyplomata. W 1868 zrobił zdjęcia dolnego biegu rzeki Huang He, w latach 1872-73 pustynię Gobi i zachodnią Mongolię. Zwiedził także Indie, Jarkand i w 1885 wyżynę Pamir. Napisał "Introductory sketch of the history of the Shans in Upper Burma and Western Yunnan" (Kalkutta, 1876).

</doc>
<doc id="1329747" url="https://pl.wikipedia.org/wiki?curid=1329747" title="Good Times, Bad Times... Ten Years of Godsmack">
Good Times, Bad Times... Ten Years of Godsmack

Good Times, Bad Times... Ten Years of Godsmack – album kompilacyjny amerykańskiej grupy muzycznej Godsmack zawierający ich największe przeboje. Wydawnictwo ukazało się 4 grudnia 2007 roku nakładem Universal Music.
Płyta zadebiutowała na 35. miejscu listy Billboard 200, sprzedając się w liczbie 40 000 kopii w pierwszym tygodniu od premiery.
Lista utworów.
DVD.
Bis:

</doc>
<doc id="1329749" url="https://pl.wikipedia.org/wiki?curid=1329749" title="Tour de Pologne 1937">
Tour de Pologne 1937

4. edycja wyścigu kolarskiego Tour de Pologne odbyła się w dniach 25 czerwca – 5 lipca 1937. Rywalizację rozpoczęło 28 kolarzy, a ukończyło 19. Łączna długość wyścigu – 1336 km.
Pierwsze miejsce w klasyfikacji generalnej zajął Bolesław Napierała (Polska II), drugie Stanisław Wasilewski (Polska I), a trzecie Józef Kapiak (Polska I). 
Poprzednia edycja wyścigu odbyła się cztery lata wcześniej, w 1933 roku. W porównaniu do wcześniejszych wyścigów po raz pierwszy miał miejsce udział w wyścigu kolarzy zagranicznych - ekipa Węgier, Rumunii i kombinowana (po dwóch zawodników) włosko-francuska. Pierwszy raz przyznawano również nagrody pieniężne (12000 franków dla zwycięskiej drużyny i 5000 franków dla indywidualnego triumfatora). Organizatorem wyścigu był Polski Związek Towarzystw Kolarskich.

</doc>
<doc id="1329750" url="https://pl.wikipedia.org/wiki?curid=1329750" title="Fiat 507">
Fiat 507

Fiat 507 – samochód osobowy produkowany przez włoski koncern motoryzacyjny Fiat w latach 1926–1927. Model ten jest rozwinięciem technicznym Fiata 505, zmodyfikowano układ zawieszenia oraz hamulce. Wyprodukowano około 3700 egzemplarzy.

</doc>
<doc id="1329751" url="https://pl.wikipedia.org/wiki?curid=1329751" title="Birs">
Birs

Birs (fr. "Birse") – rzeka w Szwajcarii, lewy dopływ Renu.
Historia.
Pochodzenie nazwy rzeki, która używana jest od XV wieku, budzi spory. Może pochodzić od "Beheres" (słowo pochodzenia indoeuropejskiego znaczącego "szybki") lub od "Bir", które w języku celtyckim oznaczało zbiorniki i cieki wodne.
Na początku XX wieku 49 mostów łączyło brzegi rzeki, z których 12 było mostami kolejowymi, związanymi z otwarciem linii kolejowej między Bazyleą a Biel/Bienne w roku 1877. Stulecie później liczba mostów przekroczyła sto.
Wylewy rzeki spowodowały poważne powodzie w Pontenet i Bévilard w 1750, Birsfelden w 1881, następnie poważne straty przyniosła powódź 23 czerwca 1973, a powódź z 8-10 sierpnia 2007 nawet odcięła Delémont od reszty świata, a niektóre gospodarstwa pozbawiła elektryczności na trzy dni.

</doc>
<doc id="1329753" url="https://pl.wikipedia.org/wiki?curid=1329753" title="Jan Parenti">
Jan Parenti

Jan Parenti (ur. w Carmignano w Toskanii, zm. 28 czerwca 1250) – włoski franciszkanin, pierwszy generał założonego przez św. Franciszka z Asyżu zakonu (lata 1227–1232).
Parenti przewodniczył misji rodzącego się zakonu braci mniejszych do Hiszpanii, gdzie został wybrany prowincjałem. W roku 1221 został pierwszym generałem minorytów. Franciszek z Asyżu zmarł w październiku 1226, do czasu wyboru Parentiego zakonem rządził Eliasz z Kortony. W czasie jego generalatu papież Grzegorz IX wypowiadał się w oficjalnych bullach na temat reguły napisanej przez Biedaczynę z Asyżu i stosunku kleru diecezjalnego do ruchu franciszkańskiego: dnia 28 września 1230 w bulli "Quo elongati" oraz 21 sierpnia 1231 w bulli "Nimis iniqua".
Podczas kapituły w roku 1230 Bombarone chciał odebrać Parentiemu władzę. Nie udało się to jednak. Dopiero w 1232 Parenti został zmuszony do złożenia urzędu ministra generalnego.

</doc>
<doc id="1329754" url="https://pl.wikipedia.org/wiki?curid=1329754" title="Droga wojewódzka nr 825">
Droga wojewódzka nr 825

Droga wojewódzka nr 825 (DW825) – droga wojewódzka w województwie lubelskim, powiecie opolskim (gminy: Łaziska, Józefów nad Wisłą), o długości 10 km. Łączy Kamień z Kolczynem. 
Przebiega przez miejscowości położone na prawym brzegu Wisły:

</doc>
<doc id="1329756" url="https://pl.wikipedia.org/wiki?curid=1329756" title="Franco Balmamion">
Franco Balmamion

Franco Balmamion (ur. 11 stycznia 1940 w Nole) – włoski kolarz szosowy, startujący wśród zawodowców w latach 1960–1972. Dwukrotny zwycięzca Giro d’Italia (1962, 1963).

</doc>
<doc id="1329762" url="https://pl.wikipedia.org/wiki?curid=1329762" title="Gianni Motta">
Gianni Motta

Gianni Motta (ur. 13 marca 1943 w Cassano d’Adda) – włoski kolarz szosowy, startujący wśród zawodowców w latach 1964–1976. Zwycięzca Giro d’Italia (1966).

</doc>
<doc id="1329763" url="https://pl.wikipedia.org/wiki?curid=1329763" title="Hektary">
Hektary



</doc>
<doc id="1329766" url="https://pl.wikipedia.org/wiki?curid=1329766" title="Hektary (województwo łódzkie)">
Hektary (województwo łódzkie)

Hektary – przysiółek wsi Zbylczyce w Polsce położony w województwie łódzkim, w powiecie łęczyckim, w gminie Świnice Warckie.
W latach 1975–1998 miejscowość administracyjnie należała do województwa konińskiego.

</doc>
<doc id="1329768" url="https://pl.wikipedia.org/wiki?curid=1329768" title="Środek zafałszowany">
Środek zafałszowany



</doc>
<doc id="1329771" url="https://pl.wikipedia.org/wiki?curid=1329771" title="Most łyżwowy">
Most łyżwowy

Most łyżwowy – rodzaj tymczasowej przeprawy mostowej, gdzie konstrukcja oparta jest na łodziach (staropol. łyżwy), a pierwsza i ostatnia łódź zakotwiczona jest do brzegu.
Historia.
Ten rodzaj mostów wykorzystywany był często do budowy przepraw improwizowanych na potrzeby wojska już od czasów starożytności. W Polsce najbardziej znane mosty łyżwowe i pontonowe budowano w Warszawie, m.in. w okresie wolnych elekcji, najczęściej u wylotu ulicy Bednarskiej.
W historii Polski pierwszym wspomnianym w źródłach konstruktorem mostu łyżwowego był mistrz Jarosław, który zbudował taki most na rzece Wiśle w okolicach Czerwińska podczas wojny z zakonem krzyżackim w 1410.
Podczas elekcji odbywających się w Rzeczypospolitej Obojga Narodów w Warszawie mosty łyżwowe budowano na Wiśle na koszt państwa. Zwane były "mostami elekcyjnymi" i ich zadaniem było ułatwienie dostania się szlachty na wybory. Koszty budowy w 2/3 pokrywała Korona Polska, a w 1/3 Litwa. Wybudowano je w Warszawie w latach 1632, 1648, 1669, 1733 oraz 1764.

</doc>
<doc id="1329772" url="https://pl.wikipedia.org/wiki?curid=1329772" title="Roberto Visentini">
Roberto Visentini

Roberto Visentini (ur. 2 czerwca 1957 w Gardone Riviera) - włoski kolarz szosowy, startujący wśród zawodowców w latach 1978-1990. Zwycięzca Giro d’Italia (1986).

</doc>
<doc id="1329781" url="https://pl.wikipedia.org/wiki?curid=1329781" title="Kazimierz Cybulski">
Kazimierz Cybulski

Kazimierz Karol Cybulski (ur. 3 marca 1890 we Lwowie, zm. w kwietniu 1940 w Charkowie) – lekkoatleta, multimedalista mistrzostw Polski w lekkoatletyce, wielokrotny rekordzista w lekkoatletyce, kapitan rezerwy piechoty Wojska Polskiego, ofiara zbrodni katyńskiej.
Życiorys.
Syn Aleksandra i Marii. Ukończył studia na Wydziale Prawa i Nauk Politycznych Uniwersytetu Lwowskiego w 1917. Podczas I wojny światowej służył w c. i k. armii. Od 15 grudnia 1918 służył w Wojsku Polskim, w batalionie wartowniczym nr IV/6 w Jarosławiu i nr 6 we Lwowie. Podczas wojny polsko-bolszewickiej walczył w bitwie warszawskiej jako dowódca kompanii w 32 pułku piechoty. Został awansowany do stopnia kapitana ze starszeństwem z dniem 1 czerwca 1919. W służbie czynnej pozostał do 15 grudnia 1921 (służąc w 40 pułku piechoty Dzieci Lwowskich), po czym przeszedł do rezerwy. Później przydzielony do 65 pułku piechoty i do Dowództwa Okręgu Korpusu nr VI we Lwowie.
Był czołowym lekkoatletą pierwszych lat II Rzeczypospolitej. Uprawiał skok o tyczce, pchnięcie kulą i rzut dyskiem. Był w grupie sportowców przygotowujących się do startu w Letnich Igrzyskach Olimpijskich w Antwerpii w 1920 (do występu Polaków nie doszło wskutek agresji bolszewickiej).
Zdobył dziewięć tytułów mistrza Polski:
Pięć razy był wicemistrzem Polski:
Zdobył brązowy medal w rzucie dyskiem w 1922. Dwanaście razy ustanawiał lekkoatletyczne rekordy Polski. Wystąpił w pierwszym meczu reprezentacji Polski (z Czechosłowacją i Jugosławią) 5 i 6 sierpnia 1922 w Pradze, zajmując 2. miejsce w rzucie dyskiem i 4. miejsca w skoku o tyczce i pchnięciu kulą.
Rekordy życiowe:
Startował w barwach Pogoni Lwów. Karierę sportową zakończył w 1925.
Po wybuchu II wojny światowej, kampanii wrześniowej i agresji ZSRR na Polskę z 17 września 1939 został aresztowany przez sowietów i przewieziony do obozu w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Upamiętnienie.
5 października 2007 Minister Obrony Narodowej awansował go pośmiertnie do stopnia majora. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="1329785" url="https://pl.wikipedia.org/wiki?curid=1329785" title="Lutín">
Lutín

Lutín – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 3152 mieszkańców.

</doc>
<doc id="1329789" url="https://pl.wikipedia.org/wiki?curid=1329789" title="Sówka (serial animowany)">
Sówka (serial animowany)

Sówka (fr. "La Chouette", 2006) – francuski serial animowany emitowany w Polsce w telewizji ZigZap oraz Jetix/Disney XD.
Fabuła.
Las wypełniony jest bezczelnymi dzięciołami, popisującymi się, sadystycznymi świetlikami i innymi kreaturami. Zmaganie się z nimi nie będzie łatwe dla małej, różowej sówki. Codziennie bowiem staje ona oko w oko z wyzwaniem, jak pozostać w jednym kawałku. Czy szuka kłopotów, czy też one ją znajdują? Faktem jest, że sówka ma pecha. Pozornie nieszkodliwe sytuacje czy prawa fizyki zwykle obracają się przeciwko niej. Tak czy inaczej – zawsze kończy albo w kawałkach, albo spłaszczona jak naleśnik, albo spalona na węgiel.

</doc>
<doc id="1329796" url="https://pl.wikipedia.org/wiki?curid=1329796" title="Nibynóżka">
Nibynóżka



</doc>
<doc id="1329797" url="https://pl.wikipedia.org/wiki?curid=1329797" title="Pogotowie wodno-kanalizacyjne">
Pogotowie wodno-kanalizacyjne

Pogotowie wodno-kanalizacyjne – jednostka zajmująca się usuwaniem awarii i naprawianiem sieci oraz interwencjami podczas problemów z wodą w budynkach mieszkalnych.

</doc>
<doc id="1329799" url="https://pl.wikipedia.org/wiki?curid=1329799" title="Giovanni Battaglin">
Giovanni Battaglin

Giovanni Battaglin (ur. 22 lipca 1951 w San Luca di Marostica) – włoski kolarz szosowy startujący wśród zawodowców w latach 1973–1984. Zwycięzca Giro d’Italia i Vuelta a España (1981).

</doc>
<doc id="1329802" url="https://pl.wikipedia.org/wiki?curid=1329802" title="Schron bojowy w Piaśnikach">
Schron bojowy w Piaśnikach

Schron bojowy w Piaśnikach – zabytkowy schron znajdujący się w Świętochłowicach-Piaśnikach wybudowany w 1937 roku. Stanowi jeden ze schronów Obszaru Warownego „Śląsk”.
Opis obiektu.
Polski ciężki schron bojowy o oryginalnym numerze 39 znajdujący się w parku im. Mieszkańców Heiloo w Świętochłowicach został wybudowany jako element II Linii Obrony Obszaru Warownego "Śląsk" w 1937 roku. Jest jednym z niewielu obiektów na Śląsku przeznaczonych do prowadzenia ognia czołowego, tzw. "blokhauz". Schron został wybudowany częściowo w klasie odporności "E", gdyż ściany narażone na ostrzał mają 2,00 metry grubości i były w stanie wytrzymać pojedyncze trafienie w jedno miejsce pociskiem 305 mm i wielokrotne pociskiem 220 mm, a częściowo w klasie odporności "D" gdyż ściany wewnętrzne i nienarażone na ostrzał mają grubość odpowiednią dla tej klasy i były w stanie wytrzymać wielokrotne trafienie w jedno miejsce pociskiem 155 mm oraz jednokrotne trafienie pociskiem 220 mm. W schronie znajduje się 13 pomieszczeń i wszystkie, wyłączając izby bojowe ckm oraz izbę pogotowia załogi, były oddzielone pancernymi, gazoszczelnymi drzwiami działowymi. Obiekt posiada 3 strzelnice dla ciężkich karabinów maszynowych wz.30 kal.7,92 mm zabezpieczone płytami pancernymi mod.37, oraz 2 strzelnice dla ręcznego karabinu maszynowego wz.28 kal.7,92 mm. 
Główne wejście do obiektu było zabezpieczone kratą przeciw szturmową wykonaną z pełnych prętów stalowych, następnie znajdowały się dwudzielne, jednoskrzydłowe drzwi pancerne mod.36 (B). Schron posiadał 2 wyjścia ewakuacyjne zamykane 2 pancerzami (zewnętrznym i wewnętrznym). Obiekt miał być gazoszczelny oraz wyposażony w instalację filtro-wentylacyjną zapewniającą odporność na możliwe użycie gazu bojowego. Załogę obiektu stanowiło 14 żołnierzy dowodzonych przez oficera. Załoga pochodziła z 75 pułku piechoty z Chorzowa. Schron posiadał na stropie imitację kopuły pancernej w formie walca. Dodatkowe wyposażenie obiektu stanowił piecyk forteczny,wysokoprężny silnik diesla Blackstone DB, wentylator, filtry przeciwchemiczne, składane prycze, półki i ławeczki, toaleta oraz instalacje wentylacyjne i chłodzenia niezbędne do prowadzenia ognia z broni maszynowej. 
Historia.
Budowa obiektu zakończyła się w 1937 roku, jednak jego wyposażanie trwało aż do wybuchu wojny 1 września 1939 i nie zostało ukończone. Ponieważ obiekt był częścią II linii obrony i miał być obsadzony w momencie przełamanie pierwszej linii, to położono mniejszy nacisk na konieczność jego całkowitego wyposażenia, priorytet przyznając schronom pierwszej linii. W schronie nie zdążono zamontować silnika wysokoprężnego napędzającego generator, a także wentylatora zasilającego instalację filtro-wentylacyjną. 1 września obiekt był prawdopodobnie obsadzony przez szczątkową załogę, która otrzymała rozkaz wycofania się w nocy z 2 na 3 września. Nie ma żadnej wzmianki lub relacji świadczącej o tym, aby w czasie wojny obronnej 1939 r. w okolicy schronu doszło do jakichkolwiek walk. Przeczą jednak temu odkrycia dokonane przez członków Stowarzyszenia na Rzecz Zabytków Fortyfikacji "Pro Fortalicium", którzy opiekują się schronem oraz ślady ostrzału na ścianach. W czasie prac ziemnych w najbliższym otoczeniu obiektu wykopano ponad 60 szt. wystrzelonych łusek karabinowych oraz pistoletowych produkcji przedwojennej zarówno polskiej jak i niemieckiej co jest dowodem na to, że w sąsiedztwie schronu miała miejsce jakaś potyczka. Na chwilę obecną okoliczności oraz uczestnicy starcia pozostają tajemnicą.
W 1945 roku schron został ostrzelany przez przejeżdżającą Armię Czerwoną czego dowodem są ślady ostrzału na tylnej ścianie obiektu przy głównym wejściu oraz znalezione łuski produkcji radzieckiej. Po wojnie obiekt przez krótki czas pełnił funkcję schronu Obrony Przeciwlotniczej, później został opuszczony, systematycznie dewastowany oraz zaśmiecany. W latach 1980. podjęto decyzję o zaspawaniu i zasypaniu wejścia czego efektem jest dużo zachowanego drobnego wyposażenia, które w większości przypadków zostało rozkradzione w innych schronach do których był swobodny dostęp. 
W 2007 roku członkowie Stowarzyszenia "Pro Fortalicium" uzyskawszy zgodę władz miasta, rozpoczęli remont obiektu, którego efektem jest utworzona Izba Muzealna Obszaru Warownego "Śląsk", przeznaczona do bezpłatnego zwiedzania, a także organizacja przez Stowarzyszenie imprez o charakterze historycznym, których głównym punktem są inscenizacje historyczne walk z okresu II wojny światowej.
Śląski Wojewódzki Konserwator Zabytków w Katowicach decyzją z 25 lutego 2021 wpisał schron do rejestru zabytków (nr rej. A/765/2021).
17 maja 2021 roku w pobliżu obiektu ustawiono niemiecki schron wartowniczo-obserwacyjny typu Einmannbunker, odnaleziony w troku prac oczyszczania stawu "Kalina" w Świętochłowicach. Piecze nad nim również sprawują członkowie Stowarzyszenia "Pro Fortalicium" .
Zwiedzanie.
Obiekt jest dostępny do zwiedzania w każdy 1 i 3 weekend miesiąca w okresie od maja do października w godzinach 15.00 do 19.00.

</doc>
<doc id="1329803" url="https://pl.wikipedia.org/wiki?curid=1329803" title="Świstak himalajski">
Świstak himalajski

Świstak himalajski ("Marmota himalayana") – gryzoń z rodziny wiewiórkowatych, jeden z przedstawicieli rodzaju "Marmota".
Opis: Długość ciała 40–80cm; futro jasnobrązowe zmieszane z czarnym na grzbiecie.
Siedlisko: Łąki wysokogórskie od 4000 do 5500 m n.p.m. Występuje w Nepalu, zachodnich Chinach i Indiach. 
Liczebność: Nieznana. 

</doc>
<doc id="1329812" url="https://pl.wikipedia.org/wiki?curid=1329812" title="Google Web Toolkit">
Google Web Toolkit

Google Web Toolkit (GWT) – biblioteka SDK do tworzenia aplikacji AJAX w oparciu o język Java jak i dla aplikacji typu RIA. Pozwala on na tworzenie kodu bez ręcznego kodowania i łączenia elementów języka Java oraz JavaScript. Po napisaniu kodu aplikacji następuje kompilacja części klienckiej do JavaScriptu, CSS oraz HTML. Część serwerowa zostaje skompilowana przez standardowy kompilator Javy.
Framework w standardzie zapewnia poprawne wyświetlanie komponentów w przeglądarkach: Firefox, Opera, IE, Safari, Google Chrome. Oprócz tego daje obsługę internacjonalizacji, zarządzania historią w przeglądarce, wykonywania testów jednostkowych JUnit.
Framework jest wykorzystywany m.in. przez AdWords, AdSense, Google Wallet, Orkut, Google Wave.

</doc>
<doc id="1329818" url="https://pl.wikipedia.org/wiki?curid=1329818" title="Świstak ogoniasty">
Świstak ogoniasty

Świstak ogoniasty ("Marmota caudata") zwany także świstakiem czerwonym – gatunek gryzonia z rodziny wiewiórkowatych (Sciuridae), jeden z przedstawicieli rodzaju "Marmota".
Opis:
Okryty jest długą, gęstą sierścią o barwie czerwonorudej do pomarańczowej; grzbiet czasem bardzo ciemny, prawie czarny. Ogon jest rudy, ale jaśniejszy z wierzchu.
Siedlisko: Piętra alpejskie i subalpejskie, lubi miękką ziemię, w której może łatwo kopać. Występuje w górach Pamiru, Tienszan a także na stepach i zimnych półpustyniach na wschód od Pamiru. W Indiach spotykany w Kaszmirze i Hindukuszu, występuje bardziej na zachód niż świstak himalajski. Zamieszkuje tereny na wysokości od 2400 do 4300 m n.p.m.
Zachowanie: Łatwiej niż inne gatunki świstaków przystosowuje się do środowiska leśnego. Na polanach leśnych kopie nory i żeruje wśród gęstych krzewów, również wykorzystuje powalone pnie jako punkty obserwacyjne. W górach osiedla się tam, gdzie istnieje dostatecznie gruba warstwa ziemi i gdzie stosunkowo wcześnie ustępuje śnieg. Unika nagich skał, usypisk i terenów błotnistych.
Pożywienie: Żywią się głównie liśćmi krzewów i roślin zielonych, przede wszystkim trawą.
Liczebność: Nieznana.

</doc>
<doc id="1329819" url="https://pl.wikipedia.org/wiki?curid=1329819" title="LibraryThing">
LibraryThing

LibraryThing – internetowy serwis społecznościowy umożliwiający katalogowanie prywatnych bibliotek i komunikację między miłośnikami książek.
Pomysłodawcą strony jest Tim Spalding, który otworzył ją 29 sierpnia 2005. Obecnie korzysta z niej ponad 400 tysięcy użytkowników, a liczba wpisanych książek przekroczyła 26 milionów. Wychodząc od własnego katalogu, użytkownicy mogą odnajdywać się nawzajem, wyszukując podobne do własnych biblioteki, dyskutując o książkach i przekazując informacje o wydarzeniach z nimi związanych.
Strona utrzymuje się z reklam Google AdSense wyświetlanych niezalogowanym użytkownikom, oraz opłat (10 USD za rok) za korzystanie od osób, które wpisują więcej niż 200 książek.
Funkcjonalność.
Podstawową funkcją serwisu jest katalogowanie bibliotek użytkowników, z pomocą źródeł danych bibliograficznych takich jak biblioteki i księgarnie internetowe, które umożliwiają komunikacją poprzez protokół Z39.50. W większości przypadków wystarczy wpisać numer ISBN, tytuł lub autora i zatwierdzić jeden z wyników wyszukiwania. W przypadku gdy wybrana pozycja nie zostanie znaleziona, pozostaje możliwość wpisania ręcznego. Przenosząc się z innego serwisu lub programu katalogującego, LibraryThing oferuje możliwość importowania całej kolekcji.
Książki można dodatkowo opisywać, przypisując im tagi, dodając okładki, pisząc recenzje i oceniając je. Podobnie uzupełniać można informacje o autorach.
Na bazie własnej biblioteki możliwy jest kontakt z innymi zarejestrowanymi użytkownikami, przeglądając listę posiadających te same pozycje. LibraryThing może również przeanalizować bazę wszystkich wpisanych książek i zaproponować zbliżone tematycznie pozycje.
Część serwisu nazwana LibraryThing Lokalne umożliwia wpisywanie księgarni, bibliotek, targów i innych fizycznych miejsc związanych z książkami, w których później można rejestrować wydarzenia, takie jak spotkania z autorami, odczyty, imprezy promocyjne.
Użytkownicy mogą łączyć się w grupy, zależnie od zainteresowań, pochodzenia i dowolnych innych czynników. W ramach grup można prowadzić dyskusje na indywidualnych forach.
Jedna z takich grup, nazwana "I See (Dead) Peoples' Books" zajmuje się katalogowaniem zbiorów postaci historycznych, które później inni użytkownicy mogą przeglądać i porównywać ze swoimi. Utworzonych zostało dotychczas 17 katalogów takich postaci jak m.in. Ernest Hemingway, Maria Antonina a nawet Tupac Shakur.
Wielojęzyczność.
Z LibraryThing korzystają miłośnicy książek z całego świata. Obok wersji angielskiej serwisu dostępne jest 47 tłumaczeń, w tym polskie. Każde tłumaczenie jest dostępne pod osobnym adresem, rozpoczynającym się od kodu kraju, np. pl.librarything.com (polski), de.librarything.com (niemiecki).
LibraryThing łączy się również bibliotekami i księgarniami z całego świata, pobierając z nich informacje bibliograficzne. Z polskich źródeł dostępne są obecnie dwa:
Dodanie kolejnych polskich bibliotek uzależnione jest od nich samych i możliwości skorzystania z serwerów Z39.50. Większość bibliotek posiada takie, jakkolwiek problemy z wydajnością i licencjami uniemożliwiają wykorzystanie ich przez serwisy zewnętrzne.

</doc>
<doc id="1329821" url="https://pl.wikipedia.org/wiki?curid=1329821" title="Wiesław Szamborski">
Wiesław Szamborski

Wiesław Andrzej Szamborski (ur. 6 maja 1941 w Skarżysku-Kamiennej) – polski malarz i grafik, prof. ASP w Warszawie.
Życiorys.
W latach 1959–1960 studiował w Szkole Głównej Planowania i Statystyki w Warszawie. Od 1960 studia na Wydziale Malarstwa, Grafiki i Rzeźby Akademii Sztuk Pięknych w Warszawie w pracowniach Antoniego Łyżwańskiego i Michała Byliny. Wybrał specjalizację w zakresie malarstwa ściennego u Witolda Millera i Stefana Gierowskiego, a z grafiki warsztatowej u Andrzeja Rudzińskiego i Józefa Pakulskiego. Dyplom z wyróżnieniem uzyskał w pracowni Michała Byliny w 1966 roku.
Od 1968 roku pracownik naukowy Akademii Sztuk Pięknych w Warszawie. Od 1996 roku profesor zwyczajny. W latach 80. XX w. uczestniczył w Ruchu Kultury Niezależnej.
W pierwszych latach po studiach, do 1974 roku, wystawiał wspólnie z Markiem Sapetto.
Jego prace są w zbiorach muzeów narodowych w Bydgoszczy, Krakowie, Poznaniu, Warszawie, Wrocławiu. Ponadto w kolekcjach prywatnych w Polsce i za granicą.

</doc>
<doc id="1329824" url="https://pl.wikipedia.org/wiki?curid=1329824" title="Pasmo K">
Pasmo K

Pasmo K (ang. K "band") (niem. "kurz" – "krótki") – zakres częstotliwości radiowych od 18 GHz do 27 GHz (od 1,67 do 1,11 cm). Pasmo to ma ograniczone możliwości zastosowania ze względu na duży poziom absorpcji przez znajdującą się w atmosferze parę wodną, więc zamiast pasma K do transmisji satelitarnej znalazły zastosowanie pasma Ku ("poniżej pasma K) oraz Ka ("powyżej pasma K).
Zastosowanie.
Pasmo K jest używane przez meteorologów w radarach wykrywających chmury, a także przez patrole policji do pomiaru prędkości pojazdów oraz w zewnętrznych barierach mikrofalowych do ochrony mienia. Urządzenia te pracują najczęściej w paśmie 24,150±0,1 GHz.

</doc>
<doc id="1329825" url="https://pl.wikipedia.org/wiki?curid=1329825" title="60s 70s 80s">
60s 70s 80s

60s 70s 80s – trzydziesty drugi singel Namie Amuro wydany przez wytwórnię Avex trax i trzydziesty piąty w całej jej karierze. Został wydany w wersji CD i CD+DVD. W pierwszym tygodniu sprzedano 114 719 kopii, przez siedem tygodni 256 779.
Lista utworów.
CD
DVD

</doc>
<doc id="1329827" url="https://pl.wikipedia.org/wiki?curid=1329827" title="Związek Jemeński">
Związek Jemeński

Związek Jemeński (hebr.: התאחדות התימנים, "Hita'akhdot HaTeimanim") – nieistniejąca już izraelska partia polityczna.
Historia.
Jak sama nazwa wskazuje, Związek Jemeński był ugrupowaniem skupiającym i reprezentującym Żydów pochodzących z Jemenu. Partia została założona w 1920 roku i wzięła udział w pierwszych izraelskich wyborach w 1949 roku. Udało jej się przekroczyć próg wyborczy o tylko 53 głosy, co dało jej jedno miejsce w Knesecie. Obsadził je Zecharja Gluska.
Pomimo zwiększającej się liczby Żydów z Jemenu imigrujących do Izraela (m.in. za sprawą operacji „Magiczny Dywan”, podczas której w latach 1949−1950 wielu z nich przerzucono samolotami do "Eretz Israel"), partii nie udało się przyciągnąć większej liczby wyborców. W wyborach w 1951 roku ponownie udało jej się zapewnić sobie tylko jeden mandat parlamentarny, pomimo że tym razem próg wyborczy przekroczono o ponad tysiąc głosów. Miejsce w Knesecie uzyskał Szimon Garidi.
W czasie kadencji trzeciego Knesetu partia została wchłonięta przez Ogólnych Syjonistów. Garidi później wystąpił z tego ugrupowania i ponownie usiłował utworzyć niezależną frakcję parlamentarną o nazwie Związek Jemeński, ale jego próba nie została oficjalnie uznana przez przewodniczącego izby.
Partia wystartowała w wyborach w 1955 roku, ale tym razem nie udało jej się przekroczyć progu wyborczego.
Politycy.
Poseł w pierwszym Knesecie.
Poseł wybrany w wyborach w 1949: Zecharja Gluska
Poseł w drugim Knesecie.
Poseł wybrany w wyborach w 1951: Szimon Garidi

</doc>
<doc id="1329828" url="https://pl.wikipedia.org/wiki?curid=1329828" title="Świstak tienszański">
Świstak tienszański

Świstak tienszański, świstak Menzbiera ("Marmota menzbieri") – gryzoń z rodziny wiewiórkowatych, jeden z przedstawicieli rodzaju "Marmota".
Opis: Niezbyt duży (waga od 2 do 5 kg), sierść jednolicie brązowa, jaśniejsza kryza wokół policzków. 
Siedlisko: Zamieszkuje góry Tienszan, a także góry Kazachstanu i Kirgistanu. 
Zachowanie i liczebność: Nieznane. 
Zwierzę zostało nazwane na cześć rosyjskiego zoologa i ewolucjonisty Michaiła Menzbira.

</doc>
<doc id="1329829" url="https://pl.wikipedia.org/wiki?curid=1329829" title="Pasmo V">
Pasmo V

Pasmo V (ang. V "band")
Zastosowanie.
Pochłaniane przez atmosferę co ogranicza ich zakres zastosowań.
W tym zakresie pracują urządzenia łączności, radiolokacyjne, prowadzone są prace badawcze nad bronią elektromagnetyczną: np. broń obezwładniająca ADS (95 GHz) i bronią przeciw urządzeniom elektronicznym.
Prowadzone są badania radioastronomiczne. 
Krótkofalowcy mają przyznane pasma łączności amatorskiej: 47 GHz, 81 GHz, 120 GHz, 141 GHz, 241 do 250 GHz.
Częstotliwości.
Częstotliwości są wyższe od pasma Ka, powyżej 40 GHz.

</doc>
<doc id="1329830" url="https://pl.wikipedia.org/wiki?curid=1329830" title="SIV">
SIV



</doc>
<doc id="1329833" url="https://pl.wikipedia.org/wiki?curid=1329833" title="Windows Neptune">
Windows Neptune

Windows Neptune – eksperymentalna wersja Microsoft Windows, która była tworzona od 1999 do 2000 i miała być wersją dla użytkowników domowych, łatwiejszą w obsłudze niż Windows 2000. System operacyjny nigdy nie pojawił się w sprzedaży. W 2000 roku po opublikowaniu Windows 2000 grupa tworząca Neptune'a została połączona z grupą tworzącą Windows 2000 i Windows Odyssey. Wynikiem fuzji jest system Whistler czyli Windows XP.

</doc>
<doc id="1329837" url="https://pl.wikipedia.org/wiki?curid=1329837" title="Windows Odyssey">
Windows Odyssey

Windows Odyssey – nazwa kodowa produktu Microsoft Windows tworzonego od 1999 do 2000. Miał być wersją Windows Neptune'a dla klientów korporacyjnych. Był nałożony licencją umowy o zachowaniu poufności. Później grupy od Windows 2000, Windows Neptune i Windows Odyssey zostały połączone; stworzyły one Windows XP.

</doc>
<doc id="1329840" url="https://pl.wikipedia.org/wiki?curid=1329840" title="Alexandre-Gabriel Decamps">
Alexandre-Gabriel Decamps

Alexandre-Gabriel Decamps (ur. 3 marca 1803 w Paryżu, zm. 22 sierpnia 1860 w
Fontainebleau), francuski malarz i grafik okresu romantyzmu.
Początkowo tworzył sceny rodzajowe, a następnie malował romantyczne kompozycje o tematyce orientalnej, inspirowane podróżami do Grecji i Turcji, które odbył w latach 1827-29.
Zajmował się również tematyką historyczną i biblijną, wykonywał miedzioryty i litografie (np. cykl "Historia Samsona").

</doc>
<doc id="1329844" url="https://pl.wikipedia.org/wiki?curid=1329844" title="Gonzalo Rodríguez Lafora">
Gonzalo Rodríguez Lafora

Gonzalo Rodríguez Lafora (ur. 25 lipca 1887 w Madrycie, zm. 28 grudnia 1971 tamże) – hiszpański neuropatolog. 
Życiorys.
Gonzalo Rodriguez Lafora studiował medycynę w rodzinnym mieście, ucząc się m.in. u Santiago Ramona y Cajala. Naukę neuropatologii pogłębiał w monachijskiej Nervenklinik, razem z Alois Alzheimerem. Doktoryzował się w Madrycie w 1908. Staż odbył w Madrycie, a od 1910 do 1912 zajmował się histopatologią w Rządowym Szpitalu dla Obłąkanych (Government Hospital for the Insane) w Waszyngtonie. Zastąpił tam Nicolása Achúcarro. Po powrocie do Madrytu habilitował się z neuropatologii, zostając profesorem nadzwyczajnym w 1916 roku i obejmując katedrę fizjologii mózgu w Instytucie Cajala (Instituta Cajal). W 1923 wykładał w Buenos Aires. 
Dorobek naukowy.
Zajmował się zwłaszcza psychopatologią dzieci i higieną umysłową, w 1925 roku był współzałożycielem czasopisma „Archivos de neurobiologia, psichologia, fisiologia, histologia, neurologia y psiquiatria” (obecnie „Archivos de neurobiologia”).

</doc>
<doc id="1329846" url="https://pl.wikipedia.org/wiki?curid=1329846" title="Leonid Andriejew">
Leonid Andriejew

Leonid Nikołajewicz Andriejew (ros. "Леонид Николаевич Андреев") (ur. w Orle, zm. 12 września 1919 w Mustamäki lub w Riepinie) – rosyjski pisarz, dramaturg, dziennikarz. Jest uznawany za jednego z najwybitniejszych przedstawicieli okresu srebrnego wieku (1893–1921) w literaturze rosyjskiej i prekursora ekspresjonizmu w literaturze rosyjskiej.
Życiorys.
Dzieciństwo.
Leonid Nikołajewicz Andriejew urodził się 9 (21) sierpnia w Orle w 1871 roku na ulicy Puszkarskiej. Jego ojciec, Nikołaj Iwanowicz był synem przywódcy szlachty i pańszczyźnianej chłopki; matka, Anastasija Nikołajewna wywodziła się z rodziny zbankrutowanego polskiego właściciela ziemskiego. Rodzina ówcześnie ledwo wydostała się z nędzy: geodeta-taksator Andriejew otrzymał posadę w banku, zdobył dom i zaczął zagospodarowywać się. Nikołaj Iwanowicz był nieprzeciętną postacią: „puszkarze, porozbijane głowy”, poważali go za nadzwyczajną siłę fizyczną i poczucie sprawiedliwości, które pozostawało niezachwiane nawet podczas jego słynnych pijackich psot i regularnych bójek. Leonid Andriej tłumaczył później twardość swojego charakteru (jak i ciąg do alkoholu) dziedzicznością ze strony ojca, podczas gdy swoje twórcze zdolności całkowicie odnosił do macierzyńskiej linii. Anastasija Nikołajewna, z domu Paczkowska, chociaż pochodziła, jak się sądzi, ze zrusyfikowanego i zbiedniałego polskiego szlacheckiego rodu, była kobietą prostą i mało wykształconą. Zasadniczą jej zaletą była żarliwa miłość do dzieci, a zwłaszcza do pierworodnego dziecka – Lenuszy; i miała jeszcze zamiłowanie do fantazjowania: w jej opowiadaniach nikt nie potrafił oddzielić prawdy od bajek.
Dzieciństwo Leonid pamięta jako „jasne i beztroskie”. W wieku sześciu lat nauczył się czytać „i czytał nadzwyczaj wiele, wszystko, co wpadało pod rękę”.
Młodość.
Uczył się w orłowskim klasycznym gimnazjum (1882-1891) i, według własnej notatki w niewielkiej autobiografii („Żurnał dla wsiech”, 1903, № 1) „uczył się kiepsko, w siódmej klasie cały rok nosił miano najgorszego ucznia i za sprawowanie otrzymywał oceny nie wyższe niż cztery, a czasami trzy”. Już w gimnazjum Andriejew odkrył w sobie dar słowa: przepisując zadanka od przyjaciół, w zamian pisał za nich wypracowania, z pasją zmieniając styl. Owa skłonność do stylizacji przejawiła się potem również w próbach literackich, kiedy, analizując utwory znanych pisarzy, starał się podszywać „pod Czechowa”, „pod Garszyna”, „pod Tołstoja”. Ale w latach gimnazjalnych Andriejew nie myślał o pisarstwie i na serio zajmował się tylko rysowaniem. Jednakże w Orle nie było żadnych możliwości, by uczyć się malarstwa, i przez to „cała rzecz ograniczyła się do bezpłodnego dyletantyzmu”. I potem nieraz martwił się znany już pisarz z powodu swojego nierozwiniętego talentu artysty malarza, – talentu, który raz po raz zmuszał go do rzucania pióra i chwytania za pędzel lub ołówek. Czytał bardzo dużo, głównie beletrystykę. Ogromne wrażenie zrobiło na nim „Na czym polega moja wiara” Tołstoja. Wgryzał się także w Hartmanna i Schopenhauera; tego ostatniego przestudiował bardzo dokładnie, robiąc z niego duże wyciągi i sporządzając rozległe konspekty, a „Świat jako wola i przedstawienie” przez długie lata pozostawała jedną z najukochańszych jego książek i wywarła widoczny wpływ na jego twórczość.
Pod wpływem wymienionych dzieł, w wieku 15–16 lat zaczął do takiego stopnia zadręczać się „przeklętymi pytaniami”, że, pragnąc wypróbować „los”, położył się na tory. „Los” okazał się łaskawy. Parowóz miał tym razem wysoko podniesione palenisko i pociąg, który przemknął nad młodzieńcem, nie wyrządził mu krzywdy.
W wieku siedemnastu lat Andriejew zrobił w swoim dzienniku doniosły zapis, znany z opowiadania W. W. Brusianina. Przyszły beletrysta obiecał sobie, że „swoim pisaniem zburzy i moralność, i ustalone ludzkie stosunki, zburzy miłość i religię i zakończy swoje życie wszechzniszczeniem”.
W starszych klasach gimnazjum zaczęły się niezliczone miłosne zauroczenia Andriejewa. Zresztą, słowo „zauroczenia” nie oddaje wyobrażenia o tej fatalnej sile, którą odczuwał on w sobie i wokół siebie od wczesnej młodości do samego ostatniego dnia. Miłości, jak i śmierć, odczuwał subtelnie i przenikliwie, do chorobliwości. „Tak jak dla jednych niezbędne są słowa, dla innych praca lub walka, tak dla mnie niezbędna jest miłość, – notował L. Andriejew w swoim dzienniku. – Jak powietrze, jak jedzenie, jak sen – miłość stanowi niezbędny warunek mojego ludzkiego istnienia”.
Ukończywszy gimnazjum, Andriejew wstąpił na wydział prawa Uniwersytetu Petersburskiego. Do tego czasu materialne położenie rodziny nadzwyczaj pogorszyło się. Ojciec umarł i trzeba było bardzo cierpieć biedę, nawet głodować. Na ten temat zostało napisane pierwsze opowiadanie – o głodnym studencie „W chłodzie i złocie” (czas. „Gwiazda”, 1892, nr. 16). Płakałem, kiedy je pisałem, a w redakcji, kiedy mi zwracano rękopis, śmiali się”.
W latach 1891–1892 przejazdem bywał w Moskwie.
W 1893 r., usunięty za niezapłacenie z Uniwersytetu Petersburskiego, przeniósł się na wydział prawa Uniwersytetu Moskiewskiego, gdzie „materialnie powodziło się lepiej”: pomagali koledzy i komitet”. Jednak „w innych miejscach” on „z dużą przyjemnością wspomina petersburski uniwersytet”. Przy tym, zgodnie z przepisami, zobowiązuje się „nie brać udziału ani w jakichś organizacjach, jak, na przykład, ziomkostwa i temu podobne, ani nie wstępować nawet do dozwolonych prawem organizacji, bez zezwolenia na to w każdym poszczególnym wypadku pobliskich władz”.
Latem 1894 roku, na wakacjach w Orle, zaczyna się najcięższy i najbardziej długotrwały z przeżytych przez Andriejewa sercowych dramatów. „22 lipca 1894 roku – to drugi dzień mojego urodzenia”, – zapisał on w swoim dzienniku; lecz wzajemność była niedługa. Jego ukochana odpowiada odmową na propozycję wyjścia za niego za mąż, – i pisarz ponownie próbuje z sobą skończyć.
W 1894 roku „Andriejew próbował się zabić, strzelając do siebie z rewolweru; skutkiem niefortunnego strzału była skrucha kościelna i choroba serca, która nie była niebezpieczna, lecz uporczywa i dokuczliwa”.
Brat Leonida Andriejewa wspomina: „Byłem chłopcem, lecz i wtedy rozumiałem, czułem, jakie duże zmartwienie, jaki wielki smutek niesie on w sobie”
Była jeszcze i trzecia próba samobójstwa.
W 1895 r. do Moskwy przeprowadziła się jego owdowiała matka z 5 młodszymi braćmi i siostrami Andriejewa, zaczął się okres nędzy i włóczęgi po mieszkaniach.
Andriejew student dawał lekcje, sporządzał ogłoszenia o pracy moskiewskich muzeów dla gazety „Russkoje słowo”, skłonności do politycznej aktywności Andriejew nie przejawiał, kontakty zaś z orłowskim ziomkostwem popierał (za co dostał się pod nadzór policji). Razem z innymi „staruszkami”, przychodzącymi na powszechne konspiracyjne zebrania, wyśmiewał „reformistów”, studiujących i propagujących Marksa. „Złote spędzanie czasu”, które orłowscy „staruszkowie” przeciwstawiali politycznemu samokształceniu zostało fotograficznym podobieństwem opisane przez samego Andriejewa w sztukach „Dni naszego życia” i „Gaudeamus” („Stary student”). Postacie i wydarzenia tych dzieł prawie nie zostały wymyślone przez autora.
Czytanie zaś, w szczególności, filozoficzne, jeszcze więcej oddalało Andriejewa od wydarzeń dnia. Całe noce, według świadectwa P. N. Andriejewa, brata przyszłego pisarza, przesiadywał Leonid nad utworami Nietzschego, którego śmierć w 1900 roku przyjął prawie jak osobistą stratę.
Próby dostania się do druku wciąż się nie udawały. Zamiast tego dobrze szło mu malowanie. On „rysował na zamówienie portrety po 3 i 5 rubli za sztukę. Pogłębiwszy swe umiejętności zaczął otrzymywać za portret po 10, a nawet po 12 rubli”.
W maju 1897 roku L. Andriejew niespodzianie z powodzeniem zdał egzaminy państwowe na uniwersytecie; i, chociaż jego dyplom okazał się tylko drugiego stopnia i dawał tytuł nie „kandydata”, lecz „prawdziwego studenta”, wystarczyło to zupełnie, by rozpocząć karierę adwokacką: wkrótce zapisał się jako asystent przysięgłego pełnomocnika przy moskiewskim adwokacie J.W. Liwiensonie moskiewskiego sądowego okręgu, występował jako obrońca w sądzie do 1902 r. i odnosił się do tej działalności bardzo poważnie.
„Stykanie się z drukarskim rzemiosłem” polegało z początku na tym, że Andriejew dostarczał do „Działu informacji” gazety „Русское слово” groszowe materiały po kilka linijek: „Izba bojarów Romanowów otwarta w takich a takich dniach”...
Niespodzianie otrzymał propozycję pracy od znajomego adwokata jako sądowy reporter w gazecie „Московский вестник” do pisania reportaży „Z sądowej sali”. I po upływie kilku dni po propozycji o współpracy, Andriejew przyniósł do redakcji swoje pierwsze sądowe sprawozdanie. „Ono było napisane dobrym językiem literackim, bardzo żywo... Nie było żadnego szablonowego wstępu o tym, że wtedy-to odbywało się posiedzenie, lecz po prostu zaczynał się akt oskarżenia, przedstawiony w charakterze opowiadania” – przypominał sobie współpracownik „Московского вестника”. Łączył obronę w sądzie z anonimowym publikowaniem w czasopiśmie. W nim zaś, bardzo szybko zamkniętym „wskutek finansowego cherlactwa”, Andriejew publikował bożonarodzeniowy szkic „Co widziała kawka” i porzuca (i tak w całości nigdy nie napisaną) bajkę „Oro”.
Zdobywszy uznanie jako utalentowany reporter, dosłownie po dwóch miesiącach, 6 listopada 1897 roku, przeniósł się do nowo założonej moskiewskiej gazety – „Kurjer”.
Andriejew wkrótce zaczynał publikować w „Kurjerze” felietony, które podpisywał „James Lynch” i „L.-ew”, i opowiadania.
Kiedy później Andriejew osiągnął duży rozgłos, pewne wydawnictwa, żeby wydać chociaż cokolwiek z dzieł modnego pisarza, zaczęły przedrukowywać felietony Jamesa Lyncha.
Dla wielkanocnego numeru 1898 roku na prośbę redakcji zostało napisane „pod wpływem Dickensa”, którego Andriejew bardzo kochał, czytał ponownie „z dziesięć razy”, opowiadanie „Bergamot i Garaśka”. Ono zadecydowało o losie Andriejewa: zwrócił na niego uwagę Maksim Gorki. Młodzi pisarze zaprzyjaźnili się i razem z niektórymi innymi początkującymi pisarzami – Skitalcem, Buninem, Tieleszowem, i śpiewakiem Szalapinem – utworzyli niewielką literacko-artystyczną wspólnotę. Gorki pomógł Andriejewowi radami i czynem i wprowadził go do spółki wydawniczej „Znanije”, założonej przez grupę młodych pisarzy w celu podtrzymywania i rozwoju społeczno-realistycznych tradycji rosyjskiej literatury 19 w.
Od 1900 r. Andriejew prowadził w „Gońcu” cykl felietonów „Wrażenia” i coniedzielny reportaż „Moskwa. Drobiazgi życia”.
Uwagę dużej publiczności Andriejew zwrócił na siebie w „Życiu” z 1901 roku opowiadaniem „Byli sobie”. W tym samym roku, we wrześniu ukazał się pierwszy tom opowiadań w petersburskim wydawnictwie „Znanije” za środki A. Gorkiego, w którym znalazły się takie opowiadania jak Aniołeczek, Wielki szlem, Kłamstwo, Milczenie i Byli sobie.
Literackie debiuty Andriejewa zbiegły się w czasie z wielkimi sukcesami Maksima Gorkiego, kiedy publiczność entuzjastycznie zaczęła wierzyć w narodziny nowych talentów i żarłocznie rozkupywała wszystko, co dawało jakiekolwiek podstawy, by przypuszczać ukazanie się nowych talentów. Rzuciła się ona i na niedużą książkę Andriejewa, która w krótkim czasie rozeszła się w kilku dziesiątkach tysięcy egzemplarzy. Krytycy najróżnorodniejszych kierunków, w tym Michajłowski, odnieśli się do młodego pisarza jak do literackiego zjawiska o poważnym znaczeniu. Już w tym pierwszym zbiorze dość wyraźnie zarysował się ogólny kierunek twórczości i literacki styl.
W styczniu 1903 został członkiem ОЛРС, towarzystwa miłośników literatury rosyjskiej przy Uniwersytecie Moskiewskim.
W 1908 osiedlił się we własnym domu w fińskiej wsi Vammelsuu, bywając w Moskwie tylko przejazdami w związku z inscenizacją sztuki „Życie człowieka” w Moskiewskim Artystycznym Teatrze (1907) i sztuki „Dni naszego życia” oraz tragedii „Anatema” w MCHT (1909). W tym samym roku na znak protestu przeciwko rządowym represjom publicznie zrezygnował z brania udziału w uroczystościach z okazji odsłonięcia w Moskwie pomnika N. Gogola. Wziął udział w imprezach poświęconych pamięci A.P. Czechowa w MCHT i był na premierze swojej sztuki „Anfisa” w teatrze K. Niezłobina (1910), sztuki „Ten, którego biją po twarzy” w moskiewskim Teatrze Dramatycznym i sztuk „Gaudeamus” i „Dni naszego życia” w teatrze Korsza (1915).
W literackich zbiorach „Znanije” opublikowane zostały: nowela „Życie Wasilija Fiwiejskiego” (ks. 1, 1904); nowela „Czerwony śmiech” (ks. 3, 1905); dramaty „Do gwiazd” (ks. 10, 1906) i „Sawwa” (ks. 11, 1906) opowiadanie „Judasz Iszkariot i inne” (ks. 16, 1907).
W 1907–1910 zaczynał aktywnie współpracować z modernistycznymi almanachami wydawnictwa „Dzika róża”.
W „Dzikiej róży”: dramat „Życie człowieka” (ks. 1, 1907); opowiadanie „Mrok” (ks. 3, 1907); „Opowiadanie o siedmiu powieszonych” (ks. 5, 1908); pamflet „Moje zapiski” (ks. 6, 1908); dramat „Czarne maski” (ks. 7, 1908); sztuki „Anfisa” (ks. 11, 1909), „Jekatierina Iwanowna” (ks. 19, 1913) i „Ten, którego biją po twarzy” (ks. 24, 1916); nowelę „Jarzmo wojny. Wyznania małego człowieka o wielkich dniach” (ks. 25, 1916).
Na krótko przed rewolucją wszedł w skład redakcji gazety „Rosyjska Wola”, z którą współpracował i po rewolucji lutowej.
Październikowej rewolucji Andriejew nie przyjął. Pisarz mieszkał w tym czasie z rodziną w willi letniskowej we wsi Mustamäki (Finlandia) i w grudniu 1917 po zdobyciu przez Finlandię niepodległości znalazł się na emigracji. Tam piórem publicysty demaskował panoszenie się komunizmu w ojczyźnie. Jego ostatni utwór, niedokończona powieść-pamflet „Pamiętnik szatana” została opublikowana w 1921.
Śmierć.
Umarł 12 września 1919; w 1956 został ponownie pochowany w Leningradzie.
Jego synowie Daniił Andriejew oraz Wadim Andriejew byli pisarzami. Danił Andriejew żył w Rosji, był autorem zwalczanym i więzionym przez komunistów. Jego zniszczone przez NKWD dzieło "Roza Mira" udało się odtworzyć i obecnie istnieje również w polskim tłumaczeniu. Wadim Andriejew żył najpierw na emigracji w Berlinie, a po dojściu Hitlera do władzy w Paryżu. Był poetą. Jego córka, wnuczka Leonida Olga Andrejew-Carlisle mieszka w San Fracisco i jest uznaną pisarką amerykańską.
Dzieła.
W 1951 jego prace "Czerwony śmiech", "Życie O. Wasyla" oraz "Sawa" zostały wycofane z polskich bibliotek oraz objęte cenzurą.

</doc>
<doc id="1329847" url="https://pl.wikipedia.org/wiki?curid=1329847" title="Ujście rzeczne">
Ujście rzeczne



</doc>
<doc id="1329849" url="https://pl.wikipedia.org/wiki?curid=1329849" title="Marian Górski (lekarz)">
Marian Górski (lekarz)

Marian Marcin Górski (ur. 31 października 1910 w Dolsku, zm. 31 marca 1982 w Gdańsku) – profesor doktor habilitowany medycyny. Rektor Akademii Medycznej w Gdańsku w latach 1968–1972, bezpartyjny poseł na Sejm PRL VI kadencji.
Życiorys.
Syn Anzelma. Absolwent gimnazjum w Gostyniu z 1929. Na podstawie konkursu matur został przyjęty na wydział lekarski Uniwersytetu Poznańskiego, który ukończył 11 marca 1935, uzyskując dyplom lekarza. W 1935 uzyskał etat starszego asystenta w II Klinice Chorób Wewnętrznych tegoż uniwersytetu. W 1937 zdobył stopień naukowy doktora medycyny i odbył 3-miesięczny staż zagraniczny we Francji. W roku akademickim 1938/1939 korzystał z rocznego stypendium Funduszu Kultury Narodowej, co umożliwiło mu kontynuowanie studiów we Francji. W sierpniu 1939 powrócił do Polski i ponownie podjął pracę w klinice, którą kontynuował aż do wysiedlenia z Poznania w grudniu 1939. Aresztowany przez Niemców w czasie próby przejścia granicy polsko-węgierskiej w styczniu 1940, przebywał w więzieniu w Sanoku od 21 stycznia do 24 maja 1940.
Po wyjściu z więzienia podjął pracę lekarza wiejskiego we wsi Ropa koło Gorlic. W marcu 1943 przeniósł się do Krosna, gdzie w miejscowym szpitalu pełnił funkcję ordynatora oddziałów: chorób wewnętrznych i zakaźnego. Ewakuowany w maju 1944 do Gorlic, prowadził tam oddział chorób wewnętrznych do marca 1945, po czym powrócił do wyzwolonego Poznania i rozpoczął pracę jako adiunkt w II Klinice Chorób Wewnętrznych.
W maju 1945 habilitował się, a w sierpniu uzyskał nominację na docenta patologii szczegółowej i terapii chorób wewnętrznych. Od września 1946 organizował I Klinikę Chorób Wewnętrznych Uniwersytetu Poznańskiego i pełnił obowiązki jej kierownika aż do powołania we wrześniu 1948 na stanowisko kierownika I Katedry i Kliniki Chorób Wewnętrznych Akademii Lekarskiej w Gdańsku. Pracownik naukowy Akademii Medycznej w Gdańsku. W latach 1955–1956 dziekan Wydziału Lekarskiego. Od 1959 do 1965 prorektor ds. klinicznych. W 1958 mianowany profesorem zwyczajnym. W latach 1965–1968 pełnił funkcję prorektora ds. nauki a następnie od 1968 do 1972 – rektora gdańskiej AM.
Działalność naukowa profesora Mariana Górskiego związana była głównie z hepatologią i gastroenterologią. Najważniejsze znaczenie mają jego prace dotyczące zmian w stężeniu białek surowicy krwi w uszkodzeniu wątroby i w innych stanach patologicznych ustroju oraz w znaczeniu tych zmian dla diagnostyki klinicznej. Istotne są również badania nad rolą wątroby w przemianie żelaza ustrojowego. Wyniki badań profesora Mariana Górskiego nad nagminnym występowaniem żółtaczki, które prowadził nawet w warunkach okupacji niemieckiej, przyczyniły się do uznania zapalenia wątroby za chorobę zakaźną podlegającą zgłoszeniu i hospitalizacji. Jako przewodniczący Komisji Terapii Kontrolowanej Polskiej Akademii Nauk prowadził ogólnopolskie badania dotyczące metod leczenia przewlekłych zapaleń wątroby. Marian Górski kierował wieloośrodkowymi badaniami nad leczeniem immunosupresyjnym przewlekłych aktywnych zapaleń wątroby. Pełnił mandat posła na Sejm PRL VI kadencji z okręgu Gdańsk.
Został pochowany na cmentarzu Srebrzysko w Gdańsku (rejon VI, kwatera II, rząd 14).
Wyróżnienia i nagrody.
Doktor "honoris causa" AM w Gdańsku i AM w Białymstoku. Członek honorowy Polskiego Towarzystwa Lekarskiego i Towarzystwa Internistów Polskich. "Zasłużony Ziemi Gdańskiej", "Gdańszczanin Roku 1972". Ponadto w uznaniu wybitnych zasług profesor Marian Górski był wielokrotnie odznaczany, w tym m.in. Krzyżem Kawalerskim, Oficerskim i Komandorskim Orderu Odrodzenia Polski, Złotym Krzyżem Zasługi (1954), Odznaką 1000-lecia Państwa Polskiego, Medalem Komisji Edukacji Narodowej, Odznaką honorową „Za wzorową pracę w służbie zdrowia” (1953), Medalem 10-lecia Polski Ludowej (1955), Medalem 30-lecia Polski Ludowej, Złotą Odznaką Honorową Polskiego Czerwonego Krzyża I i II stopnia oraz Medalem Kopernika nadanym przez Polską Akademię Nauk.

</doc>
<doc id="1329851" url="https://pl.wikipedia.org/wiki?curid=1329851" title="Marcus Chong">
Marcus Chong

Marcus Chong, właściwie Marcus Scott Wyatt (ur. 8 lipca 1967 w Seattle) – amerykański aktor filmowy i telewizyjny.
Życiorys.
Urodził się w Seattle w stanie Waszyngton. Jego biologiczny ojciec, Martin Wyatt, był przez wiele lat miejscowym spikerem w San Francisco Bay Area. Następnie został zaadoptowany przez kanadyjskiego aktora i muzyka Tommy’ego Chonga i jego żonę Shelby Fiddis. Dorastał ze starszymi przybranymi siostrami: Rae Dawn (ur. 1961) i Robbi Lynn Chong (ur. 1965). Kiedy miał trzy lata jego rodzice rozwiedli się.
Debiutował na małym ekranie w serialu NBC "Domek na prerii" ("Little House on the Prairie", 1978) w roli Samsona. Rok później znalazł się w operze mydlanej CBS "Dallas" jako Jimmy Monroe i miniserialu ABC "" ("Roots: The Next Generations", 1979) jako Frankie Warner. W 1990 roku zagrał w Criterion Theatre na Broadwayu jako Lee Cortez w spektaklu "Stand-Up Tragedy" z Jackiem Colemanem, a za swój występ otrzymał New York Drama Desk Award.
W filmie Mario Van Peeblesa "Czarne Pantery" ("Panther", 1995) wcielił się w postać afroamerykańskiego działacza społecznego Hueya P. Newtona. Pojawił się także w teledysku Tupaca Shakura „Temptations” (1995). W filmie science fiction Larry’ego i Andy’ego Wachowskich "Matrix" ("The Matrix", 1999) wystąpił jako operator Tank. W 2000 roku zagrał w przedstawieniu "The Square" w Actor's Gang Theatre w Los Angeles.

</doc>
<doc id="1329852" url="https://pl.wikipedia.org/wiki?curid=1329852" title="Puta III z Czastolowic">
Puta III z Czastolowic

Puta III (Młodszy) z Czastolowic (cz. Půta III. (mladší) z Častolovic)
(zm. w lecie 1435 w Bratysławie) – możnowładca czeski, starosta kłodzki.
Pochodzenie.
Syn Puty II i Anny, córki Jana II, księcia oświęcimskiego. Jeden z najaktywniejszych przeciwników husytów i najwierniejszych stronników króla czeskiego Zygmunta Luksemburskiego. Z jego woli w 1421 został starostą Kłodzka, a na początku 1422 jego panem zastawnym. Od 1426 uzyskał prawo bicia własnej monety, którą był srebrny halerz kłodzki. Posiadane środki pozwoliły mu na odzyskanie rodowej siedziby Putów .
Udział Puty III w walkach z husytami.
To głównie z jego inicjatywy 14 października 1424 w Paczkowie stany Kłodzka zawarły przymierze z książętami śląskimi, którego celem była walka z husytami. Na czele porozumienia stanął książę Jan ziębicki. Do pierwszej husyckiej wyprawy na ziemię kłodzką doszło pod koniec 1425, kiedy to oddziały sierotek, dowodzone przez hradeckiego księdza Ambrożego, zdobyły bez wysiłku miasto Radków. Wyprawa miała charakter ostrzegawczy, ponieważ husyci pozwolili mieszkańcom miasta, broniącym się w ufortyfikowanym domu wójta, na swobodne jego opuszczenie. Ofiarami wyprawy stali się dwaj katoliccy księża, których po schwytaniu spalono, a ich zwłoki wrzucono do kotła w miejskiej warzelni piwa. Był to jednoznaczny sygnał dla Kłodzka, które stając się ośrodkiem działań przeciwko husytom, musiało odtąd liczyć się z ich ostrą reakcją.
W 1427 Puta, osobiście odpowiedzialny za obronę miasta, przystąpił do energicznych działań, których celem było przygotowanie do oblężenia (usypanie nowych wałów, stawianie palisad, kopanie fos, werbunek żołnierzy oraz gromadzenie zapasów żywności). W ramach przygotowań obronnych zburzono klasztor franciszkanów na Piasku, usytuowany przed miejskimi fortyfikacjami. Zgodnie z przewidywaniami oddziały husyckie wkroczyły na ziemię kłodzką w 1428 r. (od Międzylesia, doliną Nysy Kłodzkiej w kierunku północnym oraz od Náchodu). Próby zdobycia, przygotowanego do obrony Kłodzka, zakończyły się niepowodzeniem.
Główne działania wojenne rozegrały się na Śląsku, na ziemi nyskiej, na obszarze włości biskupów wrocławskich. 18 marca 1428 doszło do krwawej bitwy pod Nysą, w której taboryci, pod wodzą Prokopa Wielkiego, starli się z wojskami biskupa wrocławskiego Konrada IV Starszego, od 1422 namiestnika Zygmunta Luksemburskiego na Śląsku. Kierowany przez Konrada atak został odparty przez husytów, a jego wojska rozbite. Sam biskup, ratując życie, salwował się ucieczką. Wprawdzie Nysa broniona przez mieszczan pod wodzą Puty oparła się atakom, jednak oblegający zrównali z ziemią zabudowania wszystkich przedmieść. W kilka dni później jedna część podzielonych sił husyckich w ciągu jednego tylko dnia zdobyła, złupiła i spaliła Paczków i Widnawę, druga opanowała Głuchołazy, paląc miasto i mordując jego mieszkańców.
Działania wojenne na ziemi kłodzkiej wzmogły się w grudniu tegoż roku, kiedy oddziały taborytów pod wodzą Jana Kralovca rozłożyły się warownym obozem między Starym Wielisławiem a Szalejowem, skąd szachowali załogę Kłodzka i łupili okoliczne miejscowości. Stacjonarny charakter wyprawy postanowił wykorzystać książę Jan ziębicki, głównodowodzący armią antyhusyckiego sojuszu. Wkraczając na ziemię kłodzką na czele wojsk śląskich zerwał wymuszone przez husytów krótkotrwałe zawieszenie broni i 27 grudnia 1428 stanął pod Wielisławiem. Mimo braku taborów zdecydował się na atak, który skończył się katastrofą. Pod siłą husyckiego ognia uderzenie załamało się, a atakujące wojska poszły w rozsypkę. Kontratak taborytów rozniósł pierzchające oddziały Jana, który sam został zabity w trakcie forsowania Bystrzycy Dusznickiej. Wraz z jego śmiercią wygasła linia Piastów ziębickich, a księstwo weszło w skład ziem koronnych królów czeskich.
Po zwycięstwie pod Starym Wielisławem wojska husyckie obeszły Kłodzko podejmując karną wyprawę na Śląsk, skąd mniej więcej 10 tygodni później obarczone bogatymi łupami, ponownie omijając Kłodzko, powróciły do Czech. W tym samym czasie pozostające na ziemi kłodzkiej oddziały husyckie zdobyły silnie obwarowaną Bystrzycę Kłodzką. Atakowi oparła się jedynie obronna siedziba wójta w sąsiedztwie bramy wodnej.
Ostatnie lata.
Po śmierci księcia Jana ziębickiego Puta III z woli króla Zygmunta został w 1429 panem lennym księstwa ziębickiego, a dwa lata później Kłodzka. W 1429 uczestniczył w rokowaniach z Prokopem Wielkim w Bratysławie. Od lata 1434 był głównym negocjatorem Zygmunta Luksemburskiego ze zwycięzcami spod Lipan. Zmarł nieoczekiwanie w Bratysławie, gdzie pod koniec kwietnia doprowadził na dwór Zygmunta Luksemburskiego posłów soboru bazylejskiego.
Spadek po Pucie.
Puta był ostatnim męskim przedstawicielem swojego rodu. Z małżeństwa z Anną z Koldic, córką Albrechta z Koldic, miał trzy córki: Annę, Katarzynę i Salomeę. 
Wraz z ogromnym majątkiem na spadkobierców Puty III przeszły jego ogromne długi, które powstały w wyniku finansowego zaangażowania w walkę z husytami. Ze względu na brak możliwości ich spłaty prawa do zastawnej własności Kłodzka zostały sprzedane w 1440 byłemu husyckiemu dowódcy, a następnie jednemu z najbogatszych przedstawicieli szlachty czeskiej Hynkowi Krušinie z Lichtenburka, który w tym samym roku poślubił wdowę po Pucie, Annę z Koldic. Mimo swego bogactwa Hynek nie był w stanie zaspokoić roszczeń wierzycieli. W 1454 jego syn Wilhelm Krušina został zmuszony do sprzedaży całego dziedzictwa po Pucie (posiadłości we wschodnich Czechach, praw zastawnych Kłodzka i księstwa ziębickiego) ówczesnemu zarządcy ziemskiemu królestwa czeskiego, późniejszemu królowi Jerzemu z Podiebradów.
Postać Puty z Czastolowic w literaturze.
Puta III z Czastolowic jest jednym z trzecioplanowych bohaterów tzw. "Trylogii husyckiej" autorstwa Andrzeja Sapkowskiego. W powieści przedstawiony jest, zwłaszcza w kontraście z innymi możnowładcami, jako postać raczej pozytywna, o niekwestionowanym bohaterstwie i talencie organizacyjnym.

</doc>
<doc id="1329853" url="https://pl.wikipedia.org/wiki?curid=1329853" title="Nile (album)">
Nile (album)

Nile – pierwszy album demo amerykańskiej grupy deathmetalowej Nile. Wydawnictwo ukazało się w 1994 roku nakładem zespołu. Nagrania zostały zarejestrowane w Sanctuary Studios w Rock Hill w Karolinie Południowej w 1994 roku.
Muzyka zawarta na kasecie znacząco różni się od stylu prezentowanego przez zespół w późniejszych latach. Wokalista Chief Spires używa głównie tradycyjnego thrashmetalowego śpiewu. W 2011 roku nagrania zostały wznowione przez firmę Goomba Records na płycie zatytułowanej "Worship the Animal - 1994: The Lost Recordings".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1329856" url="https://pl.wikipedia.org/wiki?curid=1329856" title="Lužice (kraj ołomuniecki)">
Lužice (kraj ołomuniecki)

Lužice – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 399 mieszkańców.

</doc>
<doc id="1329862" url="https://pl.wikipedia.org/wiki?curid=1329862" title="Podłazie (Dąbie)">
Podłazie (Dąbie)

Podłazie – części wsi Dąbie w Polsce, położona w województwie świętokrzyskim, w powiecie włoszczowskim, w gminie Włoszczowa.
W latach 1975–1998 Podłazie administracyjnie należało do województwa kieleckiego.

</doc>
<doc id="1329865" url="https://pl.wikipedia.org/wiki?curid=1329865" title="Emocje (album)">
Emocje (album)

Emocje – wydany w 1992 roku album zespołu Sztywny Pal Azji. Wydania: CD Asta 1992, reedycja CD Box Music 2006.
Do pracy nad trzecim albumem studyjnym zatytułowanym "Emocje" grupa przystąpiła w połowie 1990 roku.
Twórcy.
wraz z gośćmi zaproszonymi do seji nagrań:
Nad zgraniem i jakością dźwięku czuwał Zbigniew Malecki i Andrzej Prugar.
Lista utworów.
Na płycie znalazło się 14 utworów w tym jeden z najważniejszych w dorobku grupy – obok "Spotkania z..." i "Wieży radości, wieży samotności" – cieszący się nie słabnącą popularnością na koncertach utwór pt. "1980 Nasze Reggae". Refren piosenki "Nie wolno wznosić się za wysoko" ma wymiar uniwersalny. Tempo nagrań było niezwykle szybkie. Jak przyznaje sam Kisiński piosenki nagrali "w 36 godzin" Przystępując do pracy artyści zapowiadali "powrót do korzeni". Na płycie znalazły się, poza utworem 14, piosenki pochodzące z pierwszego okresu działalności – śpiewane w latach 86-89 – takie jak "Cziki", "Ulice" oraz "Walczyk o Krakowie". Materiał zarejestrowano wiosną 1991 roku. Longplay odbiega stylem i konstrukcją od debiutanckiego krążka i drugiej płyty, słychać ostrzejsze partie gitarowe, przeważają mniej pogodne teksty nacechowane pesymistycznym spojrzeniem na otaczający człowieka wrogi świat, mówiące o problemach życia na obczyźnie ("Obóz"-dawna piosenka z repertuaru grupy Instytucja o tytule "Co dzień" śpiewana wówczas przez perkusistę Sztywnego Z.Ciaputę), przedstawiające odczucia emigranta niezrozumianego przez otoczenie, zdanego na siebie i pogrążonego w rozpaczy ("Cudzoziemiec"). Utwór "Moje miasto" jest sprzeciwem mieszkańca małego polskiego miasta na panującą zewsząd szarość i beznadzieję, zaś piosenka tytułowa odnosi się do problemów alkoholowych i stanu ducha w wymiarze jednostkowym. Jest też kilka ballad o miłości ("Moje oczy", "Już tyle dni minęło"-piosenka ta została nagrana w 1989 roku pod tytułem "Szukam jej w sobie" w aranżacji grupy The Nos, gdzie śpiewał śp. Bogdan Łyszkiewicz ,obok Jarka Kisińskiego i Zbyszka Ciaputy. Utwór pt."Ulice" zamieszczony na w/w płycie również został nagrany przez grupę The Nos i puszczany w Rozgłośni Harcerskiej w latach 1989-1990.
Album ukazał się na rynku na wiosnę 1992 roku w formie kompaktu i kasety, na której nie umieszczono utworów 13 i 14. Czas trwania płyty wynosi 48 minut i 18 sekund. Album spotkał się z chłodnym przyjęciem dziennikarzy muzycznych. W piśmie "Popcorn" z wiosny 1992 roku Kacper Orłowski napisał, że krążek świadczy o tym, iż grupa "nie stoi w miejscu, lecz się rozwija". Nie spełnił jednak pokładanych w nim nadziei, choć koncert promujący płytę w marcu 1992 roku w warszawskim klubie studenckim Riviera-Remont był niezwykle udany.

</doc>
<doc id="1329866" url="https://pl.wikipedia.org/wiki?curid=1329866" title="Majetín">
Majetín

Majetín – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 1197 mieszkańców.

</doc>
<doc id="1329868" url="https://pl.wikipedia.org/wiki?curid=1329868" title="Aleksandr Abt">
Aleksandr Abt

Aleksandr Wiktorowicz Abt, ros. Александр Викторович Абт (ur. 22 października 1976 w Moskwie) – rosyjski łyżwiarz figurowy, startujący jako solista. Uczestnik igrzysk olimpijskich (2002), medalista mistrzostw Europy, wicemistrz świata juniorów (1991) oraz mistrz Rosji (2003). Zakończył karierę amatorską w 2004 roku.
Biografia.
Zaczął ćwiczyć na łyżwach w wieku 6 lat u trenera Siergieja Wołkowa (Сергей Волков), następnie – u Rafaela Arutiuniana (Рафаэль Арутюнян). W 1996 roku odniósł poważną kontuzję podczas występów w Meksyku.
Na igrzyskach olimpijskich w 2002 zajął 5. miejsce, na mistrzostwach świata w tym samym roku – 4. miejsce. Jest srebrnym medalistą mistrzostw Europy w 2002 i brązowym medalistą mistrzostw Europy w 1998, a także srebrnym medalistą mistrzostw świata juniorów w 1991.
W 1999 roku ożenił się z łyżwiarką Jeleną Pawłową, z którą ma syna Makara (ur. 2000 rok). Emigrował z rodziną do Stanów Zjednoczonych i mieszka w New Jersey. Uczestniczył w występach w Europie, Rosji i Japonii. W 2008 roku wziął udział w programie "Lednikowyj pieriod-2" (Ледниковый период-2, Pierwyj kanał), w którym wystąpił w parze z Anastasiją Makiejewą.
W 2009 roku zagrał łyżwiarza w serialu "Żarkij lod" (Жаркий лёд).

</doc>
<doc id="1329869" url="https://pl.wikipedia.org/wiki?curid=1329869" title="Silpia Mała">
Silpia Mała

Silpia Mała – wieś w Polsce położona w województwie świętokrzyskim, w powiecie włoszczowskim, w gminie Włoszczowa. Wieś wchodzi w skład sołectwa Silpia Duża.
W latach 1975–1998 miejscowość administracyjnie należała do województwa kieleckiego.

</doc>
<doc id="1329876" url="https://pl.wikipedia.org/wiki?curid=1329876" title="SAGEM my511X">
SAGEM my511X

SAGEM my511X – telefon komórkowy firmy SAGEM. Posiada aparat cyfrowy 1.3 Mpx z ośmiokrotnym zoomem cyfrowym robiącym zdjęcia w maksymalnej rozdzielczości 1280x1024px z możliwością nagrywania wideo, wbudowany odtwarzacz mp3, Bluetooth, czytnik kart pamięci microSD, SyncML i wiele innych.
Telefon obsługuje wiele formatów multimedialnych takich jak: MP3, AAC, MIDI, iMelody, WAV, AMR oraz BMP, JPEG, PNG, GIF, AGIF.

</doc>
<doc id="1329878" url="https://pl.wikipedia.org/wiki?curid=1329878" title="GP2">
GP2



</doc>
<doc id="1329879" url="https://pl.wikipedia.org/wiki?curid=1329879" title="Thomas Dugdale">
Thomas Dugdale

Thomas Lionel Dugdale (ur. 20 lipca 1897, zm. 26 marca 1977) – brytyjski polityk, członek Partii Konserwatywnej, minister w trzecim rządzie Winstona Churchilla.
Był synem kapitana Jamesa Lionela Dugdale'a. Wykształcenie odebrał w Eton College oraz w Sandhurst. W 1916 r. wstąpił do armii. Podczas I wojny światowej służył w szeregach Royal Scots Greys. Dugdale służył również w armii podczas II wojny światowej w szeregach Yorshire Hussars.
W 1929 r. został wybrany do Izby Gmin jako reprezentant okręgu Richmond. Był parlamentarnym prywatnym sekretarzem wielu ministrów, m.in. Stanleya Baldwina. Był również zastępcą głównego whipa rządowego. W latach 1942-1944 był przewodniczącym Partii Konserwatywnej. Stał również na czele partyjnego komitetu rolnictwa. W 1945 r. otrzymał tytuł baroneta.
Po wygranej konserwatystów w wyborach 1951 r. Dugdale otrzymał stanowisko ministra rolnictwa i rybołówstwa. Od 1953 r. był członkiem gabinetu. W 1954 r. ustąpił ze stanowiska w wyniku sprawy Crichel Down. Crichel Down była posiadłością ziemską w hrabstwie Dorset wykupioną podczas II wojny na potrzeby ministerstwa obrony. Po wojnie miała zostać zwrócona prawowitym właścicielom, ale ostatecznie przeszła w posiadanie ministra rolnictwa. Na początku lat 50. komandor George Martin, wystąpił o zwrot posiadłości, jednak spotkał się z odmową ministerstwa. Martinowi udało się jednak uzyskać wsparcie lokalnych struktur Partii Konserwatywnej oraz deputowanych z tylnych rzędów, którzy zaczęli krytykować politykę ministerstwa.
Na skutek krytyki Dugdale podał się do dymisji, a Martin wszedł w posiadanie ziemi. W 1959 r. Dugdale otrzymał parowski tytuł 1. barona Crathorne i zasiadł w Izbie Lordów. Zmarł w 1977 r.
Jego żoną była Nancy Tennant, córka sir Charlesa Tennanta, 1. baroneta. Ich ślub odbył się w 1936 r. Ich najstarszym synem był James Dugdale, 2. baron Crathorne.

</doc>
<doc id="1329880" url="https://pl.wikipedia.org/wiki?curid=1329880" title="Medlov">
Medlov

Medlov – miejscowość i gmina (obec) w Czechach, w kraju południowomorawskim, w powiecie Brno. W 2022 roku liczyła 860 mieszkańców.

</doc>
<doc id="1329882" url="https://pl.wikipedia.org/wiki?curid=1329882" title="Baron Crathorne">
Baron Crathorne

Baronowie Crathorne 1. kreacji (parostwo Zjednoczonego Królestwa)

</doc>
<doc id="1329884" url="https://pl.wikipedia.org/wiki?curid=1329884" title="Obrączka okołoprzełykowa">
Obrączka okołoprzełykowa

Obrączka okołoprzełykowa – element układu nerwowego niektórych bezkręgowców (pierścienic, stawonogów, sikwiaków, szczecioszczękich i Cycloneuralia).
W układzie nerwowym pierścienic występują zwoje mózgowe nadprzełykowe i podprzełykowe, które łączą się, tworząc tak zwaną obrączkę okołoprzełykową. Od zwojów podprzełykowych odchodzą pnie nerwowe. Każdy segment jest zaopatrzony w parę zwojów umieszczonych na pniach nerwowych. Zwoje te są połączone poprzecznymi włóknami nerwowymi. Taka budowa sprawia, że układ nerwowy przypomina drabinę. Dlatego nazywany jest drabinkowym układem nerwowym.

</doc>
<doc id="1329889" url="https://pl.wikipedia.org/wiki?curid=1329889" title="Motocykl kabinowy">
Motocykl kabinowy

Motocykl kabinowy – jednośladowy pojazd samochodowy z nadwoziem, posiadający dwa koła jezdne, wyposażony w silnik spalinowy o pojemności powyżej 50cm³.

</doc>
<doc id="1329890" url="https://pl.wikipedia.org/wiki?curid=1329890" title="Mikrosomalna hydrolaza epoksydowa typu 1">
Mikrosomalna hydrolaza epoksydowa typu 1

Mikrosomalna hydrolaza epoksydowa typu 1 (ang. Epoxide hydrolase 1, microsomal; EPHX1; mEPHX1; EC 3.3.2.3) – ludzka hydrolaza pełniącą ważną funkcję w detoksykacji organizmu z zewnątrzpochodnych, policyklicznych, aromatycznych wodorowęglanów. Gen kodujący enzym znajduje się na chromosomie 1.

</doc>
<doc id="1329891" url="https://pl.wikipedia.org/wiki?curid=1329891" title="EPHX1">
EPHX1



</doc>
<doc id="1329892" url="https://pl.wikipedia.org/wiki?curid=1329892" title="Czeski Lew">
Czeski Lew

Czeski Lew () − czeska nagroda filmowa ufundowana w 1993. W jury zasiadają członkowie Czeskiej Akademii Filmowej i Telewizyjnej (CFTA). Początkowo nagrody były przyznawane produkcjom filmowym i telewizyjnym, jednak w 2004 powstała siostrzana nagroda Elsa przyznająca nagrody tylko za produkcje telewizyjne. Ubiegające się o nagrodę filmy muszą być wyprodukowane przez kinematografię czeską lub być czeską współprodukcją.

</doc>
<doc id="1329893" url="https://pl.wikipedia.org/wiki?curid=1329893" title="MEPHX1">
MEPHX1



</doc>
<doc id="1329895" url="https://pl.wikipedia.org/wiki?curid=1329895" title="Zbynek Irgl">
Zbynek Irgl



</doc>
<doc id="1329898" url="https://pl.wikipedia.org/wiki?curid=1329898" title="Ognisty pierścień pacyficzny">
Ognisty pierścień pacyficzny



</doc>
<doc id="1329900" url="https://pl.wikipedia.org/wiki?curid=1329900" title="Aleksandr Dogiel">
Aleksandr Dogiel

Aleksandr Stanisławowicz Dogiel (ros. Александр Станиславович Догель, ur. w Poniewieżu, zm. 19 listopada 1922 w Piotrogrodzie) – rosyjski histolog. 
Życiorys.
Syn Stanisława Dogiela, pedla gimnazjów w Poniewieżu i Kownie. Uczył się najpierw w gimnazjum w Kownie, po śmierci ojca w Kazaniu, pod opieką stryja Iwana Dogiela. Studiował medycynę na Uniwersytecie w Kazaniu i ukończył studia w 1879 roku. Od 1880 do 1883 był stypendystą uniwersytetu. Doktoryzował się w 1883 roku na podstawie dysertacji "Stroenie retiny u ganoid" (Kazań 1893). W 1885 roku został prosektorem w katedrze histologii, w 1886 roku Privatdozentem embriologii. Od 1888 wykładał histologię na Uniwersytecie w Tomsku, a od 1895 na Uniwersytecie w Petersburgu. Wykładał też na Kobiecym Uniwersytecie Medycznym w Petersburgu. Członek korespondent Petersburskiej Akademii Nauk od 1894 roku. W 1915 roku założył „Russkij archiw anatomii, histologii i embriologii” (ros. архив анатомии, гистологии и эмбриологии). Zajmował się przede wszystkim histologią układu nerwowego i narządów zmysłów. Od około 1905 roku mieszkał na Wyspie Wasiljewskiej przy 8. Alei Bolszoj. Pochowany na Cmentarzu Smoleńskim w Petersburgu. Jego syn Walentin (1882–1955) został zoologiem.

</doc>
<doc id="1329901" url="https://pl.wikipedia.org/wiki?curid=1329901" title="Aleksander Stanisławowicz Dogel">
Aleksander Stanisławowicz Dogel



</doc>
<doc id="1329909" url="https://pl.wikipedia.org/wiki?curid=1329909" title="Ronald Gërçaliu">
Ronald Gërçaliu

Ronald Gërçaliu (, ur. 12 lutego 1986 w Tiranie) – austriacki piłkarz albańskiego pochodzenia występujący na pozycji obrońcy w FC Kufstein, reprezentant Austrii w latach 2005–2008.
Kariera klubowa.
Gërçaliu urodził się w Tiranie, a karierę piłkarską rozpoczął w tamtejszym klubie Partizani Tirana. Po występach w drużynie młodzieżowej przeniósł się w 2004 roku do Austrii i został zawodnikiem SK Sturm Graz. W jego barwach zadebiutował w austriackiej ekstraklasie, ale w pierwszym składzie klubu zaczął grywać w sezonie 2004/05, a w Sturmie grał także przez rundę jesienną sezonu 2005/06. W styczniu 2006 Gërçaliu za milion euro został sprzedany do jednej z czołowych drużyn w kraju, Red Bull Salzburg. W nowym zespole zadebiutował 26 lutego w wygranym 5:2 domowym spotkaniu z FC Wacker Tirol. W swoim drugim spotkaniu w barwach Red Bull doznał kontuzji i do końca sezonu nie pojawił się na boisku, a Salzburg już bez niego został wicemistrzem Austrii.
Latem 2006 Gërçaliu został wypożyczony do SK Sturm Graz i w tym klubie doszedł do dawnej formy. Po pół roku trafił na zasadzie wypożyczenia do stołecznej Austrii. 25 lutego rozegrał w niej swój pierwszy mecz – Austria zremisowała 2:2 z Wacker Tirol. Do końca sezonu był podstawowym zawodnikiem „Fioletowych” i zdobył Puchar Austrii. Latem 2007 roku okres wypożyczenia Gërçaliu przedłużono o rok. 7 października zdobył swojego pierwszego gola w Bundeslidze w wygranym 2:1 domowym meczu z SV Ried. Latem 2008 roku Gërçaliu powrócił do Red Bull Salzburg. W 2009 roku został z nim mistrzem Austrii. W sezonie 2009/10 grał w SC Wiener Neustadt, a latem 2010 roku został piłkarzem niemieckiego drugoligowca, FC Ingolstadt 04. Nie zdołał jednak wystąpić w żadnym spotkaniu pierwszego zespołu, zagrał cztery mecze w drużynie rezerw.
W lutym 2012 roku podpisał kontrakt z ŁKS Łódź. W Ekstraklasie zadebiutował 17 lutego w przegranym 0-2 meczu z Polonią Warszawa. Później zagrał jeszcze w dziewięciu spotkaniach, a w meczu z Zagłębiem Lubin 24 marca pewnie egzekwował rzut karny (drużyna austriackiego obrońcy przegrała jednak 1-2). Była to jego jedyna bramka na polskich boiskach. Na zakończenie rozgrywek ŁKS zajął dopiero piętnastą pozycję, która oznacza degradację. 8 maja 2012 Gërçaliu podpisał dwuletni kontrakt z niemieckim FC Erzgebirge Aue. Po półtora roku trafił do Universitatei Kluż. W żadnym z tych klubów nie miał miejsca w podstawowym składzie i latem 2014 roku trafił do Rheindorf Altach. Po sezonie przeszedł do KF Tirana, z którego odszedł po zakończeniu rozgrywek sezonu 2015/16. Jesienią 2016 nie miał klubu, a od początku 2017 roku grał w trzecioligowym austriackim SC Schwaz.
Kariera reprezentacyjna.
W reprezentacji Austrii zadebiutował 17 sierpnia 2005 w zremisowanym 2:2 towarzyskim spotkaniu ze Szkocją. Od czasu debiutu stał się podstawowym zawodnikiem drużyny narodowej i miał pewne miejsce w składzie na lewej obronie. W 2008 roku został powołany przez selekcjonera Josefa Hickersbergera do kadry na Mistrzostwa Europy 2008. Tam wystąpił w przegranym 0:1 meczu z Chorwacją. Po raz ostatni w drużynie narodowej wystąpił 15 października 2008 w przegranym 1:3 meczu eliminacji Mistrzostw Świata 2010 z Serbią.

</doc>
<doc id="1329912" url="https://pl.wikipedia.org/wiki?curid=1329912" title="Ronald Gercaliu">
Ronald Gercaliu



</doc>
<doc id="1329922" url="https://pl.wikipedia.org/wiki?curid=1329922" title="False Smiles">
False Smiles

False Smiles - debiutancki album Amy Studt wydany w 2003, wznowiony rok później z nowym singlem "All I Wanna Do".

</doc>
<doc id="1329925" url="https://pl.wikipedia.org/wiki?curid=1329925" title="Měrotín">
Měrotín

Měrotín – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 263 mieszkańców.

</doc>
<doc id="1329926" url="https://pl.wikipedia.org/wiki?curid=1329926" title="Chaitén (wulkan)">
Chaitén (wulkan)

Chaitén – wulkan w Chile, w Andach Południowych.
Wulkan stanowi kaldera o średnicy 3 km, która jest wynikiem erupcji sprzed około 9400 lat. Osiąga ona wysokość 1122 m n.p.m.
Po kilku tysiącach lat braku aktywności, wulkan wybuchł ponownie 2 maja 2008. Erupcja wywołała powódź oraz lahary, które zniszczyły pobliskie miasto Chaitén, z którego ewakuowano wcześniej wszystkich mieszkańców.

</doc>
<doc id="1329927" url="https://pl.wikipedia.org/wiki?curid=1329927" title="Transformujący czynnik wzrostu beta 1">
Transformujący czynnik wzrostu beta 1

Transformujący czynnik wzrostu beta 1, TGF-β1 (od ang. "transforming growth factor β1") – polipeptyd będący cytokiną należącą do nadrodziny transformujących czynników wzrostu beta. Pełni wiele różnych funkcji, kontrolując wzrost komórek, ich proliferację, różnicowanie i apoptozę.
TGF-β1 został po raz pierwszy zidentyfikowany na ludzkich trombocytach jako białko, o masie molekularnej 25 kDa, z potencjalną rolą w procesie krzepnięcia. Później udowodniono, że powstaje z dużego białka prekursorowego, zawierającego 390 aminokwasów. W procesie proteolizy powstaje z niego mniejsze, dojrzałe białko zawierające 112 aminokwasów.
TGF-β1 pełni ważną rolę w kontroli układu immunologicznego. Rodzaj jego aktywności zależy od typu komórek, na które działa, albo od ich różnego stopnia rozwoju. Większość komórek odpornościowych wydziela TGF-β1.

</doc>
<doc id="1329928" url="https://pl.wikipedia.org/wiki?curid=1329928" title="Transformujący czynnik wzrostu-β1">
Transformujący czynnik wzrostu-β1



</doc>
<doc id="1329929" url="https://pl.wikipedia.org/wiki?curid=1329929" title="TGF-beta1">
TGF-beta1



</doc>
<doc id="1329930" url="https://pl.wikipedia.org/wiki?curid=1329930" title="Tramwaje w Stargardzie">
Tramwaje w Stargardzie

Tramwaje w Stargardzie – niezrealizowany system komunikacji tramwajowej w Stargardzie. Projekt systemu zakładał utworzenie trzech linii tramwajowych, ale upadł ze względu na wybuch I wojny światowej.
W 1911 władze miejskie rozpoczęły korespondować z miastami, w których już istniały sieci tramwajowe, m.in. ze Słupskiem, Gorzowem Wielkopolskim, Olsztynem. Projekt sieci opracowała firma "Siemens-Schuckert". Problem omówienia projektu inwestycji stargardzka Rada Miejska powierzyła dyrektorowi zakładów komunalnych. Po kilku tygodniach prac, 10 czerwca 1911 przedstawił on plusy i minusy inwestycji.
Projektanci wyznaczyli trzy linie: czerwoną i niebieską oraz zieloną. Ta ostatnia była zmienioną trasą powrotną linii niebieskiej:
Dużym minusem projektu było nieobjęcie planem Przedmieścia Poznańskiego, Szczecińskiego oraz Nowego Cmentarza przy Spokojnej. Wszystkie linie krzyżowały się na pl. Wolności, toteż zajezdnię planowano zbudować przy ul. Wyszyńskiego.
Projekt budowy było kilkukrotnie odkładany przez Radę Miejską. Po trzech latach od zrodzenia się pomysłu wybuchła I wojna światowa, która ostatecznie przekreśliła plany rajców.

</doc>
<doc id="1329931" url="https://pl.wikipedia.org/wiki?curid=1329931" title="Transformujący czynnik wzrostu-beta1">
Transformujący czynnik wzrostu-beta1



</doc>
<doc id="1329933" url="https://pl.wikipedia.org/wiki?curid=1329933" title="Gösta Andersson">
Gösta Andersson

Gösta Andersson (ur. 15 lutego 1917 w Selånger, zm. 12 września 1975) – szwedzki zapaśnik. Dwukrotny medalista olimpijski.
Walczył w stylu klasycznym. Reprezentował Szwecję na zawodach międzynarodowych już przed wojną, ale olimpijskie sukcesy zaczął odnosić dopiero w latach 40. W 1948 w Londynie zwyciężył w wadze półśredniej. Cztery lata później w tej samej kategorii zajął drugie miejsce. Stawał na podium mistrzostw Europy, a w 1950 był medalistą mistrzostw świata. Pięciokrotnie zdobywał tytuły mistrza Szwecji.

</doc>
<doc id="1329935" url="https://pl.wikipedia.org/wiki?curid=1329935" title="Gosta Andersson">
Gosta Andersson



</doc>
<doc id="1329949" url="https://pl.wikipedia.org/wiki?curid=1329949" title="Gustav Freij">
Gustav Freij

Karl Gustav Herbert Freij (ur. 17 marca 1922 w Silvåkra, zm. 4 sierpnia 1973 w Malmö) – szwedzki zapaśnik. Trzykrotny medalista olimpijski.
Walczył w stylu klasycznym. W 1948 w Londynie zwyciężył w wadze lekkiej. Cztery lata później w tej samej kategorii zajął drugie miejsce. Trzeci olimpijski krążek wywalczył po ośmioletniej przerwie, w 1960 w Rzymie. Trzy razy stawał na podium mistrzostw świata, a w 1953 zwyciężył w tych zawodach. Sześciokrotnie zdobywał tytuły mistrza Szwecji.

</doc>
<doc id="1329951" url="https://pl.wikipedia.org/wiki?curid=1329951" title="Sam Cassell">
Sam Cassell

Samuel James Cassell (ur. 18 listopada 1969 w Baltimore) – amerykański koszykarz, trzykrotny mistrz NBA z drużynami Houston Rockets i Boston Celtics. Uczestnik meczu gwiazd NBA, zaliczony do drugiego składu najlepszych zawodników ligi. Obecnie asystent trenera w klubie Philadelphia 76ers.
Kariera w NBA.
Houston Rockets.
Sam Cassell został wybrany z numerem 24 draftu 1993 przez drużynę Houston Rockets. W swoim pierwszym sezonie był rezerwowym zawodnikiem. W sezonie zasadniczym rozegrał 66 spotkań, z czego 6 w pierwszej piątce. Średnio zdobywał 6,7 punktów w meczu. Jego zespół awansował do fazy playoff z drugiego miejsca w konferencji zachodniej. W pierwszej rundzie uporał się z Portland Trail Blazers w stosunku 3:1. W półfinale konferencji po bardzo zaciętej walce zespół Rakiet wyeliminował Phoenix Suns w 7 meczach. W finale konferencji w pokonanym polu pozostała drużyna Utah Jazz. W finale ligi drużyna Houston Rockets grała z New York Knicks. W rywalizacji do 4 zwycięstw był już stan 3:2 dla drużyny ze wschodu, ale zespół Sama Cassella wygrał ostatnie dwa mecze u siebie i został mistrzem ligi NBA. Cassell w playoffach rozegrał wszystkie spotkania, średnio zdobywał 9,4 punktów.
W następnym sezonie Cassell obronił wraz z drużyną mistrzostwo. W sezonie regularnym rozegrał wszystkie 82 spotkania ale tylko w jednym był podstawowym rozgrywającym. Średnio rzucał 9,5 punktów i miał prawie 5 asyst. Uczestniczył we wszystkich spotkaniach playoffów, gdzie średnio zdobywał 11 punktów.
W sezonie 95/96 poprawił średnią punktów o 5. Wynosiła ona 14,5 punktów na mecz. Drużyna nie zdobyła trzeci raz z rzędu tytułu mistrzów, a Cassell został sprzedany do Phoenix Suns razem z m.in. Robertem Horrym. Do drużyny z Houston powędrował Charles Barkley.
Sezon 1996/1997.
W nowej drużynie z Phoenix wystąpił w 22 meczach. Średnio zdobywał niecałe 15 punktów. 27 grudnia 1996 roku został sprzedany razem z Michaelem Finleyem do Dallas Mavericks w zamian za Jasona Kidda. Jednakże po rozegraniu dla Mavs 16 spotkań, 17 lutego 1997 roku został kupiony przez New Jersey Nets. W tej drużynie został na dłużej.
New Jersey Nets.
Jeszcze w sezonie 96/97 był pierwszym rozgrywającym w 22 z 23 rozegranych meczów. Miało to wpływ na jego notowania punktowe bo z 14 wzrosły do prawie 20 punktów na mecz. W sezonie 97/98 wystąpił w 75 spotkaniach sezonu zasadniczego. Tylko w trzech rozpoczynał mecz jako rezerwowy. Średnio rzucał 19,6 punktów i miał 8 asyst. Awansował z drużyną do playoffów, jednak Nets odpadli w pierwszej rundzie. W sezonie 98/99 rozegrał tylko 4 spotkania i został sprzedany do Milwaukee Bucks.
Milwaukee Bucks.
W tym sezonie zagrał tylko 4 razy dla swojej nowej drużyny. Kolejny sezon - 99/2000 był udany dla Cassella. Rozegrał 81 spotkań, wszystkie w pierwszej piątce. Średnio zdobywał 18,6 punktów i miał 9 asyst. Jego zespół odpadł w drugiej rundzie playoff. W sezonie 2000/01 nadal był etatowym rozgrywającym Milwaukee Bucks Spadły jego notowania w asystach, teraz wynosiły one 7,6 asyst na mecz. Zespół Cassella przegrał w finale konferencji wschodniej 3:4 z Philadelphia 76ers. W sezonie 02/03 ponownie spadła mu średnia zdobywanych asyst. Był jednak wciąż czołowym strzelcem zespołu ze średnią 19,7. W czasie tego sezonu przekroczył barierę 10 tysięcy punktów zdobytych w karierze.
Minnesota Timberwolves.
Po spędzeniu 4 sezonów w Milwaukee, Cassell przeszedł do Minnesota Timberwolves. W sezonie 03/04 rozegrał 81 spotkań jako pierwszy rozgrywający. Został wybrany do drugiej najlepszej piątki sezonu a także nominowany do występu w meczu gwiazd. Zdobył w nim 4 punkty. Jego drużyna awansowała do finału konferencji zachodniej. W kolejnym sezonie rozpoczynał mecz w wyjściowym składzie w 38 z 59 spotkań. Zdobywał średnio o 6 punktów mniej niż w poprzednim sezonie.
Los Angeles Clippers.
Po sezonie 04/05 został sprzedany do Los Angeles Clippers. W pierwszym sezonie gry dla nowej drużyny rozegrał 78 spotkań w sezonie zasadniczym. Średnio zdobywał 17,2 punktów w meczu. Awansował z drużyną do półfinału konferencji zachodniej. Los Angeles Clippers przegrali w siedmiu meczach z byłą drużyną Cassella - Phoenix Suns. W sezonie 06/07 drużyna nie awansowała już do playoffów. Cassell rozegrał 30 spotkań w pierwszej piątce. W następnym sezonie rozegrał 38 spotkań w barwach Los Angeles Clippers.
Boston Celtics.
W marcu 2008 r. przeniósł się do drużyny Boston Celtics. Wystąpił dla "Celtów" w 17 spotkaniach jako zmiennik Rajona Rondo, przyczyniając się do zdobycia przez Celtów 17. tytułu mistrzowskiego.
Zakończenie kariery.
W lutym 2009 Cassell został sprzedany do Sacramento Kings, ale nie rozegrał tu ani jednego meczu, zwolniony już dzień później. W maju tego samego roku został mianowany asystentem trenera Flipa Saundersa w klubie Washington Wizards.
9 listopada 2020 został asystentem trenera Philadelphia 76ers.
Statystyki.
Na podstawie Basketball-Reference.com 

</doc>
<doc id="1329952" url="https://pl.wikipedia.org/wiki?curid=1329952" title="Allison Janney">
Allison Janney

Allison Brooks Janney (ur. 19 listopada 1959 w Dayton) − amerykańska aktorka filmowa, telewizyjna i teatralna. Zdobywczyni Nagrody Oscara za rolę w filmie "Jestem najlepsza. Ja, Tonya".
Życiorys.
Grała m.in. rolę C.J. Cregg, fikcyjnej urzędniczki wysokiego szczebla (najpierw sekretarza prasowego, a potem szefa administracji prezydenckiej) w Białym Domu, w którą wcielała się przez siedem lat w serialu "Prezydencki poker" (1999-2006). Rola ta przyniosła jej cztery statuetki Emmy, w tym dwie dla najlepszej aktorki pierwszoplanowej w serialu dramatycznym oraz dwie dla najlepszej aktorki drugoplanowej w tego rodzaju serialu (wynikało to z faktu, iż jej postać była różnie klasyfikowana w poszczególnych sezonach tej produkcji).
Od 2013 roku występuje w serialu komediowym "Mamuśka", za który otrzymała dwie nagrody Emmy.
Za rolę LaVony Golden w filmie "Jestem najlepsza. Ja, Tonya" została nagrodzona Złotym Globem w kategorii „Najlepsza drugoplanowa aktorka”.

</doc>
<doc id="1329953" url="https://pl.wikipedia.org/wiki?curid=1329953" title="54 Pułk Piechoty West Norfolk">
54 Pułk Piechoty West Norfolk

54 Pułk Piechoty West Norfolk (ang. "54th (West Norfolk) Regiment of Foot") - pułk piechoty brytyjskiej sformowany w 1755 jako 56 Pułk Piechoty ("56th Regiment of Foot").
Numer 54 zyskał w momencie, gdy przestały istnieć pułki piechoty 50 i 51.
31 sierpnia 1782 rozwinięto jego nazwę do 54 Pułk Piechoty West Norfolk. Jego żołnierze walczyli w czasie wojen napoleońskich w Hiszpanii i na Półwyspie Krymskim.
Oddział przestał istnieć w 1881, kiedy to w ramach tzw. "Childers Reforms" wraz z 37 Pułkiem Piechoty Dorsetshire stworzył Pułk Dorset ("The Dorset Regiment").

</doc>
<doc id="1329954" url="https://pl.wikipedia.org/wiki?curid=1329954" title="Matthew Goode">
Matthew Goode

Matthew William Goode (ur. 3 kwietnia 1978 w Exeter) – angielski aktor filmowy i telewizyjny.
Życiorys.
Jest najmłodszym z pięciorga rodzeństwa, ma jednego brata, dwóch braci przyrodnich i jedną siostrę przyrodnią z innego małżeństwa matki. Dorastał na wsi w Clyst St. Mary w Devon z matką pielęgniarką i reżyserką-amatorką teatralną, i ojcem geologiem. Studiował dramat na Uniwersytecie Birmingham w Birmingham i klasycznym teatrze przy londyńskiej Webber Douglas Academy of Dramatic Art.
Po raz pierwszy trafił na szklany ekran w komediodramacie fantasy ABC "Wyznania siostry kopciuszka" ("Confessions of an Ugly Stepsister", 2002). Zagrał potem postać Petera Lynleya, brata inspektora Lynleya, w telefilmie BBC "Tajemnice inspektora Lynleya" ("Inspector Lynley Mysteries: A Suitable Vengeance", 2003). Wystąpił też w roli Bena Caldera w komedii romantycznej "Córka prezydenta" ("Chasing Liberty", 2004) i jako Patrick Simmons w telewizyjnym filmie kryminalnym BBC "" ("Marple: A Murder Is Announced", 2005).
Zagrał w dramacie "Samotny mężczyzna" ("A Single Man", 2009) u boku Colina Firtha i Julianne Moore, a także w komedii romantycznej "Oświadczyny po irlandzku" (2010) jako Declan.

</doc>
<doc id="1329956" url="https://pl.wikipedia.org/wiki?curid=1329956" title="Magnum">
Magnum



</doc>
<doc id="1329960" url="https://pl.wikipedia.org/wiki?curid=1329960" title="Karl-Erik Nilsson">
Karl-Erik Nilsson

Karl-Erik Nilsson (ur. 4 stycznia 1922 w Malmö, zm. 14 grudnia 2017) – szwedzki zapaśnik. Trzykrotny medalista olimpijski.
Walczył w stylu klasycznym. W 1948 w Londynie zwyciężył w wadze półciężkiej. Cztery lata później w tej samej kategorii zajął trzecie miejsce. Trzeci olimpijski krążek (ponownie brązowy) wywalczył w 1956 w Melbourne. Stawał na podium mistrzostw świata w 1955. Wielokrotnie zdobywał tytuły mistrza Szwecji.

</doc>
<doc id="1329962" url="https://pl.wikipedia.org/wiki?curid=1329962" title="Magiczny duet">
Magiczny duet

Magiczny duet (ang. "Twitches") – amerykański film, należący do kategorii Disney Channel Original Movies. Polska premiera odbyła się 2 maja 2008 roku na Disney Channel. Wcześniej film wyemitował HBO.
Alex kończy 21 lat i czuje, że wydarzy się coś niezwykłego. Owym niesamowitym wydarzeniem ma być praca, której dziewczyna nie może znaleźć od bardzo dawna. Nagle jednak udaje się i dzięki sprytowi nastolatka zostaje przyjęta do sklepu odzieżowego. Tam spotyka Camryn, swoją... bliźniaczkę! Dziewczyny domyślają się, że są rozdzielonymi niegdyś siostrami. Obie są bowiem adoptowane. Bogata Camryn z wyższych sfer i biedna Alex z trzema parami skarpetek w szufladzie stanowią niezły duet, gdy dowiadują się... że władają tajemniczymi, magicznymi mocami! Zdumione tym wszystkim napotykają się na Karsha i Illeanę, swych strażników. Wyjaśnią oni, iż siostry są księżniczkami zaczarowanego wymiaru Coventry, którym rządzi sprawiedliwa Miranda. Niegdyś, w noc Halloween, okrutna Ciemność zaatakowała królestwo, dokładnie w tej samej chwili, w której Miranda rodziła. Narodziły się Apolla i Artemida. Gdy Ciemność próbowała dopaść księżniczki, ich ojciec poświęcił życie, by ocalić je przed okrutnymi siłami zła. Illeana i Karsh zabrały bliźniaczki na Ziemię, gdzie nazwano je Alex i Camryn, po czym adoptowano dobrym rodzinom. Strażnicy przez 21 lat udawali zmarłych w walce z Ciemnością i chronili dziewczęta przed choćby ukłuciem szpilką w palec.
Teraz Alex i Camryn muszą powrócić do Coventry, odnaleźć Mirandę i ostatecznie rozprawić się z Mrokiem.
Camryn bojąc się jednak Ciemności chce zrezygnować z bycia księżniczką. Przeciwna jej Alex dostaje się do Coventry i odszukuje swą biologiczną matkę. Miranda przedstawia jej wujka Thantosa, który odpowiada za ataki na Ciemność. Zbliża się noc Halloween. Camryn wyprawia wielkie przyjęcie, podczas którego atakuje Ciemność. Wraz z Karshem i Illeaną ucieka do swojego pokoju. Ciemność pożera jednak Karsha, a następnie Illeanę. Dziewczynie cudem udaje się uciec i dostać do innego wymiaru. Przedtym jednak zdobywa niepodważalny dowód na to, że to Thantos oszukał Mirandę i jest dowódcą Ciemności. Zdemaskowany atakuje Mirandę i ją unicestwia. Następnie staje do walki z siostrami. Alex i Camryn pokonują Thantosa i wypędzają go z Coventry.
Illeana, Karsh, Miranda, rodzice Camryn oraz sam Magiczny Duet świętują szczęśliwe zakończenie na Ziemi.
Wersja polska.
Wersja polska: SDI Media Polska
Reżyseria: Artur Tyszkiewicz
Dialogi: Jan Kolanko
Wystąpili:
i inni
Lektor: Artur Kaczmarski
Kontynuacja.
Powstała kontynuacja filmu, Magiczny duet 2, której premiera w Polsce odbyła się 28 listopada 2008 na kanale Disney Channel.

</doc>
<doc id="1329963" url="https://pl.wikipedia.org/wiki?curid=1329963" title="Karl Erik Nilsson">
Karl Erik Nilsson



</doc>
<doc id="1329965" url="https://pl.wikipedia.org/wiki?curid=1329965" title="The Last Tour on Earth">
The Last Tour on Earth

The Last Tour on Earth – album koncertowy dokumentujący dwie trasy koncertowe zespołu Marilyn Manson - "Mechanical Animals" i "Rock is Dead".
Lista utworów.
AU, UK and Mexico Bonus Disc:

</doc>
<doc id="1329971" url="https://pl.wikipedia.org/wiki?curid=1329971" title="Rozrzutnik">
Rozrzutnik



</doc>
<doc id="1329972" url="https://pl.wikipedia.org/wiki?curid=1329972" title="Jednokołowiec">
Jednokołowiec

Jednokołowiec, monocykl – jednośladowy pojazd samochodowy, posiadający jedno koło jezdne.
Najczęściej spotykaną wersją monocykla jest pojazd, w którym kierowca siedzi w fotelu wbudowanym w obręcz dużego koła jezdnego. Pomysł na tego typu rozwiązanie techniczne powstał w XIX wieku i jest do tej pory stosowany przez większość konstruktorów i firm produkujących jednokołowce z silnikiem spalinowym.
Historia.
Pierwsze monocykle z silnikiem powstały na początku XX wieku wraz z rozwojem motoryzacji. Za pioniera w ich budowie uważany jest francuski konstruktor Erich Edison-Puton, który zbudował jeden z pierwszych zdolnych do jazdy jednokołowców w 1910 roku. Szybko znalazł on wielu naśladowców, a jego prototyp był później powielany przez innych wynalazców. Za najbardziej oryginalną konstrukcję tego typu uważany jest olbrzymi monocykl o nazwie Dynosphere zbudowany w Wielkiej Brytanii w 1932 roku przez Johna Purvesa.
W 1954 roku Luiggi Bandini zbudował we Włoszech pierwszy znany jednokołowy motocykl wyścigowy MV Augusta 60 cc Monomoto Superleggera. Konstrukcja ta okazała się jednak bardzo trudna w prowadzeniu i była przyczyną tragicznego wypadku. W 2003 roku kanadyjskie przedsiębiorstwo Bombardier zaprezentowało prototyp podobnego jednokołowca o nazwie Embrio. Motocyklista w tym pojeździe siedzi w pozycji takiej ja na motocyklu. Niestabilność podczas jazdy wyeliminowano za pomocą układu żyroskopów.
W 2003 roku amerykański konstruktor Jake Lyall zaprezentował pojazd R.I.O.T. Wheel z napędem umieszczonym w kole i z siedzeniem kierowcy przed kołem jezdnym.

</doc>
<doc id="1329973" url="https://pl.wikipedia.org/wiki?curid=1329973" title="Ken Watanabe">
Ken Watanabe

 – japoński aktor teatralny, filmowy oraz telewizyjny.
Poza Japonią znany jest przede wszystkim z ról: generała Tadamichiego Kuribayashi w "Listach z Iwo Jimy" oraz Katsumoto w filmie "Ostatni samuraj", za którą został nominowany do Oscara.
Życiorys.
Kariera w Japonii.
Po ukończeniu szkoły średniej w 1978, Watanabe przeniósł się do Tokio, by rozpocząć karierę aktorską. Dołączył do tokijskiej trupy teatralnej „En”, wtedy został obsadzony w roli głównego bohatera w sztuce "Shimodani mannenchō monogatari", w reżyserii Yukio Ninagawy. Rola ta zwróciła na niego uwagę zarówno publiczności, jak i krytyków.
W 1982 zadebiutował w telewizji w "Michinaru hanran". W tym samym roku pierwszy raz zagrał rolę samuraja w "Mibu no koiuta". W filmie zadebiutował w 1984 w "Setouchi shōnen yakyū-dan".
Watanabe zyskał popularność rolą samuraja Masamune Date w serialu "Dokugan-ryū masamune" w 1987 Zagrał główną rolę, odtwarzając postać Kurō Matsudairy w telewizyjnym jidai-geki "Gokenin Zankurō". Grał także w dramatach: "Nobunaga Oda", "47 rōninów" oraz "Bakumatsu-junjōden", których role przyniosły mu uznanie krytyków.
W 1989 podczas kręcenia filmu "Ten to chi to", u Watanabe stwierdzono ostrą białaczkę szpikową. Wrócił do aktorstwa, jednocześnie poddając się chemioterapii, niestety w 1991 choroba wróciła. Po dojściu do zdrowia jego kariera przygasła.
Razem z Kōjim Yakusho wystąpił w filmie "Kizuna" w 1998. Za rolę w tym filmie otrzymał nominację do Nagrody Japońskiej Akademii Filmowej w kategorii najlepszego aktora drugoplanowego.
W 2002 opuścił „En” (Engeki-Shudan En) i trafił do agencji K-Dash. Film "Opowieść o księciu Genjim: Wieczna miłość" przyniósł mu kolejną Nagrodę Japońskiej Akademii Filmowej.
W 2006 zdobył Nagrodę Japońskiej Akademii Filmowej w kategorii najlepszy aktor pierwszoplanowy za rolę w filmie "Ashita no kioku", w którym wcielił się w pacjenta z chorobą Alzheimera.
Kariera na zachodzie.
Pierwszą rolą Watanabe na Zachodzie była rola Katsumoto w filmie "Ostatni samuraj", za którą został nominowany między innymi do Oscara.
Watanabe wystąpił także w filmach "" oraz "Wyznania gejszy". W 2006 r. zagrał główną rolę w filmie Clinta Eastwooda "Listy z Iwo Jimy". W 2004 r. tygodnik "People" umieścił go na liście "50 Najpiękniejszych Ludzi".
Życie prywatne.
Urodził się w miejscowości Koide (obecnie Uonuma). Jego matka była nauczycielką, a ojciec uczył kaligrafii. W 2006 Watanabe w autobiografii „Dare? – Who Am I?” ujawnił, że jest zakażony wirusem zapalenia wątroby typu C. Podczas wywiadu przeprowadzonego 23 maja 2006 w Tokio, stwierdził, że czuje się dobrze, ale wciąż przechodzi leczenie.
Był dwukrotnie żonaty. W 2005 rozwiódł się ze swoją pierwszą żoną, Yumiko Watanabe. W tym samym roku ożenił się ponownie, z Kaho Minami. Z pierwszego małżeństwa ma jedno dziecko, córkę – Anne Watanabe (ur. 1986).

</doc>
<doc id="1329974" url="https://pl.wikipedia.org/wiki?curid=1329974" title="Baseball na Letnich Igrzyskach Olimpijskich 2008">
Baseball na Letnich Igrzyskach Olimpijskich 2008

Baseball na XXIX Letnich Igrzysk Olimpijskich w Pekinie rozgrywany był w Wukesong Baseball Field. Turniej odbył się w dniach 13 sierpnia-23 sierpnia 2008 roku.
W Pekinie wystąpiło 8 drużyn męskich.
Podczas Igrzysk w Pekinie dyscyplina ta została rozegrana po raz ostatni.
Eliminacje.
W pierwszej fazie drużyny grała systemem każdy z każdym. Cztery najlepsze zespoły po eliminacjach spotkały się w półfinałach. Zwycięzcy półfinałów spotakali się w meczu o złoty medal, a przegrani w meczu o medal brązowy.

</doc>
<doc id="1329979" url="https://pl.wikipedia.org/wiki?curid=1329979" title="E-usługa">
E-usługa

E-usługa – usługa świadczona drogą elektroniczną przez sieć telekomunikacyjną, a w tym sieć komputerową, np. Internet, z wykorzystaniem technologii informacyjnej, której świadczenie jest zautomatyzowane i która wymaga niewielkiego udziału człowieka.
Następujące usługi, w szczególności jeśli świadczone są przez Internet lub inną sieć elektroniczną, wchodzą w zakres usług elektronicznych:

</doc>
<doc id="1329982" url="https://pl.wikipedia.org/wiki?curid=1329982" title="Filipp Legostajew">
Filipp Legostajew

Filipp Michajłowicz Legostajew, ros. Филипп Михайлович Легостаев (ur. w 1911 r. w wiosce Pawłowo w guberni wołogdskiej w Rosji, zm. 13 października 1999 r.) – radziecki działacz kultury fizycznej, zastępca szefa oddziału fizycznego przygotowania w sztabie Sił Zbrojnych Komitetu Wyzwolenia Narodów Rosji pod koniec II wojny światowej, emigracyjny działacz polityczny i kombatancki
Uczył się w Archangielsku, po czym pracował jako pomocnik piekarza. Następnie zamieszkał w Murmańsku. Pływał na trawlerach. Po pewnym czasie został sekretarzem ds. kultury fizycznej rady miejskiej Archangielska, a następnie kierownikiem biura kultury fizycznej północnej krajowej rady profsojuzu. Od 1932 r. studiował w Państwowym Centralnym Instytucie Kultury Fizycznej im. Stalina w Moskwie. Po jego zakończeniu wykładał kulturę fizyczną w wyższej szkole partyjnej przy Centralnym Komitecie Wszechzwiązkowej Partii Komunistycznej (bolszewików). W latach 1937-1939 był naczelnikiem grupy szkoleniowej dla instruktorów kultury fizycznej. We wrześniu 1939 r. uczestniczył w agresji Armii Czerwonej przeciwko Polsce, zaś jesienią 1939 r. i zimą 1940 r. w wojnie z Finlandią; w obu kampaniach wojennych pełnił funkcję dowódcy kompanii piechoty. Po zakończeniu wojny został członkiem komisji zajmującej się demarkacją granicy. Do 1941 r. był naczelnikiem oddziału kadr Wszechzwiązkowego Komitetu ds. Kultury Fizycznej i Sportu. W 1942 r. ponownie zmobilizowano go do armii. Zajmował funkcję I zastępcy oddziału operacyjnego w sztabie 8 dywizji strzeleckiej. W listopadzie tego roku przy przebijaniu się z okrążenia dostał się do niewoli niemieckiej i trafił do obozu jenieckiego pod Rosławiem. Tam podjął kolaborację z Niemcami, wstępując do Rosyjskiej Armii Wyzwoleńczej. Został szefem oddziału przygotowania fizycznego w szkole propagandystów ROA w Dabendorfie pod Berlinem. Został mianowany majorem ROA. Pod koniec 1944 r. objął funkcję zastępcy szefa oddziału fizycznego przygotowania w sztabie Sił Zbrojnych Komitetu Wyzwolenia Narodów Rosji. Jednocześnie był współorganizatorem i przewodniczącym Związku Młodzieży Narodów Rosji. Po zakończeniu wojny zamieszkał w Monachium. Od 1949 r. był członkiem kierownictwa Związku Walki o Wyzwolenie Narodów Rosji (SBONR). Został też szefem sztabu Związku Bojowników Ruchu Wyzwoleńczego (SWOD). W 1951 r. wyjechał do Wenezueli. W 1952 r. w Caracas założył instytut fizycznych metod leczenia, zaś w 1958 r. – szkołę masażu leczniczego. Został nagrodzony za to wysokim odznaczeniem wenezuelskim. Jednocześnie prowadził polityczną działalność emigracyjną. Od 1975 r. był p.o. przedstawiciela SWOD w Wenezueli.
Linki zewnętrzne.
Biografia Filippa M. Legostajewa (jęz. rosyjski)

</doc>
<doc id="1329984" url="https://pl.wikipedia.org/wiki?curid=1329984" title="Ko Hirasawa">
Ko Hirasawa

 – japoński neurolog i neuroanatom. 
Studiował anatomię zwojów podstawy w latach 1928-29 w Instytucie Anatomii Mózgu (Hirnanatomie Institut) w Zurychu u Constantina von Monakowa, razem z innymi Japończykami, m.in. Gennosuke Fuse, Hisakiyo Uemura, Tsunesuke Fukuda, Itsuki Nagino, Sakuzaemon Kodama. Po powrocie do Japonii zajmował się neuroanatomią i onkologią; dyrektor Japońskiego Towarzystwa Nowotworowego (日本医学会の分科会である), członek Japońskiej Akademii Nauk, profesor i 16. przewodniczący Uniwersytetu w Kioto (od grudnia 1957 do grudnia 1963). Był rotarianinem.

</doc>
<doc id="1329987" url="https://pl.wikipedia.org/wiki?curid=1329987" title="Papużka ziemna">
Papużka ziemna

Papużka ziemna ("Pezoporus wallicus") – gatunek średniej wielkości ptaka z rodziny papug wschodnich (Psittaculidae), występującego w południowo-wschodniej i wschodniej Australii oraz na Tasmanii. Jako jedna z czterech papug na świecie buduje gniazdo na ziemi.
Systematyka.
Międzynarodowy Komitet Ornitologiczny (IOC) wyróżnia dwa podgatunki "P. wallicus":
Do niedawna za podgatunek "P. wallicus" uznawano zamieszkującą południowo-zachodnią Australię papużkę trawną ("P. flaviventris"); jest ona obecnie zwykle klasyfikowana jako odrębny gatunek. Międzynarodowa Unia Ochrony Przyrody (IUCN) nadal jednak traktuje papużkę trawną jako podgatunek papużki ziemnej.
Morfologia.
Ubarwienie tego ptaka jest podobne, jak u innych papug występujących na południu Australii (np. papużki falistej). U samców czerwony pasek nad dziobem; zielone upierzenie na głowie i piersi, grzbiet zielony cętkowane na czarno z żółtymi plamami; boki i brzuch żółtawy, prążkowany na czarno; ogon matowo zielony z żółtymi nacięciami na zewnętrznych krawędziach piór. Samica wyróżniają bladożółte pasy pod skrzydłami.
Występowanie.
Błotniste przybrzeżne równiny bez drzew z niskimi krzakami, pokryte wysoką trawą.
Południowo-wschodnia i wschodnia Australia, Tasmania.
Pożywienie.
Nasiona rozmaitych traw, szczególnie z gatunku "Mesomelaena sphaerocephala".
Rozród.
od września do stycznia
od 2 do 6
około 21 dni
20–28 dni od wyklucia
Status.
Międzynarodowa Unia Ochrony Przyrody (IUCN) uznaje papużkę ziemną za gatunek najmniejszej troski (LC – "Least Concern").

</doc>
<doc id="1329990" url="https://pl.wikipedia.org/wiki?curid=1329990" title="Salman al-Farsi">
Salman al-Farsi



</doc>
<doc id="1329992" url="https://pl.wikipedia.org/wiki?curid=1329992" title="Pezoporus wallicus">
Pezoporus wallicus



</doc>
<doc id="1329995" url="https://pl.wikipedia.org/wiki?curid=1329995" title="EC Pinheiros">
EC Pinheiros

Esporte Clube Pinheiros – brazylijski klub piłkarski z siedzibą w mieście Kurytyba, stolicy stanu Parana (stan).
Historia.
W dzielnicy Kurytyby "Água Verde" 14 lipca 1914 roku powstał klub "Savóia Futebol Clube". W tym samym roku 17 grudnia utworzono "Esporte Clube Água Verde". Oba kluby połączyły się w 1926 przyjmując nazwę "Savóia – Água Verde". Następnie od 3 marca 1942 klub nosił nazwę "Esporte Clube Brasil".
Od 1944 klub nazywał się "Esporte Clube Água Verde" i pod tą nazwą zdobył w 1967 pierwsze mistrzostwo stanu. W wyniku przeprowadzonego 12 sierpnia 1971 roku plebiscytu nazwa klubu zmieniona została na "Esporte Clube Pinheiros".
"Pinheiros" 19 grudnia 1989 połączył się z klubem Colorado EC, w wyniku czego powstał nowy klub – Paraná Clube.

</doc>
<doc id="1329997" url="https://pl.wikipedia.org/wiki?curid=1329997" title="Andrzej węgierski (1268–1278)">
Andrzej węgierski (1268–1278)

Andrzej Slawoński, węg. "András szlavóniai herceg" (ur. 1268, zm. 1278) – książę Slawonii i Chorwacji z dynastii Arpadów. Młodszy syn króla Stefana V i Elżbiety Kumanki, córki wodza Kumanów (Połowców), Kötenyego (Kocjana), brat króla Władysława IV.
Życiorys.
Andrew urodził się w 1268 roku. Był drugim synem (i najmłodszym dzieckiem) Stefana V, który nosił tytuł "Młodszego Króla Węgier", gdyż w czasie narodzin Andrzeja, Stefan współrządził ze swoim ojcem (dziadkiem Andrzeja), Bélą IV, "Straszym Królem". Matką Andrzeja była Elżbieta Kumanka.
Po śmierci Béli IV w 1270 roku, ojciec Andrzeja został jedynym królem Węgier, ale zmarł dwa lata później. Ponieważ Andrzej był młodszym synem Stefana, na tron wstąpił starszy syn Stefana, dziesięcioletni Władysław IV. I choć to on teoretycznie był władca, to formalnie władzę sprawowała jego matka Elżbiety jako regenta. Jednak w rzeczywistości o kontrolę nad rządami walczyły, konkurujące ze sobą klany najbogatszych rodów szlacheckich, w tym rody Csáks i Kőszegis.
Książę Slawonii.
Henryk Kőszegi, ban Slawonii, razem ze wspólnikiem Joachimem Gutkeledem (dwukrotnym skarbnikiem królestwa Węgier, który wcześniej trzymał Władysława IV w niewoli), porwał sześcioletniego Andrzeja. w lipcu 1274 roku, zabierając go do Slavonii i próbował wykorzystać w rozgrywkach dynastycznych przeciwko jego bratu Władysławowi. Jednak rywal Kőszegiego i Gutkeleda, Peter Csák wraz ze stronnikami, pokonali wojska porywaczy pod koniec września i uwolnili Andrzeja. To wówczas w liście datowanym na koniec 1274 roku, Andrzej jest wymieniany jako "książę Slawonii i Chorwacji" (poza tym był on także nazwany "księciem Andrzejem"). Zgodnie z teorią naukowców, poprzedni tytuł był używany tylko dla podkreślenia, że Andrzej był prawowitym spadkobiercą jego 12-letniego starszego brata i został użyty w czasie, w którym planowano małżeństwo Andrzejem z krewną Rudolfa I Habsburga.
Andrzej zmarł w wieku dziesięciu lat, między 6 kwietnia a 6 listopada 1278 roku.
Dwóch fałszywych Andrzejów.
Bezdzietny brat Andrzeja, Władysław IV został zamordowany 10 lipca 1290 roku. Na tronie zastąpił go jego daleki krewny, Andrzej III i został koronowany na króla 23 lipca. Jednak pewien poszukiwacz przygód ogłosił, że jest prawdziwym, młodszym bratem króla Władysława, twierdząc, że ma on za sobą Węgry przeciwko Andrzejowi III. Poprzez pokazanie swojego specyficznego znamię, podobnego do znamienia zmarłego księcia, oszusta przekonał nawet siostrę Stefana V – Kingę, żonę Bolesława Wstydliwego, księcia krakowskiego. Fałszywy książę Andrzej najechał Węgry z Polski, ale dowódca króla Andrzeja, Jerzy Baksa stawił mu opór, zmuszając do powrotu do Polski przed 18 listopada. Pretendent został w krótkim czasie zamordowany przez swoich węgierskich protektorów.
W 1317 nowy poszukiwacz przygód ogłosił się księciem Andrzejem, tym razem na Majorce. On i jego uwięzienie, zostały opisane w korespondencji pomiędzy Sancho, królem Majorki, a Robertem, królem Neapolu, który był stryjem Karola I na Węgrzech. Los drugiego fałszywego księcia Andrzeja jest nieznany.

</doc>
<doc id="1329999" url="https://pl.wikipedia.org/wiki?curid=1329999" title="Francisco de Garay">
Francisco de Garay

Francisco de Garay (ur. 1475 w Sopuerta, Bizkaia, zm. 1523) – hiszpański konkwistador, gubernator Jamajki.
W latach 1518–1523 był inicjatorem trzech wypraw do Meksyku w celu zawładnięcia złota odkrytego przez Juana de Grijalva. Pierwszą wyprawę zorganizował w 1518 roku. Jej dowódcą był Alonzo Alvarez de Pineda. Ekspedycja wyruszyła do Meksyku przez Florydę i Zatokę Meksykańską i miała zadanie ubiec inna wyprawę Diego Velázquez de Cuéllara w zdobyciu złota. Wyprawa w ujściu rzeki Panuco została zaatakowana przez Indian. Z walki uratowano jeden statek, który wraz ze schorowaną załogą dopłynął do Veracruz. Ocalali marynarze przyłączyli się do ekspedycji Hernánda Cortésa.
W 1519 roku Francisco de Garay wysłał kolejny statek dla Pinedy z zaopatrzeniem, a sam z tytułu tragicznej wyprawy rościł sobie pretensje do zachodnich i północnych brzegów Zatoki Meksykańskiej. W 1523 roku poprowadził trzecią wyprawę do ujścia rzeki Panuco. Stanął na czele trzynastu statków i tysiąca żołnierzy. Flota, przez sztorm została zepchnięta na północne wody Zatoki w okolice laguny Madre. Garay postanowił lądem pomaszerować na południe, a statki z zaopatrzeniem wysłać wzdłuż brzegu. Flota na wysokości Panuco przeszła na stronę Corteza, a żołnierze rozpierzchli się i zaczęli toczyć walki z Indianami, którzy bronili swoich dobytków. Francisco de Garay przedarł się do Panuco i tam dzięki Gonzalowi de Sandoval dostał się do Meksyku. W tym samym roku zmarł.

</doc>
<doc id="1330001" url="https://pl.wikipedia.org/wiki?curid=1330001" title="Diecezja zachodnia Kościoła Adwentystów Dnia Siódmego w RP">
Diecezja zachodnia Kościoła Adwentystów Dnia Siódmego w RP

Diecezja zachodnia dawniej: Zjednoczenie zachodnie – diecezja Kościoła Adwentystów Dnia Siódmego w RP obejmująca województwa: dolnośląskie, kujawsko-pomorskie, lubuskie, pomorskie, wielkopolskie i zachodniopomorskie oraz powiat elbląski z miastem Elbląg z województwa warmińsko-mazurskiego i powiat wieruszowski z województwa łódzkiego.
Diecezja zachodnia została zorganizowana w roku 1918. Nosiło ono wówczas nazwę Zjednoczenie północne. Po zakończeniu II wojny światowej, w 1946 r. diecezja została zreorganizowana. Obecnie liczy 32 zbory, 13 grup i 14 stacji duszpasterskich w ramach 5 okręgów, obsługiwanych przez 15 duchownych.
Aktualnie siedzibą władz diecezjalnych jest miasto Poznań. Od 31 maja 2018 zwierzchnikiem diecezji zachodniej jest pastor Jarosław Dzięgielewski.
Władze diecezjalne.
Zarząd diecezji.
W skład zarządu – organu wykonawczego diecezji – wchodzą:
Rada diecezji.
W skład aktualnej rady diecezji wchodzą: Piotr Byliny, Marian Cała (zbór w Grudziądzu), Sylwester Ciećwierz (zbór w Bydgoszczy), Marek Chełmiński (zbór w Gdyni), Daniel Czepiżek (zbór w Zielonej Górze), Jarosław Dzięgielewski (przewodniczący diecezji), Krzysztof Krasucki (zbór we Wrocławiu), Andrzej Kurpiewski (zbór w Jeleniej Górze), Mariusz Kubień (diaspora), Tomasz Kosowski (senior okręgu kujawskiego), Andrzej Majewski (senior okręgu dolnośląskiego), Dariusz Maślanka (zbór w Szczecinie), Marek Skrzypczak (zbór w Poznaniu), Stanisław Sowa (senior okręgu zachodniopomorskiego), Daniel Stasiak (skarbnik diecezji), Anna Żurkowska (zbór w Gdańsku).
Duchowni diecezjalni.
Diecezja zachodnia zatrudnia 13 duchownych starszych (ordynowanych), 1 duchownego młodszego i 2 duchownych stażystów. Na terenie diecezji pracuje także 8 ewangelistów. Oprócz tego na terenie diecezji usługują duchowni poza etatem diecezjalnym oraz duchowni emeryci, których poniższa lista nie uwzględnia.
Jednostki administracyjne.
W skład diecezji zachodniej wchodzą 32 zbory, 12 grup i 14 stacji duszpasterskich zrzeszonych w ramach 5 okręgów:

</doc>
<doc id="1330002" url="https://pl.wikipedia.org/wiki?curid=1330002" title="Zwoje podstawy">
Zwoje podstawy



</doc>
<doc id="1330006" url="https://pl.wikipedia.org/wiki?curid=1330006" title="Monster Buster Club">
Monster Buster Club

Monster Buster Club – francusko-kanadyjski serial animowany wyprodukowany przez Studio Marathon, znane również z seriali takich jak: "Odlotowe agentki", "Martin Tajemniczy" i "Team Galaxy – kosmiczne przygody galaktycznej drużyny". W Polsce emitowany od 2 czerwca 2008 do 18 września 2009 na kanale Jetix. 31 października powrócił na antenę Disney XD, tego dnia puszczono jeden odcinek na czas bloku halloweenowego 2009.
Fabuła.
Trójka dzieciaków, Chris, Danny i Sam, wraz ze swoją kosmiczną przyjaciółką zakładają klub Pogromców Potworów, aby bronić mieszkańców swojego miasta przed atakami kosmitów. Miastowo wygląda jak typowe przedmieścia, ale w rzeczywistości jest miejscem spotkań dla wszelakich kosmicznych najeźdźców z różnych części galaktyki. W tej sytuacji czworo przyjaciół łączy siły, aby utrzymać pod kontrolą przybyszów z kosmosu.
Wersja polska.
Opracowanie: na zlecenie Jetix – IZ-Text Katowice
Dźwięk i montaż: Iwo Dowsilas
Tekst polski: Agnieszka Klucznik
Reżyseria: Ireneusz Załóg
W polskiej wersji wystąpili:
i inni

</doc>
<doc id="1330007" url="https://pl.wikipedia.org/wiki?curid=1330007" title="Stefan I (król węgierski)">
Stefan I (król węgierski)



</doc>
<doc id="1330009" url="https://pl.wikipedia.org/wiki?curid=1330009" title="Peraves">
Peraves

Peraves AG - szwajcarska firma motoryzacyjna założona przez pilota Arnolda Wagnera, specjalizująca się w produkcji motocykli kabinowych. Siedziba przedsiębiorstwa znajduje się w Winterthur.
Od 1982 roku firma Peraves produkuje motocykle kabinowe marki Ecomobile, które są rozwinięciem prac konstrukcyjnych czechosłowackiego wynalazcy i pilota Jana Anderle. Peraves prowadzi również badania nad kulistymi, czterosuwowymi silnikami spalinowymi złożonymi wyłącznie z trzech części ruchomych ("Kugelmotor"). 
Od 1994 roku firma Peraves współpracuje z czeskim producentem motocykli Bohemia Mobil. W 2007 roku zaprezentowano nowy motocykl kabinowy marki MonoTracer. 

</doc>
<doc id="1330015" url="https://pl.wikipedia.org/wiki?curid=1330015" title="Mowgli (serial telewizyjny)">
Mowgli (serial telewizyjny)

Mowgli (ang. "Mowgli: The New Adventures of the Jungle Book", 1998) – amerykański serial dla młodzieży emitowany niegdyś w Polsce w telewizji ZigZap. 
Fabuła.
Mowgli to dziki chłopiec wychowany przez wilki. Mieszka w dżungli a jego przyjaciele to zwierzęta: niedźwiedź, pantera i małpka. Nahbiri po śmierci matki przyjeżdża do Indii, do ojca, który jest tam lekarzem. Poznaje Mowgliego, gdy ten ratuje ją przed atakiem tygrysa. Chociaż Mowgli nie umie mówić ani nie wie nic o świecie ludzi zaprzyjaźnia się z dziewczynką i razem mają mnóstwo przygód.

</doc>
<doc id="1330017" url="https://pl.wikipedia.org/wiki?curid=1330017" title="Oblężenie Zary">
Oblężenie Zary

Oblężenie Zary (hr. "Zadar") (13-24 listopada 1202) – pierwsza bitwa IV wyprawy krzyżowej.
Armia krzyżowców przybyła do Wenecji latem 1202 roku. Była o wiele mniejsza niż zakładano i nie posiadała funduszy na zapłatę weneckiej flocie za transport przez morze Śródziemne. Doża Enrico Dandolo postanowił to wykorzystać. Wenecja prowadziła intratną wymianę handlową z Egiptem, a jej potencjalny udział w krucjacie mógłby naruszyć dobre stosunki z tym państwem. Dandolo zaproponował krzyżowcom odroczenie opłaty za przewóz w zamian za zdobycie razem z wojskami weneckimi dalmatyńskiego portu Zara, dawnej kolonii weneckiej, znajdującej się obecnie pod zwierzchnictwem króla Węgier (od roku 1186). 
Ta część wojska krzyżowego, która zgodziła się spełnić żądanie Wenecjan, wypłynęła z Wenecji 8 października 1202 i 10 listopada tego roku dotarła na redę portu w Zadarze. Tutaj relacje kronikarzy się rozbiegają – Robert de Clari twierdzi, że miasto bez walki poddało się krzyżowcom i Wenecjanom, natomiast Gotfryd z Villehardouin szczegółowo opisał przebieg walk o Zadar. Tak więc według niego oblężenie zaczęło się 13 listopada, a zakończyło 24 listopada 1202 roku zdobyciem miasta przez krzyżowców i Wenecjan. Atak na Zadar potępił papież, ekskomunikując krzyżowców. Niedługo później, na ich prośbę, udzielił Frankom rozgrzeszenia. Wenecjanie pozostali ekskomunikowani, co wytworzyło kuriozalną sytuację, w której część krzyżowców była wyłączona z Kościoła. Uznając ryzyko zimowej żeglugi za zbyt wielkie, zwycięskie wojska pozostały na zimę w Zadarze. Natomiast flota flandryjska pod wodzą Jana z Nesle zimowała w Marsylii. 

</doc>
<doc id="1330024" url="https://pl.wikipedia.org/wiki?curid=1330024" title="Divine Insanity">
Divine Insanity

Divine Insanity to debiutancki album grupy Lovex wydany w 2006 r.
Utwory na płycie.
Bonusy na wersji międzynarodowej.
Ta wersja nie zawiera utworu On the sidelines oraz Sleeptight.

</doc>
<doc id="1330025" url="https://pl.wikipedia.org/wiki?curid=1330025" title="Zapis na sąd polubowny">
Zapis na sąd polubowny

Zapis na sąd polubowny – umowa o poddanie sporu pod rozstrzygnięcie sądu polubownego. Powinna być sporządzona na piśmie i podpisana przez obydwie strony. W zapisie należy dokładnie oznaczyć przedmiot sporu albo stosunek prawny, z którego wynikł lub może wyniknąć.

</doc>
<doc id="1330028" url="https://pl.wikipedia.org/wiki?curid=1330028" title="Pretend or Surrender">
Pretend or Surrender

Pretend or Surrender to drugi album fińskiej grupy Lovex.

</doc>
<doc id="1330030" url="https://pl.wikipedia.org/wiki?curid=1330030" title="Marmota himalayana">
Marmota himalayana



</doc>
<doc id="1330032" url="https://pl.wikipedia.org/wiki?curid=1330032" title="Piłka wodna na Letnich Igrzyskach Olimpijskich 2008">
Piłka wodna na Letnich Igrzyskach Olimpijskich 2008

Piłka wodna na Letnich Igrzyskach Olimpijskich 2008 w Pekinie rozgrywana była w Beijing National Aquatics Centre. Turniej odbywał się w dniach 10-24 sierpnia 2008 roku.
W Pekinie wystąpiło 8 drużyn kobiecych i 12 drużyn męskich.

</doc>
<doc id="1330034" url="https://pl.wikipedia.org/wiki?curid=1330034" title="Marmota caudata">
Marmota caudata



</doc>
<doc id="1330035" url="https://pl.wikipedia.org/wiki?curid=1330035" title="Marmota menzbieri">
Marmota menzbieri



</doc>
<doc id="1330036" url="https://pl.wikipedia.org/wiki?curid=1330036" title="Juan de Grijalba">
Juan de Grijalba



</doc>
<doc id="1330037" url="https://pl.wikipedia.org/wiki?curid=1330037" title="Marmota sibirica">
Marmota sibirica



</doc>
<doc id="1330040" url="https://pl.wikipedia.org/wiki?curid=1330040" title="Marmota caligata">
Marmota caligata



</doc>
<doc id="1330041" url="https://pl.wikipedia.org/wiki?curid=1330041" title="Marmota broweri">
Marmota broweri



</doc>
<doc id="1330043" url="https://pl.wikipedia.org/wiki?curid=1330043" title="Marmota camtschatica">
Marmota camtschatica



</doc>
<doc id="1330045" url="https://pl.wikipedia.org/wiki?curid=1330045" title="Metaamfetamina">
Metaamfetamina



</doc>
<doc id="1330046" url="https://pl.wikipedia.org/wiki?curid=1330046" title="Noli de Castro">
Noli de Castro

Noli de Castro (ur. 6 lipca 1949), filipiński polityk i były dziennikarz radiowy, senator w latach 2001-2004, wiceprezydent Filipin od 30 czerwca 2004 do 30 czerwca 2010.
Edukacja i kariera dziennikarska.
Noli de Castro urodził się w miejscowości Pola, w prowincji Oriental Mindoro. W 1971 ukończył handel i finanse na University of East w Manili.
De Castro zaczynał karierę dziennikarską w czasach rządów Ferdinanda Marcosa, kiedy wolność prasy była mocna ograniczona. Pracował jako reporter terenowy dla Johna de Leona, popularnego prezentera radiowego. W latach 1982-1986 był spikerem radiowym. W 1986, po upadku władzy Marcosa, rozpoczął pracę w największej korporacji medialnej na Filipinach, ABS-CBN. W radiu "dzMM" prowadził własną audycję pt. "Kabayan". W 1987 został prezenterem wiadomości "TV Patrol" na antenie tego radia. W styczniu 1999 objął funkcję szefa "TV Patrol" oraz wicedyrektora radia "dzMM".
Kariera polityczna.
W 2001 wziął udział w wyborach do Senatu jako kandydat niezależny. Zdobył ponad 16 milionów głosów, najwięcej w wyborach. Jako senator był autorem ustawy "Local Government Transparency Act", której celem była walka z korupcją i wprowadzenie transparentności na poziomie władz lokalnych. 
W wyborach prezydenckich 10 maja 2004, ubiegał się o stanowisko wiceprezydenta u boku prezydent Glorię Macapagal-Arroyo. Zajął pierwsze miejsce, zdobywając 49,8% głosów, przed kandydatką opozycji Loren Legardą (46,9% głosów).
W sierpniu 2007 de Castro został oskarżony przez byłego męża swojej żony o bigamię. W lutym 2008 prokuratura uznała wszystkie zarzuty za bezpodstawne.
Przed wyborami prezydenckimi w maju 2010 cieszył się wysokim poparciem społecznym i był uważany za jednego z głównych potencjalnych kandydatów. Ostatecznie nie zdecydował się jednak na udział w wyborach.

</doc>
<doc id="1330047" url="https://pl.wikipedia.org/wiki?curid=1330047" title="Mount Temple Comprehensive School">
Mount Temple Comprehensive School

Mount Temple Comprehensive School - szkoła w północnym Dublinie w Irlandii. Uczył się tam Bono, Adam Clayton, Larry Mullen i The Edge. Właśnie tam, w 1976 roku Larry Mullen na tablicy ogłoszeń przyczepił karteczkę, na której napisał, że poszukuje ludzi do zespołu. W ten sposób w tej szkole został założony zespół U2. Była to w tamtych latach jedna z pierwszych irlandzkich szkół, w których panowała całkowita tolerancja religijna.

</doc>
<doc id="1330049" url="https://pl.wikipedia.org/wiki?curid=1330049" title="Wojciech Sitek">
Wojciech Sitek

Wojciech Józef Sitek (ur. 1945 w Częstochowie, zm. 3 maja 2008 we Wrocławiu) – socjolog, doktor habilitowany, profesor nadzwyczajny Uniwersytetu Wrocławskiego, założyciel i długoletni dyrektor Instytutu Socjologii na tym Uniwersytecie. Współpracował także z Instytutem Dziennikarstwa i Komunikacji Społecznej Dolnośląskiej Szkoły Wyższej we Wrocławiu oraz Wydziałem Aktorskim we Wrocławiu Państwowej Wyższej Szkoły Teatralnej im. L. Solskiego w Krakowie. Specjalizował się w dziedzinach metodologii nauk społecznych, socjologii kultury, wiedzy i nauki oraz socjologii ogólnej.
Na wrocławskim uniwersytecie w 1969 ukończył studia prawnicze, a w 1973 – filozoficzne. W 1977 na Uniwersytecie Poznańskim obronił doktorat „Wyjaśnianie w naukach społecznych” z metodologii badań socjologicznych, a w 1988 otrzymał habilitację w dziedzinie socjologii na podstawie rozprawy „Pozaprofesjonalny obraz nauki jako problem socjologii wiedzy” na Uniwersytecie Wrocławskim. Był członkiem powołanego po wprowadzeniu w Polsce stanu wojennego "Zespołu Partyjnych Socjologów przy KC PZPR".
Autor książek:

</doc>
<doc id="1330054" url="https://pl.wikipedia.org/wiki?curid=1330054" title="Tadeusz Federowski">
Tadeusz Federowski

Tadeusz Federowski (ur. 25 sierpnia 1931 w Rybniku, zm. 31 sierpnia 2018) – polski perkusista jazzowy związany z warszawskim klubem Stodoła. Absolwent Wydziału Geodezji i Kartografii Politechniki Warszawskiej.
Działalność muzyczna.
Karierę rozpoczął w roku 1951 jako perkusista zespołu Pinokio. Współpracował z nim do 1954, a potem przez dwa lata pracował w wyuczonym zawodzie (fotogrametra). Od 1956 roku ponownie zajmowała się działalnością muzyczną, grając – do roku 1958 – na perkusji w zespole dixielandowym. Potem związał się ze Swingtetem Janusza Zabieglińskiego, a jednocześnie współpracował z zespołami Jerzego „Dudusia” Matuszkiewicza – Kwartetem i grupą Traditional Jazz Makers, która potem pod nazwą Polish All Stars jako pierwszy polski zespół jazzowy występowała za granicą (Dania, 1958). W grupie tej znaleźli się m.in. Zbigniew Namysłowski i Andrzej Kurylewicz. Następnie współpracował z triem Krzysztofa Komedy (1959), z którym wziął udział w prestiżowej imprezie jazzowej – Międzynarodowym Festiwalu Muzyki Jazzowej Jazz Jamboree.
W latach 60. XX wieku był perkusistą jazzbandów: Big Band Hybrydy (1960) i Big Band „Stodoła” (1969). Ponownie nawiązał też współpracę z J. Matuszkiewiczem i jego grupą All Stars (1964), z którą wystąpił w filmie "Jazz aus Polen" (reż. Janusz Majewski, realizacja Joachim Berendt dla telewizji zachodnioniemieckiej).
W 1972 roku związał się z zespołem Old Timers Henryka Majewskiego. Współpraca ta trwała do 1992 r. W latach 1977–1987 grał też w innej formacji H. Majewskiego – Swing Session (gdzie śpiewała m.in. Ewa Bem). Z tymi grupami muzycznymi koncertował w prawie całej Europie i wziął udział w licznych festiwalach i imprezach jazzowych (zarówno w Polsce, jak i za granicą). Przez jakiś czas grał też z Asocjacją Hagaw.
W swojej pracy artystycznej miał też możliwość współpracy z wieloma zagranicznymi muzykami jazzowymi, m.in. z Beryl Bryden oraz Wildem Billem Davisonem.
W repertuarze zespołów, w których grał Federowski, oprócz kompozycji rodzimych twórców, nie zabrało też standardów światowego jazzu, jak np.: "A Night in Tunisia" (muz. Dizzy Gillespie), "Blue Monk" (muz. Thelonious Monk), "Caravan" (muz. Duke Ellington, Juan Tizol), "Lady Be Good" (muz. George Gershwin), "Lazybird" (muz. John Coltrane), "Love For Sale" (muz. Cole Porter), "Night and Day" (muz. C. Porter), "Our Love Is Hier To Stay" (muz. G. Gershwin), "So what" (muz. Miles Davis), "Somebody Loves Me" (muz. G. Gershwin), "Sweet Georgia Brown" (aut. Maceo Pinkard, Kenneth Casey, Ben Bernie).
W 2004 r. został odznaczony Złotym Krzyżem Zasługi. W roku 2005 wziął udział w imprezie muzycznej poświęconej pamięci Henryka Majewskiego i 40-lecia grupy Old Timers. Związany był z Bigbandem Klubu Tygmont i współpracował z Pawłem Tartanusem.
W 2007 został odznaczony Srebrnym Medalem „Zasłużony Kulturze Gloria Artis”.
Pochowany na cmentarzu Bródnowskim (kwatera 9B-2-14).
Dyskografia.
Jako muzyk sesyjny

</doc>
<doc id="1330056" url="https://pl.wikipedia.org/wiki?curid=1330056" title="Mount Temple">
Mount Temple



</doc>
<doc id="1330061" url="https://pl.wikipedia.org/wiki?curid=1330061" title="Moritz Romberg">
Moritz Romberg



</doc>
<doc id="1330065" url="https://pl.wikipedia.org/wiki?curid=1330065" title="Kran kamerowy">
Kran kamerowy



</doc>
<doc id="1330067" url="https://pl.wikipedia.org/wiki?curid=1330067" title="J2EE">
J2EE



</doc>
<doc id="1330069" url="https://pl.wikipedia.org/wiki?curid=1330069" title="Teleekran">
Teleekran

Teleekran (ang. "telescreen") – fikcyjne urządzenie służące do wyświetlania obrazu i emisji dźwięku oraz do śledzenia osób znajdujących się w jego zasięgu, opisane w dystopii "Rok 1984" autorstwa George’a Orwella, jedno z najpowszechniejszych urządzeń w powieściowym supermocarstwie Oceanii.
Opis urządzenia.
Teleekran był najbardziej charakterystycznym środkiem przekazu w życiu codziennym mieszkańców Oceanii. Były one zainstalowane w mieszkaniach, wewnątrz budynków publicznych (w tym w toaletach) oraz w przestrzeni publicznej. Wyglądał jak podłużna metalowa płyta, przypominająca matowe lustro. Służył jednocześnie za odbiornik i nadajnik (np. podczas porannej gimnastyki podczas "Podrygów porannych", trenerka zwraca się bezpośrednio do Winstona Smitha, nakazując mu wykonywać dokładniej ćwiczenia fizyczne). Mieszkańcy Oceanii nie wiedzieli, kiedy i czy Policja Myśli ich obserwuje za pomocą teleekranu, jednak sama świadomość bycia obserwowanym sprawiała, że byli wyjątkowo ostrożni zdając sobie sprawę, że dowolny gest może być odebrany jako nieprawomyślny.
Teleekran służył również jako narządzie pracy – za jego pomocą Winston Smith zamawiał poprawione egzemplarze „The Times”. Programy emitowane w teleekranie tworzyło i nadzorowało Ministerstwo Prawdy. 
Mieszkańcy Pasu Startowego Jeden nie mieli możliwości wyłączenia teleekranu (mogli tylko przyciszyć dźwięk). Tylko członkowie Wewnętrznej Partii mieli prawo wyłączyć teleekran.
Okoliczności powstania teleekranu.
Powieść "Rok 1984" powstawała w latach 1947–1948. Teleekran w powieści opierał się na technologiach w większości istniejących przed II wojną światową. Pierwsze kamery do monitoringu zaczęto sprzedawać w Stanach Zjednoczonych w 1949 roku, krótko po opublikowaniu powieści. Sama telewizja istniała, jednak nie była tak rozpowszechniona jak jej odpowiednik w powieści.
Zdaniem kanadyjskiego literaturoznawcy Thomasa Dilwortha, Orwell wymyślając teleekrany mógł inspirować się filmem "Dzisiejsze czasy" reż. Charliego Chaplina, gdzie pokazano urządzenie odbierające i nadające transmisję audiowizualną. Dilworth zauważył, że pojawiający się w powieści motyw stosowania przekazu podprogowego za pomocą teleekranu przypomina motyw stosowania hipnopedii na dzieciach w powieści "Nowy wspaniały świat" Aldousa Huxleya. 
Inną inspiracją teleekranu mógł być XVIII-wieczny pomysł panoptykonu – więzienia, którego konstrukcja umożliwiałaby więziennym strażnikom obserwowanie więźniów tak, by nie wiedzieli, czy i kiedy są obserwowani.
Znaczenie.
Teleekrany mogły być alegorią donosicieli w państwach komunistycznych czy, w szerszym znaczeniu, utraty prywatności w systemach totalitarnych. Współcześnie do teleekranów porównuje się m.in. telewizyjny system dozorowy, telewizory sterowane za pomocą komend głosowych, które zbierają dane (zarówno faktyczne komendy, jak i prywatne rozmowy) do analizy na serwery i inne urządzenia umożliwiające podgląd osób prywatnych i zbieranie danych audiowizualnych, a także sam Internet. Lawrence Lessig argumentuje, że fikcyjny teleekran mniej narusza prywatność niż dzisiejszy Internet; podobnie David Brin pisze, że procesu utraty prywatności nie da się zatrzymać, ale można go zrównoważyć kontrolą monitorujących na zasadzie podwójnego teleekranu, gdzie ci, którzy nas monitorują mogą być także monitorowani.
Teleekran jest w zasadzie jedynym znaczącym, futurystycznym gadżetem technologicznym w książce Orwella. Teleekrany pojawiają się również w późniejszych dziełach, np. filmie "Equilibrium" (2002) w reżyserii Kurta Wimmera, gdzie jednak już ich wykorzystanie nie jest technologiczną nowinką, a raczej „retro-cytatem” z dzieła Orwella. 
Peter Huber zauważa, że dla Orwella „media elektroniczne są brzydkie, opresyjne i ogłupiające” i że autor "Roku 1984" uważał, że znacząco wzmocnią rządzących, którzy uzyskają coraz większą możliwość szpiegowania obywateli. Huber jednak uważa argument Orwella za nietrafiony, wskazując, że postęp w dziedzinie telekomunikacji, w tym Internetu, jest postępem w kierunku technologii wolności, a poziom wolności społeczeństwa wzrasta wraz z rozwojem i wzrostem popularności tych technologii. Podobnie Richard A. Posner pisze, że Orwell jednak zbyt pesymistycznie podszedł do technologii – tu telewizji (teleekranu) – jako narzędzia do szpiegowania i indoktrynacji, podczas gdy w rzeczywistości to medium stało się narzędziem edukacji zmniejszającym monopol władzy. 

</doc>
<doc id="1330072" url="https://pl.wikipedia.org/wiki?curid=1330072" title="Haspra">
Haspra

Haspra (ukr. Гаспра, ros. Гаспра, krymskoatarski Gaspra) – osiedle typu miejskiego, kurort znajdujący się nad Morzem Czarnym, położony na Półwyspie Krymskim, w południowej jego części. Stanowi osiedle typu miejskiego, wchodzące w skład zespołu miejskiego Jałty.
W pobliżu miejscowości, na przylądku Ai-Todor, znajduje się zamek na skale – Jaskółcze Gniazdo.

</doc>
<doc id="1330075" url="https://pl.wikipedia.org/wiki?curid=1330075" title="Motel 6">
Motel 6

Motel 6 – sieć tanich moteli w USA i Kanadzie, których właścicielem jest Accor Hotels.
Pierwszy Motel 6 powstał w 1962 roku w Santa Barbara w Kalifornii. Nazwa sieci pochodzi od ceny za nocleg, która wynosiła 6 USD za noc. Motel 6 posiada obecnie ponad 900 obiektów noclegowych z przeszło ponad 91 tysiącami pokojami w Stanach Zjednoczonych i Kanadzie.

</doc>
<doc id="1330081" url="https://pl.wikipedia.org/wiki?curid=1330081" title="Lamorak">
Lamorak

Lamorak – bohater legend arturiańskich, jeden z rycerzy Okrągłego Stołu, syn króla Pellinora. Był bratem Parsifala, Aglovala i przyrodnim Tora.
Jeden z najlepszych rycerzy króla Artura, ustępujący tylko Lancelotowi i Tristanowi. Pechowo związał się w romansie z Morgause, czym wzbudził wściekłość jej synów - Gaheris zamordował matkę, a potem razem z Gawainem, Agravainem, oraz Mordredem urządzili zasadzkę na Lamoraka zabijając go.

</doc>
<doc id="1330082" url="https://pl.wikipedia.org/wiki?curid=1330082" title="Alfons Burbon-Sycylijski">
Alfons Burbon-Sycylijski



</doc>
<doc id="1330083" url="https://pl.wikipedia.org/wiki?curid=1330083" title="Dzielnica Czterech Świątyń">
Dzielnica Czterech Świątyń

Dzielnica Czterech Świątyń, Dzielnica Czterech Wyznań – obszar Starego Miasta we Wrocławiu, pomiędzy ulicami Kazimierza Wielkiego, św. Antoniego, Pawła Włodkowica i św. Mikołaja. Nazwa ta funkcjonuje od 1995 roku z inicjatywy duchownych chrześcijańskich (katolickich, prawosławnych i protestanckich) oraz działacza społeczności żydowskiej Jerzego Kichlera.
Obszar ten nigdy nie był i obecnie także nie jest dzielnicą w sensie prawnym.
W okolicy tej w bliskim sąsiedztwie znajdują się cztery świątynie różnych wyznań (od jednej do kolejnej jest najwyżej 300 metrów). Są to:
Wierni czterech wyznań organizują wspólne imprezy charytatywne, spotkania edukacyjne dla dzieci oraz modlitwy ekumeniczne aby przybliżyć kulturową i religijną różnorodność miasta. Jest jedną z atrakcji turystycznych miasta.
W celu podkreślenia wyjątkowości tego obszaru w Biurze Rozwoju Wrocławia powstała idea zagospodarowania go i poprowadzenia ścieżki kulturowej czterech świątyń, która połączy wszystkie świątynie stając się głównym elementem identyfikującym tę część Starego Miasta.

</doc>
<doc id="1330085" url="https://pl.wikipedia.org/wiki?curid=1330085" title="Zespół Aase’a">
Zespół Aase’a

Zespół Aase’a (ang. Aase syndrome, Aase-Smith syndrome) – rzadki zespół wad wrodzonych, charakteryzujący się niedokrwistością aplastyczną i wadami układu kostno-stawowego. Dziedziczony jest autosomalnie dominująco. Chorobę opisali amerykańscy pediatrzy Jon Morton Aase i David Weyhe Smith w 1968 roku.

</doc>
<doc id="1330089" url="https://pl.wikipedia.org/wiki?curid=1330089" title="Ferdynand Filip Burbon-Orleański">
Ferdynand Filip Burbon-Orleański



</doc>
<doc id="1330090" url="https://pl.wikipedia.org/wiki?curid=1330090" title="Helena Luiza Mecklenburg-Schwerin">
Helena Luiza Mecklenburg-Schwerin



</doc>
<doc id="1330091" url="https://pl.wikipedia.org/wiki?curid=1330091" title="W pułapce czasu (serial animowany)">
W pułapce czasu (serial animowany)

 – francusko-japoński serial animowany opowiadający o podróżach w czasie, na podstawie komiksu "Valerian" autorstwa Pierre’a Christina (scenariusz) i Jeana-Claude’a Mézièresa (grafika).
Fabuła.
Rok 2416, Galaxity – stolica Ziemi. Świeżo upieczony agent czasoprzestrzeni, Valérian, zostaje wysłany w swoją pierwszą misję i przenosi się do Francji w 912 roku. Spotyka tam uroczą akrobatkę, Laureline, i ratuje ją od śmierci. W ostatniej chwili wracają z powrotem do roku 2416 i odkrywają, że Ziemia zniknęła. Trzy miesiące później docierają do Central Point, stolicy galaktyki, i rozpoczynają serię przygód w niebezpiecznym kosmosie. Bohaterowie dowiadują się, że Vlagosi planują zawładnąć galaktyką i wraz z Aldebaranami Valérian i Laureline starają się pokrzyżować im plany. Jednocześnie próbują dociec, dlaczego Ziemia zniknęła. Po jakimś czasie natrafiają na ślad doktora Alberta, szefa Agencji Czasoprzestrzeni z Galaxity, który wyznacza im misje przeciw Vlagosom.
Postacie pierwszoplanowe.
Valerian.
Urodzony w roku 2397 w Galxity. Początkujący Agent Czasoprzestrzeni, jest utalentowanym pilotem i wspaniałym mechanikiem, posiada też słabość do kobiet.
W 2416 roku po zdaniu egzaminu na Agenta Czasoprzestrzennego zostaje wysłany na misję do roku 912 na pokładzie Astrostatku „Tempus Fugit”, gdzie spotyka piękną Laureline. Niestety, przez swoją arogancję zostaje skazany na szubienicę i wtrącony do lochu. Uciekając, zabiera nieumyślnie ze sobą dziewczynę, która później dostaje się razem z nim na statek.
Valerian wraca razem z nią do roku 2416.
Od samego początku był zakochany w Laureline.
Laureline.
Urodzona pod koniec IX wieku w Normandii we Francji. Młoda, inteligenta kobieta. 5 kwietnia 912 roku, kiedy to Valerian przybył z przyszłości, ona występowała razem ze swoją trupą, która również była jej przybraną rodziną. Podczas ucieczki z lochu pobiegła za Valerianem. Kiedy on został trafiony, wciągnęła go na statek i zabrała się razem z nim, ponieważ została uruchomiona procedura Startu Awaryjnego.
Od samego początku była zakochana w Valerianie.
Rhonda.
Główny Komputer Pokładowy ze sztuczną inteligencją, znajdujący się na początkowo pokładzie statku „Tempus Fugit”, później również na „Simonie”. 
Jest to nowoczesny superkomputer, który posiada w swoich archiwach wiele danych i informacji, np. mapy galaktyki, informacje o planetach, przepis na ciasto czekoladowe czy też dzieła zebrane Szekspira.
Wersja polska.
Opracowanie wersji polskiej na zlecenie ZigZapa – Start International Polska
Reżyseria: Paweł Galia
Dialogi polskie:
Dźwięk i montaż: Jerzy Wierciński
Kierownik produkcji: Anna Kuszewska
Udział wzięli:

</doc>
<doc id="1330092" url="https://pl.wikipedia.org/wiki?curid=1330092" title="Antoni Burbon-Orleański">
Antoni Burbon-Orleański



</doc>
<doc id="1330093" url="https://pl.wikipedia.org/wiki?curid=1330093" title="Maria Dolores Burbon-Sycylijska">
Maria Dolores Burbon-Sycylijska



</doc>
<doc id="1330097" url="https://pl.wikipedia.org/wiki?curid=1330097" title="Nothing Records">
Nothing Records

Nothing Records – amerykańska wytwórnia płytowa, założona przez Trenta Reznora (Nine Inch Nails) i Johna Malma Jr. w 1992 roku, działająca nieprzerwanie do 2004 roku. Specjalizowała się w wydawaniu wykonawców rocka industrialnego i muzyki elektronicznej. Siedziba wytwórni i jej studio nagraniowe znajdowały się w Nowym Orleanie.
Twórcy.
Dla Nothing nagrywali:

</doc>
<doc id="1330099" url="https://pl.wikipedia.org/wiki?curid=1330099" title="Loren Legarda">
Loren Legarda

Loren Legarda (ur. 28 stycznia 1960), filipińska polityk i była dziennikarka. Senator w latach 1998-2004 oraz od 2007. Kandydatka na wiceprezydenta w wyborach w 2004 oraz w 2010. 
Kariera zawodowa.
Loren Legarda urodziła się w 1960 w Manili. Jako nastolatka była popularną modelką reklamową. Uczęszczała do katolickiego "Assumption College". Ukończyła studia na Uniwersytecie Filipińskim ("University of the Philippines"), a następnie National Defenese College of the Philippines. 
Swoją karierę dziennikarską rozpoczęła jako reporterka stacji telewizyjnej "RPN-9". Następnie związała się z największą korporacją medialną "ABS-CBN", w której prowadziła program "The World Tonight". Podczas swojej 20-letniej pracy w telewizji otrzymała przeszło 30 różnych nagród.
Kariera polityczna.
W 1998 ubiegała się o mandat senatorski z ramienia partii Lakas-Chrześcijańsko-Muzułmańscy Demokraci ("Lakas-Christian Muslim Democrats"). Uzyskała 15 milionów głosów, co stanowiło najwyższy wynik w wyborach. W 2001 została wybrana liderem większości w Senacie.
Senator Legarda odegrała kluczową rolę w uwolnieniu pięciu wojskowych, porwanych przez partyzantów w kwietniu 1999. W kwietniu 2001 przewodziła misji humanitarnej, mającej doprowadzić do uwolnienia majora Noela Buana, od dwóch lat przebywającego w niewoli. Była autorką ustaw chroniących kobiety i dzieci przez przemocą domową oraz nielegalnym handlem. 
Loren Legarda jest także aktywną działaczką ekologiczną. W Turynie w 2001 otrzymała od UNEP nagrodę za program "Zielone Filipiny", w ramach którego posadzono na archipelagu ponad dwa miliony drzew. W 2000 otrzymała tytuł "Globalnego Lidera Jutra" ("Global Leader for Tomorrow") podczas Światowego Forum Ekonomicznego w Davos. 
W 2003 odeszła z rządzącej partii Lakas-CMD i przystąpiła do opozycji. W wyborach w 2004 wzięła udział jako kandydatka na wiceprezydenta u boku Fernando Poe Jr. Zajęła drugie miejsce z wynikiem 46,9% głosów, za Nolim de Castro. Otrzymała o 800 tys. głosów mniej od niego. 
W wyborach w 2007 zdobyła miejsce w Senacie jako kandydatka opozycji ("Nationalist People's Coalition"). W wyborach w maju 2010 ubiegała się o urząd wiceprezydenta u boku Manny Villara.

</doc>
<doc id="1330102" url="https://pl.wikipedia.org/wiki?curid=1330102" title="Hollywood Is Just a Dream When You’re Seventeen">
Hollywood Is Just a Dream When You’re Seventeen

Hollywood Is Just a Dream When You’re Seventeen – singel francuskiej piosenkarki Amandy Lear wydany w 1981 roku.
Ogólne informacje.
Piosenka została napisana przez Amandę Lear oraz jej producenta Anthony’ego Monna, i jest utrzymana w stylu disco-pop.
Singel ten wydany został tylko w Brazylii. Na okładce piosenkarka pozuje topless, podobnie jak na okładce singla „Nymphomania”. Strona B zawiera piosenkę „Egal”.
Teledysk.
W teledysku do piosenki Amanda Lear jest wystylizowana na gwiazdę kina Marlenę Dietrich. Piosenkarka zaprezentowała utwór także we włoskim show telewizyjnym "Premiatissima" w 1982 roku i specjalnie do tego programu nagrała drugi teledysk do piosenki.

</doc>
<doc id="1330112" url="https://pl.wikipedia.org/wiki?curid=1330112" title="Rodolfo Arruabarrena">
Rodolfo Arruabarrena

Rodolfo Arruabarrena (ur. 20 lipca 1975 w Marcos Paz) – argentyński piłkarz grający na pozycji obrońcy.
Karierę rozpoczął w 1992 roku w klubie Boca Juniors. Po czterech latach odszedł do Rosario Central jednak szybko wrócił do pierwszego klubu. Po trzech sezonach wyjechał do Europy. Tu przez siedem sezonów bronił z sukcesami barw hiszpańskiego Villarreal C.F. Dotarł z tym klubem do półfinału Ligi Mistrzów. Po siedmiu latach na El Madrigal opuścił Hiszpanię dla Grecji. Od 2007 do 2008 roku grał w AEK Ateny. Został sprowadzony za 800 000 euro. W 2008 przeszedł do ojczystego Club Atlético Tigre.
Pierwszy mecz w kadrze narodowej Argentyny rozegrał już w 1994 roku, ale od wyjazdu do Europy już ani razu. Łącznie od 1994 roku do 2000 rozegrał sześć spotkań w drużynie narodowej nie zdobywając bramki. Kibice nazywają go "El Vasco". Posiada paszport argentyński i hiszpański.

</doc>
<doc id="1330115" url="https://pl.wikipedia.org/wiki?curid=1330115" title="Les Femmes">
Les Femmes

„Les Femmes” - singel francuskiej piosenkarki Amandy Lear, wydany w 1986 roku.
Ogólne informacje.
Utwór jest francuską wersją piosenki „She Wolf” z albumu "Secret Passion". Wersja francuska nie znalazła się na tej płycie, została wydana jedynie na singlu. Obie wersje utrzymane zostały w modnym wówczas gatunku synth pop z niewielką domieszką rocka. Utwór wyprodukował Christian de Walden. Tytuł piosenki w języku polskim znaczy „Kobiety”. Singel wydano także na singlu 12-calowym, tym razem z angielską wersją „She Wolf” jako utworem wiodącym. Pomimo promocji telewizyjnej, singel nie wszedł na listy przebojów.
Teledysk.
Teledysk powstał do francuskiej wersji i został nakręcony na potrzeby programu "Cherchez la femme". Wideoklip prezentuje piosenkarkę wykonującą tytułowy utwór, ubraną w różne ekstrawaganckie kostiumy i suknie.

</doc>
<doc id="1330118" url="https://pl.wikipedia.org/wiki?curid=1330118" title="Godło Mali">
Godło Mali

Godło Mali zostało przyjęte 20 października 1973 roku. Godło jest okrągłe, a w jego centralnej części przedstawiono Wielki Meczet w Dżenne. Nad nim umieszczono lecącego sępa. Na dole znajduje się wschodzące słońce oraz dwa naciągnięte łuki. Wokół centralnej części godła umieszczono napisy: "République du Mali" (fr. "Republika Mali") na górze oraz "Un Peuple, Un But, Une Foi" (fr. "Jeden lud, jeden cel, jedna wiara") na dole.

</doc>
<doc id="1330127" url="https://pl.wikipedia.org/wiki?curid=1330127" title="Muzeum Archidiecezjalne w Krakowie">
Muzeum Archidiecezjalne w Krakowie

Muzeum Archidiecezjalne Kardynała Karola Wojtyły w Krakowie – muzeum znajdujące się w Krakowie przy ul. Kanoniczej 19-21, istniejące od 1906, otwarte od 1994.
Historia.
Muzeum (początkowo jako Muzeum Diecezjalne) erygował w 1906 kardynał Jan Duklan Puzyna. Początkowo muzeum jedynie gromadziło oraz przechowywało zbiory, a jego zbiory wielokrotnie przenoszone z miejsca na miejsce (m.in. na Wawelu, w Pałacu Biskupim oraz w klasztorze dominikanów). Nieudaną próbę otwarcia muzeum podjął kardynał Karol Wojtyła, który planował umieścić je w klasztor augustianów, gdzie zbiory przeniesiono w 1959 po śmierci księdza Tadeusza Kruszyńskiego – historyka sztuki i organizatora muzeum. 5 maja 1994 r. kardynał Franciszek Macharski otworzył Muzeum Archidiecezjalne u stóp Wawelu, w znajdujących się przy ul. Kanoniczej Domu Dziekańskim i Domu św. Stanisława, w którym jako biskup mieszkał Karol Wojtyła.
Ekspozycja.
Muzeum obejmuje kilkanaście sal wystawienniczych znajdujących się na parterze i pierwszym piętrze, przeznaczonych na ekspozycję stałą oraz pomieszczenia piwniczne przeznaczone na wystawy czasowe. W muzeum znajdują się eksponaty pochodzące z kościołów i klasztorów archidiecezji krakowskiej – malarstwo, rzeźba, rzemiosło artystyczne, tkaniny i parametry liturgiczne. Najstarsze zabytki pochodzą z XIII w. W dawnych pomieszczeniach zajmowanych przez Karola Wojtyłę są prezentowane pamiątki z nim związane. Jednym z najcenniejszych eksponatów jest XIII-wieczny obraz "Św. Katarzyna i Agnieszka" pochodzący z kościoła św. Michała Archanioła w Dębnie.
Oddziałem muzeum jest dawne mieszkanie rodziny Wojtyłów w Krakowie znajdujące się przy ul.Tynieckiej 10.

</doc>
<doc id="1330129" url="https://pl.wikipedia.org/wiki?curid=1330129" title="Florence Horsbrugh">
Florence Horsbrugh

Florence Gertrude Horsbrugh, "baronowa Horsbrugh" (ur. 13 października 1889, zm. 6 grudnia 1969) – brytyjska polityk, członkini Partii Konserwatywnej, minister w trzecim rządzie Winstona Churchilla.
Wykształcenie odebrała w Lansdowne House w Edynburgu, w St Hilda's w Folkestone oraz w Mills College w Californii. W 1931 r. została wybrana do Izby Gmin jako reprezentantka okręgu Dundee. Okręg ten reprezentowała do przegranych wyborów w 1945 r. Do parlamentu powróciła w 1950 r. jako reprezentantka okręgu Moss Side i reprezentowała go do 1959 r. Następnie otrzymała dożywotni tytuł parowski baronowej Horsbrugh i zasiadła w Izbie Lordów.
Jej pierwszym stanowiskiem w administracji rządowej był urząd parlamentarnego sekretarza w ministerstwie zdrowia, który objęła w 1939 r. i sprawowała do likwidacji rządu wojennego w 1945 r. W rządzie "dozorującym" w 1945 r. był parlamentarnym sekretarzem w ministerstwie żywności. Po powrocie konserwatystów do władzy w 1951 r. została ministrem edukacji. Od 1953 r. była członkiem gabinetu (jako trzecia kobieta w brytyjskiej historii i pierwsza, która była członkiem konserwatywnego gabinetu). Ze stanowiska ministra odeszła w 1954 r. W latach 1955-1960 była delegatem w Radzie Europy i Unii Zachodnioeuropejskiej.
W 1939 r. zgłosiła projekt ustawy o adopcji dzieci, który został uchwalony jako Adoption of Children Act. W 1920 r. otrzymała Order Imperium Brytyjskiego. W 1939 r. została odznaczona Krzyżem Kawalerskim tego Orderu, a w 1954 r. Krzyżem Wielkim. Od 1945 r. zasiadała w Tajnej Radzie.

</doc>
<doc id="1330132" url="https://pl.wikipedia.org/wiki?curid=1330132" title="Okręg wyborczy Manchester Moss Side">
Okręg wyborczy Manchester Moss Side

Okręg wyborczy Manchester Moss Side powstał w 1918 r. i wysyłał do brytyjskiej Izby Gmin jednego deputowanego. Okręg obejmował dzielnicę Moss Side w Manchesterze. Został zlikwidowany w 1983 r.

</doc>
<doc id="1330133" url="https://pl.wikipedia.org/wiki?curid=1330133" title="Godło Rwandy">
Godło Rwandy

Godło Rwandy w obecnej formie przyjęto w 2001 roku. Centralna część godła przedstawia tradycyjny kosz, sorgo i kawę - główne uprawy regionu oraz koło zębate. Na górze umieszczono wstęgę z oficjalną nazwą państwa w języku ruanda-rundi, a na dole motto narodowe: "Ubumwe, Umurimo, Gukunda Igihugu" ("Jedność, praca, patriotyzm").
Poprzedni emblemat z lat 60. XX wieku i flaga zostały zmienione, ponieważ kojarzyły się silnie z brutalnością ludobójstwa w Rwandzie w 1994.

</doc>
<doc id="1330148" url="https://pl.wikipedia.org/wiki?curid=1330148" title="Francis Escudero">
Francis Escudero

Francis Joseph Guevara Escudero, znany również jako Chiz Escudero (ur. 10 października 1969 w Manili) – filipiński polityk, członek Izby Reprezentantów w latach 1998-2007, senator od 2007.
Edukacja i życie prywatne.
Francis Escudero urodził się w 1969 jako trzecie dziecko dawnego sekretarza rolnictwa Salvadora Escudero. Jego matka była nauczycielką. Ojciec w 2007 został wybrany do Izby Reprezentantów (izba niższa filipińskiego parlamentu), obsadzając mandat zajmowany wcześniej przez syna. Escudero jest żonaty z aktorką i piosenkarką, Elizabeth Flores. Ma dwoje dzieci, bliźniaków urodzonych w 2007.
W 1988 ukończył nauki polityczne, a w 1993 prawo na Uniwersytecie Filipińskim ("University of the Phillippines"). W 1996 ukończył prawo międzynarodowe na Georgetown University w Waszyngtonie. W latach 1992-1993 był przewodniczącym Stowarzyszenia Studentów Prawa Filipin.
Kariera polityczna.
Po ukończeniu studiów rozpoczął pracę jako prawnik w kilku kancelariach. Od 1996 do 1998 wykładał prawo na Uniwersytecie Filipińskim. Od maja do sierpnia 2000 prowadził swój własny program w telewizji "RPN 9".
Działalność polityczną rozpoczynał w latach 80. XX w., angażując się w kampanie polityczne swojego ojca. W życie polityczne zaangażował się w pełni po zakończeniu studiów. W czasie wyborów w 1998 został wybrany w skład Izby Reprezentantów z okręgu Sorsogon. W wyborach w 2001 oraz w 2004 uzyskiwał reelekcję. Od 26 lipca 2004 do 8 czerwca 2007 pełnił funkcję lidera mniejszości parlamentarnej w Izbie Reprezentantów. W czasie kampanii prezydenckiej w 2004 był rzecznikiem prasowym kandydata opozycji Fernanda Poe Jr. W wyborach w 2007 ubiegał się o mandat senatora i po wygranej objął go 30 czerwca 2007.
W 2008 Escudero otrzymał tytuł "Young Global Leaders" podczas Światowego Forum Ekonomicznego w Davos.

</doc>
<doc id="1330149" url="https://pl.wikipedia.org/wiki?curid=1330149" title="Port lotniczy Monastir">
Port lotniczy Monastir



</doc>
<doc id="1330153" url="https://pl.wikipedia.org/wiki?curid=1330153" title="The A-Z of Queen, Volume 1">
The A-Z of Queen, Volume 1

The A-Z of Queen, Volume 1 – wydany w lipcu 2007 roku kompilacyjny album grupy Queen. Zawiera jedenaście przebojów grupy od 1975 do 1991 roku oraz dodatkowo płytę DVD z ośmioma teledyskami grupy z tych samych lat i wywiadem przed koncertem na stadionie Wembley w lipcu 1986 roku.

</doc>
<doc id="1330160" url="https://pl.wikipedia.org/wiki?curid=1330160" title="Franco Costanzo">
Franco Costanzo

Franco Costanzo (ur. 5 września 1980 roku w Río Cuarto) – argentyński piłkarz występujący na pozycji bramkarza.
Kariera klubowa.
Franco Costanzo zawodową karierę rozpoczynał w 2001 roku w Club Atlético River Plate, z którym trzy razy zdobył mistrzostwo Argentyny – w turniejach zamknięcia 2002, 2003 oraz 2004. Przez sześć sezonów spędzonych w River Plate Costanzo rozegrał 87 ligowych pojedynków, a o miejsce w podstawowej jedenastce rywalizował z takimi zawodnikami jak Roberto Bonano, Germán Lux i Juan Pablo Carrizo.
Latem 2005 roku Argentyńczyk podpisał kontrakt z Deportivo Alavés. Wygrał rywalizację o miejsce w podstawowym składzie z Roberto Bonano i w sezonie 2005/2006 wziął udział w 31 spotkaniach Segunda División.
Następnie Costanzo został zawodnikiem FC Basel, działacze którego zapłacili za niego 1,4 miliona funtów. W nowym klubie miał zastąpić Pascala Zuberbühlera, który odszedł do West Bromwich Albion. Razem z zespołem z Bazylei argentyński bramkarz w 2007 i 2008 roku wywalczył Puchar Szwajcarii, a w sezonie 2006/2007 przyznano mu nagrodę dla najlepszego piłkarza drużyny. 17 lipca Costanzo został wybrany nowym kapitanem swojego zespołu (opaskę kapitańską przejął od Ivana Ergica) i podpisał z nim nowy kontrakt do 2011 roku. 18 lipca wystąpił w wygranym 2:1 spotkaniu o Superpuchar Szwajcarii z BSC Young Boys i został najlepszym zawodnikiem meczu.
4 października 2009 roku Costanzo rozegrał swój setny ligowy mecz dla FC Basel, a ten przegrał z FC Sankt Gallen 0:2.
W latach 2011-2012 grał w Olympiakosie, w którym zakończył karierę.
Kariera reprezentacyjna.
Costanzo w 1999 roku rozegrał cztery mecze dla reprezentacji Argentyny do lat 20. Był członkiem zespołu, który dotarł do 1/8 finału młodzieżowych Mistrzostw Świata 1999. W dorosłej kadrze Costanzo zadebiutował 9 października 2004 roku w pojedynku eliminacji do Mistrzostw Świata 2006 przeciwko Urugwajowi, który zakończył się wygraną "Albicelestes" 4:2.

</doc>
<doc id="1330163" url="https://pl.wikipedia.org/wiki?curid=1330163" title="Rząd Juliana Ignacego Nowaka">
Rząd Juliana Ignacego Nowaka



</doc>
<doc id="1330170" url="https://pl.wikipedia.org/wiki?curid=1330170" title="Dru Hill">
Dru Hill

Dru Hill – grupa z USA wykonująca muzykę R&amp;B, która zdobyła popularność dzięki wielu przebojom pod koniec lat 90. Członkami grupy są: Tamir „Nokio” Ruffin, Sisqó (Mark Andrews), Larry „Jazz” Anthony, James „Woody” Green i od 2002 Rufus „Scola” Waller.
Ich przebój „How deep is your Love” stał się wielkim przebojem.

</doc>
<doc id="1330176" url="https://pl.wikipedia.org/wiki?curid=1330176" title="Baade">
Baade



</doc>
<doc id="1330177" url="https://pl.wikipedia.org/wiki?curid=1330177" title="Wojciech Tremiszewski">
Wojciech Tremiszewski

Wojciech Tremiszewski (ur. 18 czerwca 1978 w Gdyni) – polski aktor, reżyser, scenarzysta i edukator Stowarzyszenia Teatralno-Edukacyjnego Teatru „Wybrzeżak” w Gdańsku. Członek Grupy Muflasz i kabaretu Limo.
W teatrze zadebiutował w roku 1997 w sztuce Mirona Białoszewskiego "Pamiętnik z powstania warszawskiego" w reżyserii Wiesława Górskiego w teatrze „Wybrzeżak”. Założyciel i koncepcyjny lider trójmiejskiego teatru improwizacji „W Gorącej Wodzie Kompani”.
Wciela się w postać Warrena, przyjaciela rodziny Owensów w emitowanym przez telewizję Polsat, a następnie przez TV4 kabaretowym serialu improwizowanym "Spadkobiercy".
Żonaty, ma dwoje dzieci.
Ważniejsze role teatralne.
W Teatrze Wybrzeżak w Gdańsku:
Z Grupą Muflasz:
Reżyseria teatralna.
W Teatrze Wybrzeżak w Gdańsku:

</doc>
<doc id="1330182" url="https://pl.wikipedia.org/wiki?curid=1330182" title="Opéra Garnier">
Opéra Garnier

Opéra Garnier, Palais Garnier – gmach opery w Paryżu przeznaczony dla 2200 osób, wybudowany w stylu eklektycznym w latach 70. XIX w. według projektu Charles'a Garniera. Od otwarcia w 1875 do wybudowania Opéra Bastille siedziba Narodowej Opery Paryża, zaś od przeniesienia się zespołu do nowego obiektu nosi nazwę Palais Garnier, chociaż na fasadzie nadal widnieje stary napis "Académie Nationale de Musique".
Historia.
Królewska Akademia Muzyki istniała we Francji od 1672, zainaugurowana przez Jean-Baptiste'a Lully'ego na koszt dworu królewskiego, zajmująca się nie tylko muzyką instrumentalną, ale także baletem i operą. Od 1713 Akademia posiadała swój gmach w Paryżu, który nie dotrwał do naszych czasów, ponieważ został zniszczony przez pożar w 1874 r. Do czasu oficjalnego przeniesienia zespołu opery i baletu do nowo zbudowanego gmachu Opéry Garnier, w stolicy Francji funkcjonowało 13 różnych budynków teatralnych, każdy z nich szczycący się, często mylnie, mianem "Opery Paryskiej".
Budowa Palais Garnier miała miejsce w czasie wielkiej przebudowy Paryża w czasach II Cesarstwa. W 1858 cesarz Napoleon III Bonaparte osobiście wydał polecenie rozbiórki 12 tys. metrów kwadratowych średniowiecznej zabudowy miejskiej w celu zwolnienia miejsca pod gmach teatralny. Konkurs na projekt gmachu wygrał nieznany dotąd 35-letni Charles Garnier. Kamień węgielny został położony w 1861, rok później rozpoczęły się prace budowlane. W zamyśle twórców opera miała ukazywać bogactwo II Cesarstwa i stać się symbolem kulturalnego mecenatu Napoleona III.
Prace budowlane napotkały na liczne opóźnienia. Wybrane na budowę miejsce okazało się niefortunne – położone na grząskim gruncie i podziemnym jeziorze, z którego woda musiała być sztucznie wypompowywana przez osiem kolejnych miesięcy. Wybuch wojny francusko-pruskiej dodatkowo opóźnił budowę. W czasie Komuny Paryskiej na terenie niedokończonego budynku wersalczycy rozstrzelali kilkanaście osób. W 1873 w prawie gotowym obiekcie wybuchł pożar. Ostatecznie gmach opery oddano do użytku w końcu 1874 i zainaugurowano w 1875 inscenizacją fragmentów opery Fromentala Halévy'ego "Żydówka".
W 1896 na publiczność spadł wielki żyrandol, zabijając jedną osobę. Poważnie uszkodzona została przy tej okazji dekoracja malarska sufitu, którą w 1964 r. zastąpiły nowe freski Marca Chagalla.
W 1940, po wkroczeniu Wehrmachtu do Paryża, gmach opery zwiedził Adolf Hitler.
W latach 90. XX w. i na początku XXI w. opera przeszła remont generalny zakończony w 2006.
Architektura.
Opéra Garnier zajmuje 11 tys. metrów kwadratowych. Podczas koncertów na widowni może zasiąść 2200 osób, zaś scena pomieści 450 artystów. Główny żyrandol waży 6 ton. Utrzymany w stylu barokowym budynek łączy w sobie symetrię i niezwykłe bogactwo ozdób i ornamentów. Główna fasada budynku jest podzielona przez siedem par jońskich kolumn oraz dwa łuki łączące pary znajdujące się najbliżej krawędzi. Powyżej rzędu pilastrów znajduje się bogata sztukateria, zaś cały obiekt wieńczy kopuła oraz złote figury mitologicznych bohaterów. W podobnej konwencji utrzymane jest wnętrze, pełne złotych i marmurowych płaskorzeźb, sztukaterii, figur kompozytorów oraz postaci z mitologii greckiej oraz fresków. Przestrzenny układ korytarzy i schodów ma ułatwiać odpoczynek między aktami sztuk. Potężna klatka schodowa zajmuje więcej miejsca niż scena z widownią co oddawało ówczesną potrzebę prezentacji przez bogate i silne mieszczaństwo Paryża. Widownia na ponad 2000 osób utrzymana jest w eleganckiej czerwieni i złocie. Posiada cztery balkony. Malowidło na suficie, autorstwa Marca Chagalla, przedstawia znane paryskie budowle wplecione w sceny z oper.

</doc>
<doc id="1330194" url="https://pl.wikipedia.org/wiki?curid=1330194" title="Sama’il">
Sama’il

 
Sama’il (arab. سمائل) – miasto w północnym Omanie, w Muhafazie Ad-Dachilijja. Według spisu ludności w 2020 roku liczyło 29,7 tys. mieszkańców. Jest siedzibą administracyjną wilajetu Sama’il, który w 2020 roku liczył 80,4 tys. mieszkańców. W mieście znajduje się najstarszy w kraju meczet.

</doc>
<doc id="1330195" url="https://pl.wikipedia.org/wiki?curid=1330195" title="Śniegusie">
Śniegusie

Śniegusie (ang. "Ozie Boo!") – francuski serial animowany dla dzieci.
Fabuła.
Bohaterami jest pięć małych pingwinów o imionach Edzio (ang. "Ed"), Tadzio (ang. "Ted"), Mikuś (ang. "Ned"), Franio (ang. "Fred") i Ela (ang. "Nelly"). Maluchy są zawsze wesołe i przyjacielskie. Razem przeżywają mnóstwo przygód i uczą się jak przetrwać w otaczającym ich świecie. Każde zwierzątko jest łatwo rozpoznawalne po kolorze dzioba i nóżek. Różnią się między sobą także charakterami i temperamentem. Zielony Edzio to urodzony przywódca, marzący o tym, by zostać astronautą. Czerwony Tadzio jest zawsze rozważny, a chce być kucharzem. Marzycielski, niebieski Mikuś pragnie zostać doktorem. Z kolei pomarańczowy Franio to silny i wysportowany pingwin, którego marzeniem jest zawód strażaka. I wreszcie różowa, słodka Ela, której jedynym pragnieniem jest bycie gwiazdą.
Wersja polska.
Opracowanie i udźwiękowienie wersji polskiej: na zlecenie MiniMini – Studio Sonica
Reżyseria: Jerzy Dominik
W rolach głównych:
i inni
Śpiewały: Katarzyna Pysiak i Joanna Węgrzynowska

</doc>
<doc id="1330196" url="https://pl.wikipedia.org/wiki?curid=1330196" title="Ostatni cesarz">
Ostatni cesarz

Ostatni cesarz (ang. "The Last Emperor") – brytyjsko-francusko-hongkońsko-włoski film biograficzny z 1987 roku w reżyserii Bernarda Bertolucciego. Film opowiada historię życia Puyi, ostatniego cesarza Chin.

</doc>
<doc id="1330197" url="https://pl.wikipedia.org/wiki?curid=1330197" title="Philip Cunliffe-Lister">
Philip Cunliffe-Lister

Philip Cunliffe-Lister (ur. 1 maja 1884, zm. 27 lipca 1972), brytyjski polityk, członek Partii Konserwatywnej, minister w rządach Andrew Bonar Lawa, Stanleya Baldwina, Ramsaya MacDonalda, Neville’a Chamberlaina i Winstona Churchilla.
Urodził się jako Philip Lloyd-Graeme. Był synem podpułkownika George’a Lloyda-Graeme'a i Dory O'Brien, córki Jamesa Thomasa O’Briena, biskupa Ossory. Nazwisko na Cunliffe-Lister zmienił w 1924 r. W 1912 r. poślubił Mary Boynton.
Lloyd-Greame został wybrany do Izby Gmin w 1918 r. jako reprezentant okręgu Hendon. W 1920 r. otrzymał tytuł szlachecki i urząd parlamentarnego sekretarza przy Zarządzie Handlu. W 1921 r. stanął na czele departamentu handlu zamorskiego. W 1922 r. został członkiem Tajnej Rady i przewodniczącym Zarządu Handlu. Sprawował to stanowisko do 1924 r., następnie w latach 1924-1929 i 1931 r.
W 1931 r. Cunliffe-Lister został jednym z przedstawicieli Partii Konserwatywnej na rozmowy dotyczące utworzenia wielopartyjnego rządu narodowego. Rozmowy zakończyły się sukcesem i Cunliffe-Lister został po raz trzeci przewodniczącym Zarządu Handlu. Po wyborach 1931 r. został przeniesiony na stanowisko ministra kolonii. W 1935 r. nowy premier Stanley Baldwin powierzył Cunliffe-Listerowi tekę ministra lotnictwa. Cunliffe-Lister nie brał udziału w wyborach 1935 r. Niedługo potem otrzymał tytuł 1. wicehrabiego Swinton i zasiadł w Izbie Lordów.
Lord Swinton pozostał na swoim dotychczasowym stanowisku do 1938 r., kiedy to nowy premier, Neville Chamberlain, doszedł do wniosku, że minister lotnictwa musi być członkiem Izby Gmin i zdymisjonował Swintona. Przez kolejne 6 lat Swinton pozostał poza gabinetem. Powrócił do niego w 1944 r., kiedy to Winston Churchill powierzył mu tekę ministra lotnictwa cywilnego. Rok wcześniej otrzymał Order Kawalerów Honorowych. Stanowisko ministra utracił po wyborczej porażce konserwatystów w 1945 r.
Po powrocie Partii Konserwatywnej do władzy w 1945 r. Switnon został Kanclerzem Księstwa Lancaster, a w 1952 r. członkiem gabinetu jako minister ds. Wspólnoty Narodów. Zrezygnował w 1955 r., kiedy premierem przestał być Churchill. W tym samym roku otrzymał tytuł 1. hrabiego Swinton. Był również kawalerem Krzyża Wielkiego Orderu Imperium Brytyjskiego.
Zmarł w 1972 r. Ponieważ jego syn, John, zginął w 1944 r. tytuł hrabiowski odziedziczył jego wnuk, David.

</doc>
<doc id="1330200" url="https://pl.wikipedia.org/wiki?curid=1330200" title="Henry William Hoffman">
Henry William Hoffman

Henry William Hoffman (ur. 10 listopada 1825 w Cumberland, Maryland, zm. 28 lipca 1895 w Cumberland, Maryland) – amerykański polityk i prawnik.
W latach 1855–1857 przez jedną kadencję Kongresu Stanów Zjednoczonych był przedstawicielem piątego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1330204" url="https://pl.wikipedia.org/wiki?curid=1330204" title="Hrabia Swinton">
Hrabia Swinton

Informacje ogólne.
Hrabiowie Swinton 1. kreacji (parostwo Zjednoczonego Królestwa)
Najstarszy syn 3. hrabiego Swinton: Mark William Philip Cunliffe-Lister, lord Masham

</doc>
<doc id="1330206" url="https://pl.wikipedia.org/wiki?curid=1330206" title="Mazda Furai">
Mazda Furai

Mazda – koncepcyjny samochód osobowy japońskiej marki Mazda zaprezentowany 13 stycznia 2008 roku na Salonie Samochodowym w Detroit, ostatni samochód z serii Neagare. Jest to na razie prototyp i prawdopodobne nie będzie on produkowany seryjnie. Pierwsze testy odbyły się na torze Laguna Seca. Prawdopodobnie powstał, aby powtórzyć sukces Mazdy 787B – zwycięzcy wyścigu Le Mans w 1991 r. Samochód wyposażono w silnik Wankla o mocy 457 KM. Prędkość maksymalna to 290 km/h.
Samochód spłonął podczas testów prowadzonych przez „Top Gear”.

</doc>
<doc id="1330208" url="https://pl.wikipedia.org/wiki?curid=1330208" title="Liberalni Ludowcy">
Liberalni Ludowcy

Liberalni Ludowcy (wł. "Popolari Liberali", PL) – włoska partia polityczna o profilu chrześcijańsko-demokratycznym.
Historia.
Partia powstała w lutym 2007 jako frakcja w Unii Chrześcijańskich Demokratów i Demokratów Centrum, nową nazwę przyjęła w październiku tego samego roku. Wówczas na konwencji ugrupowania jego lider Carlo Giovanardi zadeklarował odejście z UDC w przypadku zerwania porozumienia z Domem Wolności Silvia Berlusconiego. Gdy w 2008 chadecy odrzucili propozycję byłego premiera wspólnego startu w przedterminowych wyborach wraz z nową inicjatywą pod nazwą Lud Wolności, Liberalni Ludowcy powołali własne ugrupowanie, które przyłączyło się do PdL.
Na zjeździe partii 3 kwietnia tego roku w Mediolanie oficjalnie potwierdzono sojusz PL z Chrześcijańską Demokracją dla Autonomii. W marcu 2009 ludowcy przystąpili do przekształconego w jednolite ugrupowanie Ludu Wolności. Zachowali jednak pewną odrębność organizacyjną, a w listopadzie 2013 dołączyli do Nowej Centroprawicy.

</doc>
<doc id="1330209" url="https://pl.wikipedia.org/wiki?curid=1330209" title="Potamiusz z Lizbony">
Potamiusz z Lizbony

Potamiusz z Lizbony (IV wiek) – wczesnochrześcijański pisarz, biskup Lizbony od ok. 350 roku. Od 357 roku arianin. Uczestnik synodu w Rimini. Spośród pism Potamiusza z Lizbony zachowały się 4 rozprawy: dwie homilie "O Łazarzu" i "O męczeństwie proroka Izajasza" oraz dwa listy "Do Atanazego" i "O substancji".

</doc>
<doc id="1330212" url="https://pl.wikipedia.org/wiki?curid=1330212" title="Szinas">
Szinas

 
Szinas (arab. شناص) – miasto w północno-zachodnim Omanie, w Muhafazie Szamal al-Batina. Według spisu ludności w grudniu 2010 roku liczyło 3219 mieszkańców. Jest siedzibą administracyjną wilajetu Szinas, który w 2010 roku liczył 52 132 mieszkańców.

</doc>
<doc id="1330213" url="https://pl.wikipedia.org/wiki?curid=1330213" title="Okręg wyborczy Hendon">
Okręg wyborczy Hendon

Okręg wyborczy Hendon powstał w 1918 i wysyłał do brytyjskiej Izby Gmin jednego deputowanego. Został zlikwidowany w 1945, ale przywrócono go ponownie w 1997. Okręg położony jest w London Borough of Barnet.

</doc>
<doc id="1330215" url="https://pl.wikipedia.org/wiki?curid=1330215" title="Java EE">
Java EE



</doc>
<doc id="1330217" url="https://pl.wikipedia.org/wiki?curid=1330217" title="Manny Villar">
Manny Villar

Mannuel "Manny" Villar (ur. 13 grudnia 1949 w Manili), filipiński polityk i biznesmen, były deputowany i przewodniczący Izby Reprezentantów w latach 1998-2000, od 2001 senator i przewodniczący Senatu w latach 2006-2008, kandydat w wyborach prezydenckich w 2010.
Życiorys.
Manny Villar urodził się w 1949 w stolicy Filipin. W 1970 zdobył stopień licencjacki z administracji biznesu na Uniwersytecie Filipińskim, a trzy lata później stopień magistra w tej dziedzinie na tym uniwersytecie. Po ukończeniu studiów pracował jako księgowy w kilku firmach. Pracował również jako analityk finansowy, by w końcu założyć firmę deweloperską.
W 1992 zaangażował się w życie polityczne. Od 30 czerwca 1992 do 30 czerwca 2001 przez trzy kadencje zasiadał w filipińskiej Izbie Reprezentantów. Od 27 lipca 1998 do 13 listopada 2000 pełnił funkcję jej przewodniczącego. 30 czerwca 2001 objął mandat senatora, który sprawuje do dzisiaj. 26 lipca 2006 objął stanowisko przewodniczącego Senatu, które zajmował do 17 listopada 2008.
W latach 1992-1998 Manny Villar należał do partii Lakas-Chrześcijańsko-Muzułmańscy Demokraci ("Lakas-Christian Muslim Democrats"). Od 1998 do 2003 występował jako polityk niezależny. Od 2003 należy do Partii Narodowej ("Nacionalista Party"), na czele której stanął w 2004.
W maju 2010 był kandydatem w wyborach prezydenckich. Zajął trzecie miejsce z wynikiem 15% głosów poparcia, przegrywając z Benigno Aquino III (42%) i Josephem Estradą (26%)

</doc>
<doc id="1330225" url="https://pl.wikipedia.org/wiki?curid=1330225" title="56 Pułk Piechoty West Essex">
56 Pułk Piechoty West Essex

56 Pułk Piechoty West Essex (ang. "56th (West Essex) Regiment of Foot") - pułk piechoty brytyjskiej sformowany w 1755 jako 58 Pułk Piechoty ("58th Regiment of Foot").
Numer 56 uzyskał 25 grudnia 1756, kiedy to rozwiązano pułki o numerach 50 i 51.
56 Pułk Piechoty West Essex przestał istnieć w 1881, kiedy to w ramach tzw. "Childers Reforms" wraz z 44 Pułkiem Piechoty East Essex stworzył Pułk Essex ("The Essex Regiment").

</doc>
<doc id="1330226" url="https://pl.wikipedia.org/wiki?curid=1330226" title="Marian Malinowski (oficer)">
Marian Malinowski (oficer)

Marian Malinowski ps. „Pobóg” konsp. Tadeusz Wolski (ur. 29 kwietnia 1900 w Łodzi, zm. 22 kwietnia 1977 w Łodzi) – kapitan Wojska Polskiego, dowódca 4 kompanii VIII zgrupowania Armii Krajowej, wchodzącego w skład Zgrupowania „Krybar”, walczącego w Powstaniu Warszawskim na Powiślu.
Życiorys.
I wojna światowa 1914–1918.
W latach 1913–1918 związany z ruchem niepodległościowym – najpierw jako członek Polskiej Organizacji Skautowej, a następnie POW – w 1918 roku brał czynny udział w rozbrajaniu Niemców w Łodzi.
Wojna polsko-bolszewicka 1920 roku.
Po ochotniczym zgłoszeniu się do wojska, otrzymał przydział do 1 Batalionu Harcerskiego WP, a następnie do plutonu Osłony Naczelnego Wodza Józefa Piłsudskiego w Belwederze i na wyjazdach. Był też instruktorem tworzącej się Kompanii Osłony Naczelnego Wodza. Na własną prośbę przydzielony na front do 5 Pułku Piechoty Legionów, z którym jako zastępca dowódcy plutonu, a następnie jako dowódca plutonu, przeszedł szlak Wilno – Dzwińsk – Kijów – Warszawa, aż do końca wojny polsko-bolszewickiej w 1920 roku. Przeniesiony do rezerwy w lutym 1922 roku.
Urzędnik instytucji prywatnych. Pracował społecznie jako sekretarz Zarządu Okręgu Związku Oficerów Rezerwy. Komendant Obwodu Związku Strzeleckiego w Łodzi, zawodnik – piłkarz i lekkoatleta, pierwszy kapitan drużyny piłkarskiej (1922-1930), a następnie członek zarządu (1928-1931) i prezes (1932-1934) Robotniczego Towarzystwa Sportowego Widzew w Łodzi.
II wojna światowa 1939–1945.
W marcu 1939 mianowany porucznikiem rezerwy, a we wrześniu 1939 r. reklamowany od czynnej służby wojskowej przez przemysł wojskowy. Po wejściu Niemców do Łodzi poszukiwany przez Gestapo za działalność antyniemiecką, szczególnie w ostatnim miejscu pracy.
W lutym 1940 roku, jako Tadeusz Wolski, przedostał się do Warszawy, gdzie kontynuował rozpoczętą w Łodzi działalność konspiracyjną, służąc m.in. w SZP, ZWZ oraz AK w ramach Grupy Operacyjnej WP „Edward” pod dowództwem płk „Radwana” – Edward Pfeiffer – do likwidacji w lipcu 1944 roku – jako dowódca batalionu.
Powstanie warszawskie.
W stopniu porucznika (później kapitana) dowodził 4 kompanią VIII zgrupowania AK „Krybar” na Powiślu, która w pierwszych godzinach powstania atakowała Pałac Namiestnikowski oraz hotel „Bristol”, a następnie przez ponad miesiąc utrzymywała w rękach powstańców kwartał ulic Bednarska, Dobra, Tamka, Solec/Browarna/Furmańska, biorąc m.in. udział w atakach na budynki Uniwersytetu Warszawskiego, aby 5 września wycofać się do Śródmieścia. Po kapitulacji powstania trafił do obozu Bergen-Belsen, a następnie Gross Born.
Po zakończeniu wojny jako żołnierz AK mógł podjąć pracę jedynie w przemyśle włókienniczym i kolejowym, nadal jednak pracował społecznie w RTS Widzew Łódź w latach 1947-1952 jako Prezes Zarządu, a od 1952 roku, aż do śmierci jako prezes honorowy oraz Łódzkim Okręgowym Związku Piłki Nożnej.
Żonaty (od października 1939 roku) z Eufemią Malinowską (Pilichowska) ps. „Myszka”, miał syna, Janusza (ur. 11 kwietnia 1947 w Łodzi, zm. 9 stycznia 1993 w Łodzi).
Czynny udział w działalności niepodległościowej i walce zbrojnej w latach 1905–1945 brało także rodzeństwo Mariana Malinowskiego: Henryk Pobóg-Malinowski (1889–1931), Maria Sylwia Szymańska (Pobóg-Malinowska) (1892–1978), Seweryn Malinowski (1898-1952), Bogdan Malinowski (1908–1943).
Przekazanie akt Mariana Malinowskiego do AAN.
4 marca 2008 roku w Sali Złotej Pałacu Kazimierzowskiego na Uniwersytecie Warszawskim odbyło się uroczyste przekazanie do zasobu Archiwum Akt Nowych Akt Mariana Malinowskiego, w tym m.in. Archiwum 4 Kompanii Grupy „Krybar” Armii Krajowej.

</doc>
<doc id="1330228" url="https://pl.wikipedia.org/wiki?curid=1330228" title="Ubuntu Foundation">
Ubuntu Foundation

Ubuntu Foundation – organizacja założona przez Marka Shuttlewortha 1 lipca 2005 roku, w celu zapewnienia kontynuacji prac nad dystrybucją Linuksa Ubuntu, w razie problemów finansowych (założonego także przez Shuttlewortha) przedsiębiorstwa Canonical Ltd. Fundacja jako kapitał początkowy otrzymała 10 mln dolarów.
Fundacja jest zarejestrowana na wyspie Man.

</doc>
<doc id="1330232" url="https://pl.wikipedia.org/wiki?curid=1330232" title="Bördeland">
Bördeland

Bördeland – gmina samodzielna w Niemczech, w kraju związkowym Saksonia-Anhalt, w powiecie Salzland.
Gmina samodzielna powstała 29 grudnia 2007 z połączenia siedmiu gmin (Biere, Eggersdorf, Eickendorf, Großmühlingen, Kleinmühlingen, Welsleben, Zens).

</doc>
<doc id="1330236" url="https://pl.wikipedia.org/wiki?curid=1330236" title="Eclipse RCP">
Eclipse RCP

Eclipse RCP () – framework do tworzenia aplikacji desktopowych w języku programowania Java na bazie bibliotek SWT oraz JFace. Podobnie jak wszystkie projekty nadzorowane przez Fundację Eclipse, jest on udostępniany na licencji Eclipse Public License.
Na oficjalnej stronie można znaleźć definicję, zgodnie z którą "Eclipse RCP" jest minimalnym zestaw wtyczek, dzięki którym można zbudować aplikację w technologii Rich Client Platform. Do tych podstawowych rozszerzeń zaliczane są następujące komponenty:
Terminologia.
Wtyczki z jakich zbudowana jest aplikacja nazywane są pluginami. Pluginy mogą być "pakowane" w feature'y, które stanowią zbiór pluginów wnoszących do aplikacji nową funkcjonalność. Formularze noszą nazwę widoków (). Widoki można grupować tworząc perspektywy ().
Dodatkowa funkcjonalność.
Główne cechy jakie dostarcza framework to:

</doc>
<doc id="1330240" url="https://pl.wikipedia.org/wiki?curid=1330240" title="Akira Yamaoka">
Akira Yamaoka

 – japoński muzyk i kompozytor, autor muzyki do gier komputerowych, współpracujący z wytwórnią Konami.
Życiorys.
Yamaoka uczęszczał do Toyo Art College, gdzie studiował architekturę wnętrz i wzornictwo. Po ukończeniu studiów szukał początkowo zajęcia jako projektant, ale zamiast tego został muzykiem. W 1993 roku dołączył do Konami, aby pracować nad swoim pierwszym projektem, grą "".
Yamaoka najbardziej znany jest z pracy nad serią "Silent Hill", do której komponował ścieżki dźwiękowe i efekty dźwiękowe, do ukazania się gry "" włącznie (z wyjątkiem utworu „Esperandote” z pierwszej części "Silent Hill", który skomponowała Rika Muranaka). Od "Silent Hill 3" odgrywał ważniejszą rolę jako producent, ale kontynuował pracę jako kompozytor muzyki. Począwszy od "Silent Hill 3" zaczął także współpracę z Mary Elizabeth McGlynn i Joe Romersą, którzy wykonują partie wokalne w piosenkach.
Utwory Yamaoki cechują się zazwyczaj melancholijnym zabarwieniem i w zasadzie można je zaklasyfikować jako należące do nurtu dark ambient, industrial i trip hop.
Wiele z jego utworów do poprzednich tytułów zostało zebranych w filmie "Silent Hill" z 2006 roku, w reżyserii Christophe Gansa.
Utwór "Theme of Laura" z "Silent Hill 2" został odegrany na żywo w 2005 roku na trzecim Symphonic Game Music Concert w Lipsku (Niemcy). Yamaoka osobiście wykonał też muzykę z "Silent Hill 2" na premierowym koncercie PLAY! A Video Game Symphony 27 maja 2006 roku w Chicago, a następnie gościnnie na dwóch koncertach w Sztokholmie w 2007 roku. Muzyk grał razem z orkiestrą na elektrycznej, siedmiostrunowej gitarze.
Skomponował też piosenki do innej wydanej przez Konami serii, "Bemani".
Jego pierwszy własny album, "iFUTURELIST", został wydany w styczniu 2006 roku. W 2012 wydał minialbum "Revolución", który w 2014 pojawił się na iTunes w postaci singla.
Wpływy.
Wśród muzyków mających wpływ na jego twórczość Yamaoka przytacza Angelo Badalamenti (znanego z muzyki do filmów Davida Lyncha), zespoły Metallica i Depeche Mode.
Zapytany, czy studia w Toyo Art College pomogły mu w muzycznej karierze, odpowiedział:
„W tamtym czasie Mick Karn z Japan, Steve Strange z Visage i wielu innych muzyków mieszało ze sobą pojęcia Sztuki i Muzyki, aby stworzyć własny, nowy muzyczny styl. To miało na mnie olbrzymi wpływ. Dlatego za każdym razem gdy piszę utwory, staram się połączyć sztukę i muzykę.”

</doc>
<doc id="1330242" url="https://pl.wikipedia.org/wiki?curid=1330242" title="E-procurement">
E-procurement

e-Procurement – to obszar e-biznesu dotyczący elektronicznej integracji i zarządzania wszystkimi działaniami związanymi z elektronicznym procesem zamówień i zaopatrzenia w sektorze publicznym jak i sektorze prywatnym.
Spełnia on trzy podstawowe funkcje:
Za pomocą e-procurement można usprawnić procesy biznesowe jak i uzyskać oszczędności wynikające z tańszych zakupów materiałów i usług. Elektroniczny obieg dokumentów pozwala zaoszczędzić czas potrzebny na przygotowanie zamówień.
Aukcje internetowe to wygodne i proste narzędzie zakupowe wspierające proces wyboru dostawców. Zarówno w zamówieniach w sektorze prywatnym jak i w sektorze publicznym cechuje je dwustopniowość:
Zapewnienie efektywnego funkcjonowania zakupów wymaga koncentracji na kluczowych dostawcach, a w szczególności budowania relacji opartych o partnerską współpracę. Celem takich działań jest zwiększenie innowacyjności, poprawa współpracy zespołowej, obniżenie cen jednostkowych oraz całkowitych kosztów posiadania (TCO – Total Cost of Ownership).
Wdrożenie rozwiązań e-procurement ułatwia prowadzenie wielowymiarowych analiz kosztów zakupów oraz dostawców.
Rozwiązania e-procurement są wdrażane także wśród podmiotów należących do sektora finansów publicznych. Należy do nich m.in. obowiązek stosowania środków komunikacji elektronicznej przy udzielaniu zamówień publicznych. 

</doc>
<doc id="1330246" url="https://pl.wikipedia.org/wiki?curid=1330246" title="Aleixo Garcia">
Aleixo Garcia

Aleixo Garcia (ur. ?, zm. 1525) – portugalski podróżnik, pierwszy eksplorator Paragwaju i Boliwii.
W roku 1516 Garcia brał udział w wyprawie Juana Diaza de Solisa i należał do zaginionej załogi statku, który rozbił się u wybrzeży Brazylii w pobliżu wyspy Santa Catarina. Inne źródła podają, iż dowodził własną wyprawą. Z rozbitkami wyruszył w głąb kontynentu, wzdłuż rzeki Iguaçu do Parany. Zatrzymał się u jej zbiegu z rzeką Paragwaj, gdzie zyskał przychylność tutejszych plemion Guarani. Od nich dowiedział się o istnieniu na zachodzie Białego Króla i o Srebrnej Górze. 
W 1524 roku wraz z grupą 2000 Indian Guarani, wyruszył na zachód przechodząc przez Gran Chaco aż do inkaskiej prowincji Characas w Boliwii. Tam pokonał kilka oddziałów inkaskich zdobywając parę miast i wielkie łupy. W obliczu nadchodzącej armii inkaskiej wycofał się nad Paranę.
W 1525 roku nad rzeką Paragwaj został zabity przez Indian, gdy chciał zorganizować kolejną wyprawę. Historię jego życia spisał syn podróżnika.

</doc>
<doc id="1330247" url="https://pl.wikipedia.org/wiki?curid=1330247" title="Mar Roxas">
Mar Roxas

Manuel „Mar” Araneta Roxas II (ur. 13 maja 1957 w Quezon City), filipiński polityk, deputowany w latach 1992–2000, sekretarz handlu i przemysłu (2000-2003) oraz senator od 2004. Kandydat na urząd wiceprezydenta w wyborach w 2010.
Życiorys.
Mar Roxas urodził się w 1957 w Quezon City. Jest wnukiem byłego prezydenta Filipin Manuela Roxasa. W 1979 ukończył ekonomię w Wharton Business School na University of Pennsylvania w Stanach Zjednoczonych. Po studiach pracował jako bankier.
30 czerwca 1992 objął stanowisko deputowanego w filipińskiej Izbie Reprezentantów jako przedstawiciel dystryktu Capiz. W izbie zasiadał do 2 stycznia 2000, kiedy to został mianowany przez prezydenta Josepha Estradę sekretarzem handlu i przemysłu w jego gabinecie. Stanowisko to pełnił także w gabinecie prezydent Glorii Macapagal-Arroyo do 9 grudnia 2003.
W wyborach w maju 2004 ubiegał się o mandat senatora, który po wygranej objął 30 czerwca 2004. W 2008 został wybrany przewodniczącym Partii Liberalnej. Początkowo z jej ramienia miał zamiar ubiegać o urząd prezydenta w wyborach prezydenckich w maju 2010. Zrezygnował jednak ze startu na rzecz kandydatury Benigno Aquino III. W rezultacie został u jego boku kandydatem Partii Liberalnej w wyborach na stanowisko wiceprezydenta. W wyborach przegrał rywalizację o urząd wiceprezydenta z Jejomarem Binayem.

</doc>
<doc id="1330248" url="https://pl.wikipedia.org/wiki?curid=1330248" title="Gösta Frändfors">
Gösta Frändfors

Gösta Frändfors także Gösta Valdemar Jönsson (ur. 25 listopada 1915 w Sztokholmie, zm. 8 sierpnia 1973 w Huddinge) – szwedzki zapaśnik. Dwukrotny medalista olimpijski.
Walczył w obu stylach, olimpijskie medale zdobywał jednak w stylu wolnym – brązowy w Berlinie w 1948 oraz srebrny w Londynie 12 lat później. W stylu klasycznym zdobył tytuł mistrza Europy w 1947 i w tym samym roku został uhonorowany nagrodą Svenska Dagbladets guldmedalj.

</doc>
<doc id="1330249" url="https://pl.wikipedia.org/wiki?curid=1330249" title="Mikko Koivu">
Mikko Koivu

Mikko Koivu (12 marca 1983 w Turku) – fiński hokeista, reprezentant Finlandii, dwukrotny olimpijczyk.
Jego ojciec Jukka (ur. 1953) także był hokeistą i trenerem hokejowym. Starszy brat Saku (ur. 1974) również został hokeistą.
Kariera klubowa.
Wychowanek klubu TPS. W zespole grał do 2004 w lidze SM-liiga. W drafcie NHL z 2001 został wybrany przez Minnesota Wild z numerem 6. W 2004 wyjechał do USA, pierwszy sezon rozegrał w zespole farmerskim w lidze AHL, a w 2005 rozpoczął grę w Minnesocie w rozgrywkach NHL. Od sezonu NHL (2009/2010) jest kapitanem drużyny. W lipcu 2010 przedłużył kontrakt z klubem o siedem lat. Od października 2012 na okres lokautu w sezonie NHL (2012/2013) związany kontraktem z macierzystym klubem TPS. Po 15 latach gry w Minnesocie w październiku 2020 przeszedł do Columbus Blue Jackets.
Kariera reprezentacyjna.
Uczestniczył w turniejach Pucharu Świata 2004, 2016, zimowych igrzysk olimpijskich 2006, 2010, mistrzostw świata w 2006, 2007, 2008, 2011, 2012, 2016 (w turniejach 2011, 2012, 2016 kapitan kadry). W 2014 kontuzja wykluczyła jego udział w igrzyskach olimpijskich 2014 w Soczi.
Służba wojskowa.
W 2011 roku został powołany przez fińską armię do odbycia zasadniczej służby wojskowej.

</doc>
<doc id="1330250" url="https://pl.wikipedia.org/wiki?curid=1330250" title="Gosta Frandfors">
Gosta Frandfors



</doc>
<doc id="1330252" url="https://pl.wikipedia.org/wiki?curid=1330252" title="Józef Urbanek (podporucznik)">
Józef Urbanek (podporucznik)

Józef Urbanek, ps. "Cedr", "W-1" (ur. 26 stycznia 1909 w Odrzykoniu, zm. ?) – podporucznik piechoty rezerwy Wojska Polskiego i Armii Krajowej.
Życiorys.
Syn Ignacego i Apolonii. Miał czterech braci: Jana, Władysława, Tomasza i Franciszka. Po ukończeniu szkoły powszechnej wstąpił do Seminarium Nauczycielskiego w Krośnie, które ukończył w 1933 otrzymując dyplom nauczyciela szkół powszechnych. Służbę wojskową odbył w Przemyślu. Po jej zakończeniu otrzymał pracę nauczyciela na Kresach Wschodnich, m.in. w Brzeżanach w województwie tarnopolskim. Na stopień podporucznika został mianowany ze starszeństwem z 1 stycznia 1936 i 606. lokatą w korpusie oficerów rezerwy piechoty.
Od 1929 był dyrygentem Chóru Ludowego w Odrzykoniu i w tym czasie ożywił jego działalność. Był także zasłużonym działaczem odrzykońskiego teatru. 
Awans na podporucznika otrzymał po odbyciu ćwiczeń wojskowych. Brał udział w kampanii wrześniowej. Po rozwiązaniu swoich oddziałów, przebywał na terenach wschodniej Polski. Do Odrzykonia wrócił pod koniec 1941.
W 1943 Józef Urbanek wstąpił w szeregi AK, przyjmując pseudonim "Cedr", a później "W-1". Początkowo pełnił funkcję dowódcy 19 plutonu w Placówce Odrzykoń "Oleander", później objął dowództwo nad utworzonym w placówce plutonem dywersyjnym. Brał udział w wielu akcjach. 1 lipca 1944 dowodził ochroną lotniczego zrzutu 6 ton broni opodal Lubli. W ostatnich miesiącach okupacji niemieckiej przejął funkcję komendanta Placówki "Oleander", "Ola".
Po wejściu Sowietów, w październiku 1944, został aresztowany przez NKWD. Był więziony w Krośnie, na zamku w Rzeszowie i w Kolbuszowej. Przesłuchiwany był w sprawie przynależności do AK i w sprawie ukrywanej broni zrzutowej.
Józef Urbanek ostatni raz widziany był w Kolbuszowej, gdzie NKWD zorganizowało obóz dla żołnierzy AK. Dalsze jego losy i miejsce pochówku nie są znane

</doc>
<doc id="1330255" url="https://pl.wikipedia.org/wiki?curid=1330255" title="Tangled Up Tour">
Tangled Up Tour

Tangled Up Tour – czwarta trasa koncertowa brytyjskiego girlsbandu Girls Aloud. Koncerty zaczęły się 3 maja 2008 w irlandzkim mieście Belfast, a zakończyły się w Birmingham 4 czerwca 2008. Wersja wakacyjna trwała od 4 lipca 2008 do 29 sierpnia 2008. W odróżnieniu od edycji wiosennej, edycja wakacyjna nie posiadała w swoim repertuarze piosenki Fling, a także miała tylko 2 rodzaje strojów (w edycji zwykłej jest ich 5).
Dziewczyny w ramach koncertów wystąpiły także w V Festival, tak jak to miało miejsce po trasie koncertowej Chemistry Tour w 2006 roku.
Live The O2 Arena.
Koncert został nagrany podczas występu w O2 Arena 17 maja 2008 roku. Wydany został na DVD i Blu-Rays 27 października 2008. Do koncertu dołączone są również trzy teledyski do singli z albumu "Tangled Up" czyli Sexy! No No No..., Call the Shots oraz Can't Speak French, a także materiał zza kulis.

</doc>
<doc id="1330257" url="https://pl.wikipedia.org/wiki?curid=1330257" title="CA Lugano">
CA Lugano

Club Atlético Lugano - argentyński klub piłkarski z siedzibą w Tapiales stanowiącym część zespołu miejskiego Buenos Aires.
Historia.
Klub założony został 18 listopada 1915 przez pracowników firmy kolejowej Ferrocarril General Manuel Belgrano. Początkowo klub nosił nazwę "Club Compañía General Belgrano". W 1924 klub przyjęty został do amatorskiej federacji piłkarskiej AAF ("Asociación Amateur de Fútbol"), gdzie grał w niższych ligach. W 1953 klub zmienił nazwę na "Club Atlético General Belgrano de Lugano".
W 1972 "Lugano" został przyjęty do AFA i rozpoczął grę w "Primera D", czyli IV lidze argentyńskiej. W 1986 klub zmienił nazwę na "Club Atlético Lugano".

</doc>
<doc id="1330263" url="https://pl.wikipedia.org/wiki?curid=1330263" title="Witold Więsław">
Witold Więsław

Witold Ignacy Więsław (ur. 29 marca 1944 w Warszawie, zm. 23 stycznia 2023) – polski matematyk i historyk matematyki. Pracownik Instytutu Matematycznego Uniwersytetu Wrocławskiego (IM UWr). Laureat Nagrody Dicksteina przyznawanej przez Polskie Towarzystwo Matematyczne, „za osiągnięcia w dziedzinie historii matematyki i popularyzacji matematyki” (2003).
Życiorys.
W latach 1962–1966 studiował matematykę na Uniwersytecie Wrocławskim. Pracę doktorską napisaną pod kierunkiem Władysława Narkiewicza obronił w 1971. Habilitował się w Instytucie Historii Nauki Polskiej Akademii Nauk w 2006.
Redaktor naczelny rocznika „Antiquitates Mathematicae” wydawanego przez Polskie Towarzystwo Matematyczne od wydania pierwszego numeru w 2007 do roku 2011.
Więsław jest też autorem hasła „jednoznaczność rozkładu” w Encyklopedii PWN.
Dorobek.
Autor około 220 publikacji z zakresu teorii ciał topologicznych, historii matematyki, dydaktyki matematyki, skryptów i podręczników akademickich i monografii:

</doc>
<doc id="1330265" url="https://pl.wikipedia.org/wiki?curid=1330265" title="Sisqó">
Sisqó

 
Sisqó (prawdziwe nazwisko Mark Althavan Andrews; ur. 9 grudnia 1978 w Baltimore, Maryland) – amerykański raper, piosenkarz i aktor.

</doc>
<doc id="1330268" url="https://pl.wikipedia.org/wiki?curid=1330268" title="Club Atlético Lugano">
Club Atlético Lugano



</doc>
<doc id="1330273" url="https://pl.wikipedia.org/wiki?curid=1330273" title="Stanisław Fiałkowski">
Stanisław Fiałkowski

Stanisław Fiałkowski (ur. 27 lutego 1941 w Okoleńcu) – polski pianista, kompozytor, także aranżer i dyrygent. Absolwent Liceum Pedagogicznego w Koninie, Średniej Szkoły Muzycznej w Łodzi i Państwowej Wyższej Szkoły Muzycznej w Poznaniu.
Działalność muzyczna.
Początki.
Pierwszy zespół muzyczny – big-band – prowadził, będąc jeszcze studentem. Wystąpił z nim na Konkursie Jazzu Tradycyjnego Złota Tarka w Warszawie w 1974 roku. Wraz z nim koncertował też w Polsce i za granicą. Następnie prowadził zespół Truwerzy, z którym uczestniczył w festiwalu „Rytmy nad Prosną”. Grupa zdobyła tam główną nagrodę. 
Jako kompozytor współpracował z teatrem poezji w Koninie, przygotowując muzykę do widowiska poetyckiego.
Rozwój kariery.
W roku 1975 przeniósł się do Bydgoszczy, gdzie został kierownikiem muzycznym Estrady Bydgoskiej. Założył i liderował zespołowi „Awans”. Współpracował też z tamtejszym Teatrem Polskim, a także teatrami w innych miastach. Również w Bydgoszczy założył pierwszy big-band w tym mieście, który wkrótce przekształcił się w Orkiestrę Teatru Rozrywki. Grali w nim artyści Filharmonii Pomorskiej oraz miejscowi muzycy jazzowi (m.in. Andrzej Przybielski i Włodzimierz Szymański). Z orkiestrą tą przygotował i zrealizował oratorium "Zagrajcie nam, wszystkie srebrne dzwony", do którego muzykę napisała Katarzyna Gaertner, a libretto stworzył Ernest Bryll).
Poprowadził też międzynarodowe „Varietes – Kamawał-77” z udziałem artystów z Węgier, Bułgarii, Rumunii, Czechosłowacji i Polski. Potem przez kilka sezonów (1977–1981) piastował kierownictwo muzyczne Zespołu Estradowego Pomorskiego Okręgu Wojskowego „Czarne Berety” – i był to okres znaczących sukcesów tego zespołu.
W 1980 r. przeniósł się do Warszawy, gdzie został dyrygentem i kierownikiem muzycznym Teatru Na Targówku. W 1983 założył Big Warsaw Band – początkowo zespół muzyczny, obecnie orkiestra. Prowadzi go do dzisiaj. Grupa ta występuje zarówno z własnym repertuarem oraz akompaniuje solistom.
Był twórcą muzyki do przeszło 20 spektakli teatralnych i kompozytorem licznych piosenek.
W 2007 został odznaczony Srebrnym Medalem „Zasłużony Kulturze Gloria Artis”. W 2010 wszedł w skład warszawskiego społecznego komitetu poparcia Jarosława Kaczyńskiego przed wyborami prezydenckimi.
Spektakle teatralne.
Inne.
Opracowanie muzyczne
Dyrygent w Teatrze na Targówku
Aranżacja
Kierownictwo muzyczne

</doc>
<doc id="1330275" url="https://pl.wikipedia.org/wiki?curid=1330275" title="Andrzej Klawitter">
Andrzej Klawitter

Andrzej Klawitter (ur. 7 czerwca 1952 w Szamocinie, zm. 28 czerwca 2019) – polski pisarz, aforysta, satyryk, autor słuchowisk radiowych.
Życiorys.
Z wykształcenia był ekonomistą, z zamiłowania dziennikarzem (publikował w „Gazecie Regionalnej Powiat”, drukowanej w Nakle nad Notecią, a także współtworzył szubińskie pismo „Pelikan”). Pracę literacką rozpoczął w 1984 roku słuchowiskami SF: "„Granica”" i "„Operacja”", napisanymi dla Programu IV Polskiego Radia.
Następne teksty radiowe: "„500.000 DM”" i "„Twardziel”", wyemitowane zostały w latach 1998–1999 na antenie Polskiego Radia Szczecin i zdobyły wyróżnienie i nagrodę w ogólnopolskim konkursie na słuchowisko ogłoszonym przez PR Szczecin.
Jego debiutem powieściowym była książka z gatunku fikcji politycznej pt. "NN", wydana nakładem szczecińskiej oficyny GLOB w 1988 roku. W kolejnych napisał kilka powieści w tym trzy dla młodzieży ("Licealiści", "Jedynaczka", "Ślicznotka". Dwie powieści były drukowane w odcinkach w bydgoskim „Dzienniku Wieczornym” w latach 1991-1992. ("Labirynt zazdrości")
Pisał również aforyzmy. Część z nich została opublikowana w zbiorze sentencji – „Księdze aforystyki polskiej XXI wieku (wyd. Videograf II, Katowice 2002 r.).
Mieszkał, pracował i tworzył w Szubinie koło Bydgoszczy.

</doc>
<doc id="1330278" url="https://pl.wikipedia.org/wiki?curid=1330278" title="Olle Anderberg">
Olle Anderberg

Olle Henrik Martin Anderberg (ur. 13 września 1919 w Asmundtorp, zm. 26 września 2003 w Linköping) – szwedzki zapaśnik. Dwukrotny medalista olimpijski.
Walczył w obu stylach i w obu zdobywał olimpijskie medale. W Londynie w 1948 zajął drugie miejsce w stylu klasycznym, cztery lata później zwyciężył w wolnym. W 1956 odpadł w eliminacjach w obu stylach. Zdobywał tytuły mistrza świata w obu stylach. W klasycznym triumfował w 1950 i 1953, w wolnym w 1951. Stawał na podium mistrzostw Europy.

</doc>
<doc id="1330280" url="https://pl.wikipedia.org/wiki?curid=1330280" title="Pływanie synchroniczne na Letnich Igrzyskach Olimpijskich 2008">
Pływanie synchroniczne na Letnich Igrzyskach Olimpijskich 2008

Konkurencje w Pływaniu synchronicznym na Letnich Igrzysk Olimpijskich 2008 w Pekinie rozgrywane były w Beijing National Aquatics Centre. W Pekinie kobiety rywalizowały w duecie i w pływaniu drużynowym. Turniej odbył się w dniach 17 - 22 sierpnia 2008 roku. Polki nie startowały w tej dyscyplinie.

</doc>
<doc id="1330284" url="https://pl.wikipedia.org/wiki?curid=1330284" title="Pedro Rodríguez Pérez">
Pedro Rodríguez Pérez

Pedro Rodríguez Pérez, książę Campomanes (ur. 1 lipca 1723 w Tineo, zm. 3 lutego 1802 w Madrycie) – hiszpański polityk i uczony, człowiek oświecenia.
Pochodzący prawdopodobnie ze zubożałej szlachty Pedro Rodríguez Pérez, przyszły książę Campomanes, kształcił się pod okiem wuja kanonika w Santillana del Mar (Santander), dzięki swej inteligencji wcześnie zaczął studiować filozofię. Przebywał przez pewien czas w Cangas del Narcea, a później uczęszczał na kursy prawa na uniwersytecie w Oviedo. Od 1745 z powodzeniem praktykował adwokaturę.
Nie zaniedbał jednak działalności naukowej. W 1747 opublikował "Disertaciones históricas del Orden y Caballería de los Templarios", a w 1756 dzieło historyczne pt. "Antigüedad marítima de la República de Cartago". Rok wcześniej został mianowany legalnym doradcą administracji pocztowej. Zakres obowiązków zainspirował go do napisania dwóch prac, niezbędnych do poznania ówczesnego systemu komunikacji na Półwyspie Iberyjskim: "Itinerario de las carreras de postas de dentro y fuera del reyno" (1761) i "Noticia geográfica del reyno y caminos de Portugal" (1762), a ponadto ważnego dzieła zatytułowanego "Ordenanzas" (1762), które zawiera regulacje w dziedzinie pocztowej.
Nominacja (1762) na "fiscal del Real y supremo consejo de Castilla" (odpowiednik ministra finansów) wprowadziła Campomanesa do polityki reform „oświeconego despotyzmu” i dała mu możliwość wpływu na wewnętrzną politykę Karola III. Campomanes był inspiratorem różnych praw dotyczących ekonomii, polityki społecznej i kościelnej (np. dekretu wydalenia jezuitów z 1767). W tym czasie napisał większość swoich dzieł, zajmując się między innymi wolnym handlem zbożem ("Respuesta fiscal sobre abolir la tasa y establecer el comercio de granos", 1764), planami nauczania uniwersyteckiego ("Informe", 1775), nadużyć hodowców zwierząt ("Respuesta fiscal sobre los privilegios de la Mesta", 1783).
Jego wielostronna działalność, ukierunkowana przede wszystkim na popieranie postępu w rolnictwie oraz rozwoju przemysłu i handlu, uczyniła go jedną z najważniejszych postaci w procesie reformy gospodarki, które rozpoczęło w Hiszpanii panowania Karola III.
Prawdziwym wydarzeniem była publikacja "Tratado de la regalía de amortización" (1765) na temat szkód spowodowanych koncentracją nieruchomości w rękach Kościoła, tekst ten prawie natychmiast został przetłumaczony na język włoski (Wenecja 1767). Interesujący okazał się także utwór "Extremadura" (1771), będący studium problemów społecznych w jednym z zacofanych terenów oraz pierwszą próbą projektu reform rolnych. Campomanes założył "Towarzystwa Ekonomiczne Przyjaciół Kraju" ("Sociedades económicas de amigos del país"), oraz wysłał do władz lokalnych odpowiedni okólnik, do którego dołączył "Discurso sobre el fomento de la industria popular" (1774) nakazujący chłopom, by w wolnych chwilach wykonywali prace dodatkowe oraz produkowali użyteczne w rolnictwie przedmioty. W 1775 poparł utworzenie Królewskiego Madryckiego Towarzystwa Ekonomicznego Przyjaciół Kraju w stolicy.
Po uzyskaniu tytułu książęcego (1780) Campomanes był mianowany gubernatorem "consejo de Castilla", a więc najważniejszego obok króla stanowiska w państwie. Zajmował je w latach 1783–1791. Po tych wydarzeniach rządy Campomanesa stały się bardziej autorytarne. Z powodów zdrowotnych, a przede wszystkim ze względu na intrygi prowadzone na dworze po wstąpieniu na tron Karola IV, musiał zrezygnować z piastowania swego urzędu. Został mianowany doradcą państwowym i z zaangażowaniem interweniował w politykę ekonomiczną.
Do listy publikacji Campomanesa dopisać trzeba jeszcze: "Discurso sobre la educacíon popular de los artesanos y su fomento" (1775) oraz "Noticia de la Vida y Obras del M. I. y R.P.D. Benito Jeronimo Feijoo", opublikowaną w Madrycie (1777) jako wstęp do pierwszego tomu "Teatro crítico Feija".

</doc>
<doc id="1330288" url="https://pl.wikipedia.org/wiki?curid=1330288" title="Red and Anarchist Skinheads">
Red and Anarchist Skinheads

Red and Anarchist Skinheads, RASH (ang. Czerwoni i Anarchistyczni Skinheadzi) – określenie odłamu skinheadów o poglądach komunistycznych oraz anarchistycznych.
Historia.
Pierwsi lewicowi skinheadzi (skini) pojawili się na przełomie lat 70. i 80. XX w., kiedy subkultura skinheadów zaczęła być jednoznacznie utożsamiana z rasizmem i nacjonalizmem. Do tego czasu skini nie deklarowali się przeważnie politycznie i w ramach jednej kultury funkcjonowali ludzie o różnych poglądach. Skrajna prawica zaczęła wykorzystywać kryzys gospodarczy do propagowania haseł szowinistycznych i rasistowskich, zyskując wielu zwolenników, zwłaszcza wśród kibiców piłkarskich. Według nich receptą na zmniejszenie bezrobocia było wydalenie imigrantów, których kilka lat wcześniej chętnie przyjmowano w obliczu braku rąk do pracy. W tym stanie rzeczy część ludzi identyfikujących się dotąd z kulturą skinheadów, posiadający lewicowy światopogląd, postanowiło stworzyć własny ruch.
Początek dały zespoły takie jak Angelic Upstarts, The Redskins, Red Alert, Red London. Idea stworzenia lewicowej sceny dla skinów szybko znalazła zwolenników w Belgii, Francji, Hiszpanii, Włoszech, USA. Obecnie lewicowi skini są w większości krajów świata.

</doc>
<doc id="1330289" url="https://pl.wikipedia.org/wiki?curid=1330289" title="Alexander Evans">
Alexander Evans

Alexander Evans (ur. 13 września 1818 w Elkton, Maryland, zm. 5 grudnia 1888 w Elkton, Maryland) – amerykański polityk i prawnik związany z Partią Wigów.
W latach 1847–1853 przez trzy kadencje Kongresu Stanów Zjednoczonych był przedstawicielem piątego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1330297" url="https://pl.wikipedia.org/wiki?curid=1330297" title="Mirosław Podsiadło">
Mirosław Podsiadło

Mirosław Jerzy Podsiadło (ur. 22 maja 1925 w Łodzi, zm. 18 marca 2004) – polski polityk, działacz społeczny, poseł na Sejm III kadencji.
Życiorys.
Ukończył studia na Wydziale Ekonomicznym Uniwersytetu Łódzkiego. W 1971 uzyskał stopień doktora. Przez kilkanaście lat działał w Stowarzyszeniu Polaków Poszkodowanych przez III Rzeszę. Był jego prezesem, później kierował oddziałem wojewódzkim tej organizacji.
Z ramienia Sojuszu Lewicy Demokratycznej pełnił funkcję posła na Sejm III kadencji wybranego z listy ogólnopolskiej. Mandat objął w 1998 po rezygnacji Grzegorza Tuderka. W wyborach parlamentarnych w 2001 nie ubiegał się o reelekcję.
W 2002 prezydent RP Aleksander Kwaśniewski odznaczył go Krzyżem Komandorskim Orderu Odrodzenia Polski.
Pochowany został na cmentarzu ewangelickim przy ul. Francuskiej w Katowicach (kwatera 10/1/20a).

</doc>
<doc id="1330307" url="https://pl.wikipedia.org/wiki?curid=1330307" title="Mladeč">
Mladeč

Mladeč (niem. Lautsch) – gmina w Czechach w powiecie Ołomuniec w kraju ołomunieckim.
Pierwsza wzmianka o miejscowości pochodzi z roku 1350.
W Mladeču w obrębie wzniesienia Třesín znajduje się wapienna jaskinia (Mladečské jeskyně), w której odkryto szczątki człowieka sprzed 31 000 lat.

</doc>
<doc id="1330311" url="https://pl.wikipedia.org/wiki?curid=1330311" title="Albert Constable">
Albert Constable

Albert Constable (ur. 3 czerwca 1805 w Charlestown, Maryland, zm. 18 września 1855 w Camden, New Jersey) – amerykański polityk i prawnik związany z Partią Demokratyczną.
W latach 1845–1847 przez jedną kadencję Kongresu Stanów Zjednoczonych był przedstawicielem piątego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1330316" url="https://pl.wikipedia.org/wiki?curid=1330316" title="It's All Over Now, Baby Blue">
It's All Over Now, Baby Blue

It's All Over Now, Baby Blue – piosenka skomponowana przez Boba Dylana, nagrana przez niego w styczniu i wydana na albumie "Bringing It All Back Home" w marcu 1965 r.
Historia i charakter utworu.
"It's All Over Now, Baby Blue” pozostaje do dziś jednym z najpopularniejszych utworów Dylana i zarazem utworem niezwykle wieloznacznym, dającym się wielorako interpretować.
Może być pożegnaniem z kobietą, przyjacielem, byłym przyjacielem, z polityczną lewicą, a nawet z własną (lub też czyjąś) niewinnością. Może być rozpatrywany jako kołysanka, ale także jako pieśń przebudzenia...
Świat przedstawiony w tym utworze jest światem zimnym, w którym nic nie jest pewne i niczego nie można przewidzieć. Głos Dylana przekazuje jego ból i swoistą nadzieję (w ciemnych barwach) i mocne emocje, które wyhamowuje zamieniając je w kruche poddanie się.
Dylan skomponował tę piosenkę w krytycznym momencie swojego rozwoju duchowego (jako człowieka) i rozwoju kariery (jako artysty). Przechodził z utworów typu „wskazywanie palcem” do utworów surrealistycznych, które wykazywały nawet solipsyzm ich autora.
Chociaż tytuł sugeruje, że jest to utwór o pożegnaniach, to jest to przede wszystkim utwór o nowych początkach. Typowym przykładem tego są wersy
To ewidentnie nie jest epitafium, tylko wezwanie do nowego życia.
Piosenka ta wykazuje wpływ teorii Carla Junga o synchroniczności – filozofii czy technice obserwacyjnej, będącej pewnego rodzaju sztuką „przypadkowego” odkrywania rzeczy dobrych i pełnych znaczenia. Jung pisze o tym w związku z chińską księgą Yijing, która w latach 60. stała się niezwykle popularna w świecie zachodnim i bez wątpienia była znana także Dylanowi.
W utworze tym występuje także spora liczba symboli i postaci, które je ucieleśniają (np. "your orphan with his gun"; pol. "twój sierota ze swoim rewolwerem"). Co charakterystyczne – wszystkie są potencjalnie groźna dla „adresata” piosenki. Ale jest to świat, w którym nawet „dywan rusza się pod tobą”.
Dylan skomponował „It's All Over Now, Baby Blue” najpewniej na początku stycznia 1965 r. Sam wskazał, że wpływ na niego miała piosenka „Baby Blue” Gene’a Vincenta, chociaż Dylanowski utwór jest właściwie jej antytezą.
Podzielone wśród krytyków i fanów są sugestie odnośnie do tytułowego „Baby Blue”.
Niektórzy sugerują niebieskookiego Paula Claytona, przyjaciela nowojorskiego Dylana z wczesnych lat 60. Był on piosenkarzem folkowym i zbieraczem folklorystycznym. To właśnie on zagrał Dylanowi „Scarlet Ribbons for Her Hair”, co przyczyniło się do powstania melodii „Don’t Think Twice, It’s All Right”. Był on niezwykle przywiązany do Dylana (dokładnie w takim samym stopniu jak Dylan do Woody’ego Guthrie). Niektórzy uważają, że był gejem. Clayton popełnił samobójstwo 30 marca 1967 r. Inni natomiast sugerują, że adresatem utworu jest inny przyjaciel Dylana z tego wczesnego nowojorskiego okresu – Dawid Blue. Pojawił się on na okładce albumu „The Basement Tapes” (siedzi na podłodze w pierwszym rzędzie ze złożonymi dłońmi) oraz zagrał ważną rolę w filmie Dylana z 1978 r. "Renaldo &amp; Clara".
Podczas koncertów piosenka ta była wykonywana głównie w akustycznych solowych wersjach. W 1978 r. została ona jednak zaaranżowana bardziej w stylu rockandrollowym, co nadało jej bardziej optymistycznego wydźwięku. W latach 80. Dylan powrócił znów do solowej akustycznej wersji. Od 2003 r. piosenka była wykonywana przez zespół, z mocnym akcentem na partie fortepianowe, z łagodną aranżacją wydobywająca wszystkie subtelności kompozycji.

</doc>
<doc id="1330319" url="https://pl.wikipedia.org/wiki?curid=1330319" title="Motocyklowe Grand Prix Francji 2008">
Motocyklowe Grand Prix Francji 2008

Wyścigi o Motocyklowe Grand Prix Francji 2008 odbyło się 18 maja na torze Bugatti Circuit. Była to siedemdziesiąta druga edycja zawodów o wielką nagrodę Francji, a dziewiętnasta edycja na tym torze. Jest to piąta eliminacja Motocyklowych Mistrzostw Świata w 2008 roku.
Przebieg kwalifikacji.
125 cm³.
Pierwszy, piątkowy dzień kwalifikacji w klasie 125 cm³ przyniósł prowizoryczne pole position dla zwycięzcy konkursu z Kataru - Sergio Gadea, który wyprzedził Brytyjczyka Bradleya Smitha o 0,099 sekundy. W pierwszym rzędzie na chwilę obecną znajdowaliby się jeszcze Niemiec Stefan Bradl oraz lider kwalifikacji generalnej Simone Corsi.
W sobotę Gadea utrzymał pierwsze miejsce nie poprawiając swojego najlepszego czasu. Drugi był Smith, jednak ten zbliżył się do Hiszpana na 0,025 sekundy. Pierwszy rząd uzupełnili Stefan Bradl i Simone Corsi, którzy podobnie jak Gadea, nie poprawili dzisiaj wczorajszych osiągnięć.
Pierwsza linia startowa
250 cm³.
Drugi raz z rzędu Alvaro Bautista wygrał pierwszy dzień kwalifikacji do wyścigu w klasie 250 cm³. Drugi czas sesji miał jego rodak Alex Debon. Zaraz po dwóch Hiszpanach uplasowali się dwaj Włosi Marco Simoncelli oraz Mattia Pasini. Kibicom zawód sprawił lider mistrzostw Mika Kallio, który zamknął pierwszą dziesiątkę.
Alex Debon wygrał kwalifikacje, wyprzedzając Alvaro Bautistę zaledwie o 0,001 sekundy, trzeci czas miał Marco Simoncelli, który utrzymał miejsce z piątkowej sesji. Pierwszą linię uzupełnił Thomas Lüthi.
Pierwsza linia startowa
Wyścigi.
 Grand Prix Francji w klasie 125 cm³
Początek: 11:00 (czas miejscowy) / 11:00 (CET) 
Uczestników: 37 (dojechało 23)
Nawierzchnia: sucha/mokra
Pogoda: 15 °C, zmienna
Wznowienie wyścigu nastąpiło po około 20 minutach. Pierwsze pole zajmował prowadzący w pierwszym wyścigu Olivé, a kolejni zawodnicy ustawieni byli na starcie w kolejności ze 14 ukończonego okrążenia wyścigu przez co zawodnicy, którzy wypadli tuż przed końcem pierwszego wyścigu mogli uczestniczyć w dalszych zmaganiach.
Drugi start liczący 5 okrążeń nie rozpoczął się dobrze dla Olivé, który poślizgnął się na starcie i stracił kilka miejsc. Na prowadzenie wyszedł Esteve Rabat, który już na pierwszym zakręcie je stracił przez niedostosowanie się do mokrej nawierzchni. Na przód stawki wyszedł Gábor Talmácsi, który po okrążeniu również przeszarżował i wypadł z toru. Na prowadzenie wyszedł Bradley Smith, jednak ten jechał zbyt zachowawczo i wyprzedził go zawodnik gospodarzy Mike di Meglio, który bezpiecznie dojechał do mety wygrywając drugi raz w swojej karierze.
 Grand Prix Francji w klasie 250 cm³
Początek: 12:30 (czas miejscowy) 
Uczestników: 25 (dojechało 19)
Nawierzchnia: sucha/mokra
Pogoda: 16 °C, zmienna
 Grand Prix Francji w klasie MotoGp
Początek: 14:00 (czas miejscowy) / 14:00 (CET) 
Uczestników: 18 (dojechało 16)
Nawierzchnia: sucha
Pogoda: 17 °C, zmienna

</doc>
<doc id="1330322" url="https://pl.wikipedia.org/wiki?curid=1330322" title="Morski pas przyległy">
Morski pas przyległy



</doc>
<doc id="1330323" url="https://pl.wikipedia.org/wiki?curid=1330323" title="Mladějovice">
Mladějovice

Mladějovice – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 725 mieszkańców.

</doc>
<doc id="1330329" url="https://pl.wikipedia.org/wiki?curid=1330329" title="Kardiomiopatia wywołana stresem">
Kardiomiopatia wywołana stresem



</doc>
<doc id="1330330" url="https://pl.wikipedia.org/wiki?curid=1330330" title="MSN Explorer">
MSN Explorer

MSN Explorer − przeglądarka internetowa firmy Microsoft integrująca w sobie usługi MSN i Windows Live takich jak Windows Live Hotmail i Windows Live Messenger. Aby korzystać z tych usług wymagany jest Windows Live ID.

</doc>
<doc id="1330331" url="https://pl.wikipedia.org/wiki?curid=1330331" title="Skala nasilenia duszności MRC">
Skala nasilenia duszności MRC

Skala nasilenia duszności MRC (Medical Research Council) – skala stosowana w medycynie w celu określania stopnia nasilenia duszności. Jest wykorzystywana w ocenie zaawansowania chorób płuc, np. przewlekłej obturacyjnej choroby płuc. 

</doc>
<doc id="1330333" url="https://pl.wikipedia.org/wiki?curid=1330333" title="Jacob Alexander Preston">
Jacob Alexander Preston

Jacob Alexander Preston (ur. 12 marca 1796 w Bel Air, Maryland, zm. 2 sierpnia 1868 w Perryman, Maryland) – polityk, lekarz i rolnik amerykański związany z Partią Wigów.
W latach 1843–1845 przez jedną kadencję Kongresu Stanów Zjednoczonych był przedstawicielem piątego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1330336" url="https://pl.wikipedia.org/wiki?curid=1330336" title="Irfan View">
Irfan View



</doc>
<doc id="1330343" url="https://pl.wikipedia.org/wiki?curid=1330343" title="Zografou">
Zografou



</doc>
<doc id="1330355" url="https://pl.wikipedia.org/wiki?curid=1330355" title="Zapalenie błony śluzowej żołądka">
Zapalenie błony śluzowej żołądka

Zapalenie błony śluzowej żołądka, właściwie zapalenie żołądka (łac. "gastritis", od greckiego γαστήρ "gaster", żołądek) – stan, w którym dochodzi do uszkodzenia błony śluzowej żołądka przez różne czynniki etiologiczne wywołujące reakcję zapalną. 
W 1990 wprowadzono klasyfikację zapaleń żołądka opartą na systemie Sydney (początkowo kwestionowanym, głównie w Stanach Zjednoczonych, i poprawionym w 1994), który wyróżniał:
Niektórzy autorzy terminu „zapalenie żołądka” ("gastritis") używają jedynie w odniesieniu do rzeczywistych stanów zapalnych (infekcyjnych lub immunologicznych), natomiast do innych stosują określenie „gastropatia”.

</doc>
<doc id="1330356" url="https://pl.wikipedia.org/wiki?curid=1330356" title="Trening interpersonalny">
Trening interpersonalny

Geneza treningu interpersonalnego.
Jako początek treningu interpersonalnego wskazuje się warsztaty dla kadry kierowniczej, organizowane w roku 1946 w Connecticut. Prowadzono tam wykłady, seminaria oraz spotkania w kilkunastoosobowych grupach, na których omawiano problemy, jakie uczestnicy warsztatów napotykali w pracy. Spotkania prowadzili współpracownicy Kurta Lewina. 
Pewnego dnia prowadzący zaprosili na swoje zebranie kilku uczestników, by ci opowiedzieli, jak postrzegają to, co dzieje się w grupie i jaki wpływ wywierają na nich interwencje prowadzących. Okazało się, że interakcje, zachodzące w grupie, pozwalają uczestnikom odkrywać informacje o swoim funkcjonowaniu w grupie, umiejętnościach porozumiewania się i mechanizmach funkcjonowania grupy. 
W ten sposób odkryto nową metodę uczenia się, opartą na doświadczaniu, eksperymentowaniu z nowymi zachowaniami i przeżywaniu.
Cele treningu.
Od początku istnienia, trening interpersonalny rozwijał się w dwóch kierunkach:
W trakcie tych treningów, prócz realizacji założonych rezultatów, zauważano także niespecyficzne zmiany samych uczestników w postaci zwiększenia zaufania do grupy, akceptacji własnej osoby, większej elastyczności zachowania i zwiększenia ekspresyjności.
Obecne zastosowania treningu interpersonalnego.
Na przestrzeni lat, bardziej popularny okazał się "nurt rogersowski", dlatego współczesny trening interpersonalny wciąż główny nacisk kładzie na przeżywanie emocji, zwiększenie zaufania do grupy, otwarcie się uczestników przed sobą. Współcześnie stosuje się go:
Struktura treningu interpersonalnego.
W obu grupach: "spotkaniowych" i "grupach T", przyjęto rozpoczynanie treningu w sposób wybitnie nieustrukturalizowany, bez gotowego programu i dyrektywnych działań ze strony trenerów. Ważna była również "zasada tu i teraz", czyli koncentracji na bieżących doświadczeniach, uczciwego dzielenia się odczuciami, zwracania się uczestników do siebie ("Ty Janku powiedziałeś, że..." zamiast "Janek powiedział, że..."), nieoceniania siebie nawzajem i przyzwolenia na ekspresję emocji.
Współcześnie, trening interpersonalny prowadzi się jako cztero- lub pięciodniowe spotkania, prowadzone dzień po dniu, wyjazdowo, np. w ośrodku szkoleniowym. Uczestnicy większą część czasu spędzają ze sobą, śpią w ośrodku. Zajęcia prowadzone są niedyrektywnie, tzn. bez wyraźnej, narzuconej przez trenera struktury.
Często rozpoczyna się od zakontraktowania grupy. Elementy kontraktu mogą m.in. stanowić:
Zacytowane zasady odnoszą się bezpośrednio do sposobów rozładowywania emocji. Mają one, z jednej strony stworzenie poczucia bezpieczeństwa wśród uczestników, z drugiej stworzenie sytuacji, w której uczestnicy wszelkie emocje "wnoszą do grupy" a nie odreagowują poza.
Czym nie jest trening interpersonalny.
Trening interpersonalny nie jest formą prowadzenia terapii. Od początku swojego istnienia, przeznaczony jest tylko i wyłącznie dla ludzi zdrowych. Jego cele są tylko i wyłącznie edukacyjne a nie terapeutyczne.

</doc>
<doc id="1330357" url="https://pl.wikipedia.org/wiki?curid=1330357" title="Deutsches Geschlechterbuch">
Deutsches Geschlechterbuch

Das Deutsche Geschlechterbuch (niem. "Księga Niemieckich Rodów"), do 1943 Genealogisches Handbuch bürgerlicher Familien (niem. "Genealogiczny Podręcznik rodzin Mieszczańskich"), niemieckie wydawnictwo genealogiczne zajmujące się rodzinami nieszlacheckimi.
Pomyślane jako uzupełnienie Almanachu Gotajskiego ("Genealogisches Handbuch des Adels"), prezentujace jako pomoc w badaniach genealogicznych rodowody i materiały źródłowe oraz herby dotyczące rodzin mieszczańskich i chłopskich, niekiedy również szlacheckich i arystokratycznych o mieszczańskim rodowodzie.
Wiele tomów wydawnictwa dotyczy określonych regionów dawnej Rzeszy – np. "Westfälisches" (Westfalia) lub "Schlesisches" (Śląsk) Geschlechterbuch. Jednym z niewielu uznanych za pełne i zakończone, w 2007, jest wydanie dotyczące Hamburga ("Hamburgische Geschlechterbuch") zawarte w 16 tomach.
Deutsches Geschlechterbuch wydawane było od 1889 do 1943 pod tytułem Genealogisches Handbuch bürgerlicher Familien przez genealoga Bernharda Koernera w wydawnictwie C. A. Starke Verlag w Zgorzelcu. W 119 tomach objęło ponad 4.000 rodzin.
Po 12 latach przerwy wznowione zostało w 1956 pod nowym tytułem "Deutsches Geschlechterbuch", ale zachowaniem kolejnej numeracji tomów, wydany w 1956 tom oznaczono jako 120. W 2007 wydano 219 tom. Dzieło jest wydawane nadal przez wydawnictwo Starke Verlag, obecnie z siedzibą w Limburgu.
Tomy od 1 do 119 od 2007 dostępne są w wersji cyfrowej, jako zestaw 16 płyt CD. Dostępny jest również indeks w wersji cyfrowej do wszystkich dotąd wydanych tomów. Od roku 2012 w Mazowieckiej Bibliotece Cyfrowej dostępnych jest 80 tomów tego herbarza.
Wykaz tomów.
Przy każdym tomie podany jest w tytule teren którego dotyczy, na końcu dodatkowo dodane jest jego polskie określenie. Tomy określone jako "ogólne" (niem. "Allgemeine Band") zawierają hasła o rodzinach z różnych terenów dawnej Rzeszy.

</doc>
<doc id="1330360" url="https://pl.wikipedia.org/wiki?curid=1330360" title="Aranjani">
Aranjani

Aranjani – "Leśna", wedyjska bogini lasów i dzikich zwierząt. Według Wed pełna jest jadła i pachnąca balsamem. Nigdy nie krzywdzi człowieka, chyba że ten za blisko się zbliży.

</doc>
<doc id="1330364" url="https://pl.wikipedia.org/wiki?curid=1330364" title="Kościół św. Michała Archanioła w Warszawie (Białołęka)">
Kościół św. Michała Archanioła w Warszawie (Białołęka)

Kościół św. Michała Archanioła w Warszawie – zabytkowa barokowa świątynia z początku XVIII wieku znajdująca się w warszawskiej dzielnicy Białołęka przy ul. Głębockiej 119. 
Modrzewiowa budowla ze stromym dwuspadowym dachem krytym gontem, z niewielką wieżyczką zwieńczoną krzyżem, stoi w pobliżu zabytkowego cmentarza z XVI wieku na terenie Grodziska.
Historia.
Kościół zbudowali w 1717 bernardyni na miejscu starszego, spalonego w czasie potopu szwedzkiego. Nie wiadomo ile budowli wzniesiono wcześniej w tym miejscu, ale źródła zgodnie podają, że fundatorem pierwszego kościoła pod wezwaniem św. Michała Archanioła w Grodzisku była królowa Bona posiadająca po śmierci męża rozległe dobra na Mazowszu.
Bernardyni otrzymali ziemię w Grodzisku od króla Zygmunta III Wazy i wznieśli tam oprócz kościoła rezydencję zakonną. 
W 1734 świątynia wzbogaciła się o dwa spiżowe dzwony kościelne. 
Od 1811 wnętrze miało cztery ołtarze, z obrazem Matki Boskiej Częstochowskiej w głównym i wizerunkami św. Antoniego, św. Michała i św. Jana Nepomucena w bocznych. Główny ołtarz został przeniesiony z kościoła bernardynów na Pradze, który został rozebrany a w jego miejscu wzniesiono fortyfikacje Pragi.
W późniejszych latach w kościele odprawiano mszę tylko raz w tygodniu w niedzielę i w święta. W 1864 po zlikwidowaniu zakonu został włączony do parafii Matki Boskiej Loretańskiej na Pradze. W 1888 przeszedł gruntowny remont. 
Od 1895 do 1917 był filią parafii opiekującą się wsiami: Drewnica, Grodzisk, Marki i Siwki.
Po zniszczeniach II wojny światowej został w 1950 wyremontowany. Kościół gruntownie odnowiono w latach 2003–2004. 
Do zabytkowego wyposażenia, oprócz ołtarza z XVII wieku, należą również drewniane figury św. Feliksa, Jana Nepomucena oraz dwóch świętych bernardyńskich, obraz św. Stanisława z XVIII wieku i kielich z późniejszą, dorobioną w 1889, stopą. W kościele znajdują się również 6-głosowe organy z 1976.
Oprócz kościoła w rejestrze zabytków pod tym samym numerem widnieje również przykościelny cmentarz z 1534.

</doc>
<doc id="1330365" url="https://pl.wikipedia.org/wiki?curid=1330365" title="Magistrala węglowa">
Magistrala węglowa

Magistrala węglowa (potocznie zwana Węglówką) – trasa kolejowa łącząca bezpośrednio zagłębie węglowe Górnego Śląska z Gdynią.
Zbudowana w latach 1926–1933, była największą i najnowocześniejszą inwestycją transportową II Rzeczypospolitej oraz przykładem polsko-francuskiej współpracy gospodarczej. Dzięki niej nastąpiło szybkie zespolenie Górnego Śląska i wnętrza kraju z wybrzeżem Bałtyku.
Magistrala węglowa w okresie międzywojennym.
Historia.
Pierwsze przedsięwzięcia służące usprawnieniu transportu polskiego węgla.
Po odrodzeniu państwa polskiego w 1918 r. jednym z najważniejszych problemów do rozwiązania było zespolenie sieci kolejowej w jednolity system organizacyjny i transportowy. Sieć kolejowa przejęta w spadku po zaborcach była nierównomiernie rozwinięta i znacznie zróżnicowana pod względem wyposażenia technicznego. Stan sieci kolejowej w byłym zaborze pruskim nie wymagał większych prac, sytuacja na ziemiach byłych zaborów: austriackiego oraz rosyjskiego była trudniejsza. Niektóre istniejące linie kolejowe zmieniły swe znaczenie tranzytowe (część linii lokalnych została głównymi szlakami transportowymi). Z powodu zerwania powiązań rynku polskiego z Rosją handel zagraniczny Polski w coraz większym stopniu uzależniał się od Niemiec, a to wymagało przebudowy systemu transportu kolejowego.
Prace kolejowe według wcześnie opracowanego programu rozpoczęto w 1919 r. od rozbudowy węzła warszawskiego, a z chwilą przyłączenia w 1922 r. części Śląska do Polski, skoncentrowano się na budowie krótkich połączeń kolejowych na Górnym Śląsku, których celem było ominięcie odcinków kolei biegnących przez terytorium niemieckie. W 1920 r. stało się oczywiste, że jednym z najważniejszych zadań będzie powiązanie transportowe budującego się portu w Gdyni z zapleczem gospodarczym, gdyż nieprzychylne Polsce stanowisko Wolnego Miasta Gdańska nie dawało nadziei na wykorzystanie połączeń kolejowych istniejących na jego terenie.
Już w 1921 r., głównie z myślą o obsłudze transportów wojskowych, ukończono lokalną linię kolejową Gdynia – Kokoszki, o długości 26 km, omijającą Gdańsk. Z uwagi na trudne warunki terenowe, miała ona niekorzystne parametry techniczne (ostre łuki, duże nachylenia), co obniżało jej możliwości ruchowo-przewozowe. W latach 1920–1922 władze wojskowe zbudowały ponadto linię kolejową Swarzewo – Hel, o długości 44 km, którą następnie oddały do użytku publicznego.
Po wybuchu w 1925 roku polsko-niemieckiej wojny celnej i zamknięciu granicy niemieckiej dla eksportu polskiego węgla palącą dla Polskiej Konwencji Węglowej stała się potrzeba eksportu węgla (głównego produktu polskiego handlu zagranicznego) do krajów bałtyckich drogą morską przez porty polskiego obszaru celnego. W przeciwnym wypadku przemysłowi węglowemu groziła katastrofa.
Dotychczas transporty prowadzono dwiema trasami, przechodzącymi przez Gdańsk:
W 1927 r. po ukończeniu jednotorowego (z możliwością budowy drugiego toru, co zostało uwzględnione przy budowie torowiska, mostów, wiaduktów) odcinka linii kolejowej Kalety – Podzamcze o długości około 115 km, możliwe stało się ominięcie „korytarza kluczborskiego”. Nowo wybudowany odcinek umożliwił znaczne zwiększenie przewozu eksportowego węgla trasą Katowice – Kalety – Podzamcze – Ostrów Wielkopolski – Jarocin – Gniezno – Inowrocław – Bydgoszcz – Gdańsk – Gdynia. Była to jednak linia okrężna, o długości 597 km do Gdańska i 618 km do Gdyni. Odciążyła ona znacznie trasę przez Częstochowę, Koluszki, na której liczba pociągów węglowych dochodziła poprzednio do 40 na dobę.
Po poprawie w 1926 r. koniunktury na eksport polskiego węgla drogą morską, słabej przelotowości dróg kolejowych próbowano przeciwdziałać poprzez wykorzystanie do przeładunku węgla rzecznych portów wiślanych w Toruniu, Bydgoszczy, Świeciu i Tczewie. Jednakże celem perspektywicznym była budowa nowej magistrali węglowej Śląsk – Gdynia, łączącej te ośrodki możliwie najkrótszą trasą i zsynchronizowanie tej inwestycji z rozwojem portów morskich.
Już przy budowie odcinka Kalety – Podzamcze brano pod uwagę, że będzie on tworzył pierwsze ogniwo magistrali węglowej. Przewidywano, że stacja kolejowa Wieluń będzie stanowiła węzeł dla dalszej linii kolejowej, biegnącej w kierunku Inowrocławia wzdłuż lewego brzegu rzeki Warty. W grudniu 1924 r. na mocy zarządzenia Prezydenta RP została nadana koncesja na budowę i eksploatację kolei Kalety – Wieluń – Opatówek – Inowrocław (291 km) polsko-francuskiemu Towarzystwu Śląsko-Warszawsko-Bałtyckich Kolei. Jednakże z powodu niemożliwości sfinansowania inwestycji z kredytów, koncesja została unieważniona, a obowiązek budowy przejęło państwo.
Budowa magistrali węglowej.
Opracowano nowy projekt, który przewidywał budowę od podstaw dwóch odcinków: południowego Herby Nowe – Karsznice – Inowrocław oraz północnego Bydgoszcz – Gdynia, połączonych istniejącą dwutorową linią, biegnącą z Inowrocławia do Bydgoszczy (46 km), zbudowaną w 1872 r. Odcinek południowy miał biec na wschód od rzeki Warty ze względów gospodarczych (skrócenie połączenia Łodzi z magistralą) i strategicznych (odsunięcie od granicy zachodniej).
Celem ominięcia węzła Bydgoszcz Główna, zaprojektowano obwodnicę od Nowej Wsi Wielkiej, przez stację Kapuściska Małe do stacji Maksymilianowo, która włączała się do linii Bydgoszcz – Tczew. Po wyjściu z Maksymilianowa, magistrala kierowała się na północ przez Wierzchucin, Bąk, Kościerzynę do Gdyni. Na trasie od Maksymilianowa do Kościerzyny biegła po terenie równinnym, dużymi odcinkami, możliwie prostymi, z niewielkimi tylko odchyleniami celem ominięcia jezior.
Największe trudności terenowe występowały na odcinku „kaszubskim” Kościerzyna – Gdynia (67 km). Możliwości planowania trasy były ograniczone ukształtowaniem terenu Pojezierza Kaszubskiego i bliskością granicy niemieckiej. Zdecydowano się ostatecznie na trasę, która biegła po wschodniej stronie zespołu Jezior Raduńskich, po terenie znacznie pofałdowanym. Wykorzystano również fragmenty istniejących linii kolejowych:
Podstawę prawną rozpoczęcia budowy północnego odcinka magistrali stanowiła ustawa sejmowa z czerwca 1925 r. Z powodu trudności z pozyskaniem kredytów, konieczne było finansowanie z nadwyżek osiąganych z eksploatacji PKP. Według obliczeń z roku 1930 uruchomienie magistrali obniżyłoby koszt przewozu węgla o około 4.50 zł na tonie, co przy przewidywanym eksporcie 15 mln ton rocznie, przynosiłoby kopalniom ok. 70 mln zł.
Budowa magistrali prowadzona przez PKP przebiegała następująco:
W końcu 1930 roku gotowa był północna część magistrali (234 km), łącząca Inowrocław z Gdynią. Nie został natomiast ukończony środkowy odcinek Karsznice – Inowrocław o długości 156 km; zaawansowanie prac na tym odcinku oceniano na około 47%. Pociągi z eksportowym węglem, idące ze Śląska, do czasu ukończenia środkowego odcinka, były kierowane drogą okrężną przez Łódź, Kutno, Toruń, Bydgoszcz lub Kalisz, Ostrów Wlkp., Jarocin i Gniezno.
Po zaistnieniu jesienią 1928 r. światowego kryzysu gospodarczego, pojawiły się trudności z ukończeniem inwestycji ze środków bieżących PKP. W tej sytuacji rząd polski rozpoczął pertraktacje we Francji, wykorzystując zaangażowanie kapitału francuskiego w różnych gałęziach gospodarki polskiej. Powiązania z Francją były istotnym elementem całokształtu stosunków gospodarczych Polski okresu międzywojennego. Ich podłożem były czynniki polityczne i gospodarcze, zdeterminowane wspólnym zagrożeniem ze strony Niemiec.
Pertraktacje między Ministerstwem Komunikacji i Ministerstwem Skarbu a grupą przemysłowców francuskich trwały aż 9 miesięcy i były bardzo trudne. W ich wyniku rząd polski oddał budowę środkowego odcinka magistrali specjalnie powołanemu do życia Francusko-Polskiemu Towarzystwu Kolejowemu (fr. "Compagnie Franco-Polonaise de Chemins de Fer") z siedzibą w Paryżu. Udziałowcami byli: ze strony polskiej Bank Gospodarstwa Krajowego, a ze strony francuskiej Banque des Pays du Nord i koncern metalurgiczno-zbrojeniowy Schneider et Cie.
W wyniku umowy podpisanej 30 marca 1931 r. w Paryżu, spółka otrzymała koncesję na dokończenie budowy i eksploatacją magistrali Śląsk – Gdynia oraz jej odnogi Siemkowice – Częstochowa.
Linia koncesjonowana obejmowała odcinek Herby Nowe – Inowrocław oraz Nowa Wieś Wielka – Gdynia (w sumie 458 km). Spółka zobowiązała się zbudować brakującą część linii od stacji Karsznice do Inowrocławia, długości 156 km, 13 łącznic na stacjach węzłowych na ogólną długość 34 km oraz rozpocząć użytkowanie linii na całej jej długości od stycznia 1933 r. Odnoga magistrali węglowej Siemkowice – Częstochowa, o długości 55 km, miała ułatwić połączenie okręgów przemysłowych: częstochowskiego, dąbrowskiego i krakowskiego z Gdynią.
Prawo eksploatacji spółka otrzymała na okres 40 lat z możliwością wykupu przez rząd polski już po upływie 20 lat. Zastrzeżono w umowie, że kolej będzie budowana przy użyciu materiałów krajowych i zatrudnieniu polskich robotników. Kolej polska miała zagwarantowaną swobodę ruchu na magistrali, a Ministerstwo Komunikacji duże uprawnienia w zakresie eksploatacji kolei. Spółka zobowiązała się do świadczeń na rzecz przewozów pocztowych i wojskowych na tych samych zasadach, co PKP.
Wysokość potrzebnego kapitału wynosiła 351,5 mln zł. Podział kosztów przedstawiał się następująco:
Kapitał zakładowy spółki był niewielki, wynosił 15 mln franków francuskich, w tym udział strony polskiej – 7 mln franków. Spółka zobowiązała się zaciągnąć pożyczkę w banku francuskim, której rząd polski był tylko poręczycielem. Transakcja ta polegała na wyemitowaniu na rynku francuskim obligacji na sumę 1100 mln franków. Pierwszą ratę pożyczki w wysokości 400 mln franków zrealizowano w maju 1931 r. Następne dwie raty pożyczki nie doszły do skutku w przewidzianym terminie (do 1 maja 1932 r. – 300 mln franków i do 1 maja 1934 r. – 400 mln franków) z powodu niekorzystnego stanu rynku pieniężnego we Francji.
Uroczyste oddanie do użytku środkowego odcinka magistrali Karsznice – Inowrocław (156 km) nastąpiło 1 marca 1933 r. na stacji kolejowej Karsznice z udziałem ministra komunikacji, inż. Michała Butkiewicza. Połączone to było z rozpoczęciem tymczasowej eksploatacji tej linii, zaś normalny ruch na całej długości magistrali węglowej nastąpił dopiero w 1937 r.
Oddaniem magistrali do eksploatacji były zaniepokojone niemieckie i angielskie koła gospodarcze. W przypadku Niemiec zaniepokojenie wywołał fakt rozluźnienia więzi między polską częścią Górnego Śląska, a portami niemieckimi oraz konkurencji magistrali w stosunku do kolei niemieckich, zwłaszcza w zakresie tranzytu.
Eksploatacja magistrali węglowej.
Niezrealizowanie w określonym terminie drugiej raty pożyczki obligacyjnej uniemożliwiło Towarzystwu podjęcie w 1933 r. eksploatacji wymienionych w koncesji odcinków magistrali. Nie mogąc z braku funduszy zakupić taboru kolejowego, Towarzystwo oddało linię PKP do tymczasowej eksploatacji. Jednak w 1937 r. udało się spółce przeprowadzić dalsze emisje obligacji, a ponadto otrzymać pożyczkę od rządu francuskiego. Napływ kapitału umożliwił wybudowanie odnogi magistrali Siemkowice – Częstochowa oraz drugiego toru na odcinku Siemkowice – Karsznice (50 km). Odcinki te zostały oddane do użytku w kwietniu 1939 r. Towarzystwo przeprowadziło również wiele robót uzupełniających na węzłach i stacjach dawniej wykonanych oraz wybudowało warsztaty kolejowe w Karsznicach i Kapuściskach Małych k. Bydgoszczy.
Magistrala okazała się dochodową od samego początku jej użytkowania. Zyski osiągane z jej eksploatacji wykazywały stały wzrost, stanowiąc poważną pozycję w dochodach PKP. W 1937 r. węgiel stanowił około 60% ogółu przewozów magistralą, 20% stanowiły przewozy innych towarów, pozostałe 20% – przewozy towarów importowanych.
Eksploatacja magistrali węglowej przez PKP w latach 1933–1937:
Z dniem 1 stycznia 1938 r. magistrala przeszła pod zarząd i użytkowanie Francusko-Polskiego Towarzystwa Kolejowego. Spółka rozpoczęła eksploatację magistrali w korzystnych warunkach, gdyż pięcioletni okres użytkowania jej przez PKP doprowadził do usunięcia istniejących mankamentów i wytworzenia sprawnych struktur organizacyjnych. W zyskach kolei częściowo uczestniczył także skarb państwa, uzyskując środki z podatków: obrotowego i dochodowego (5,2 mln zł w 1938 r.) i dochodach z eksploatacji jako jeden z udziałowców (5,1 mln zł w 1938 r.). Według umowy z Towarzystwem, koncesja na eksploatację linii wygasała w 1975.
Dane techniczne.
Długość magistrali węglowej od Katowic do Gdyni wynosiła 552 km; była to najkrótsza trasa łącząca te dwa ośrodki. Długość nowo wybudowanych linii wynosiła natomiast 458 km. W jej skład weszły również istniejące już linie o długości 94 km: Inowrocław – Nowa Wieś Wielka i Katowice – Herby Nowe. Koszt budowy magistrali do momentu przejęcia przez Francusko-Polskie Towarzystwo Kolejowe wyniósł 141,7 mln zł, a po przejęciu przez Towarzystwo od maja 1931 do czerwca 1933 r. – 66 mln zł. Budowa magistrali w sposób całkowity nie została rozliczona do 1939 r. Prawdopodobny koszt budowy wraz z odnogą Siemkowice – Częstochowa wyniósł około 270 mln zł.
Prawie na całej swej długości magistrala była budowana jako linia jednotorowa, lecz torowiska, mosty, przepusty i wiadukty były przygotowane na założenie drugiego toru w przyszłości. Jedynie na odcinkach Siemkowice – Karsznice, Bydgoszcz Wschód – Maksymilianowo i Osowa – Gdynia (łączna długość 73 km) linia była od początku dwutorowa.
Cechą charakterystyczną magistrali było to, że miała ona na całej długości jednolity charakter pod względem technicznym i wyposażeniowym, co miało duże znaczenie dla sprawności ruchu. Charakteryzowała się łagodnymi wzniesieniami nie przekraczającymi 5‰, dużymi promieniami łuków, mocną nawierzchnią i nowoczesnym wyposażeniem. Jednak na końcowym odcinku magistrali Osowa – Gdynia nie udało się zmniejszyć spadku zjazdu z Wysoczyzny Kaszubskiej i wyniósł on miejscami około 10‰. W końcu 1930 r. w tym rejonie wykoleił się pociąg z węglem (koło Wielkiego Kacka). Celem zapobieżenia dalszym wypadkom zastosowano specjalne zabezpieczenia, polegające na obowiązkowym zatrzymywaniu się pociągów na stacji Osowa i Wielki Kack oraz sprowadzaniu pociągów z tych miejscowości dwiema lokomotywami do Gdyni, co znacznie jednak ograniczało szybkość ruchu. Magistrala wchodziła do Gdyni od strony zachodniej i przebiegała przez stację osobową, co utrudniało manewry pociągów kierowanych do portu, związane z segregowaniem i przegrupowywaniem wagonów na poszczególne nabrzeża, zgodnie z przeznaczeniem.
Magistrala przecinała rzeki: Wartę, Brdę i Wdę oraz bezkolizyjnie mniej ważne linie kolejowe. Łączyła się natomiast z kilkoma ważnymi liniami kolejowymi:
Na trasie zbudowano kilkanaście mostów według indywidualnych projektów oraz kilkadziesiąt różnej długości wiaduktów żelbetonowych w miejscach przecięcia magistrali z lokalnymi liniami kolejowymi. Najdroższy i najtrudniejszy do wykonania, choć nie najdłuższy na całej trasie okazał się most nad Brdą w Bydgoszczy z uwagi na trudne warunki terenowe.
Budowa magistrali i obiektów towarzyszących dała polskim inżynierom możliwość wykazania inwencji twórczej, powstały śmiałe projekty, zastosowano nową technologię i materiały. Stacje i mijanki zostały zaprojektowane w ten sposób, aby mogły przepuszczać najdłuższe pociągi.
Na całej długości magistrali wybudowano 33 stacje kolejowe według nowych projektów. W 1928 r. został opracowany przez inż. arch. B. Tatarczucha nowy typ budynku stacyjnego, który został zatwierdzony do realizacji przez Ministerstwo Komunikacji pod nazwą „typ Bydgoszcz-Gdynia”. Według tego projektu zrealizowano 11 budynków stacyjnych na północnym odcinku magistrali. Koszt budynku według kosztorysu obliczono na 107 tys. zł. Jego powierzchnia wynosiła 263 m², w tym około 160 m² stanowiła powierzchnia mieszkalna dla personelu obsługującego stację. W 1928 r. pracownik Zarządu Budowy Magistrali (A. Kozak) opracował nowy projekt, który został zatwierdzony do realizacji jako „typ II Herby-Inowrocław”, dla południowego odcinka magistrali. Koszt tego budynku stacyjnego był wyższy niż na trasie Bydgoszcz – Gdynia, ze względu na nieco większą kubaturę i wynosił około 120 tys. zł.
Z powodu stosunkowo wysokich kosztów budowy stacji, jak również ze względu na przepustowość linii obsługującej głównie pociągi towarowe (20 par pociągów towarowych i 2 pary pociągów osobowych na dobę) nie należało budować stacji w zbyt bliskich odległościach. Na magistrali znajdowały się one średnio co 13 km. Szybkość handlowa pociągów była ograniczona jednotorowością linii (mijanki) i wynosiła zaledwie 26 km/godz., natomiast szybkość techniczna – 45 km/godz. Po raz pierwszy w Polsce zbudowano na magistrali większą liczbę hydroforów niż wież ciśnień oraz parowozownie schodkowe zamiast dawnych wachlarzowych lub prostokątnych.
Budowa portu i miasta Gdyni oraz powiązanie ich z zapleczem nową linią kolejową, spowodowały rozbudowę stacji portowej, od której zależała sprawność obsługi i zdolność przepustowa nabrzeży. W latach 1927–1933 nastąpiło największe nasilenie robót kolejowych w węźle gdyńskim. Zbudowano wówczas wiele urządzeń, grup torów, kilka stacji rejonowych i dużą stację rozrządową, łączna długość torów stacyjnych w 1939 r. wynosiła 272 km. Na stacji Gdynia Port zainstalowano pierwszą w Polsce nastawnię przy górce rozrządowej z hamulcami torowymi mechanicznymi. W 1938 r. w Europie takich systemów hamulcowych było tylko 39. Stacja Gdynia Port mogła przyjąć w ciągu doby 60 par pociągów i przeładować 3600 wagonów.
Tabor kolejowy.
Na trasie Śląsk – Gdynia kursowały głównie pociągi węglowe, składające się z węglarek dwuosiowych o ładowności 20 t. Były również eksploatowane węglarki o ładowności 30 t, czteroosiowe, typu amerykańskiego. Kursowały także pociągi zbiorcze: z wagonami typu platform, wagonami krytymi i specjalnymi, dwuosiowymi o ładowności 15–20 t i czteroosiowymi o ładowności 30–38 t. Liczba wagonów w pociągu wynosiła zwykle 40–70, z czego wynikała długość pociągu nie mogąca przekroczyć 750 m, gdyż do takiej długości były dostosowane tory mijankowe. Pociągi na magistrali były obsługiwane przez nową serię parowozów ciężkich typu „Ty” (głównie Ty23, a w końcu lat 30 też Ty37) o uciągu 1800–2000 t. Po wyładowaniu pociągi wracały na ogół z pustym przebiegiem na Śląsk. Ze względu na mały import towarów (złom żelazny, ruda) tylko część wagonów wracała z ładunkiem dla hut śląskich i tranzytem dla Czechosłowacji.
Dyrekcja.
Dyrekcja budowy magistrali miała początkowo swą siedzibę w Warszawie, a w 1926 r. została przeniesiona do Bydgoszczy. Podlegała ona wyłącznie Ministerstwu Komunikacji. Dyrektorem Zarządu Budowy Kolei Państwowych Herby – Inowrocław i Bydgoszcz – Gdynia był przez cały okres jej budowy inżynier kolejnictwa Józef Nowkuński. Odcinki magistrali początkowo podlegały administracyjnie dyrekcjom PKP, przez których tereny przebiegały. W 1936 r. wyłączono je spod zarządu poszczególnych dyrekcji PKP i utworzono samodzielny Zarząd Kolei Herby-Gdynia z siedzibą w Bydgoszczy.
Znaczenie.
Magistrala węglowa w okresie międzywojennym posiadała wielorakie znaczenie: gospodarcze, międzynarodowe, polityczne i militarne. Wśród czynników gospodarczych najistotniejszym była integracja Pomorza z uprzemysłowionymi okręgami Polski centralnej. W całkowitym obszarze ciążenia ku magistrali, obok okręgu górnośląskiego i dąbrowskiego, znalazły się również krakowski, łódzki, poznański i bydgoski. Jej powstanie wpłynęło na ożywienie wielu gałęzi przemysłu, umożliwiając szybki i tani przewóz surowców i półfabrykatów, co rzutowało na obniżenie kosztów produkcji. Magistrala przyśpieszyła skierowanie polskiego handlu zagranicznego z drogi lądowej na drogę morską, stwarzając jednocześnie korzystne warunki rozwoju portu gdyńskiego. Równocześnie zaistniało tu sprzężenie zwrotne między rozwojem przemysłu węglowego a rozwojem portu, w czym Śląsk był siłą napędową. Wysoka rentowność linii pozwoliła na obniżenie ceny polskiego węgla na rynkach zagranicznych, co miało znaczenie w walce o zbyt z konkurencyjnym węglem angielskim i niemieckim.
Umocniło to stanowisko Polski w stosunkach międzynarodowych, dając jej możliwość wpływu na układ stosunków gospodarczych na Bałtyku oraz utrzymania bezpośredniego kontaktu z rynkami zagranicznymi. Zwiększenie eksportu węgla miało duże znaczenie dla poprawy sytuacji gospodarczej kraju, gdyż surowiec ten był wówczas podstawowym produktem eksportowym, który w poważnym stopniu wpływał na bilans płatniczy Polski.
Magistrala węglowa posiadała również duże znaczenie tranzytowe, gdyż stanowiła najkrótsze połączenie z Bałtykiem dla państw południowo i środkowoeuropejskich (Czechosłowacji, Węgier, Rumunii i Jugosławii). W tranzycie ogólnym przez Gdynię i Gdańsk największy ilościowo udział miała Czechosłowacja, natomiast zupełnie nie korzystała z niego Szwecja. Jednakże udział tranzytu w ogólnych przewozach magistralą okazał się mniejszy od spodziewanego. Licząc w stosunku do przeładunków portowych Gdańska i Gdyni, tranzyt stanowił w 1937 r. tylko 8%. Przyczynami tego stanu rzeczy były oprócz konkurencji kolei niemieckich – brak dostatecznie rozgałęzionych połączeń Gdyni z innymi portami oraz niski poziom struktur organizacji portowej.
Magistrala węglowa posiadała znaczenie militarne, łącząc najkrótszą drogą dwa najbardziej zagrożone odcinki polskiej granicy zachodniej, będące ciągłym przedmiotem ataków rewizjonistów niemieckich. W świetle ówczesnych założeń Generalnego Inspektoratu Sił Zbrojnych, była linią rokadową frontu zachodniego. Wychodzono z założenia, że Śląsk oraz „korytarz pomorski” wraz z Gdynią i Helem są najbardziej zagrożone w razie wojny z Niemcami, a magistrala stanowiła najkrótsze połączenie tych regionów z pozostałą częścią kraju. Ułatwiać mogła w czasie wojny szybki przerzut wojsk oraz ewakuację taboru kolejowego z Pomorza, gdzie był on zgrupowany ze względu na koncentrację przewozów towarowych w portach morskich.
Znaczenie polityczne magistrali polegało na uniezależnieniu polskiego transportu od Rzeszy Niemieckiej. Budowa wykazała na przekór twierdzeniom rewizjonistów niemieckich, że „korytarz pomorski” nie był dla Polski kwestią prestiżu, lecz najżywotniejszym zagadnieniem umożliwiającym swobodny rozwój gospodarczy kraju przez zapewnienie nieskrępowanego dostępu do morza. Wydźwięk polityczny miało również zaangażowanie się kapitału francuskiego w budowę magistrali – przebiegającej przez tereny, których przynależność do Polski kwestionowała propaganda niemiecka – co skutecznie przeciwstawiało się politycznej działalności niemieckiej na forum międzynarodowym.
Okres II wojny światowej.
Po zajęciu Polski przez III Rzeszę, Niemcy skierowali transporty towarowe na dwutorową linię kolejową Bydgoszcz – Tczew – Gdańsk, straciła natomiast strategiczne znaczenie linia Bydgoszcz – Kościerzyna – Gdynia, pomijająca Gdańsk. W 1942 r. drugi tor otrzymał odcinek Sopot – Gdynia, a także rozbudowano magistralę między Zduńską Wolą, a Bydgoszczą.
Magistrala węglowa w okresie powojennym.
W okresie powojennym linia była nadal wykorzystywana do transportu węgla do portów Trójmiasta. Z uwagi na włączenie dawnego terytorium Wolnego Miasta Gdańska do Polski, linię od Bydgoszczy poprowadzono śladem linii kolejowej 131 przez Tczew. W latach 1965–1969 dokonano elektryfikacji całej magistrali węglowej od Tarnowskich Gór do Gdyni. W okresie powojennym magistrala należała do najważniejszych linii towarowych w kraju, na której notowano najwyższe potoki ładunków towarowych. Ważne było także jej znaczenie tranzytowe dla południowych sąsiadów Polski, zwłaszcza Czechosłowacji i Węgier.
Obecnie przedwojenna trasa magistrali węglowej pokrywa się z dwiema liniami kolejowymi:

</doc>
<doc id="1330367" url="https://pl.wikipedia.org/wiki?curid=1330367" title="Mrsklesy">
Mrsklesy

Mrsklesy (niem. "Nirklowitz") – gmina w Czechach w powiecie Ołomuniec w kraju ołomunieckim.
Pierwsza wzmianka o miejscowości pochodzi z roku 1364.

</doc>
<doc id="1330373" url="https://pl.wikipedia.org/wiki?curid=1330373" title="Of Love and Lunacy">
Of Love and Lunacy

Of Love and Lunacy – debiutancki album metalcore'owej grupy muzycznej Still Remains. Został wydany 3 maja 2005 roku. Piosenka "The Worst Is Yet to Come" została singlem. Album uzyskał w przeważającej większości pochlebne opinie.

</doc>
<doc id="1330392" url="https://pl.wikipedia.org/wiki?curid=1330392" title="Mutkov">
Mutkov

Mutkov – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 45 mieszkańców.

</doc>
<doc id="1330396" url="https://pl.wikipedia.org/wiki?curid=1330396" title="Gösta Pettersson">
Gösta Pettersson

Gösta Artur Roland Pettersson (ur. 23 listopada 1940 w Alingsås) – szwedzki kolarz szosowy i torowy, trzykrotny medalista olimpijski, czterokrotny medalista szosowych oraz brązowy medalista torowych mistrzostw świata.
Kariera.
Pierwszy sukces w Gösta Pettersson osiągnął w 1964 roku, kiedy zdobył brązowy medal w wyścigu ze startu wspólnego amatorów podczas szosowych mistrzostw świata w Sallanches. W zawodach tych wyprzedzili go jedynie dwaj Belgowie: Eddy Merckx oraz Willy Planckaert. Na rozgrywanych trzy lata później mistrzostwach świata w Heerlen wspólnie ze swymi braćmi: Sture, Erikiem i Tomasem zdobył złoty medal w drużynowej jeździe na czas. Wynik ten bracia powtórzyli na mistrzostwach świata w Montevideo w 1968 roku i rozgrywanych rok później mistrzostwach w Pradze. Ponadto wygrał także wyścig Dookoła Tunezji w 1964 roku, Dookoła Maroka w 1967 roku, Milk Race w 1968 roku, Tour de Romandie w 1970 roku oraz Giro d’Italia i Giro dell’Appennino w 1971 roku. W 1970 roku zajął trzecie miejsce w klasyfikacji generalnej Tour de France, za Merckxem i Holendrem Joopem Zoetemelkiem.
W 1960 roku wystartował na igrzyskach olimpijskich w Rzymie, gdzie w drużynowej jeździe na czas zajął piąte miejsce, a wyścigu ze startu wspólnego nie ukończył. Na rozgrywanych cztery lata później igrzyskach w Tokio był siódmy indywidualnie, a razem z Erikiem, Sture i Svenem Hamrinem zdobył w drużynie brązowy medal. Wystąpił też na igrzyskach w olimpijskich w Meksyku w 1968 roku, gdzie wspólnie z braćmi zdobył srebrny medal w drużynowej jeździe na czas, a w wyścigu ze startu wspólnego był trzeci. Wyprzedzili go tylko Włoch Pierfranco Vianelli oraz Duńczyk Leif Mortensen.
Startował także na torze, zdobywając między innymi brązowy medal w drużynowym wyścigu na dochodzenie podczas torowych mistrzostw świata w Montevideo. W zawodach tych partnerowali mu bracia Erik i Tomas, a także Josef Ripfel. W tej samej konkurencji, a także w wyścigu indywidualnym wystartował na igrzyskach w Meksyku, jednak w obu przypadkach nie dotarł do finału.

</doc>
<doc id="1330397" url="https://pl.wikipedia.org/wiki?curid=1330397" title="Pieczęć Rzeczypospolitej Polskiej">
Pieczęć Rzeczypospolitej Polskiej

Pieczęć Rzeczypospolitej Polskiej – metalowa, tłoczona, okrągła pieczęć o średnicy 77 mm, zawierająca pośrodku wizerunek orła z godła Rzeczypospolitej Polskiej, a w otoku napis „Rzeczpospolita Polska”.
Wygląd i wymiary pieczęci regulowane są przepisami prawa, tj. art. 16a Ustawy z dnia 31 stycznia 1980 r. o godle, barwach i hymnie Rzeczypospolitej Polskiej (). Obecne regulacje obowiązują od 24 września 2005 r. na mocy przepisów ustawy z dnia 28 lipca 2005 r. o zmianie ustawy o godle, barwach i hymnie Rzeczypospolitej Polskiej ().
Obowiązująca ustawa o godle, barwach i hymnie Rzeczypospolitej Polskiej regulują również wygląd i wymiary pieczęci Sejmu Rzeczypospolitej, pieczęci Senatu Rzeczypospolitej Polskiej, pieczęci Prezydenta Rzeczypospolitej Polskiej oraz pieczęci urzędowych podmiotów uprawnionych do ich używania, w tym gmin, powiatów, samorządów województw lub związków jednostek samorządu terytorialnego.
Wygląd i wymiary historycznych pieczęci Polskiej Rzeczypospolitej Ludowej i Rzeczypospolitej Polskiej regulowały odpowiednio:

</doc>
<doc id="1330399" url="https://pl.wikipedia.org/wiki?curid=1330399" title="Tyrolska Partia Autonomii dla Trentino">
Tyrolska Partia Autonomii dla Trentino

Tyrolska Partia Autonomii dla Trentino (PATT) – włoska partia polityczna o ideologii regionalizmu oraz chrześcijańskiej demokracji. Siedziba partii mieści się w Trydencie.
Partia została założona w 1948 roku jako Tyrolska Partia Ludowa (PPTT). W 1982 roku partia weszła w skład dużej koalicji partii walczących o autonomie Trydentu. W skład koalicji wchodziły, oprócz PPTT, partie Integralna Autonomia (AI) oraz Związek Autonomii Trydentu (UATT). W 1998 partie się zjednoczyły w jedną partię pod obecną nazwą.
W 2003 roku w wyborach samorządowych PATT zdobyła 9% głosów. W tym samym roku doszło do rozłamu w partii ze względu na różnice ideologiczne między jej członkami. Cześć członków o centroprawicowych poglądach opuściła partię ze względu na rosnące wpływy centrolewicowe. Rozłamowcy założyli nową partię o nazwie Autonomia Trydentu a jej członkowie są powiązani z partią Silvio Berlusconiego, Forza Italia. Partia ta wyborach samorządowych otrzymała gorszy rezultat od PATT, uzyskując 2,2% głosów.
W 2006 roku po wspólnym starcie z Południowo Tyrolską Partią Ludową (SVP) partia wprowadziła po raz drugi swojego kandydata do Izby Deputowanych, którym był Giacomo Bezzi. W 2008 roku partia ponownie otrzymała wsparcie od SVP. Tym razem jednak partia nie wprowadziła kandydata to parlamentu a Bezzi poinformował o założeniu nowej, regionalnej partii centroprawicowej która może się sprzymierzyć z Ludem Wolności lub Ligą Północną. Fakt ten oznacza drugi rozłam w PATT, po tym jak rozłamowcy w 2003 roku utworzyli Autonomie Trydentu mogą dołączyć do bloku Silvio Berlusconiego wraz z jego nominacją na premiera Włoch.

</doc>
<doc id="1330401" url="https://pl.wikipedia.org/wiki?curid=1330401" title="Maciej Starowicz">
Maciej Starowicz

Maciej Starowicz – absolwent kierunku trenerskiego Akademii Wychowania Fizycznego w Krakowie, specjalizacja koszykówka. Po rocznej współpracy z Radiem Kraków od 1995 dziennikarz redakcji sportowej TVP Kraków.
Jest wydawcą, prezenterem i współautorem Kroniki Sportowej TVP Kraków. Od początku swojej pracy w TVP komentuje dla programów ogólnopolskich i TVP Sport mecze koszykówki i piłki ręcznej oraz dyscypliny zimowe. Komentował m.in. wydarzenia z Letnich Igrzysk Olimpijskich Sydney 2000, Ateny 2004 i Pekin 2008, Zimowych Igrzysk Salt Lake City 2002 oraz Turyn 2006.
W swojej pracy komentował także imprezy rangi Mistrzostw Europy oraz wiele spotkań europejskich pucharów w koszykówce i piłce ręcznej. Autor wielu reportaży o tematyce sportowej. Pracę w TVP godzi z obowiązkami wykładowcy w krakowskiej Akademii Wychowania Fizycznego.
Jako trener koszykówki, prowadził drużyny zarówno kobiece (AZS-AWF Kraków, Polonia Warszawa, MOSiR Bochnia), jak i męskie (Wisła Kraków, Hutnik Kraków, Unia Tarnów, AZS-AWF Kraków).

</doc>
<doc id="1330406" url="https://pl.wikipedia.org/wiki?curid=1330406" title="Przedczłowiek">
Przedczłowiek



</doc>
<doc id="1330408" url="https://pl.wikipedia.org/wiki?curid=1330408" title="Przedludzie">
Przedludzie

Przedludzie albo Przedosoby (tyt. oryg. ) – opowiadanie Philipa K. Dicka opublikowane po raz pierwszy w czasopiśmie „Fantasy and Science Fiction” w październiku 1974 roku. W Polsce opowiadanie ukazało się m.in. w zbiorze "Ostatni pan i władca" w tłumaczeniu Lecha Jęczmyka.
Opowiadanie było antyaborcyjną odpowiedzią na wyrok Sądu Najwyższego Stanów Zjednoczonych w sprawie Roe v. Wade. Dick opisuje wizję przyszłości, w której Kongres Stanów Zjednoczonych dopuszcza legalność aborcji, dopóki człowiek nie ma jeszcze duszy. Czas wejścia duszy w ciało zostaje określony jako czas opanowania prostej algebry, a wiek, w którym dziecko opanowuje odpowiednie umiejętności matematyczne, zostaje z kolei arbitralnie ustalony na 12. rok życia. Dzieci, których życia prawo jeszcze nie chroni, nazywane są "przedludźmi". Przedczłowiek to istota ludzka, która z powodu młodego wieku nie posiada jeszcze pełni praw, w szczególności prawa do życia. Bliżej jej do przedmiotu niż do osoby. W opowiadaniu są wspomniane czasy, gdy wiek ten był niższy, jak i groźba ponownego podniesienia poprzeczki wieku dla „przedludzkości”. Na wniosek rodziców nieadoptowane w ciągu 30 dni są uśmiercane w specjalnych ośrodkach. Wywożone są do nich budzącymi grozę wśród innych dzieci ciężarówkami, kojarzącymi się z pojazdami hyclów. Jeden z głównych bohaterów – absolwent matematyki na Uniwersytecie Stanforda – żąda, żeby zabrano go do centrum aborcyjnego twierdząc, że stracił praktycznie wszystkie swoje umiejętności algebraiczne, a razem z nimi duszę.
W 1979 roku biolog i embriolog Clifford Grobstein zaproponował nazywanie embrionów ludzkich młodszych niż 14 dni „przedembrionami”, żeby – jak przyznał – zredukować status młodych płodów, które nazwał „przedludźmi”. Choć przedembrion i przedczłowiek nie są oficjalnymi terminami medycznymi, to są używane w anglojęzycznych artykułach dotyczących nauki i etyki.
Terminy "praczłowiek", "istota pradludzka", "istota przedludzka" lub czasem "przedczłowiek" mogą też odpowiadać angielskim "protohuman", "prehuman" i oznaczać ogniwa pośrednie w antropogenezie.

</doc>
<doc id="1330409" url="https://pl.wikipedia.org/wiki?curid=1330409" title="Dangermouse">
Dangermouse



</doc>
<doc id="1330411" url="https://pl.wikipedia.org/wiki?curid=1330411" title="Aron Zabłudowski">
Aron Zabłudowski

Aron Zabłudowski (ur. 1909 w Białymstoku, zm. w sierpniu 1941 tamże) – szachista polski narodowości żydowskiej, mistrz Białegostoku.
Życiorys.
Całą swoją karierę szachową Zabłudowski związał z Białostockim Klubem Szachistów. We wrześniu 1924, mimo młodego wieku, był w gronie założycieli tego klubu, a później pełnił w nim kilka funkcji — skarbnika (1936) i sekretarza (1937). Od 1925 był regularnym uczestnikiem turniejów o mistrzostwo miasta oraz o mistrzostwo Białostockiego Klubu Szachistów; o ile debiut turniejowy w imprezie klubowej wypadł przeciętnie — Zabłudowski podzielił w 1925 VI-VIII lokatę w gronie ośmiu szachistów, uznając wyższość m.in. Józefa Cukiermana i Teodora Regedzińskiego — to już za bardzo udany należy uznać start w mistrzostwach Białegostoku kilka miesięcy później, zakończony zajęciem I miejsca, i to z dorobkiem 11 punktów w 14 partiach.
W 1928 uczestniczył w białostockiej symultanie mistrza świata Aleksandra Alechina, uzyskując z renomowanym przeciwnikiem remis (jednocześnie sześciu miejscowych graczy zdołało Alechina pokonać). Tytuł mistrza Białegostoku zdobył jeszcze w 1938, natomiast w 1934 był na dzielonym II-IV miejscu, a w 1933 na miejscu IV. W 1933 podzielił I-II miejsce w mistrzostwach Białostockiego Klubu Szachistów. Uczestniczył też w drużynowej rywalizacji o mistrzostwo ziem północno-wschodnich Polski, w której zanotował kilka cennych rezultatów (m.in. wygrał w 1938 z mistrzem Wilna Beniaminem Borkumem). 
Zaliczany był do najsilniejszych zawodników Polski północno-wschodniej, jednego z następców pochodzących z tych ziem mistrzów tej klasy, co Akiba Rubinstein czy Dawid Janowski.
Zabłudowski zasłużył się dla popularyzacji szachów w Białymstoku m.in. poprzez występy w symultanach. W 1937 po jednej z nich, w której wygrał siedemnaście partii, a po dwie przegrał i zremisował, uhonorowany został przez prezesa Białostockiego Klubu Szachistów Lernera pamiątkową papierośnicą z wygrawerowanym napisem "za krzewienie królewskiej gry w regionie".
Po wybuchu II wojny światowej w Białymstoku, zajętym przez wojska radzieckie, życie szachowe zamarło; latem 1941 miasto przeszło w ręce niemieckie. W sierpniu tegoż roku Zabłudowski podzielił tragiczny los białostockich Żydów, spalony żywcem w miejscowej synagodze.

</doc>
<doc id="1330413" url="https://pl.wikipedia.org/wiki?curid=1330413" title="Náklo">
Náklo

Náklo (niem. Nakel) – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 1504 mieszkańców.

</doc>
<doc id="1330416" url="https://pl.wikipedia.org/wiki?curid=1330416" title="Mirnyj (stacja antarktyczna)">
Mirnyj (stacja antarktyczna)

Mirnyj () – rosyjska (pierwotnie radziecka) stacja polarna na Antarktydzie Wschodniej, nad Morzem Davisa (Ocean Południowy). Nazwa bazy naukowej upamiętnia rosyjski statek „Mirnyj”, dowodzony przez kapitana Fabiana Bellingshausena, który na przełomie lat 1819/1820 popłynął na południe, aby najbardziej jak tylko to możliwie przybliżyć się do bieguna południowego w celach badawczych.
Położenie i warunki.
Stacja leży na Wybrzeżu Królowej Marii (Rosjanie używają terminu Wybrzeże Prawdy, odnoszącego się do obszaru o nieco innych granicach). Bariera lodowa w jej okolicy wznosi się na 15–20 m n.p.m., u brzegu przez prawie cały rok utrzymuje się lód, którego krawędź pod koniec zimy znajduje się 30–40 km od brzegu. W odległości 100 km w głąb lądu pokrywa lodowa wznosi się już na 1,5 km. U wybrzeża znajduje się grupa skalistych Wysp Haswella.
Klimat regionu, w którym znajduje się stacja, nie jest tak surowy jak w głębi kontynentu. Cechują go częste śnieżyce i silne wiatry katabatyczne spływające z lądolodu. Średnia roczna temperatura na tym obszarze to −11,3 °C, maksymalna +6,8 °C, a minimalna −40,3 °C Średnia prędkość wiatru to 11,2 m/s, najwyższa zmierzona to 56 m/s. Przez 204 dni w roku wiatr wieje z prędkością powyżej 15 m/s. Wiatr wieje przeważnie z południowego wschodu. Na klimat w okolicy stacji największy wpływ mają cyklony przychodzące znad oceanu. Dzień polarny trwa około miesiąca (7 grudnia–5 stycznia), noc polarna praktycznie nie występuje.
Historia i działalność.
Radziecką stację antarktyczną oficjalnie otwarto 13 lutego 1956 r. Była to główna radziecka stacja badawcza, pozwalająca na organizowanie wypraw w głąb lądu i zaopatrywanie położonych tam baz, szczególnie stacji Wostok. Mirnyj jest pierwszą założoną przez Rosjan bazą naukową na „Białym Lądzie”. Później funkcję głównej rosyjskiej placówki badawczej przejęła stacja Progress).
Od samego początku funkcjonowała dzięki energii elektrycznej wytwarzanej we własnej małej elektrowni (domki ogrzewane elektrycznie, kuchnia całkowicie zelektryfikowana). To tutaj w 1957 r. po raz pierwszy załoga stacji nawiązała łączność radiową ze stacją naukową znajdującą się przy biegunie północnym.
Polskie wyprawy do stacji im. A.B. Dobrowolskiego zawsze wyruszały ze stacji Mirnyj, najbliższej, choć odległej o 350 km. Dostęp do polskiej stacji jest bardzo trudny; była ona całkowicie zależna logistycznie od radzieckich polarników. W stacji Mirnyj zimował też w lecie 1964/65 polski meteorolog, Włodzimierz Chełchowski.

</doc>
<doc id="1330418" url="https://pl.wikipedia.org/wiki?curid=1330418" title="Ryszard Dadlez">
Ryszard Dadlez

Ryszard Dadlez (ur. 1 marca 1931 w Ciechanowie, zm. 5 marca 2008 w Warszawie) – polski geolog, profesor, syn Michała Dadleza.
Życiorys.
Do szkoły powszechnej uczęszczał w Warszawie w latach 1938–1943. W 1943 rozpoczął naukę w szkole średniej na tajnych kompletach, przerwaną wybuchem Powstania Warszawskiego. Sam w powstaniu nie uczestniczył, przeżył jednak rodzinną tragedię — starsza siostra, studentka podziemnego Uniwersytetu Warszawskiego, zaangażowana w działalność konspiracyjną, poległa w Powstaniu jako łączniczka batalionu Armii Krajowej "Kiliński". Po powrocie do Warszawy, w lecie 1945 uczył się w Liceum im. A. Mickiewicza. Maturę zdał w 1949 i podjął studia geologiczne na Uniwersytecie Warszawskim, które ukończył w 1953. W trakcie studiów zatrudnił się w Państwowym Instytucie Geologicznym, gdzie pracował do końca swej działalności. Doktorat uzyskał w 1965 na podstawie pracy "Stratygrafia liasu w Polsce zachodniej", a w 1975 habilitację na podstawie rozprawy "Studia tektoniczne w obszarze północno-zachodniej Polski". Od 1981 profesor. 
Od 1959 był kierownikiem Pracowni Geologii Polski Północnej w Zakładzie Geologii Niżu Państwowego Instytutu Geologicznego, przemianowanej późnie na Pracownię Regionu Pomorskiego. W latach 1973-1977 był kierownikiem Zakładu Geologii Ropy i Gazu Państwowego Instytutu Geologicznego, zaś w latach 1977-1988 - kierownikiem Zakładu Stratygrafii. W latach 1981-1999 był członkiem Rady Naukowej Instytutu, m.in. jej wiceprzewodniczącym. W latach 1981–1989 był wiceprzewodniczącym Komitetu Nauk Geologicznych PAN. W latach 1976-1997 pełnił funkcję redaktora naczelnego "Kwartalnika Geologicznego", zaś od 1996 - wiceprzewodniczącego Stowarzyszenia dla Głębokich Badań Geologicznych w Polsce. Przez wiele lat opiniował prace poszukiwawcze górnictwa naftowego jako rzeczoznawca w Komisji Oceny Projektów Geologicznych. Położył zasługi dla odkrycia wielu złóż ropy naftowej i gazu ziemnego na Pomorzu Zachodnim (w Kamieniu Pomorskim, Wrzosowie, Gorzysławiu, Wierzchowie.
Głównymi specjalizacjami naukowymi Dadleza była stratygrafia mezozoiku, tektonika i geologia regionalna, a w szczególności paleogeografia, ewolucja
basenów sedymentacyjnych i tektonika pokryw platformowych. Autor ponad 230 publikacji naukowych. Uczestniczył w powstawaniu pierwszego polskiego kodeksu stratygraficznego, a także w wielu pracach nad systematyzowaniem podziałów litostratygraficznych pokrywy osadowej Niżu Polskiego. Prowadził m.in. prace regionalne i tektoniczne dotyczące obszaru nadbałtyckiego między Szczecinem i Koszalinem oraz w strefie Koszalin–Chojnice.
Należał do Polskiego Towarzystwa Geologicznego.
Spoczywa na cmentarzu Powązkowskim w Warszawie (kwatera 243-4-18).

</doc>
<doc id="1330420" url="https://pl.wikipedia.org/wiki?curid=1330420" title="Willa Rassalskich w Łodzi">
Willa Rassalskich w Łodzi

Willa Rassalskich – eklektyczna willa znajdująca się na ulicy St. Wigury 4/6 w Łodzi.
Historia.
Willa została wybudowana w 1925 r. według projektu Leona Lubotynowicza, na zlecenie Ignacego Rassalskiego.
Po wojnie w budynku mieściły się m.in. siedziba PPS, prokuratora, przedszkole .
W 1992 r. po decyzji Sądu Najwyższego wille zwrócono spadkobiercy właściciela, który na podstawie projektu inżyniera architekta G. Zielińskiego pod nadzorem wojewódzkiego konserwatora zabytków przebudował obiekt – po remoncie mieściła się tu restauracja „Ziemia obiecana” i pensjonat o nazwie „Deja Vu”, który funkcjonował do 2003 r. 
Wnętrze willi zdobyło nagrodę prezydenta miasta Łodzi i uzyskało tytuł "Najlepszego Wnętrza Roku 2007" w konkursie Fundacji Ulicy Piotrkowskiej. Jury doceniło przywrócenie pierwotnego podziału parteru oraz dobór mebli, obrazów, bibelotów i dodatków. Projekty wykonały A. Talczewska i D. Jackowska. Odnowieniem obiektu kierowali Marek i Monika Dudkiewiczowie, pod nadzorem wojewódzkiego konserwatora zabytków
Oprócz willi, do rejestru zabytków woj. łódzkiego wpisany jest także, położony na jej tyłach, ogród – do spisu został dodany pod numerem A/366 27 września 1996 r.

</doc>
<doc id="1330431" url="https://pl.wikipedia.org/wiki?curid=1330431" title="Förderstedt">
Förderstedt

Förderstedt – dzielnica miasta Staßfurt w Niemczech, w kraju związkowym Saksonia-Anhalt, w powiecie Salzland.
Do 31 grudnia 2008 Förderstedt był samodzielną gminą, wchodzącą w skład w wspólnoty administracyjnej Staßfurt, do której należały:

</doc>
<doc id="1330437" url="https://pl.wikipedia.org/wiki?curid=1330437" title="Wojna o sukcesję w Lueneburgu">
Wojna o sukcesję w Lueneburgu



</doc>
<doc id="1330441" url="https://pl.wikipedia.org/wiki?curid=1330441" title="Pomnik Wilhelma de Courbiere'a w Grudziądzu">
Pomnik Wilhelma de Courbiere'a w Grudziądzu



</doc>
<doc id="1330444" url="https://pl.wikipedia.org/wiki?curid=1330444" title="Náměšť na Hané">
Náměšť na Hané

Náměšť na Hané – miasteczko (městys) i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 2161 mieszkańców.

</doc>
<doc id="1330446" url="https://pl.wikipedia.org/wiki?curid=1330446" title="Kult płodności">
Kult płodności

Kult płodności – jedna z form kultu religijnego cechująca się oddawaniem czci różnym przejawom i źródłom płodności, jak np. urodzaj, deszcz, Słońce, Księżyc, wody, roślinność, gleba, kobieta itp. Jest on jednym z najbardziej rozpowszechnionych i najstarszych kultów religijnych na świecie.
Systematyka.
Klasyfikacja kultów płodności – ze względu na złożoność zjawiska – nie jest prosta. Ogólnie rzecz biorąc, możemy je dzielić według:
Rodowód.
Jak dowodzą wykopaliska archeologiczne, kult płodności występował lub mógł mieć swe początki w okresie górnego lub końcowego paleolitu. Znalezione na stanowiskach archeologicznych Willendorf, Dolní Věstonice, Kostionki, Buriet figurki tzw. Wenus oraz liczne ryty naskalne – np. Wenus z Laussel – świadczą o rozpowszechnieniu tego kultu na dużym obszarze. Także niektóre freski na ścianach jaskiń sugerują występowanie kultu zwierzęcej płodności związane zapewne z magią łowiecką.
W okresie mezolitu i neolitu wraz z pojawieniem się uprawy roślin i hodowlą zwierząt na pierwszy plan wysunęły się kulty agrarne.
Odkryte na ścianach świątyni w Çatalhöyük z ok. 7000 lat. p.n.e. freski
oraz przedstawienia tutejszej bogini w trzech postaciach świadczą o istnieniu zorganizowanego już kultu. Na ślady kultu płodności natrafiono także w Hacilar i w Tell Halaf. Znalezione w tych miejscach figurki kobiece mogą świadczyć o kulcie Wielkiej Bogini Matki. Kobiece posążki odkryto także w Beludżystanie i w zachodnich Indiach na stanowisku tzw. kultury Kulli. Kult płodności istniał także zapewne w prearyjskich kulturach Mohendżo Daro i Harrappy.
Obok kultu Wielkiej Bogini rozwijał się także na neolitycznym Bliskim Wschodzie kult boga-byka lub boga-barana. Jednym z takich kultów był kult Apisa w starożytnym Egipcie, istniejący już zapewne w okresie predynastycznym. U neolitycznych ludów pasterskich na pierwszy plan wysunęły
się kulty płodności zwierzęcej.
Charakterystyka.
Hierogamia.
Hierogamia, czyli boskie małżeństwo, jest jednym z najbardziej charakterystycznych kultów płodności. Odzwierciedla ona pierwotną parę boską, tzw. Wielkich Rodzicieli Wielkiej Matki i Wielkiego Ojca, źródło i krzewicieli wszelkich form życia. Uosabiają oni w wielu związek typu:
Rytualnym odzwierciedleniem mitycznego aktu boskiego małżeństwa jest ceremonia małżeństwa i jego konsumpcja, a w sensie zbiorowym rytualna orgia. Jak podaje Frazer rytuał świętych zaślubin odbywał się na wyspie Letar na początku pory deszczowej.
Wegetacja i zmartwychwstanie bóstwa.
Tajemnica cyklu wegetacji oraz związane z nim obumieranie i odradzanie się roślin stała się źródłem dla powstania koncepcji odradzających się bóstw (czasami wskrzeszanych w mitach) takich jak:
Należą one zdaniem Eliadego do najważniejszych motywów scenariuszy mitycznych i rytualnych.
W starożytnym Egipcie obchodzono w czasie maksimum wylewu Nilu – który był uważany za wcielenie Ozyrysa – święto Chojak. Święto to wiązało się oprócz kultu Ozyrysa także z rozpoczęciem prac rolniczych. Sumerowie a później Akadyjczycy na początku wiosny, tj. w miesiącu Nisan urządzali obrzędy związane z cyklami pór roku i odnową roślinności. W świątyni Astarte w Byblos co roku opłakiwano, jak pisze Frazer, śmierć Adonisa.
Kulty te na Bliskim Wschodzie stały się w czasach hellenistycznych i rzymskich źródłem misteriów antycznych.
Księżyc i płodność.
Księżyc od zarania dziejów wiązany był z płodnością. Można tu powiedzieć za Eliadem, że ponad 15 tysięcy lat przed odkryciem rolnictwa został zastosowany do celów praktycznych cykl księżycowy. W wielu religiach świata bóstwa lunarne, jak np. Alahtin u Indian Czumaszów z Kalifornii, Anignat
u alaskańskich Eskimosów, indyjska Anumati, egipski Chonsu, Chia u Czibczów, Ixmucane u majańskich Indian Kicze, Njingon u Fangów, sumeryjski Nanna były zarazem bóstwami łączonymi z płodnością (także płodnością kobiet). Na związek księżyca z płodnością świadczyć może choćby święto nowiu obchodzone przez kobiety u Pigmejów ku czci bogini księżyca Pe, nazywanej „matką płodności”, czy wierzenia Papuasów, że księżyc wywołuje menstruację u kobiet.
Matka zboża.
Z kultem płodności wiąże się także wierzenie o ukrytej sile tkwiącej w płodach rolnych, a zwłaszcza w zbożu. Ta „ukryta siła” często bywa uosabiana jako tzw. „matka zboża” lub „duch zboża”. Kult ten jest znany u wielu ludów świata. Birmańscy Karenowie wierzą, że na polach ryżowych mieszka tzw. Kelah „duch ryżu” i jeżeli ryż zaczyna wysychać, to oznacza, że duch je opuścił. W celu ponownego jego sprowadzenia odmawiają specjalną modlitwę. W Malezji odprawia się obrzędy związane z tzw. „duszą ryżu-dziecka” i „matki ryżu-dziecka”. Podobne wierzenia są także znane w folklorze europejskim. W Szkocji jak podaje Frazer ostatnią garść zboża nazywa się „staruchą”. a ostatni snop u Słowian „Matką Zboża”.
Fallizm.
Jednymi z ciekawszych form tego kultu są tzw. kulty falliczne, związane z kultem penisa jako źródła płodności. W kulturach wysoko rozwiniętych kult ten miał charakter wiejski i
ludowy (grecki Priap, japoński Dōsojin). Kulty te znane są między innymi w Afryce – Kem, Ibudu; w Ameryce Środkowej – Baklum Chaam u Majów, Icelaca w Hondurasie; w Ameryce Południowej – Pamuri Mahse u Desanów; drawidyjski Gansam.

</doc>
<doc id="1330450" url="https://pl.wikipedia.org/wiki?curid=1330450" title="Warnemünde">
Warnemünde

Warnemünde ("MAF:" , ), Seebad Warnemünde, Ostseebad Warnemünde (pol. hist. "Ujście Warnawy") - dzielnica miasta Rostock w Niemczech, w kraju związkowym Meklemburgia-Pomorze Przednie, przy ujściu rzeki Warnow do Zatoki Meklemburskiej. Stanowi główny zespół portowy wschodniej części kraju; stocznia; przemysł rybny; kąpielisko; promy do Danii i Szwecji.
Znajduje się tutaj stacja kolejowa Warnemünde.
W roku 1234 w rejonie Warnemünde doszło do bitwy morskiej, w której oddziały niemieckie z hanzeatyckiej Lubeki pokonały flotę duńską.
Galeria obrazów.
&lt;br&gt;

</doc>
<doc id="1330453" url="https://pl.wikipedia.org/wiki?curid=1330453" title="U-Flieder">
U-Flieder



</doc>
<doc id="1330454" url="https://pl.wikipedia.org/wiki?curid=1330454" title="Quetzalcoatlus">
Quetzalcoatlus



</doc>
<doc id="1330456" url="https://pl.wikipedia.org/wiki?curid=1330456" title="Gatersleben">
Gatersleben

Gatersleben – dzielnica miasta Seeland w Niemczech, w kraju związkowym Saksonia-Anhalt w powiecie Salzland.
Do 14 lipca 2009 Gatersleben było samodzielną gminą, należącą do wspólnoty administracyjnej Seeland. W granicach miasta od 1 września 2010.
W Gatersleben znajduje się jeden z największych na świecie ośrodków badań biotechnologicznych: "Leibniz-Institut für Pflanzengenetik und Kulturpflanzenforschung" (IPK). Swoje siedziby mają tu również inne firmy prowadzące badania w zakresie biotechnologii między innymi SunGene GmbH będący częścią BASF. W 2013 SunGene zlikiwidował swoją siedzibę w Gatersleben.

</doc>
<doc id="1330459" url="https://pl.wikipedia.org/wiki?curid=1330459" title="Góralek wschodni">
Góralek wschodni



</doc>
<doc id="1330465" url="https://pl.wikipedia.org/wiki?curid=1330465" title="Zarząd Morskich Portów Szczecin i Świnoujście">
Zarząd Morskich Portów Szczecin i Świnoujście

Zarząd Morskich Portów Szczecin i Świnoujście SA (nieoficjalnie "Zarząd Portu Szczecin-Świnoujście") – spółka pożytku publicznego zarządzająca portami morskimi w Szczecinie i Świnoujściu. Należy do Europejskiej Organizacji Portów Morskich.
Porty: Szczecin i Świnoujście mają status portów morskich o podstawowym znaczeniu dla gospodarki narodowej. Porty zarządzane przez jedną spółkę tworzą jeden z największych na Bałtyku uniwersalny kompleks portowy. Porty te odgrywają jedną z pierwszoplanowych ról w polskiej gospodarce morskiej.
W 2016 r. obroty przeładunkowe zespołu portów w Szczecinie i Świnoujściu wyniosły 24,113 mln ton.
Lokalizacja i charakterystyka.
Oba porty zapewniają kompleksową obsługę ładunków masowych i drobnicowych, jak również pasażerów i środków transportu kołowego (Terminal Promowy Świnoujście, budowane Zachodniopomorskie Centrum Logistyczne oraz terminal kontenerowy i planowany promowy na Ostrowie Grabowskim w Szczecinie).
Znajdują się one na najkrótszej drodze łączącej Skandynawię ze środkową i południową Europą oraz na morskim szlaku, który poprzez Bałtyk łączy Rosję i Finlandię z Europą Zachodnią. 
Są najbliższymi portami morskimi dla Czech, Słowacji i wschodnich Niemiec, a w szczególności dla rejonu Berlina i częściowo Brandenburgii oraz Meklemburgii-Pomorza Przedniego. Porty są połączone siecią wodnych dróg śródlądowych z Berlinem, i dalej - z europejskim systemem dróg wodnych. Ze Szczecina i Świnoujścia prowadzą połączenia żeglugowe do Szwecji, Finlandii, Danii, Norwegii, Litwy, Wielkiej Brytanii, Niemiec, Afryki Zachodniej i Chin.

</doc>
<doc id="1330466" url="https://pl.wikipedia.org/wiki?curid=1330466" title="Szerokie tory">
Szerokie tory



</doc>
<doc id="1330467" url="https://pl.wikipedia.org/wiki?curid=1330467" title="Nachterstedt">
Nachterstedt

Nachterstedt – dzielnica miasta Seeland w Niemczech, w kraju związkowym Saksonia-Anhalt w powiecie Salzland.
Do 14 lipca 2009 Nachterstedt było samodzelną gminą należącą do wspólnoty administracyjnej Seeland.
Komunikacja.
W dzielnicy znajduje się zjazd z drogi krajowej B6 do Hoym.

</doc>
<doc id="1330468" url="https://pl.wikipedia.org/wiki?curid=1330468" title="Guz z pęcherzyka żółtkowego">
Guz z pęcherzyka żółtkowego



</doc>
<doc id="1330469" url="https://pl.wikipedia.org/wiki?curid=1330469" title="Hot R&amp;B/Hip-Hop Songs">
Hot R&amp;B/Hip-Hop Songs

Hot R&amp;B/Hip-Hop Songs − jedna z wielu list przebojów regularnie opracowywanych przez amerykański magazyn muzyczny "Billboard". Powstała w 1942 roku i w początkowych latach zdominowana była przez jazz, rhythm and blues, rock and roll, doo wop, soul i funk, a obecnie większość utworów w zestawieniu reprezentuje R&amp;B i hip-hop. Notowanie przedstawia najpopularniejsze piosenki tychże gatunków, opierając się o sprzedaż singli oraz częstotliwości ich nadawania na antenach stacji radiowych.
Hot R&amp;B/Hip-Hop Songs wielokrotnie zmieniała nazwę:
Rekordy.
Artyści, którzy wykonywali najwięcej piosenek, które uplasowały się na szczycie Hot R&amp;B/Hip-Hop Songs:

</doc>
<doc id="1330471" url="https://pl.wikipedia.org/wiki?curid=1330471" title="Myocarditis">
Myocarditis



</doc>
<doc id="1330478" url="https://pl.wikipedia.org/wiki?curid=1330478" title="Symsarna">
Symsarna

Symsarna ("Zymza") – rzeka, prawobrzeżny dopływ Łyny o długości 38,51 km.
Rzeka wypływa z Jeziora Luterskiego, dalej płynie obok wsi Żardeniki, przed Jezioranami przepływa przez jezioro Ławki. Za Jezioranami przepływa przez Jezioro Wojtówko, dalej zasilana jest ciekiem wodnym z jeziora Kokowo. Koło wsi Ustnik przyjmuje wody z rozlewiska położonego na północ od tej miejscowości. Po minięciu wsi Potryty wpływa do jeziora Blanki. Dalej płynie przez wieś Maków i wpływa do jeziora Symsar. Poniżej tego jeziora płynie w zwartej dolinie, jest tu uregulowana, dolina jest wcięta do kilkunastu metrów. Po wypłynięciu z jeziora przez wieś Medyny dociera do Lidzbarka Warmińskiego, gdzie uchodzi do Łyny.
 W 1991 roku utworzono tam faunistyczny rezerwat przyrody Ustnik.
Zlewnia rzeki zbudowana jest głównie z glin zwałowych oraz piasków i żwirów wodnolodowcowych, ma charakter typowo rolniczy, dominują grunty orne, łąki i pastwiska występują głównie w dolinie rzeki. Tereny leśne znajdują się w okolicy jezior Blanki i Symsar.

</doc>
<doc id="1330479" url="https://pl.wikipedia.org/wiki?curid=1330479" title="Hot R&amp;B/Hip-Hop Airplay">
Hot R&amp;B/Hip-Hop Airplay

Hot R&amp;B/Hip-Hop Airplay – współtworząca notowanie Hot R&amp;B/Hip-Hop Songs lista przebojów, mierząca częstotliwość nadawania poszczególnych piosenek na antenach stacji radiowych. Do historii zestawienia przeszła Janet Jackson, której piosenka "That's the Way Love Goes", jako pierwsza i jedyna jak dotąd, zadebiutowała na szczycie Hot R&amp;B/Hip-Hop Airplay.

</doc>
<doc id="1330480" url="https://pl.wikipedia.org/wiki?curid=1330480" title="99 Pułk Piechoty Lanarkshire">
99 Pułk Piechoty Lanarkshire

99 Pułk Piechoty Lanarkshire (ang. "99th (Lanarkshire) Regiment of Foot") – pułk piechoty brytyjskiej sformowany w 1824 jako 99 Pułk Piechoty ("99th Regiment of Foot").
Od 1874 nosił nazwę 99 Pułk Piechoty Lanarkshire im. Diuka Edynburga ("99th Duke of Edinburgh's (Lanarkshire) Regiment of Foot"), na cześć księcia Alfreda Sachsen-Coburg-Gotha, diuka Edynburga.
Żołnierze oddziału nosili czerwone koszule, białe spodnie, czarne buty i czarne tornistry z numerem "99".
Wzięli udział w działaniach zbrojnych wojny krymskiej oraz tłumieniu chłopskiego powstania tajpingów w Chinach.
W 1881 w ramach tzw. "Childers Reforms" przeformowany w "The Duke of Edinburgh's (Wiltshire Regiment)".

</doc>
<doc id="1330481" url="https://pl.wikipedia.org/wiki?curid=1330481" title="Schadeleben">
Schadeleben

Schadeleben – dzielnica miasta Seeland w Niemczech, w kraju związkowym Saksonia-Anhalt w powiecie Salzland.
Do 14 lipca 2009 Schadeleben było samodzielną gminą należącą do wspólnoty administracyjnej Seeland.
Schadeleben leży ok. 16 km na północny zachód od Aschersleben. Przez dzielnicę przebiega turystyczna trasa Niemiecki Szlak Alei (niem. "Deutsche Alleenstraße").

</doc>
<doc id="1330484" url="https://pl.wikipedia.org/wiki?curid=1330484" title="99 Pułk Piechoty">
99 Pułk Piechoty

Austro-węgierskie pułki piechoty:
Brytyjski pułk piechoty:
Niemiecki pułk piechoty:

</doc>
<doc id="1330486" url="https://pl.wikipedia.org/wiki?curid=1330486" title="Radość życia">
Radość życia

Radość życia – dwunasty tom cyklu Rougon-Macquartowie, opowieść o losach Pauliny Quenu, córki Lizy Macquart.
Treść.
W 1863 r. dziesięcioletnia Paulina Quenu traci rodziców i trafia pod opiekę dalekich krewnych, rodziny Chanteau w normandzkim miasteczku Bonneville. Jej przyszłość wydaje się być zapewniona poprzez niewielką schedę po matce, także jej relacje z opiekunami układają się dobrze. Dziewczyna zaprzyjaźnia się, a następnie zakochuje w starszym o dziewięć lat ich synu Łazarzu.
Dorastająca Paulina jest optymistką, pełną energii i tytułowej radości życia, która czyni młodą dziewczynę jedną z bardziej lubianych osób w miasteczku. Jedynie w swojej rodzinie Paulina spotyka się z kolejnymi trudnościami – jej majątek uszczuplają kolejne pożyczki, których opiekunka i Łazarz nie zamierzają oddawać. Kolejne projekty techniczne i artystyczne młodzieńca zawodzą, co utwierdza go w przekonaniu o bezsensowności życia. Umiera pani Chanteau. Nihilista Łazarz porzuca Paulinę, by ożenić się z Luizą, córką bogatego bankiera. Małżeństwo okazuje się być od początku pomyłką; Łazarz chce wrócić do Pauliny, lecz ta nie chce pozamałżeńskiego romansu.
Słaba i nieprzyzwyczajona do trudności życia Luiza omal nie umiera przy porodzie, wydając na świat niezwykle słabego chłopczyka, którego bierze pod opiekę Paulina i już na stałe zostaje jego przybraną matką. W finałowej scenie utworu Paulina oraz jej przybrany ojciec, mimo postępującego paraliżu, ze zdumieniem dowiadują się o samobójstwie starej służącej, stwierdzając, że był to czyn bezsensowny, gdyż sensem życia człowieka jest radość życia.
Geneza utworu.
Wbrew swojemu tytułowi i przesłaniu, bezpośrednią inspiracją do napisania "Radości życia" były dla Zoli tragicznie doświadczenia związane ze śmiercią matki oraz wielkiego literackiego autorytetu, Gustawa Flauberta. Pisarz, według wspomnień współczesnych, zaczął z wielkim pesymizmem patrzeć na świat, postanowił również napisać powieść, której głównym tematem będą nieszczęścia i śmierć. Dodatkowym powodem depresji autora było rozczarowanie postępowaniem jego naśladowców-naturalistów, z których wielu porzuciło lansowany przez niego optymizm i wiarę w postęp technologiczny na rzecz fatalizmu i niewiary w sens życia, a przez to pochwały całkowitej bierności społecznej (takiej interpretacji naturalizmu dokonali także niektórzy członkowie grupy medańskiej, Hennique i Ceard). "Radość życia" miała zatem równocześnie stanowić wyraz psychicznych rozterek Zoli, jak i odpowiedź na niezgodną z jego życzeniem interpretację metody naturalistycznej. Ten swoisty dualizm w psychice autora odbija kontrast między Łazarzem i Pauliną.
Przesłanie.
Zola, nie stosując się do zasad dziedziczenia czyni z bohaterki pierwszą (drugą będzie Klotylda Rougon z Doktora Pascala) pełną wyrazicielkę filozofii radości życia. Paulina mimo spotykających ją nieszczęść umie zachować optymizm, wiarę w zmiany na lepsze oraz w sens dalszego życia i altruizmu. W dodatku jej motywacją do takiego życia nie jest religia (jest niewierząca), ale wewnętrzne przekonanie, iż tak właśnie żyć należy. Tym samym "Radość życia", choć jest równocześnie analizą życia na normandzkiej wsi, ma cechy utworu z morałem w większym stopniu niż którakolwiek z pozostałych części cyklu. Zola zdecydowanie potępia nihilizm i bierność społeczną reprezentowaną przez Łazarza Chanteau, wskazując, że mimo okrucieństw życia (bohaterów spotykają praktycznie wszystkie możliwe nieszczęścia) człowiek nie może porzucić optymizmu, chęci pracy na rzecz zmiany na lepsze swojego otoczenia. Paulina Quenu jest rozwinięciem postaci Denise Baudu z "Wszystko dla pań".
Recepcja.
"Radość życia" została przyjęta dość pozytywnie, jednak jej przesłanie na ogół pozostało niezrozumiane przez krytykę. Wielu recenzentów uznało tytuł, wobec ogromu ukazanych w utworze nieszczęść, za gorzką ironię – co pozostawało w całkowitej sprzeczności z otwarcie wyrażanymi zamiarami autora, a dzieło – za kolejny przejaw literackiego pesymizmu. Jak zawsze z kolei zachwycali się książką młodzi naturaliści, nawet ci, którzy w toku późniejszej pracy całkowicie odeszli od zasad naturalizmu proponowanych przez Zolę.

</doc>
<doc id="1330488" url="https://pl.wikipedia.org/wiki?curid=1330488" title="Koch">
Koch

Osoby o nazwisku Koch:
Miejscowość w Polsce:
Muzyka
Inne

</doc>
<doc id="1330492" url="https://pl.wikipedia.org/wiki?curid=1330492" title="Hot R&amp;B/Hip-Hop Singles Sales">
Hot R&amp;B/Hip-Hop Singles Sales

Hot R&amp;B/Hip-Hop Singles Sales – współtworząca notowanie Hot R&amp;B/Hip-Hop Songs lista przebojów, mierząca sprzedaż sklepową singli. Wyróżnia ją to, iż pod uwagę bierze głównie single dostępne w formacie 12", a nie na popularnej płycie CD.

</doc>
<doc id="1330493" url="https://pl.wikipedia.org/wiki?curid=1330493" title="Biblioteka Ordynacji Krasińskich">
Biblioteka Ordynacji Krasińskich



</doc>
<doc id="1330498" url="https://pl.wikipedia.org/wiki?curid=1330498" title="Bolesławów (województwo łódzkie)">
Bolesławów (województwo łódzkie)

Bolesławów – wieś w Polsce położona w województwie łódzkim, w powiecie bełchatowskim, w gminie Rusiec.
W latach 1975–1998 miejscowość położona była w województwie sieradzkim.

</doc>
<doc id="1330499" url="https://pl.wikipedia.org/wiki?curid=1330499" title="Daniel M. Lewin">
Daniel M. Lewin



</doc>
<doc id="1330500" url="https://pl.wikipedia.org/wiki?curid=1330500" title="Bubbling Under R&amp;B/Hip-Hop Singles">
Bubbling Under R&amp;B/Hip-Hop Singles

Bubbling Under R&amp;B/Hip-Hop Singles – jedna z wielu list przebojów regularnie opracowywanych przez amerykański magazyn muzyczny "Billboard". Składa się ona z 25 pozycji, na których znajdują się piosenki, którym nie udało się dotrzeć do notowania Hot R&amp;B/Hip-Hop Songs, ale są tego bliskie. Wielokrotnie zdarzało się jednak, że utwory z Bubbling Under R&amp;B/Hip-Hop Singles nie zdołały awansować do Hot R&amp;B/Hip-Hop Songs.
Notowanie Bubbling Under R&amp;B/Hip-Hop Singles uznawane jest za kontynuację Hot R&amp;B/Hip-Hop Songs. Przedstawia ono bowiem kolejnych 25 pozycji po najważniejszej 100, którym nie udało się wspiąć do głównego zestawienia. W przypadku, gdy piosenka zajmuje na Hot R&amp;B/Hip-Hop Songs miejsce np. #99, po czym spada na pozycję np. 105, nie jest uwzględniana w Bubbling Under R&amp;B/Hip-Hop Singles, ponieważ dopiero opuściła Hot R&amp;B/Hip-Hop Songs.

</doc>
<doc id="1330501" url="https://pl.wikipedia.org/wiki?curid=1330501" title="Kazanów Konecki">
Kazanów Konecki



</doc>
<doc id="1330503" url="https://pl.wikipedia.org/wiki?curid=1330503" title="Dąbrowa (gmina Rusiec)">
Dąbrowa (gmina Rusiec)

Dąbrowa – wieś w Polsce położona w województwie łódzkim, w powiecie bełchatowskim, w gminie Rusiec.
W latach 1975–1998 miejscowość położona była w województwie sieradzkim.

</doc>
<doc id="1330504" url="https://pl.wikipedia.org/wiki?curid=1330504" title="Taylor Dayne">
Taylor Dayne

Taylor Dayne, właśc. Leslie Wunderman (ur. 7 marca 1962 w Nowym Jorku) – amerykańska piosenkarka, wykonawczyni muzyki pop i house, autorka tekstów i aktorka.
Życiorys.
Po ukończeniu szkoły średniej śpiewała w zespołach rockowych (Felony i Next), które nie odniosły jednak większych sukcesów. Artystka rozpoczęła karierę solową, w 1987 wydała pierwszy profesjonalny singel z piosenką "Tell It to My Heart". Utwór ten wszedł do pierwszej dziesiątki na listach przebojów (m.in. Billboard Hot 100). Rok później Taylor Dayne nagrała swój debiutancki album studyjny pod tym samym tytułem.
W 1994 nagrała piosenkę "Original Sin" autorstwa Jima Steinmana. Utwór ten znalazł się na ścieżce dźwiękowej do filmu "Cień".
Do 1998 wydała łącznie cztery płyty, zawierające takie utwory, jak "Prove Your Love", "I'll Always Love You", "Don't Rush Me", "Love Will Lead You Back", "I'll Be Your Shelter" oraz kompilację swoich przebojów zatytułowaną "Greatest Hits".
W 1999 jej nowa piosenka "Planet Love" została umieszczona na soundtracku z filmu "Bez skazy" z Robertem De Niro. W latach 90. Taylor Dayne zaczęła też zajmować się aktorstwem, zagrała w kilku filmach kina niezależnego i serialach, a w 2001 wystąpiła w musicalu "Aida" Eltona Johna.
W lutym 2008 po dziesięciu latach przerwy wydała piąty album studyjny. W lipcu 2010 jej piosenka "Facing a Miracle" została oficjalnym hymnem 10. zawodów z cyklu Gay Games odbywanych w Kolonii.

</doc>
<doc id="1330505" url="https://pl.wikipedia.org/wiki?curid=1330505" title="Hot Rap Songs">
Hot Rap Songs

Hot Rap Songs (dawniej Hot Rap Tracks) − jedna z wielu list przebojów regularnie opracowywanych przez amerykański magazyn muzyczny "Billboard". Przedstawia ona najpopularniejsze piosenki rapowe i hip-hopowe, opierając się o sprzedaż singli oraz częstotliwości ich nadawania na antenach stacji radiowych. W latach 1989-2001 notowanie bazowało na sprzedaży singli w bieżącym tygodniu, jednak system ten uległ zmianie.
Najwięcej tygodni na szczycie Hot Rap Tracks spędziła piosenka "Hot Boyz" Missy Elliott, która na miejscu 1. utrzymywała się 16 tygodni.

</doc>
<doc id="1330506" url="https://pl.wikipedia.org/wiki?curid=1330506" title="Julio César Cortés">
Julio César Cortés

Julio César Cortés (ur. 29 marca 1941 w Montevideo) – piłkarz urugwajski noszący przydomek "El Pocho", napastnik, rozgrywający, później trener.
W rozgrywkach klubowych największe sukcesy osiągnął w CA Peñarol, z którym dwukrotnie zdobył mistrzostwo Urugwaju, a także Copa Libertadores oraz w 1966 Puchar Interkontynentalny.
Jako trener większość czasu spędził w Ameryce Środkowej, kierując wieloma drużynami klubowymi oraz reprezentacją Gwatemali, z którą wygrał turniej Puchar Narodów UNCAF 2001, stanowiący mistrzostwa Ameryki Środkowej.
Kariera piłkarska.
"Cortés" pierwsze kroki stawiał w klubie Sud América Montevideo skąd w 1962 przeszedł do CA Cerro. W 1965 przeniósł się do Argentyny, by występować w barwach Rosario Central.
Peñarol – sukcesy klubowe.
W Rosario "Cortés" grał tylko jeden sezon, po czym w 1966 wrócił do Urugwaju, tym razem do klubu CA Peñarol. Stał się członkiem pierwszej drużyny, w której grali tacy piłkarze jak Pedro Rocha, Alberto Spencer, Julio César Abbadie czy Omar Caetano. "Peñarol" wygrał Copa Libertadores 1966, a "Cortés" zdobył 23 kwietnia bramkę decydująca o awansie do finału w spotkaniu z odwiecznym rywalem – Club Nacional de Football. W finale "Peñarol" potrzebował trzech meczów, by wykazać wyższość nad argentyńskim klubem River Plate i po raz trzeci sięgnąć po Puchar Wyzwolicieli. Jeszcze w tym samym roku "Cortés" pomógł "Peñarolowi" pokonać Real Madryt w meczach o Puchar Interkontynentalny. "Cortés" grając w barwach "Peñarolu" dwukrotnie został mistrzem Urugwaju – w 1967 i 1968.
Reprezentacja Urugwaju 1962-70.
Od 1962 do 1970 "Cortés" rozegrał w reprezentacji Urugwaju 30 meczów i zdobył 3 bramki. Zadebiutował 2 maja 1962 w wygranym 3:2 ze Szkocją meczu w Glasgow, który miał miejsce na krótko przed finałami mistrzostw świata w 1962 roku, na których "Cortés" zagrał tylko w jednym meczu (z ZSRR). Był także w kadrze Urugwaju na finały mistrzostw świata w 1966 i 1970 roku, stając się jednym z sześciu piłkarzy Urugwajskich, którzy byli w kadrze narodowej w trzech turniejach finałowych mistrzostw świata.
Na mistrzostwach w 1966 "Cortés" zdobył jedną z dwóch bramek w zwycięskim meczu z Francją. W grupie grał także w meczach z Anglią i Meksykiem. Urugwaj na tym turnieju dotarł do ćwierćfinału, gdzie wyeliminowany został przez Niemcy.
Cztery lata później w Meksyku zagrał we wszystkich sześciu meczach. Urugwaj po wyjściu z grupy (Izrael, Włochy i Szwecja) i pokonaniu w ćwierćfinale ekipy ZSRR dotarł do półfinału, gdzie przegrał z Brazylią. W meczu o 3. miejsce z Niemcami "Cortés" zaliczył 11 występ w finałach mistrzostw świata – jest to jak dotąd drugi najlepszy wynik osiągnięty przez piłkarza Urugwaju po bramkarzu i klubowym koledze "Cortésa" Mazurkiewiczu, który zagrał w finałach 13 razy. Mecz z Niemcami okazał się ostatnim występem "Cortésa" w barwach narodowych.
Nigdy w swojej piłkarskiej karierze nie zagrał w turnieju Copa América.
Kariera trenerska.
Po zakończeniu kariery piłkarskiej w Kostaryce w drugiej połowie lat 70., "Cortés" postanowił zostać trenerem. W nowej roli przez trzy dekady kierował wieloma klubami Kostaryki, Gwatemali i Salwadoru.
W 1983 "Cortés" poprowadził klub Suchitepéquez do jedynego jak dotąd tytułu mistrza Gwatemali. Następnie w latach 80. i 90. trenował inne kluby gwatemalskie – "Juventud Retalteca", Comunicaciones, Xelajú oraz Aurora. W Kostaryce prowadził w latach 90. i na początku XXI wieku drużyny "Turrialba F.C" i Deportivo Saprissa. Potem trenował salwadorski klub Águila, następnie gwatemalski Deportivo Jalapa i kostarykański San Carlos (w 2007).
Reprezentacja Gwatemali (1987 i 2000-2003).
W 1987 "Cortés" objął pieczę nad reprezentacją Gwatemali, biorącej w tym roku udział Igrzyskach Panamerykańskich. Drugi okres pracy z reprezentacją Gwatemali rozpoczął się w czerwcu 2000 roku i trwał on do 2003 roku. Był to jeden z najdłuższych okresów, w których ten sam trener nieprzerwanie prowadził gwatemalską drużynę narodową. W okresie tym "Cortés" przegrał eliminacje do finałów mistrzostw świata w 2002 roku, ale za to wygrał turniej UNCAF Cup 2001, zdobywając mistrzostwo Ameryki Środkowej. Dwa lata później zdobył wicemistrzostwo Ameryki Środkowej (drugie miejsce w turnieju UNCAF Cup 2003).
Po tym, jak w kwietniu 2003 został odwołany ze stanowiska trenera reprezentacji Gwatemali, "Cortés" oskarżył gwatemalską federację piłkarską (FEDEFUT) o złamanie umowy, żądając wypłaty przysługującej mu części gaży. Trener przedstawił swoje żądania FIFA, która nakazała, by FEDEFUT wypłaciła zaległe pobory. We wrześniu 2006 FEDEFUT oskarżyła "Cortésa" przed lokalnym sądem o defraudację pieniędzy. Tak się akurat złożyło, że "Cortés", który mieszkał wówczas w Kostaryce, przebywał czasowo w Gwatemali – sąd, przed którym został oskarżony, nakazał, by nie opuszczał kraju.

</doc>
<doc id="1330507" url="https://pl.wikipedia.org/wiki?curid=1330507" title="Koksik">
Koksik

Koksik – koks występujący w jednej z następujących szczególnych form:

</doc>
<doc id="1330508" url="https://pl.wikipedia.org/wiki?curid=1330508" title="Dąbrówki Kobylańskie">
Dąbrówki Kobylańskie

Dąbrówki Kobylańskie – kolonia w Polsce położona w województwie łódzkim, w powiecie bełchatowskim, w gminie Rusiec.
W latach 1975–1998 miejscowość położona była w województwie sieradzkim.

</doc>
<doc id="1330511" url="https://pl.wikipedia.org/wiki?curid=1330511" title="Norma kompetencyjna">
Norma kompetencyjna

Norma kompetencyjna – norma prawna, która udziela upoważnienia (kompetencji) do ważnego dokonania określonej czynności konwencjonalnej. Aby czynność konwencjonalna została dokonana, ważnie muszą być spełnione dwa warunki: musi być ona dokonana w określony sposób i podmiot, który jej dokonuje, musi mieć do tego kompetencje nadane mu przez normę kompetencyjną. 
Norma kompetencyjna nie nakłada na podmiot kompetentny żadnych obowiązków wobec swojej kompetencji. Obowiązki te pojawiają dopiero wtedy, gdy ustawodawca obok normy kompetencyjnej ustanowi jakieś inne normy merytoryczne związane z tą kompetencją. Wówczas podmiot kompetentny może się znaleźć w jednej z trzech sytuacji: 
Przepisy kompetencyjne są podstawą do wydawania rozporządzeń.

</doc>
<doc id="1330513" url="https://pl.wikipedia.org/wiki?curid=1330513" title="Top 40 Tracks">
Top 40 Tracks

Top 40 Tracks – nieaktywna lista przebojów opracowywana niegdyś przez amerykański magazyn muzyczny "Billboard". Została stworzona w 1988 roku, kiedy "Billboard" zmienił zasady tworzenia Hot 100 Airplay, aby zwiększyć w zestawieniu obecność muzyki R&amp;B, country i rockowej.
W marcu 2005 roku Top 40 Tracks zostało zastąpione przez Pop 100 Airplay.

</doc>
<doc id="1330514" url="https://pl.wikipedia.org/wiki?curid=1330514" title="Wzmacniacz transkrypcji">
Wzmacniacz transkrypcji

Wzmacniacz transkrypcji, enhancer, sekwencja wzmacniająca – krótka (od 50 do 1500 par zasad) sekwencja w DNA eukariontów, wspomagająca i regulująca transkrypcję informacji genetycznej, zlokalizowana w dużej odległości od regulowanego promotora genu (zwykle około 1 miliona par zasad), w kierunku zgodnym z transkrypcją lub przeciwnym. 
Wzmacniacze mogą być ułożone w dowolnej orientacji w stosunku do regulowanego promotora, zarówno w „cis” (na tej samej cząsteczce DNA), jak i „trans” (na innej cząsteczce DNA). Do sekwencji tych przyłączają się białka transkrypcyjne, które bezpośrednio oddziałują na transkrypcję oddalonego genu. Odkryte początkowo u eukariontów, występują też u prokariontów. W przeciwieństwie do wyciszaczy, powodują wzrost wydajności transkrypcji genu. Nie są specyficzne względem promotorów. Jednym z pierwszych, lepiej zbadanych układów aktywacji transkrypcji ze wzmacniaczami był układ aktywacji transkrypcji genu syntetazy glutaminy (glnA) u "Salmonella typhimurium": w odległości -140 i -108 bp od transkrybowanej sekwencji znajdują się sekwencje wiążące białko NtrC-P, będące aktywatorem kompleksu polimeraza RNA-promotor.

</doc>
<doc id="1330515" url="https://pl.wikipedia.org/wiki?curid=1330515" title="Nowiny dla Ludu Wiejskiego">
Nowiny dla Ludu Wiejskiego



</doc>
<doc id="1330516" url="https://pl.wikipedia.org/wiki?curid=1330516" title="Dęby Wolskie-Kolonia">
Dęby Wolskie-Kolonia

Dęby Wolskie-Kolonia – wieś w Polsce położona w województwie łódzkim, w powiecie bełchatowskim, w gminie Rusiec.
W latach 1975–1998 miejscowość położona była w województwie sieradzkim.

</doc>
<doc id="1330517" url="https://pl.wikipedia.org/wiki?curid=1330517" title="Stadion Lokomotiw w Moskwie">
Stadion Lokomotiw w Moskwie

Stadion Lokomotiw – stadion piłkarski położony w Moskwie. Na stadionie rozgrywa swoje mecze drużyna Lokomotiwu Moskwa. Pojemność stadionu wynosi 28 880 miejsc. Koszt budowy stadionu wyniósł 30 000 000 dolarów. Koszt budowy pokryło rosyjskie Ministerstwo Transportu.

</doc>
<doc id="1330521" url="https://pl.wikipedia.org/wiki?curid=1330521" title="Antiquitates Mathematicae">
Antiquitates Mathematicae

Antiquitates Mathematicae (Roczniki Polskiego Towarzystwa Matematycznego Seria VI) – rocznik wydawany przez Polskie Towarzystwo Matematyczne. ISSN 1898-5203.
Tematyka i komitet redakcyjny.
Czasopismo publikuje teksty odczytów przedstawianych na konferencjach naukowych PTM z historii matematyki oraz inne prace z historii matematyki. Pewna preferencja jest dana pracom i archiwaliom dotyczącym historii matematyki polskiej.
Założycielami czasopisma byli ówczesnego prezesa PTM, Stefan Jackowski oraz pierwszy redaktor naczelny czasopisma, od chwili powstania do roku 2011, Witold Więsław.
Redaktorem naczelnym jest Stanisław Domoradzki a jego zastępcą Krzysztof Szajowski. Redaktorami działów są: Stanisław Domoradzki (biografie matematyków), Walerian Piotrowski (recenzje książek), Zdzisław Pogoda (historia matematyki w Polsce), Margaret Stawiska-Friedland (historia i filozofia matematyki na świecie), Krzysztof Szajowski (historia zastosowań matematyki). Komitet redakcyjny tworzą: Martina Bečvářová, Sergey S. Demidov, Roman Duda, Lech Maligranda, Jerzy Mioduszewski, Roman Murawski, Zofia Pawlikowska-Brożek, Andrzej Schinzel. 
Historia.
Czasopismo zostało powołane do życia na Walnym Zgromadzeniu Polskiego Towarzystwa Matematycznego we wrześniu 2006 pod nazwą Roczniki historyczne jako kontynuacja 19 tomów materiałów konferencyjnych wydanych okazjonalnie przez różne instytucje. Powołano zespół organizacyjny czasopisma w składzie: Roman Duda, Lech Maligranda, Jerzy Mioduszewski, Andrzej Pelczar, Andrzej Schinzel, Krzysztof Tatarkiewicz, Witold Więsław, Krystyna Wuczyńska.
Nowe czasopismo nazwano "Antiquitates Mathematicae". Pierwszy jego tom ukazał się w 2007. Na kadencję 2012-2014 Polskie Towarzystwo Matematyczne nie powołało redaktora naczelnego i wydawanie pisma na pewien czas zawieszono. W roku 2014 powołany został nowy zespół redakcyjny, a p.o. redaktora naczelnego został Krzysztof Szajowski.
Zobacz też.
Inne Roczniki PTM:

</doc>
<doc id="1330525" url="https://pl.wikipedia.org/wiki?curid=1330525" title="Kometa Giacobini-Zinnera">
Kometa Giacobini-Zinnera



</doc>
<doc id="1330527" url="https://pl.wikipedia.org/wiki?curid=1330527" title="Inwalida Śląski">
Inwalida Śląski

Inwalida Śląski – tygodnik wydawany w Cieszynie w 1920 roku. Początkowo jego wydawcą był Polski Komitet Plebiscytowy, później Związek Inwalidów Śląska Cieszyńskiego.

</doc>
<doc id="1330529" url="https://pl.wikipedia.org/wiki?curid=1330529" title="Kometa Zhu-Balam">
Kometa Zhu-Balam



</doc>
<doc id="1330531" url="https://pl.wikipedia.org/wiki?curid=1330531" title="Fajnów">
Fajnów

Fajnów – wieś w Polsce położona w województwie łódzkim, w powiecie bełchatowskim, w gminie Rusiec.
W latach 1975–1998 miejscowość położona była w województwie sieradzkim.

</doc>
<doc id="1330538" url="https://pl.wikipedia.org/wiki?curid=1330538" title="Koch (województwo łódzkie)">
Koch (województwo łódzkie)

Koch – wieś w Polsce położona w województwie łódzkim, w powiecie bełchatowskim, w gminie Rusiec.
W latach 1975–1998 miejscowość położona była w województwie sieradzkim.

</doc>
<doc id="1330542" url="https://pl.wikipedia.org/wiki?curid=1330542" title="Bazaar">
Bazaar

GNU Bazaar (kiedyś "Bazaar-NG", komenda "bzr") – rozproszony system kontroli wersji napisany w języku Python, sponsorowany przez firmę Canonical Ltd. Bazaar działa z wieloma systemami operacyjnymi, w tym: GNU/Linux, FreeBSD, MS Windows, OS X. Bazaar jest wolnym (od „wolność”) programem z otwartym kodem źródłowym. Został wydany na licencji GNU GPL i jest częścią Projektu GNU.
Własności.
Komendy w Bazaarze są podobne do komend z SVN czy CVS.
W przeciwieństwie do innych rozproszonych systemów kontroli wersji takich jak Git oraz Mercurial, Bazaar oferuje możliwość użycia scentralizowanego serwera.
Bazaar ma pełne wsparcie dla Unikodu.
Do numerowania rewizji Bazaar (podobnie jak w SVN, a w przeciwieństwie do Gita) używa kolejnych liczb naturalnych. Bazaar obsługuje operację zmiany nazwy pliku (inne systemy jak Mercurial operację zmiany nazwy widzą jak utworzenie nowego pliku i usunięcie starego).
Hosting.
Poniższe strony oferują darmowych hosting dla repozytoriów Bazaar:
Użytkownicy.
Poniższe projekty używają Bazaar jako systemu kontroli wersji:

</doc>
<doc id="1330544" url="https://pl.wikipedia.org/wiki?curid=1330544" title="Kurówek Prądzewski">
Kurówek Prądzewski

Kurówek Prądzewski – wieś w Polsce położona w województwie łódzkim, w powiecie bełchatowskim, w gminie Rusiec.
W latach 1975–1998 miejscowość położona była w województwie sieradzkim.

</doc>
<doc id="1330545" url="https://pl.wikipedia.org/wiki?curid=1330545" title="Taylor Ware">
Taylor Ware

Taylor Ware (ur. 17 września 1994) – amerykańska piosenkarka śpiewająca w country. Uczestniczka programu "America's Got Talent". Potrafi łączyć śpiewanie z jodłowaniem. Gra na gitarze.

</doc>
<doc id="1330548" url="https://pl.wikipedia.org/wiki?curid=1330548" title="Leśniaki (województwo łódzkie)">
Leśniaki (województwo łódzkie)

Leśniaki – wieś w Polsce położona w województwie łódzkim, w powiecie bełchatowskim, w gminie Rusiec.
W latach 1975–1998 miejscowość położona była w województwie sieradzkim.

</doc>
<doc id="1330552" url="https://pl.wikipedia.org/wiki?curid=1330552" title="Al-Mubarraz">
Al-Mubarraz

Al-Mubarraz (arab. المبرز) – miasto w Arabii Saudyjskiej (prowincja Asz-Szarkija), w zespole miejskim Al-Hufuf; 287 tys. mieszkańców (2005); główny ośrodek handlowy (daktyle, bawełna, warzywa) i usługowy północnej części zespołu miejskiego; zakłady włókiennicze i olejarskie; rzemiosło.

</doc>
<doc id="1330554" url="https://pl.wikipedia.org/wiki?curid=1330554" title="Aon Center (Los Angeles)">
Aon Center (Los Angeles)

Aon Center – wieżowiec w Los Angeles (Kalifornia) położony w centrum miasta przy 707 Wilshire Boulevard. Budowa obiektu zakończona została w 1974 r. Wieżowiec ma pudełkowaty kształt i jest typowym biurowcem modernistycznym, posiada 62 piętra i wznosi się na wysokość 261,5 m. Kiedy budynek został wzniesiony był najwyższym biurowcem na zachód od rzeki Missisipi, aż do czasu gdy w 1982 r. na terenie Houston wybudowano First Interstate Tower. Ponadto Aon Center był najwyższym budynkiem w Los Angeles, tytuł ten stracił wraz z wybudowaniem US Bank Tower w 1989 r., mimo to nadal pozostaje drugim co do wielkości obiektem w mieście.
4 maja 1988 r. około godz. 22 wieczorem na dwunastym piętrze budynku wybuchł pożar. Trwał godzinę i zniszczył pięć pięter budynku. W wyniku tragedii zostało rannych czterdzieści osób. Pożar był groźny, ponieważ robotnicy odłączyli pompy zasilające system przeciwpożarowy. Straty związane z wypadkiem oszacowane zostały na 50 milionów dolarów, a remont wieżowca trwał cztery miesiące.

</doc>
<doc id="1330556" url="https://pl.wikipedia.org/wiki?curid=1330556" title="Iveta Radičová">
Iveta Radičová

Iveta Radičová z domu Karafiátová (ur. 7 grudnia 1956 w Bratysławie) – słowacka socjolog, polityk, minister pracy w latach 2005–2006, wiceprzewodnicząca SDKÚ-DS, kandydatka w wyborach prezydenckich w 2009, premier Słowacji od 8 lipca 2010 do 4 kwietnia 2012.
Życiorys.
Wykształcenie i działalność zawodowa.
Dzieciństwo i młodość spędziła w Bratysławie. W latach 1975–1979 odbyła studia wyższe z socjologii na Wydziale Filozoficznym Uniwersytetu Komeńskiego w Bratysławie. W 1981 uzyskała tytuł "philosophiae doctor", 1986 – stopień naukowy "philosophiae doctor" (obroniła pracę doktorską w Słowackiej Akademii Nauk), habilitowała się w 1997 ("docent"). W 1990 kształciła się na Universytecie Oksfordzkim. W 2005 została profesorem na Uniwersytecie Komeńskiego.
Od 1979 do 1989 pracowała w instytucie socjologii Słowackiej Akademii Nauk. W latach 1990–1993 wykładała socjologię, a następnie w latach 1997–2005 nauki polityczne na Uniwersytecie Komeńskiego. Od 1993 do 1997 pełniła funkcję zastępcy dyrektora Academia Istropolitana (instytutu kształcenia ustawicznego w Bratysławie). Od 2005 do 2007 stała na czele wydziału socjologii na Uniwersytecie Konstantyna Filozofa w Nitrze. W latach 1992–2005 była dyrektorem wykonawczym fundacji SPACE. Wykładała na uniwersytetach w Stanach Zjednoczonych, Wielkiej Brytanii, Szwecji, Finlandii i Austrii. Była także ekspertem Komisji Europejskiej do spraw polityki społecznej.
Działalność polityczna.
Działalność do 2010.
W okresie 1990–1992 była członkinią ruchu Społeczeństwo Przeciwko Przemocy. Od 15 października 2005 do 4 lipca 2006 zajmowała stanowisko ministra pracy, spraw socjalnych i rodziny w rządzie Mikuláša Dzurindy.
W 2006 wstąpiła do Słowackiej Unii Chrześcijańskiej i Demokratycznej – Partii Demokratycznej (SDKÚ-DS). 4 lipca 2006 weszła w skład słowackiej Rady Narodowej z listy chrześcijańskich demokratów. Została wiceprzewodniczącą Komisji Spraw Społecznych i Mieszkalnictwa.
Wystartowała w wyborach prezydenckich w 2009. Otrzymała poparcie SDKÚ-DS, Partii Koalicji Węgierskiej oraz Ruchu Chrześcijańsko-Demokratycznego, partii Wolność i Solidarność oraz Obywatelskiej Partii Konserwatywnej. W pierwszej turze wyborów 21 marca 2009 zajęła drugie miejsce, uzyskując 38,05% głosów. W drugiej turze 5 kwietnia 2009 przegrała rywalizację z urzędującym prezydentem Ivanem Gašparovičem, zdobywając 44,46% głosów.
Kilkanaście dni później zrezygnowała z mandatu poselskiego, gdy ujawniono, że zagłosowała w parlamencie za nieobecną Tatianę Rosovą.
Premier Słowacji.
Przed wyborami parlamentarnymi w 2010 została mianowana przez SDKÚ-DS kandydatką tej partii do urzędu premiera. W wyborach z 12 czerwca 2010 cztery partie opozycyjne wobec rządu Roberta Fica uzyskały większość w parlamencie, a sama Iveta Radičová odnowiła mandat poselski. W wyniku porozumienia między partiami została wyznaczona na funkcję premiera nowego koalicyjnego rządu.
23 czerwca 2010, po nieudanej próbie utworzenia rządu przez dotychczasowego premiera Roberta Fica, prezydent Ivan Gašparovič desygnował ją na stanowisko premiera Słowacji i powierzył misję sformowania gabinetu do czasu pierwszego posiedzenia nowo wybranego parlamentu, tj. do dnia 8 lipca 2010. 6 lipca 2010 cztery partie SDKÚ-DS, SaS, KDH i Most-Híd podpisały porozumienie koalicyjne; SDKÚ-DS przypadło 5 stanowisk w gabinecie (w tym stanowisko premiera), SaS – 4 stanowiska, a KDH i Most-Hid objęły po 3 stanowiska ministrów.
8 lipca 2010 została zaprzysiężona przez prezydenta Ivana Gašparoviča na stanowisku szefa rządu, wcześniej dymisję złożył premier Robert Fico. Została pierwszą kobietą pełniącą ten urząd. 9 lipca 2010 doszło do zaprzysiężenia jej gabinetu. 10 sierpnia 2010 Rada Narodowa 79 głosami za (na 150) udzieliła wotum zaufania dla jej gabinetu. 11 października 2011 parlament słowacki nie przegłosował planu reformy Europejskiego Funduszu Stabilizacji Finansowej, a tym samym nie wyraził wobec jej rządu wotum zaufania (na skutek przejścia partii Wolność i Solidarność do opozycji).
W rezultacie w marcu 2012 w kraju odbyły się przedterminowe wybory parlamentarne, w wyniku których absolutną większość mandatów w parlamencie zdobył opozycyjny SMER. Iveta Radičová nie ubiegała się o mandat deputowanej. 4 kwietnia 2012 na stanowisku premiera zastąpił ją Robert Fico. Powróciła do działalności dydaktycznej.
Życie prywatne.
Jej matka była Polką pochodzącą ze wsi Ropica na Zaolziu.
Od 2005 jest wdową. Jej mężem był Stano Radič, scenarzysta i aktor komediowy, z którym ma córkę Evę. Następnie była związana z tenisistą Jánem Riapošem.
Wybrane publikacje.
Jest autorką publikacji z zakresu socjologii, polityki rodzinnej, opieki nad dziećmi, sytuacji mniejszości narodowych i grup wykluczonych z życia społecznego. Wybrane publikacje:

</doc>
<doc id="1330557" url="https://pl.wikipedia.org/wiki?curid=1330557" title="Zagrodniki (województwo łódzkie)">
Zagrodniki (województwo łódzkie)

Zagrodniki – wieś w Polsce położona w województwie łódzkim, w powiecie bełchatowskim, w gminie Rusiec.
W latach 1975–1998 miejscowość położona była w województwie sieradzkim.

</doc>
<doc id="1330559" url="https://pl.wikipedia.org/wiki?curid=1330559" title="Centralny Stadion Dinamo">
Centralny Stadion Dinamo

Centralny Stadion „Dinamo” () – istniejący w latach 1928–2008 wielofunkcyjny stadion sportowy w Moskwie (piłkarsko-lekkoatletyczny), wyburzony w 2011. Od 2019 w jego miejscu funkcjonuje kompleks VTB Arena (stadion piłkarski wraz z halą sportową). Do czasu wybudowania Stadionu Łużniki w 1956 był główną areną sportową Moskwy.
Stadion został zaprojektowany przez architektów Arkadego Langmana i Lazara Cherykowera z okazji Letniej Spartakiady w 1928. Budowę rozpoczęto w 1923, a zakończono latem 1928. Obiekt został oficjalnie otwarty 17 sierpnia 1928 meczem 1/8 finału turnieju piłkarskiego Letniej Spartakiady Moskwa'1928, pomiędzy kadrą Białoruskiej Socjalistycznej Republiki Radzieckiej, a drużyną robotniczych klubów ze Szwajcarii (6:3).
W latach 1928–1956 kilka spotkań rozegrała na nim piłkarska reprezentacja Związku Radzieckiego. Obiekt był ponadto jedną z pięciu aren turnieju piłkarskiego podczas Igrzysk Olimpijskich w 1980 oraz jedną z pięciu aren piłkarskich Mistrzostw Świata U-20 kobiet w 2006.
Początkowo, jego oficjalna pojemność wynosiła 54 600 miejsc siedzących (choć zdarzały się wyższe frekwencje, w tym rekordowa – 71 430 widzów), lecz latem 1998 - po zainstalowaniu plastikowych krzesełek na trybunach - spadła ona do 36 540 miejsc.

</doc>
<doc id="1330560" url="https://pl.wikipedia.org/wiki?curid=1330560" title="North Las Vegas">
North Las Vegas

North Las Vegas – miasto w Stanach Zjednoczonych, w stanie Nevada, na obszarze metropolitarnym Las Vegas; 165 tys. mieszkańców (2005), 2. miasto w kraju (po mieście Gilbert w Arizonie) pod względem przyrostu liczby mieszkańców (prawie 1000 osób na miesiąc); przemysł meblarski, spożywczy, chemiczny, elektroniczny i informatyczny; turystyka; lotnisko.

</doc>
<doc id="1330561" url="https://pl.wikipedia.org/wiki?curid=1330561" title="Niescalony mięsień lewej komory">
Niescalony mięsień lewej komory

Niescalony mięsień lewej komory (ang. noncompaction cardiomyopathy, left ventricular non-compaction, LVNC) – heterogenna etiologicznie, uwarunkowana genetycznie nieprawidłowość rozwojowa mięśnia lewej komory serca, zaliczana obecnie według klasyfikacji ESC do kardiomiopatii niesklasyfikowanych, a wedle klasyfikacji AHA do kardiomiopatii pierwotnych genetycznych, charakteryzująca się wzmożonym beleczkowaniem lewej komory i pogłębieniem zatok międzybeleczkowych. Istnieją rozbieżne opinie co do charakteru LVNC; część badaczy jest zdania, że stanowi odrębną kardiomiopatię, podczas gdy inni widzą w niej cechę wspólną wielu fenotypowo odmiennych postaci kardiomiopatii.
Epidemiologia.
LVNC może występować jako wada izolowana lub skojarzona z innymi wrodzonymi wadami serca lub chorobami nerwowo-mięśniowymi.
Etiologia.
Jak dotąd, wykazano związek LVNC z "loci" genów kodujących taffazynę ("TAZ"), alfa-dystrobrewinę ("DTNA"), ZASP, aktynę, laminę A/C i 11p15.

</doc>
<doc id="1330575" url="https://pl.wikipedia.org/wiki?curid=1330575" title="Procavia capensis">
Procavia capensis



</doc>
<doc id="1330582" url="https://pl.wikipedia.org/wiki?curid=1330582" title="Borazan">
Borazan

Borazan – nieorganiczny związek chemiczny, kompleks amoniaku i borowodoru. Podczas ogrzewania rozkłada się z wydzieleniem wodoru. Wykorzystywany jest jako źródło wodoru do napędu silników spalinowych. Borazan charakteryzuje się grawimetryczną jak i objętościową zawartością wodoru, która teoretycznie sięga 19,6% wag. i 0,145 kg L−1. 
Struktura krystaliczna.
Faza niskotemperaturowa jest opisana układem rombowym z grupą przestrzenną Pmn21. Przejście fazowe pomiędzy fazą niskotemperaturową i wysokotemperaturową występuje przy 225 K (-48ºC). W temperaturze pokojowej borazan tworzy kryształy w układzie tetragonalnym o grupie przestrzennej I4mm. Faza wysokotemperaturowa jest bardziej nieuporządkowana niż niskotemperaturowa, co powoduje wysoki stopień plastyczności kryształów oraz właściwości piezoelektryczne i piroelektryczne. Nieuporządkowanie skutkuje dwunastokrotną lub wyższą reorientację grup BH3 i H3N. Atomy wodoru muszą być nieuporządkowane, aby dostosować się do symetrii chemicznej i krystalograficznej. Niespójność powstaje, ponieważ wiązanie B–N leży wzdłuż 4-krotnej osi obrotu, co jest sprzeczne z 3-krotną symetrią oczekiwaną od grup –BH3 i –NH3.
Rozkład termiczny i hydroliza.
Rozkład termiczny jak i hydroliza borazanu powoduje wytworzenie gazowego wodoru, który jest wykorzystywany jako źródło wodoru w napędach silnikowych. Proces rozkładu w zakresie temperatur ok. 375 – 390 K obserwuje się anomalią egzotermiczną, która uwalnia 1,1 ± 0,1 mola H2 na mol AB z utworzeniem (BH2NH2)x i B3N3H6. Różnica ta spowodowana jest szybkością nagrzewania (powolne nagrzewanie obniża temperaturę topnienia). Drugim etapem jest uwolnienie 1,1 ± 0,1 mola H2 podczas reakcji egzotermicznej w zakresie temperatur od 400 do 457 K z utworzeniem (NHBH)x i B2H6.
Borazan jest bardzo dobrze rozpuszczalny w wodzie. Wykazuje też stabilność przy pH ≥ 7. Ponadto trzy wodory Hδ- z borazanu łatwo reagują z wodorami protonowymi Hδ+ wody, uwalniając H2 w warunkach otoczenia. Z tych powodów para amoniak-boran-woda okazała się być obiecującym źródłem wodoru w stanie ciekłym. W hydrolizie połowa wytworzonego H2 pochodzi z wody, a druga połowa z grupy BH3. Odwodornienie ugrupowania H3N jest trudne termodynamicznie (92,4 kJ mol-1 , co sugeruje temperatury wyższe niż 937K). Nadmiar grawimetryczny zdolności magazynowania wodoru jest zatem ograniczony do 7,1% wag. W trakcie hydrolizy borazanu wytwarzają się kryształy boranów amonu.

</doc>
<doc id="1330584" url="https://pl.wikipedia.org/wiki?curid=1330584" title="Simson DUO">
Simson DUO

Simson DUO − potoczna nazwa prostego w konstrukcji, dwuosobowego trójkołowca DUO, produkowanego w latach 1972-1991 w Niemieckiej Republice Demokratycznej, przeznaczonego dla osób z niepełnosprawnością narządów ruchu.
DUO powstał jako następca i wersja rozwojowa trójkołowca Piccolo-DUO, produkowanego w latach sześćdziesiątych w fabryce Louis Krause w Lipsku. Wytwarzany był z wykorzystaniem silników motorowerów Simson oraz części i podzespołów pojazdów produkowanych w NRD. Poczynając od 1972 roku produkowany był w zakładach FAB Brandis jako DUO 4, a od 1973 DUO 4/1. W 1981 roku przeniesiono produkcję trójkołowca do zakładów VEB Robur-Werke w Zittau. W 1989 opracowano tu kolejny model DUO 4/2 wyposażony w 4-biegowy silnik M542E wyposażony w rozrusznik elektryczny, pochodzący z motoroweru Simson SR 50. W 1990 roku produkcja ponownie przeniesiona została do zakładów FAB Brandis GmbH. W 1991 produkcję trójkołowca zakończono. Eksportowany w latach 80. XX wieku do krajów socjalistycznych DUO był popularnym pojazdem inwalidzkim w Europie Środkowej i Wschodniej.
Opis konstrukcji.
Simson DUO miał zamontowany silnik motocyklowy M53/11 AR o pojemności 50 cm³. Napędzane było tylko jedno, lewe koło tylne. Napęd przeniesiony łańcuchem. Pojazd nie miał biegu wstecznego. Kabina była dwuosobowa; kierowca siedział z lewej strony pojazdu. Dach trójkołowca DUO z tkaniny laminowanej (dermatoidu) oparty był na stelażu ze stalowych rurek, który podtrzymywał jednocześnie przednią szybę. 
Silnik pojazdu uruchamiany był ręczną dźwignią dostępną z zewnątrz lub wewnątrz. Hamulec uruchamiany był przez naciśnięcie kolumny kierownicy, ruch której systemem dźwigni i linek przekazywany był na wszystkie trzy koła. Zmiana biegów poczynając od modelu DUO 4/1 - dźwignią ręczną; sprzęgło - automatyczne, odśrodkowe. Zawieszenie kół na niezależnych wahaczach resorowanych amortyzatorami motocyklowymi z tłumieniem olejowym, koła tylne stabilizowane pionowo drążkiem reakcyjnym. Amortyzator skrętu w układzie kierowniczym w postaci cięgła Bowdena w układzie zamkniętym. Pojazd w stanie suchym ważył 147 kg.
Konstrukcyjna prędkość maksymalna wynosi 55 km/h, w praktyce nie przekraczała 60 km/h.

</doc>
<doc id="1330585" url="https://pl.wikipedia.org/wiki?curid=1330585" title="Rudolf Höss">
Rudolf Höss



</doc>
<doc id="1330587" url="https://pl.wikipedia.org/wiki?curid=1330587" title="Dysplazja arytmogenna prawej komory">
Dysplazja arytmogenna prawej komory



</doc>
<doc id="1330588" url="https://pl.wikipedia.org/wiki?curid=1330588" title="Kserkses">
Kserkses



</doc>
<doc id="1330589" url="https://pl.wikipedia.org/wiki?curid=1330589" title="Mispol">
Mispol

Mispol S.A. – polskie przedsiębiorstwo przemysłu spożywczego z siedzibą w Białymstoku, działające głównie w sektorze przetwórstwa mięsnego, w szczególności w zakresie produkcji i dystrybucji pasztetów, konserw mięsnych, smalców, oraz majonezów i musztard. Drugim pionem działalności spółki Mispol S.A. jest produkcja karmy dla zwierząt. Kluczowym działaniem Mispol S.A. jest produkcja Marek Własnych na potrzeby współpracujących sieci handlowych. Przedsiębiorstwo posiada bogate zaplecze w zakresie technologii i jakości produkcji.
Struktura.
Mispol S.A. jest podmiotem dominującym grupy kapitałowej (Grupa Kapitałowa Mispol) w skład której wchodzą następujące podmioty zależne:
Działalność.
Spółki wchodzące w skład Grupy Kapitałowej Mispol prowadzą głównie działalność w zakresie produkcji i dystrybucji żywności (konserwy, pasztety, dania gotowe, przetwory) oraz karmy dla psów i kotów. Swoje produkty sprzedaje w Polsce, wielu krajach Unii Europejskiej, na Bałkanach, a także na terytorium Rosji, Albanii, Nigerii, Macedonii, Mołdawii, Gruzji i Turcji.
Potencjał technologiczny i logistyczny firmy Mispol to pięć rozbudowanych zakładów, wyposażonych w nowoczesne linie produkcyjne (4 zakłady produkcyjne na terenie Polski i 1 zakład produkcyjny na terenie Czech). Wszystkie wytwórnie podlegają ścisłym reżimom technologicznym i sanitarnym oraz pełnemu monitoringowi (w zgodzie z systemem HACCP).
Działalność poszczególnych spółek grupy:
Historia.
Mispol spółka akcyjna została zarejestrowana przez Sąd Rejonowy w Białymstoku XII Wydział Gospodarczy Krajowego Rejestru Sądowego w dniu 14 sierpnia 2002 r. pod numerem KRS 0000126519. Spółka powstała w wyniku przekształcenia Przedsiębiorstwa Produkcyjno- Handlowego Mispol spółka z ograniczoną odpowiedzialnością z siedzibą w Białymstoku, przy ul. Cisowej 3, zarejestrowanego przez Sąd Rejonowy w Białymstoku XII Wydział Gospodarczy Krajowego Rejestru Sądowego pod nr RHB 1481 (KRS 000041577), prowadzącego działalność gospodarczą od dnia 1 września 1997 r.
22 czerwca 2006 miało miejsce pierwsze notowanie akcji spółki na Giełdzie Papierów Wartościowych w Warszawie. 31 stycznia 2014 Zarząd Giełdy Papierów Wartościowych w Warszawie podjął uchwałę w sprawie wykluczenia akcji spółki z obrotu giełdowego.
W roku 2007 zakład przejął spółki Agrovita oraz Bono.
W 2009 roku po kontroli produktów marki Mispol przez Główny Inspektor Jakości Handlowej Artykułów Rolno-Spożywczych stwierdzono odstępstwa w składzie produktu i niewłaściwe użycie zdjęć na etykietach, zakład odwołał się od tej decyzji.
W 2011 zakład pozyskał strategicznego sponsora NDX Energija.
W październiku wyodrębniono SOOO "Kvinfud" z zasobów spółki Mispol, przejmując sprzedaż mięsa do krajów byłej WNP oraz Korei Południowej . 
W 2013 z firmy został wyodrębniony zakład Arteta Sp. z o. o..
Obecnie jednostką dominującą wyższego szczebla jest UAB NDX Energija z siedzibą w Wilnie, posiadająca 100% akcji Mispol S.A od sierpnia 2016.

</doc>
<doc id="1330591" url="https://pl.wikipedia.org/wiki?curid=1330591" title="Kalendarium historii Wrocławia (985–1918)">
Kalendarium historii Wrocławia (985–1918)

Kalendarium Wrocławia – chronologiczny zbiór wydarzeń kształtujących i mających wpływ na rozwój miasta Wrocławia od jego powstania do 1918 roku. 
Pierwsze ślady osadnictwa na terenie dzisiejszego Wrocławia datowane są na okres epoki kamiennej (2500–1700 p.n.e.). Ich pozostałościami są cmentarze odkryte na Krzykach, Oporowie i Gądowie Małym. Kolejne ślady osadnictwa człowieka pochodzą z okresu kultury łużyckiej (1300–400 p.n.e.), kiedy to powstały grody na Osobowicach, Sołtysowicach i Maślicach. W IX wieku tereny te były zamieszkane przez słowiańskie plemię Ślężan, którzy założyli tu piętnaście grodów. 
Wrocław pod panowaniem Habsburgów.
Od początku XVI wieku miasto, pod panowaniem Habsurgów i dostępu do rozległej monarchii, rozwijało się gospodarczo i bogaciło na handlu z głównie z Norymbergią. W jego posiadanie wchodziło 22 wsi podmiejskich. Powstają nowe renesansowe murowane kamienice, domy handlowe i przedstawicielstwa domu bankowego Fuggerów. 
Z powodu unifikacyjnej polityki Habsburgów Wrocław traci część przywilejów na rzecz nowo powstających urzędów: Urząd Zwierzchni (1629–1740), Generalny Urząd Podatkowy i Kolegium Handlowe.
Wrocław w Cesarstwie Niemieckim (1871–1918).
Zjednoczenie Niemiec i powstanie Cesarstwa Niemieckiego w 1871 przyczyniło się do szybkiego rozwoju gospodarczego i urbanistycznego miasta. Rozbudowano reprezentacyjną zabudowę wokół obecnego placu Powstańców Śląskich, powstawały domy w stylu secesyjnym, m.in. domy handlowe Dom Handlowy Braci Barasch.

</doc>
<doc id="1330592" url="https://pl.wikipedia.org/wiki?curid=1330592" title="Mercedes SLR">
Mercedes SLR



</doc>
<doc id="1330597" url="https://pl.wikipedia.org/wiki?curid=1330597" title="Ernie Richardson">
Ernie Richardson

Ernest M. Richardson C.M. (ur. 4 sierpnia 1931 w Stoughton, Saskatchewan), kanadyjski curler, mistrz Kanady i pierwszy mistrz świata, był członkiem drużyny rodzinnej uważanej za najlepszą drużynę męską na świecie.
Ernie Richardson był kapitanem drużyny z Reginy składającej się z jego brata Garnet i kuzynów Arnolda i Wesa Richardsonów (w 1963 Wesa zastąpił Mel Perry). Zespół Richardsonów zdominował kanadyjski I światowy curling na przełomie lat 50. i 60. XX w.
Począwszy od 1959 Ernie zdobył 4 tytuły mistrza Kanady (w pięciu występach), dzięki którym reprezentował swój kraj na mistrzostwach świata, gdzie zdobywał również złote medale. Był najmłodszym kapitanem, który wygrał the Brier. Jest jedynym kapitanem na świecie, który zdobył 4 tytuły mistrza świata (były to lata 1959, 1960, 1962 i 1963). We wszystkich swoich mistrzostwach świata na 22 mecze przegrał tylko jeden (z USA, Mike Slyziuk 6:7; MŚ 1963).
Za swoje osiągnięcia w curlingu Richardson został 19 kwietnia 1978 członkiem Orderu Kanady. Wraz ze swoim bratem i kuzynami został wybrany do Saskatchewan Sports Hall of Fame, Canada's Sports Hall of Fame (1968) i Canadian Curling Hall of Fame (1973).
Autor wielu książek poświęconym curlingowi stworzył również pierwszą na świecie profesjonalną linię odzieży do curlingu.
W 2004 stacja telewizyjna CBC stworzyła godzinny film dokumentalny poświęcony Ernestowi Richardsonowi pt. "Kings of the World: The Curling Richardsons".
Karierę curlingową zakończył w 1967 i za namową przyjaciół założył sklep oświetleniowy "Richardson Lighting".

</doc>
<doc id="1330598" url="https://pl.wikipedia.org/wiki?curid=1330598" title="Ernest Richardson">
Ernest Richardson



</doc>
<doc id="1330600" url="https://pl.wikipedia.org/wiki?curid=1330600" title="Walter Kadow">
Walter Kadow

Walter Kadow (ur. 1863, zm. 1923) - niemiecki nauczyciel szkolny zamordowany przez swojego niedawnego ucznia - Martina Bormanna oraz Rudolfa Hößa.
Kadowa podejrzewano o wydanie francuskim władzom okupacyjnym Alberta Leo Schlagetera - działacza Freikorpsu w Zagłębiu Ruhry, który za działalność dywersyjną został skazany w 1923 na karę śmierci.
Za zabójstwo Kadowa Rudolf Höß został skazany na 10 lat więzienia (wyszedł po 6 latach na mocy amnestii), a Bormann za współudział został skazany na rok więzienia.

</doc>
<doc id="1330601" url="https://pl.wikipedia.org/wiki?curid=1330601" title="Marian Jaszewski">
Marian Jaszewski

Marian Jaszewski (ur. 3 maja 1962 w Kolnie) – polski polityk, lekarz-chirurg, poseł na Sejm III kadencji.
Życiorys.
Ukończył w 1986 studia na Wydziale Lekarskim Akademii Medycznej w Białymstoku. Podjął następnie pracę jako lekarz-chirurg. Działał także w Sekcji Ochrony Zdrowia NSZZ „Solidarność”. W latach 1997–2001 sprawował mandat posła III kadencji, wybranego z listy Akcji Wyborczej Solidarność w okręgu łomżyńskim. Był członkiem RS AWS. W 2001 bez powodzenia ubiegał się o reelekcję, później wycofał się z bieżącej polityki.
Po zakończeniu pracy w parlamencie objął stanowisko dyrektora Szpitala Wojewódzkiego w Łomży.

</doc>
<doc id="1330603" url="https://pl.wikipedia.org/wiki?curid=1330603" title="I-400">
I-400

 – japoński okręt podwodny, typu I-400-gata, z okresu II wojny światowej. Jeden z trzech największych na świecie okrętów podwodnych, działających podczas II wojny światowej. Okręt wyposażony był w lotnictwo pokładowe i chrapy, pozwalające na pływanie w zanurzeniu przy użyciu silnika spalinowego. Jego kadłub pokryty był warstwą gumowej powłoki grubości 1 cm, która miała za zadanie ograniczać jego wykrywalność dla radarów i sonaru. Samoloty pokładowe były gotowe do działania w przeciągu 45 minut od wynurzenia. W języku angielskim okręty tego typu nazywane były „podwodnymi krążownikami” ("submarine cruiser"). Okręty te są do chwili obecnej największymi okrętami podwodnymi z napędem konwencjonalnym, jakie kiedykolwiek zbudowano.
Historia.
Był to pierwszy okręt typu "I-400-gata". Jego budowa rozpoczęła się 18 stycznia 1943 roku w stoczni Arsenału Marynarki Wojennej w Kure. Wodowanie jednostki nastąpiło 18 stycznia 1944 roku, a do służby wszedł 31 grudnia tego samego roku. W grudniu 1944 roku sformowano 631 Korpus Lotniczy, którego samoloty miały stacjonować na okrętach podwodnych. 
W maju 1945 roku podjęto decyzję, że I-400 i inne okręty wchodzące w skład 1 Dywizjonu Okrętów Podwodnych dokonają ataku na śluzy Kanału Panamskiego, przez który Stany Zjednoczone przerzucały w tym czasie znaczne siły na Pacyfik. Atak na Kanał Panamski miało przeprowadzić 10 samolotów uzbrojonych w bomby i torpedy. Poważnym problemem dla japońskich okrętów i samolotów, które miały uczestniczyć w ataku, był brak paliwa. Gdy kończono przygotowania do akcji 25 czerwca 1945 roku dowództwo Cesarskiej Japońskiej Marynarki Wojennej zmieniło cel ataku na atol Ulithi, gdzie cumowały znaczne siły US Navy. Samoloty z jednostek I-400 i I-401 miały dokonać samobójczego ataku na zakotwiczone na wodach atolu amerykańskie okręty. Okręty wypłynęły w rejs bojowy 26 lipca 1945 roku. Samobójczy atak lotniczy miał być przeprowadzony 17 sierpnia. 16 sierpnia drogą radiową okręty otrzymały informację o kapitulacji i rozkaz powrotu do najbliższego japońskiego portu. 20 sierpnia odebrano rozkaz zniszczenia broni ofensywnych, znajdujących się na pokładach. Załogi okrętów wystrzeliły zapas torped, a samoloty i amunicję do dział wyrzuciły za burtę.
Okręt zajęty przez US Navy został przetransportowany do Stanów Zjednoczonych, gdzie poddano go testom i badaniom. Zatopiony został w pobliżu Hawajów w 1946 roku torpedą, wystrzeloną przez USS "Cabezon" (SS-334). Jednym z powodów zatopienia mogły być żądania dostępu do okrętów japońskich ze strony naukowców radzieckich.
Według najnowszych danych, jeden z I-400 został w dniu 1 kwietnia 1946 roku zatopiony na południowy zachód od Oʻahu. Leży na głębokości 700 m.
Pozostałe cztery okręty podwodne: I-400, I-401, I-201 i I-203, popłynęły na Hawaje do dalszych badań. W dniu 4 czerwca 1946 roku zostały zatopione w pobliżu Kalaeloa, wyspa Oʻahu w archipelagu Hawajów przez amerykański okręt podwodny USS "Trumpetfish" (SS-425). W sierpniu 2013 roku odkryto wrak jednego z nich (I-400), spoczywający przy południowym brzegu wyspy Oʻahu na głębokości 2300 metrów.

</doc>
<doc id="1330604" url="https://pl.wikipedia.org/wiki?curid=1330604" title="Park Narodowy Vilsandi">
Park Narodowy Vilsandi

Park Narodowy Vilsandi (est. "Vilsandi rahvuspark") – park narodowy w zachodniej Estonii, w prowincji Sarema.
Opis.
Park Narodowy Vilsandi został założony w 1993 roku, leży w zachodniej Estonii w prowincji Sarema. Już od 1910 roku istniał tu Rezerwat Ptaków Vaika – pierwszy obszar objęty ochroną na terenie krajów bałtyckich. W 1957 roku powstał tu Rezerwat Przyrody Vaika, który w 1971 roku został przemianowany na Rezerwat Przyrody Vilsandi.
Park obejmuje ochroną powierzchnię 240 km², przy czym dwie trzecie to obszary morskie. Symbolem parku jest edredon zwyczajny. Linia brzegowa jest urozmaicona – od wybrzeża wydmowego z wydmami i szerokimi plażami, przez wybrzeże klifowe z niskimi klifami wapiennymi, po wybrzeże skaliste.
Na terenie parku znajduje się wiele jezior przybrzeżnych, powstałych w wyniku zamknięcia zatok morskich mierzejami w wyniku działania prądów przybrzeżnych. Na półwyspie Harilaid znajduje się latarnia morska Kiipsaare z 1933 roku, która w wyniku abrazji stoi w morzu w odległości ok. 50 m od brzegu.
Od 1997 roku park znajduje się na liście konwencji ramsarskiej i należy do sieci obszarów objętych ochroną przyrody na terytorium Unii Europejskiej – Natura 2000. Jest częścią Archipelagu Zachodnioestońskiego – rezerwatu biosfery UNESCO.
Flora i fauna.
Ok. 47% powierzchni lądowej parku to lasy (przede wszystkim bory sosnowe), 12% to łąki przybrzeżne, a 10% to nawapienne murawy typu alvar.
Na terenie parku odnotowano wiele chronionych gatunków roślin, rośnie tu m.in. brzeżyca jednokwiatowa, bylica nadmorska, mikołajek nadmorski, marzyca czarniawa, "Rhinanthus osiliensis", a także 32 gatunki storczyków, m.in. "Dactylorhiza osiliensis".
W wodach parku żyją m.in. sieja pospolita, łosoś szlachetny, minóg rzeczny i głowacz białopłetwy. Na terenach piaszczystych występuje ropucha paskówka.
W parku zarejestrowano 247 gatunków ptaków, z czego 114 gniazdujących. Z gatunków rzadkich spotkać tu można m.in. bielika, puchacza i biegusa zmiennego.
Park zamieszkują również łosie, jelenie, sarny i dziki, a w wodach przybrzeżnych żyją szarytki.

</doc>
<doc id="1330605" url="https://pl.wikipedia.org/wiki?curid=1330605" title="Sergio Assisi">
Sergio Assisi

Sergio Assisi (ur. 13 maja 1972 roku w Neapolu) – włoski aktor telewizyjny, teatralny i filmowy.
Życiorys.
W 1992 roku studiował w akademii teatralnej przy teatrze Bellini w Neapolu, gdzie otrzymał stypendium. Naukę kontynuował w akademii Livio Galassi. Występował m.in. w komedii Moliera "Grzegorz Dyndała albo mąż zmieszany" (1993) jako Grzegorz Dyndała. Debiutował na wielkim ekranie rolą Ferdynanda I Burbona w komedii historycznym Liny Wertmüller "Ferdynand i Karolina" ("Ferdinando e Carolina", 1999). Jego kreacja Masaniello w filmie historycznym "Kochający wolność - Masaniello" ("Amore e libertà - Masaniello" 2006) została uhonorowana nagrodą na festiwalu filmowym w Salerno. W miniserialu Rai Uno "Blizny miłości" ("Graffio di tigre", 2007) zagrał postać żołnierza Fabio, który po ucieczce z angielskiego obozu na wyspie Pantelleria dociera do majątku hrabiego w Toskanii i zakochuje się w jego synowej.

</doc>
<doc id="1330608" url="https://pl.wikipedia.org/wiki?curid=1330608" title="Procaviidae">
Procaviidae



</doc>
<doc id="1330609" url="https://pl.wikipedia.org/wiki?curid=1330609" title="Flegma (medycyna)">
Flegma (medycyna)



</doc>
<doc id="1330610" url="https://pl.wikipedia.org/wiki?curid=1330610" title="Morro de Môco">
Morro de Môco

Morro de Môco także Serra Môco - najwyższy szczyt wyżyny Bije, Angoli i południowo-zachodniej Afryki; wysokość 2620 m n.p.m.; ostaniec zbudowany z odpornych na wietrzenie skał krystalicznych.

</doc>
<doc id="1330611" url="https://pl.wikipedia.org/wiki?curid=1330611" title="Kasteel Duivenvoorde">
Kasteel Duivenvoorde

Kasteel Duivenvoorde – miasteczko i zamek położony niedaleko Voorschoten w Holandii Południowej. 
Pierwsza wzmianka o miejscowości datowana jest na rok 1226, co tamtejszy zamek czyni jednym z najstarszych w całym państwie. W 1717 roku w fasadę zamku wmurowano dwie rzymskie tablice z inskrypcjami datowanymi na drugi i trzeci wiek naszej ery. Tablice te znaleziono w szesnastym wieku podczas prac polowych w okolicy zamku. 
Ostatnim utytułowanym mieszkańcem zamku była Jonkvrouwe Ludolfina Henrietta baronowa Schimmelpenninck van der Oye (1891-1965). Wiedząc, że po jej śmierci zamek mógłby być sprzedany, zaś zgromadzone w nim dobra, w skład których wchodziła unikalna kolekcja mebli, portretów, porcelany oraz dawnych ubiorów mogłyby ulec rozproszeniu, zdecydowała się zamknąć zamek i powierzyć go opiece fundacji, która zająć się miała restauracją gmachu. Zdecydowano się przywrócić zamkowi wygląd z 1717 roku, choć nie zawsze było to możliwe. Zachowano taras z 1844 roku, zaś ponowne otworzenie okien, które od dziesięcioleci były zamurowane lub w inny sposób niedostępne miało na celu dostarczenie do zabytkowych wnętrz większej ilości światła, mimo lekkiego zachwiania artystycznych proporcji budowli. Wewnątrz odmalowano pomieszczenia w stylu osiemnastego wieku oraz zaadaptowano do nowego wyglądu system oświetlenia. Fundacja dążyła do przekształcenia zamku w muzeum, ta, by móc udostępnić zwiedzającym kolekcję mebli. Mimo to centralna część oraz północne skrzydło pałacu nie zostało otwarte dla zwiedzających stwarzając wrażenie, że pałac jest wciąż zamieszkany. Południowe skrzydło jest jednak wciąż zamieszkane. Ludolphina Emilia van Haersma Buma, baronowa Schimmelpenninck van der Oye mieszkała tam do 2003 roku, zaś jej brat mieszka w domu znajdującym się na terenie pałacowego ogrodu.

</doc>
<doc id="1330613" url="https://pl.wikipedia.org/wiki?curid=1330613" title="Marek Garztecki">
Marek Garztecki

Marek Garztecki, właśc. Marek Rohr-Garztecki (ur. 8 stycznia 1947 w Rzymie) – polski dyplomata, wykładowca, publicysta, uczestnik polskiego ruchu kontrkulturowego w połowie lat 60. XX wieku.
Autor pierwszej książki o muzyce rockowej, jaka ukazała się w bloku socjalistycznym "Rock – Od Presleya do Santany", będącej, chronologicznie, drugą historią tej muzyki jaka ukazała się na świecie. Jeden z pierwszych popularyzatorów muzyki alternatywnej w Polsce w latach 60. i 70. oraz muzyki świata w Wielkiej Brytanii i w Polsce. Wieloletni członek władz naczelnych Polskiej Partii Socjalistycznej.
Życiorys.
Wykształcenie.
Absolwent Wydziału Filozofii i Socjologii Uniwersytetu Warszawskiego. Studia doktoranckie na London School of Economics.
Działalność dziennikarska.
W latach 1969–1981 był prezenterem radiowym i recenzentem publikującym m.in. w czasopismach "Jazz", "Jazz Forum", tygodnikach "Polityce", "Przekroju" i "Literatura" oraz magazynach "Non Stop" i "Musicorama". Równolegle publikował też w prasie angielskiej, m.in. w "Melody Maker", "Sounds" i "New Musical Express". Twórca krótkotrwale istniejącego ilustrowanego magazynu muzycznego "Rytm", następnie "news editor" w anglojęzycznej wersji miesięcznika "Jazz Forum".
W latach 1982–1989 wydawca i redaktor publikowanego w Londynie biuletynu "Solidarność News", przemianowanego najpierw na "Voice of Solidarity", a następnie na "The Bloc". Jednocześnie był publicystą emigracyjnego pisma "Dziennik Polski i Dziennik Żołnierza" i autorem stałej rubryki „Solidarność – z kraju” w jego weekendowym wydaniu. Równolegle publikował w prasie anglojęzycznej, m.in. "The Times", materiały poświęcone sytuacji w Polsce i Europie Wschodniej.
W latach 1989–1991 współkierował (wraz z Bogusławem Jankowskim) niezależną agencją East European News Agency, a w latach 1991–1992 współpracuje (jako stringer) z "The Times". W latach 1992–1995 był londyńskim korespondentem "Rzeczpospolitej" i TVP.
Od 1996 do 2002 był specjalnym korespondentem "World Link" (organu Światowego Forum Ekonomicznego) i jego ekspertem do spraw Afryki. Inne pisma, z którymi w tym okresie współpracował, to m.in. "Corporate Location", "Management and Technology", (w którym miał własną całostronicową kolumnę), "The World Today", "Global Investment Manager" oraz "Jazzwise". W tym ostatnim, obecnie czołowym magazynie w Europie, wprowadził tematykę world music, tworząc na jego łamach osobny dział poświęcony tej muzyce.
W latach 2009–2010 pełnił funkcję dyrektora artystycznego warszawskiego Festiwalu Skrzyżowanie Kultur.
W latach 2002–2003 prowadził autorskie audycje w Radio Jazz. Był dziennikarzem działu „Świat” w redakcji "Dziennik Polska-Europa-Świat" od momentu powstania tego tytułu aż do listopada 2006. Publikował m.in. w "Sprawach Międzynarodowych".
Działalność społeczno-polityczna.
W 1966 stworzył pierwszy w Polsce alternatywny klub muzyczny zwany początkowo „Folk and Protest-Song Fan Club”. a po przeniesieniu go do Staromiejskiego Domu Kultury w Warszawie, zostaje przemianowany na „Jajo Pełne Muzyki”. Klub, zwany popularnie „klubem hippisów” odegrał rolę jednego z ognisk tworzącej się w Polsce kontrkultury. Ze środowiska „Jaja” wywodzi się szereg znanych muzyków, np. Zbigniew Hołdys, i dziennikarzy muzycznych jak Włodzimierz Kleszcz. W marcu 1968 brał udział w ruchu protestacyjnym, kierując komitetem strajkowym w Szkole Bibliotekarstwa i Informacji.
Od 1982 do 1989 kierował najpierw Biurem Informacyjnym NSZZ „Solidarność” w Londynie, a następnie współtworzył tamtejszy Komitet Obywatelski.
W 1987 wstąpił w Londynie do Polskiej Partii Socjalistycznej, w której został kierownikiem Wydziału Krajowego Centralnego Komitetu Zagranicznego. Był bliskim współpracownikiem Lidii Ciołkoszowej w ostatnich latach jej życia. Po zjednoczeniu emigracyjnej PPS z krajowymi grupami socjalistycznymi, jesienią 1990 został wybrany w skład Rady Naczelnej, a następnie Centralnego Komitetu Wykonawczego (CKW). Był kilkakrotnie wybierany na najwyższe stanowiska partyjne, m.in. przewodniczącego CKW.
Jest członkiem Stowarzyszenia Dziennikarzy Polskich, Stowarzyszenia Wolnego Słowa, Stowarzyszenia im. E. Kwiatkowskiego, Królewskiego Instytutu Spraw Międzynarodowych, Królewskiego Towarzystwa Afrykanistycznego, Międzynarodowego Towarzystwa Socjologicznego, Międzynarodowego Instytutu Studiów Strategicznych.
Praca naukowa.
W latach 1997–1998 pracował jako analityk (Research Associate) w Międzynarodowym Instytucie Studiów Strategicznych w Londynie. W latach 2002–2010 prowadził zajęcia ze studiów kulturowych i afrykanistyki w Collegium Civitas w Warszawie. Równolegle w latach 2006–2008 był asystentem w Instytucie Studiów Politycznych PAN, gdzie specjalizował się w zagadnieniach związanych z bezpieczeństwem narodowym.
Był gościnnym wykładowcą szeregu uczelni, w tym Uniwersytetu Harvarda, Uniwersytetu Yale, Kolegium Clare, Kolegium Świętej Trójcy w Dublinie, Uniwersytetu McGilla, Uniwersytetu w Aarhus.
Dyplomacja.
Ambasador tytularny. W latach 2010–2015 piastował stanowisko ambasadora RP w Angoli, z akredytacją w Gabonie oraz Wyspach Świętego Tomasza i Książęcej. Od 2017 zastępca kierownika Ambasady RP w Nairobi, jednocześnie Stały Przedstawiciel RP przy UNEP i UN-Habitat.
Publikacje.
Jest autorem i współautorem szeregu publikacji z tematyki politologicznej, militarnej, afrykanistycznej i muzycznej, m.in. książki "Rock: od Presleya do Santany" (Kraków: Polskie Wydawnictwo Muzyczne, 1978), encyklopedii afrykanistycznej "Africa South of Sahara" (wyd. Taylor and Francis) oraz w "Encyklopedii polskiej emigracji i Polonii".
Życie prywatne.
Syn Juliusza Garzteckiego. Ma czworo dzieci: synowie: Antoni William, Dylan Alexander i Sean-Paul, student, oraz córka Karolina (po mężu Shapland).

</doc>
<doc id="1330615" url="https://pl.wikipedia.org/wiki?curid=1330615" title="Bitwa pod Borny">
Bitwa pod Borny

Bitwa pod Borny – starcie zbrojne, które miało miejsce podczas wojny francusko-pruskiej. Bitwa została stoczona pomiędzy armią francuską dowodzoną przez Francois Bazine oraz armią pruską dowodzoną przez Karla von Steinmetza. Bitwa miała na celu zwycięstwo strategiczne, które mogło pozwolić na ewentualne ocalanie części armii francuskiej przed możliwym okrążeniem
Tak jak większość bitew XIX wieku, tak i pole bitwy pod Borny było wybrane i zaplanowane jako miejsce stoczenia bitwy. 12 godzin wcześniej armia francuska opuściła Metz i miała się spotkać z Prusakami, którzy wcześniej odnieśli kilka zwycięstw nad Francuzami. Francuzi mieli na celu zdobycie terenu, aby nie dać się okrążyć Prusakom. Mimo zwycięstwa Francuzów odnieśli oni jedynie taktyczne zwycięstwo, które nie miało wartości strategicznej. Po bitwach pod Gravelotte oraz Mars-la-Tour, Francuzi dali się złapać w pułapkę wycofując się do Metz, które wkrótce zostało całkowicie otoczone.

</doc>
<doc id="1330619" url="https://pl.wikipedia.org/wiki?curid=1330619" title="Podwójny mat">
Podwójny mat

Podwójny mat (tytuł oryginalny: "Dy herë mat") – albański film fabularny z roku 1986 w reżyserii Bujara Kapexhiu.
Opis fabuły.
Ilo Pinci pracuje jako specjalista w firmie zajmującej się połowami ryb i skorupiaków. Jednak prawdziwą sławę zdobywa jako szachista, uznawany za jednego z najlepszych w kraju. Na zaproszenie władz małego miasteczka przyjeżdża tam, aby rozegrać symultanę szachową. Jednak prawdziwym powodem przyjazdu jest ciekawość Pinciego, jakich metod połowów używa się w tej miejscowości. Sprawy zawodowe pochłaniają jego uwagę do tego stopnia, że w czasie symultany przegrywa z małą Rudiną.

</doc>
<doc id="1330620" url="https://pl.wikipedia.org/wiki?curid=1330620" title="Barbara Kruger">
Barbara Kruger

Barbara Kruger (ur. 26 stycznia 1945 w Newark) – amerykańska artystka konceptualistka, której prace utrzymane w charakterystycznym stylu łączącym wizerunki i slogany związane z zagadnieniami władzy, tożsamości i seksualności we współczesnym świecie, mają na celu konfrontację istotnych problemów społecznych (np. seksizmu, mizoginii, manipulacji dokonywanych przez media, powszechnej konsumpcji) ze stereotypami funkcjonującymi w świadomości społecznej. Kruger często wymieniana jest jako reprezentantka sztuki feministycznej oraz sztuki zaangażowanej społecznie i politycznie.
Barbara Kruger pracuje i mieszka w Nowym Jorku oraz w Los Angeles.
Biografia i twórczość.
Lata 60..
W 1964 roku Barbara Kruger rozpoczęła studia na Uniwersytecie w Syracuse, gdzie spędziła rok, aby następnie przenieść się do Parsons School of Design w Nowym Jorku. W tym czasie w Parsons wykładali m.in. fotografka Diane Arbus oraz Marvin Israel, który jako grafik i kierownik artystyczny renomowanego magazynu mody "Harper’s Bazaar", wprowadził młodą Barbarę Kruger w świat fotografii i magazynów mody. To on również zachęcił ją do przygotowania profesjonalnego portfolio, kiedy jej zainteresowanie studiami zaczęło przygasać. Po roku spędzonym w Parsons Kruger przerwała studia i w 1966 roku rozpoczęła pracę w dziale grafiki magazynu mody "Mademoiselle", gdzie po zaledwie roku pracy zajęła stanowisko głównego grafika. Przez kolejną dekadę Kruger utrzymywała się z projektowania szaty graficznej magazynów, książek (zwłaszcza książek o tematyce politycznej) oraz edytowania zdjęć. Pod koniec lat sześćdziesiątych rozwinęła również zainteresowanie poezją, uczęszczając na odczyty poetyckie i sama tworząc poezję.
Lata 70. i pierwsze prace.
Aktywność artystyczna Kruger rozpoczęła się w roku 1969. Jej pierwsze prace inspirowane były twórczością Magdaleny Abakanowicz, a także nawiązywały do tradycyjnych prac ręcznych wykonywanych przez kobiety (kilimy naścienne tkane z przędzy, paciorków, cekinów, piór i wstążek), co było charakterystyczne dla ówczesnych prób przywrócenia wartości tradycyjnym formom rzemiosła kobiecego przez ruch feministyczny. W czasie swoich pierwszych lokalnych wystaw na początku lat 70. Kruger zaczęła się stykać z grupami feministek. W 1973 roku prace Kruger zostały wystawione w ramach "Whitney Biennial" w Nowym Jorku – dorocznej wystawy amerykańskiej sztuki współczesnej przedstawiającej szerokiej publiczności prace młodych i mniej znanych artystów. W ciągu kolejnych dwóch lat miała również autorskie wystawy w "Artists Space" i "Fischbach Gallery" (również w Nowym Jorku). Mimo to Kruger nie była zadowolona ze swojej twórczości i z oddalenia jej prac od jej rosnącego społecznego i politycznego zaangażowania. Jesienią 1976 roku zaprzestała twórczości artystycznej i przeniosła się do Berkeley w Kalifornii, gdzie przez cztery lata nauczała na University of California i zgłębiała prace Waltera Benjamina i Rolanda Barthes’a. W 1977 roku zajęła się fotografią, tworząc serię czarno-białych zdjęć przedstawiających zewnętrzne fragmenty architektury budynków połączone z tekstami przedstawiającymi jej przemyślenia na temat ludzi mieszkających wewnątrz. Opublikowane w formie książki "Picture/Readings" (1979) fotografie te antycypowały sposób artystycznej ekspresji rozwinięty przez Kruger w jej późniejszych dojrzałych pracach.
Rozwój stylu „dojrzałego”.
Od 1979 roku Kruger zaprzestała fotografowania – zamiast tego zaczęła wykorzystywać w swojej twórczości znalezione przez siebie istniejące już zdjęcia, w większości pochodzące z amerykańskiej prasy drukowanej lat 40. i 50. XX w. Wizerunki te służyły jej do tworzenia kolaży poprzez nanoszenie na nie napisów-sloganów. Na przykład jedna z wczesnych dojrzałych prac Kruger "Bez tytułu (Idealna)" (1980) przedstawia tors kobiety z rękami złożonymi do modlitwy, przywołującej na myśl Najświętszą Marię Pannę – ucieleśnienie uległej kobiecości. Na dolnej krawędzi zdjęcia widoczny jest napis „idealna”. Te wczesne kolaże, w których Kruger zaczęła używać technik, które poznała i doprowadziła do perfekcji jako graficzka, stały się początkiem szeregu prac o wymowie politycznej i społecznej – były to feministyczne prowokacje oraz artystyczne komentarze na temat religii, seksualności, stereotypów rasowych i płciowych, masowej konsumpcji, zachłanności koncernów oraz władzy.
Lata 80. i styl „dojrzały”.
We wczesnych latach 80. Kruger rozwinęła swój tzw. dojrzały styl polegający na użyciu wyedytowanych wielko-wymiarowych czarno-białych zdjęć zestawionych z charakterystycznymi, treściwymi, często ironicznymi sloganami wydrukowanymi grubą czcionką Futura Bold Italic na czarnym, białym lub czerwonym tle. W sloganach tych charakterystyczne jest częste wykorzystanie zaimków osobowych i dzierżawczych, np. w pracach takich jak "Bez Tytułu (Kup Mnie, Zmienię Twoje Życie)" (1984), czy "Bez Tytułu (Twoje Ciało To Pole Walki)" (1989) – przy czym odbiorca nie ma pewności, kto w tych pracach jest podmiotem mówiącym. Oszczędny styl dojrzałych prac Kruger zapewnia ich równie silne oddziaływanie bez względu na to, czy są one przedstawiane w galerii, czy też wydrukowane na koszulce, plakacie lub kubku (dystrybucja jej prac za pośrednictwem tego typu gadżetów jest akceptowana i nadzorowana przez samą Kruger). Tym samym dochodzi do zatarcia granicy pomiędzy sztuką a komercją, a uwaga szerokiej publiczności zostaje zwrócona na rolę reklamy we współczesnej rzeczywistości.
Lata 90. – instalacje i rzeźba.
W ostatnich latach Kruger rozszerzyła swój projekt artystyczny również na tworzenie instalacji swoich prac w galeriach, muzeach, budynkach należących do władz lokalnych, dworcach, parkach, a także w autobusach oraz na billboardach umieszczanych na całym świecie. Ściany, podłogi i sufity są pokrywane przez nią obrazami i tekstami, które wydają się wręcz atakować odbiorcę. Począwszy od końca lat 90. Kruger włączyła w swój projekt twórczy również rzeźbę, wykorzystując tę formę sztuki do krytyki współczesnej amerykańskiej kultury. "Sprawiedliwość" (1997), wykonana przez nią z włókna szklanego rzeźba, przedstawia Johna Edgara Hoovera i Roya Cohna – dwie postaci publiczne związane z prawicą, które ukrywały swoją homoseksualną orientację. Obaj zostali przedstawieni w kobiecym przebraniu, całując się ze sobą. Poprzez tę kiczowatą parodię tradycyjnych przedstawień mężów stanu Kruger zwraca uwagę na zmowę milczenia, która umożliwiła obu mężczyznom osiągnięcie społecznej i politycznej władzy.
Lata 2000.
Aktualnie Kruger wykłada jako profesor na University of California w Los Angeles. Ponadto kontynuuje pracę twórczą poprzez tworzenie instalacji (video, audio itd.) oraz dalsze zaangażowanie w problematykę społeczną i polityczną.
Najważniejsze wystawy i nagrody.
Najważniejsze wystawy autorskie Barbary Kruger:
Kruger reprezentowała Stany Zjednoczone na Biennale w Wenecji w 1982 roku.
W 2005 roku Kruger została uhonorowana na 51. Biennale w Wenecji Złotym Lwem za całokształt pracy twórczej.
W 2007 roku Kruger była jedną z artystek wybranych do zaprezentowania swoich prac na pierwszym Biennale Kobiet Artystek w Incheonie (Korea Południowa).

</doc>
<doc id="1330621" url="https://pl.wikipedia.org/wiki?curid=1330621" title="Dalteparyna">
Dalteparyna

Dalteparyna (łac. "dalteparinum", ang. "dalteparin") – heparyna drobnocząsteczkowa o średniej masie cząsteczkowej ok. 5000.
Postać chemiczna.
Dalteparyna sodu, sól sodowa dalteparyny (łac. "dalteparinum natricum", ang. "dalteparin sodium")

</doc>
<doc id="1330622" url="https://pl.wikipedia.org/wiki?curid=1330622" title="Keisha">
Keisha

Keisha (ur. 22 października 1966 w Los Angeles) – amerykańska aktorka pornograficzna pochodzenia hiszpańskiego, meksykańskiego, tubylczych Amerykanów, szwedzkiego i angielskiego.
Życiorys.
Wczesne lata.
Urodziła się w Los Angeles w stanie Kalifornia. Uczęszczała do Westchester High School w Westchester. Po ukończeniu szkoły średniej, w 1984 roku Keisha mając 17 lat została zatrudniona jako sekretarka prawna, a następnie podjęła pracę jako operatorka seks-telefonu.
W latach 1996–1999 uczęszczała do Santa Monica Junior College, a podczas weekendów dorabiała w nocnym klubie jako striptizerka. Studiowała na wydziale psychologii w UCLA.
Kariera.
W wieku 19 lat pojawiła się w swoim pierwszym filmie "Having It All" (1985) z Tomem Byronem. W lutym 1986 właściciel firmy zajmującej się seksem telefonicznym zabrał ją na uroczystą galę rozdania nagród XRCO Award. 
W marcu 1986, gdy jedna z wykonawczyń wycofała się ze sceny, Keisha wkroczyła, aby ją zastąpić w filmie Moonlight Entertainment "Reckless Passion". 
Pojawiła się w ponad 300 filmach, w tym w porno parodii "9 1/2 tygodnia" - "10 1/2 Weeks" (1986), "Rears" (1986) z Tracey Adams, "Foxy Lady 5" (1986) z Blake’em Palmerem, "Furburgers" (1987) z Paulem Thomasem, "Let's Get It On" (1987) z Amber Lynn, "Fatal Erection" (1988) z Niną Hartley i Barbarą Dare, "The Phantom of the Cabaret II" (1989) z Jamie Gillisem, "Sorority Pink 2" (1989) z Porsche Lynn i Mai Lin, "Body Music 2" (1990) z Peterem Northem i Erikiem Edwardsem, "Defying The Odds" (1995) z Seanem Michaelsem, "White Lightning" (1999) z Ginger Lynn, "Sodomania: Orgies 1" (1999) z Herschelem Savage’em, "Paradise Hole" (2000) z Evanem Stone’em, "Bottom Dweller 6: Sex After Death" (2000) z Tonim Ribasem i Sophie Evans, "It's a Daddy Thing! 2" (2006) z Markiem Davisem, "Cock Wow" (2009) z Nacho Vidalem oraz "Dark Haired Vixens" (2014) z Johnem Holmesem.
Wystąpiła także jako kobieta w motelu w filmie sci-fi "Obserwatorzy II" ("Watchers II", 1990) z Markiem Singerem i Tracy Scoggins, dreszczowcu "Zamiatacz" ("The Sweeper", 1996) jako matka Mollsa (Ed Lauter) u boku C. Thomasa Howella i Jeffa Faheya oraz komedii "Artie Lange's Beer League" (2006) z Ralphem Macchio, Carą Buono, Joe Lo Truglio i Seymourem Casselem.
Poza planem filmowym spotykała się z aktorem porno Julianem. W 1992 roku wyszła za mąż.
W 1996 roku przerwała karierę i rozpoczęła studia. W 1998 roku została członkinią AVN Hall of Fame. W 1999 powróciła do branży porno.

</doc>
<doc id="1330624" url="https://pl.wikipedia.org/wiki?curid=1330624" title="I nadchodzi dzień">
I nadchodzi dzień

I nadchodzi dzień (tytuł oryginalny: "Dhe vjen një ditë") – albański film fabularny z roku 1986 w reżyserii Vladimira Priftiego.
Opis fabuły.
Bohaterem filmu jest ekonomista Llano Bleta. Marzy o wygodnym i beztroskim życiu, coraz rzadziej wraca do swojej rodzinnej wsi, gdzie ludzie są pochłonięci budową socjalizmu. Także w swoim miejscu pracy Bleta nie wykazuje zaangażowania i nie potrafi dostosować się do kolektywu.

</doc>
<doc id="1330625" url="https://pl.wikipedia.org/wiki?curid=1330625" title="Hydrouprawa">
Hydrouprawa

Hydrouprawa − jedna z hydroponicznych metod uprawy stosowana wobec roślin doniczkowych. Rośliny uprawiane są w uwodnionym podłożu z zastosowaniem ziemi kwiatowej i keramzytu. W zależności od frakcji podłoża zmieniają się jego warunki tlenowe i wilgotnościowe. 

</doc>
<doc id="1330626" url="https://pl.wikipedia.org/wiki?curid=1330626" title="Lista lekcjonarzy Nowego Testamentu">
Lista lekcjonarzy Nowego Testamentu

Lekcjonarz Nowego Testamentu jest kopią partii Nowego Testamentu napisany grecką uncjałą albo minuskułą, sporządzony na pergaminie, welinie, albo papierze
Lekcjonarze Nowego Testamentu różnią się od:
Przed Scholzem (1794-1852) znano zaledwie 57 "Ewangeliarzy" i 20 "Apostoloi". Scholz podniósł liczbę lekcjonarzy do 181 Ewangeliarzy i 58 Apostoloi. Gregory w 1909 wyliczył już 2234 lekcjonarzy. Dzieło katalogowania kontynuowali Ernst von Dobschütz oraz Kurt Aland. Do dzisiaj skatalogowanych zostało 2453 lekcjonarzy przez (INTF) w Münster. Tekst lekcjonarzy jest zasadniczo biorąc bizantyjski z zauważalnym wpływem cezarejskim.

</doc>
<doc id="1330627" url="https://pl.wikipedia.org/wiki?curid=1330627" title="Przylądek Wschodni">
Przylądek Wschodni

Przylądek Wschodni (ang. "East Cape") – przylądek będący najbardziej na wschód wysuniętym punktem Nowej Zelandii, położony na północy regionu Gisborne, na północno-wschodnim krańcu Wyspy Północnej.

</doc>
<doc id="1330628" url="https://pl.wikipedia.org/wiki?curid=1330628" title="Trudny początek">
Trudny początek

Trudny początek (tytuł oryginalny: "Fillim i vështirë") – albański film fabularny z roku 1986 w reżyserii Alberta Xholiego.
Opis fabuły.
Mały Bled mieszka ze swoim ojcem Bujarem w małym mieszkaniu w Tiranie. Chłopiec dowiaduje się przypadkiem, że ojciec może wkrótce ożenić się z obcą mu kobietą. Wiadomość ta wywołuje szok u Bleda. Jednak, kiedy poznaje Zanę, koleżankę ojca z pracy, zaczyna coraz bardziej przekonywać się do koniecznych zmian w życiu rodzinnym.

</doc>
<doc id="1330629" url="https://pl.wikipedia.org/wiki?curid=1330629" title="Ludwik Kobiela">
Ludwik Kobiela

Ludwik Kobiela (ur. 22 stycznia 1897 w Zarzeczu, w pow. cieszyńskim, zm. 30 grudnia 1945) – polski folklorysta i literat. Ojciec Bogumiła Kobieli i Marka Kobieli.
Życiorys.
Był szóstym dzieckiem Józefa i Zuzanny Kobielów. Pracował jako nauczyciel gimnazjalny w Orłowej i Katowicach. Publikował artykuły w „Polsce Zachodniej”, „Kurierze Literacko-Naukowym” i innych. Opisywał zwyczaje i wierzenia ludu górnośląskiego dotyczące Wielkanocy, wigilii Bożego Narodzenia, pogrzebów („Kurier Literacko-Naukowy” 1928 nr 44), psów i kotów („Polska Zachodnia” 1927 nr 163), żab („Kurier Literacko-Naukowy” 8.08.1927), zbóż, a także podania dotyczące zakopanych skarbów. Wydał tom opowiadań „Żabi kraj” (Cieszyn, 1936), opisujących życie ludu wiejskiego w rodzinnych stronach.

</doc>
<doc id="1330630" url="https://pl.wikipedia.org/wiki?curid=1330630" title="Amlodypina">
Amlodypina

Amlodypina () – wielofunkcyjny organiczny związek chemiczny z grupy pirydyn, lek stosowany w leczeniu nadciśnienia tętniczego, o działaniu blokującym wolne kanały wapniowe, a więc zaliczający się do antagonistów kanału wapniowego.
Preparaty.
W 2016 roku amlodypina była dopuszczona do obrotu w Polsce zarówno w preparatach prostych, jak i złożonych z aliskirenem, atorwastatyną, bisoprololem, hydrochlorotiazydem, indapamidem, kandesartanem, lizynoprylem, losartanem, olmesartanem, peryndoprylem, ramiprylem, rosuwastatyną, telmisartanem, walsartanem.

</doc>
<doc id="1330632" url="https://pl.wikipedia.org/wiki?curid=1330632" title="Charles Adrien Casimir Barbier de Meynard">
Charles Adrien Casimir Barbier de Meynard

Charles Adrien Casimir Barbier de Meynard (ur. 6 lutego 1826, zm. 31 marca 1908) – francuski językoznawca orientalista.
Jako urzędnik we francuskim Ministerstwie Spraw Zagranicznych objął w 1852 stanowisko attaché w Jerozolimie. Dwa lata później pracował w Teheranie jako tłumacz, a 1863 otrzymał profesurę języka osmańskotureckiego w paryskiej Narodowej Szkole Żywych Języków Orientalnych, której dyrektorem został w 1898.
W dorobku swoim Barbier de Meynard miał szereg prac orientalistycznych, zwłaszcza dotyczących Iranu. Największą sławę zapewnił mu słownik języka tureckiego "Supplément aux dictionnaires publiés jusqu'à ce jour", w dwóch tomach (Paryż 1881, 786 stron, Paryż 1886, 898 stron; przedruk: Amsterdam 1971), w którym wykorzystał doskonały słownik osmański "Lehçe-i Osmanî", napisany przez Ahmeta Vefika Paszę, a także (pozostający w rękopisie) dwutomowy słownik francusko-turecki (tom 1: 1034 strony; tom 2: 986 stron) sporządzony przez misjonarza francuskiego, Antoine'a Arcère'a (zm. 1699), w ciągu jego 30-letniej misji w Turcji.

</doc>
<doc id="1330633" url="https://pl.wikipedia.org/wiki?curid=1330633" title="Alisha Klass">
Alisha Klass

Alisha Klass (ur. 3 stycznia 1972 w Chino) – była amerykańska aktorka pornograficzna.
Życiorys.
Wczesne lata.
Urodziła się w Chino w stanie Kalifornia. W liceum była cheerleaderką. Po ukończeniu szkoły średniej, wyjechała do Las Vegas, gdzie pracowała jako striptizerka w The Olympic Gardens. W tym czasie uczęszczała także do The Fashion Institute Of Design And Merchandising, gdzie ostatecznie uzyskała dyplom w dziedzinie mody. W tym czasie Klass zaczęła oglądać filmy dla dorosłych ze swoimi współlokatorami. 
Kariera.
Alisha Klass miała obsesją na punkcie serii "Seymore Butts" z udziałem Adama Glassera i wytatuowała sobie jego nazwisko na tylnej części ciała. Później zaprzyjaźniła się z kobietą, która pracowała dla Adama Glassera, a następnie została mu przedstawiona. Klass wzięła udział w sesjach zdjęciowych Glassera, poznała wykonawców i czytała wiadomości od fanów. Ostatecznie w 1997 wystąpiła w jednej ze scen filmu "Behind the Sphinc Door" z Ronem Jeremym i Samanthą Stylle.
Klass zaczęła występować w filmach pornograficznych, stając się współpracownikiem i asystentką reżysera Seymore’a Buttsa, z którym była związana w latach 1997-2000. 
W 1999 zdobyła trzy AVN Awards w kategoriach: „najlepsza scena seksu analnego - wideo”, „najlepsza scena seksu grupowego - wideo” i „najlepsza nowa gwiazdka”. Była gościem programu "The Howard Stern Radio Show" (1999, 2001).
W lipcu 2000 Klass wycofała się z branży filmów dla dorosłych. W sierpniu 2000 Glasser i Klass zaczęli publiczną kłótnię. Swój tatuaż „Seymore Butts” zmieniła na delfina. W 2001 Glasser został oskarżony o „dystrybucję nieprzyzwoitego materiału” i „reklamę nieprzyzwoitych rzeczy na sprzedaż” do sceny. Udział Klass w lesbijskiej scenie fistingu z Chloe w filmie "Tampa Tushy-Fest Part 1" (1998), spowodował, że Glasser został oskarżony o obsceniczność. Postawione zarzuty popełnienia przestępstwa zostały ostatecznie odrzucone. 
W 2002 została umieszczona na trzydziestym dziewiątym miejscu na liście 50. największych gwiazd branży porno wszech czasów przez periodyk Adult Video News.
Klass znalazła się w obsadzie serialu Playboy TV "Stripsearch" (1999), melodramatu Wayne’a Wanga "Centrum świata" ("The Center of the World", 2001) z Peterem Sarsgaardem, Carlą Gugino i Molly Parker jako striptizerka i filmu dokumentalnego "Porn Star: The Legend of Ron Jeremy" (2001).
Życie prywatne.
W 2001 studiowała na Uniwersytecie Kalifornijskim w Los Angeles na wydziale reżyserii i jako twórca fabuły/scenarzysta. 
Spotykała się z Emilio Estevezem. W latach 2000-2001 romansowała z aktorem Bruce'em Willisem.

</doc>
<doc id="1330634" url="https://pl.wikipedia.org/wiki?curid=1330634" title="WO">
WO



</doc>
<doc id="1330635" url="https://pl.wikipedia.org/wiki?curid=1330635" title="Grzegorz z Elwiry">
Grzegorz z Elwiry

Św. Grzegorz z Elwiry (ur. pod koniec III wieku, lub na początku IV wieku, zm. po 392) – wczesnochrześcijański pisarz łaciński, biskup Elwiry (Betyka), przeciwnik arianizmu i święty katolicki.
W latach 380-385 przewodził lucyferianom. Jego imię jest wymienione w dziele "Libellus precum ad Imperatores".
Pisma.
Grzegorz z Elwiry zaliczany jest do najważniejszych teologów i pisarzy hiszpańskich przed Izydorem z Sewilli. Zajmował się m.in. egzegezą. Jest autorem rozpraw poświęconym Pismu Świętemu, m.in.: "Dwadzieścia kazań Orygenesa o księgach Pisma Świętego" (Tractatus XX Origenis de libris SS. Scripturarum), "O arce Noego" (De arca Noe), "Pięć kazań o Pieśni nad Pieśniami" (Tractatus V de Epithalamio), "O wierze prawowitej" (De fide orthodoxa). W tym ostatnim piśmie Grzegorz z Elwiry broni nicejskiego terminu "homoousios".
Kult.
Jego wspomnienie liturgiczne w Kościele katolickim obchodzone jest 24 kwietnia.

</doc>
<doc id="1330636" url="https://pl.wikipedia.org/wiki?curid=1330636" title="Dławica naczynioskurczowa">
Dławica naczynioskurczowa



</doc>
<doc id="1330637" url="https://pl.wikipedia.org/wiki?curid=1330637" title="Wacław Zaleski (poeta)">
Wacław Zaleski (poeta)

Wacław Michał Zaleski herbu Dołęga, znany również pod pseudonimem Wacław z Oleska (ur. 18 września 1799 w Olesku, zm. 24 lutego 1849 w Wiedniu) – polski folklorysta, poeta, pisarz, krytyk literacki i działacz społeczny. Członek Stanów Galicyjskich, pierwszy Polak – austriacki gubernator Galicji. Wykładowca Uniwersytetu Lwowskiego z zakresu geometrii praktycznej.
Życiorys.
Pochodził ze szlacheckiej rodziny Zaleskich z Otoka. Po śmierci ojca Filipa Nereusza studiował prawo i filozofię, po czym rozpoczął pracę w galicyjskim gubernium. Jako poeta zadebiutował w wieku 19 lat. Używał pseudonimów "Kontraktowy", a następnie "Wacław z Oleska". Wydał kilka utworów patriotycznych, m.in. "Otucha", "Wzbudzenie", "Znak", a także trzyaktową tragedię "Młody adwokat". Przekładał też dumki ruskie. W 1833 roku wydał we Lwowie "Pieśni polskie i ruskie ludu galicyjskiego", zdradzające fascynację słowiańszczyzną i filozofią Herdera. Publikacja ta zyskała wysoką ocenę recenzentów: Augusta Bielowskiego, A. Rościszewskiego i Konstantego Słotwińskiego, wzbudziła też zainteresowanie za granicą (Czechy). W zbiorze tym Zaleski zawarł 1496 pieśni polskich i ruskich oraz 160 melodii zinstrumentowanymi przez Karola Lipińskiego, zapisanych alfabetem łacińskim.
Wacław Zaleski pieśni ruskie uważał za dzieła literatury polskiej, tworzone w ruskiej gwarze języka polskiego.
W 1835 poślubił Antoninę Antoniewiczównę, po czym zaczął używać predykatu "Ritter von" na podstawie wywodu szlachectwa od Aleksandra Zaleskiego, który był kasztelanem nakielskim (1702). Jego synami byli Filip Zaleski (1836-1911, namiestnik Galicji), Józef (1838-1899, kawalerzysta, c.k. komendant dywizji i marszałek polny porucznik), Antoni (1842-1866, literat).
W 1841 nabył od Wincentego Bołoz Antoniewicza klucz Skwarzawa wraz z Lipnikami, uzyskując w ten sposób prawo zasiadania w Stanach Galicyjskich z wyboru w ramach I kurii wielkiej własności ziemskiej.
Przyczynił się do powstania we Lwowie Galicyjskiego Towarzystwa Kredytowego Ziemskiego. W listopadzie 1845 mianowany rzeczywistym radcą dworu i kierownikiem referatu krajowego w kancelarii nadwornej w Wiedniu. Był tam również lektorem języka polskiego osiemnastoletniego Franciszka Józefa. 30 lipca 1848 mianowany gubernatorem Galicji. Na stanowisku tym domagał się przywrócenia języka polskiego w szkołach i urzędach, utworzenia Rady Szkolnej Krajowej (obejmującej również uniwersytety), opracowania projektu samorządu z Sejmem Krajowym. Odrzucał wszelkie projekty podziału Galicji według kryterium narodowościowego. We wrześniu 1848 doprowadził do przeprowadzenia w Krakowie wyborów do Rady Miejskiej, co odsunęło od władzy w tym mieście austriacką generalicję. Tuż przed śmiercią, w styczniu 1849 odznaczony Orderem Leopolda przez Ferdynanda I i tytułem rzeczywistego tajnego radcy dworu, został przeniesiony do ministerstwa spraw wewnętrznych w Wiedniu, gdzie zmarł. "Był poetą, który przypadkiem został gubernatorem, a nie gubernatorem, który w wolnych chwilach pisał wiersze".
Losy Wacława Zaleskiego, m.in. na podstawie rękopisu jego dziennika oraz listów, opisał w książce Siedem ekscelencji i jedna dama (pierwsze wydanie Tow. Wyd. Rój, Warszawa 1939) Aleksander Piskor.
Pochowany został na cmentarzu Łyczakowskim we Lwowie.

</doc>
<doc id="1330639" url="https://pl.wikipedia.org/wiki?curid=1330639" title="André Weckmann">
André Weckmann

André Weckmann (ur. 30 listopada 1924 w Steinbourgu koło Saverne, Alzacja, zm. 29 lipca 2012) – poeta, prozaik, eseista piszący po francusku, niemiecku i alzacku.
W czasie II wojny światowej przymusowo wcielony do Wehrmachtu, został ranny na froncie wschodnim. w 1944 roku uciekł z armii niemieckiej i ukrywał się do czasu wyzwolenia Alzacji przez wojska USA. Od 1960 roku wykładał język francuski. Jest autorem wielu podręczników pedagogicznych i metodycznych. Zdecydowany przeciwnik totalitaryzmów, populizmu, działacz obywatelski, regionalny, proekologiczny i zagorzały orędownik przyjaźni francusko-niemieckiej, a także miłośnik i obrońca języka i tożsamości alzackiej. Otrzymał m.in. nagrody: Johann Peter Hebel-Preis (1976), Jacob Burckhardt-Preis (1986), Gustav Regler-Literaturpreis (1999), Prix Européen de Langue Régionale (2002).

</doc>
<doc id="1330641" url="https://pl.wikipedia.org/wiki?curid=1330641" title="Thérèse Delpech">
Thérèse Delpech

Thérèse Delpech (ur. 11 lutego 1948 w Wersalu, zm. 18 stycznia 2012 w Paryżu) – francuska politolog, specjalistka w dziedzinie studiów strategicznych, dyrektor do spraw strategicznych w Commissariat à l'energie atomique et aux énergies alternatives i członek rady International Institute for Strategic Studies – think tanku z Londynu zajmującego się badaniami geostrategicznymi. Pracuje w „Centre d'études et de recherches internationales”. W latach 1995–1997 była doradcą premiera Alaina Juppé ds. polityki wojskowej.

</doc>
<doc id="1330642" url="https://pl.wikipedia.org/wiki?curid=1330642" title="Niedokończone słowo">
Niedokończone słowo

Niedokończone słowo (tytuł oryginalny: "Fjalë pa fund") – albański film fabularny z roku 1986 w reżyserii Spartaka Pecaniego.
Opis fabuły.
Bardhyl i Madalena są młodym małżeństwem. Żyją w szczęściu i harmonii do momentu, kiedy Bardhyl usłyszy rozmowę nieznanych mu sąsiadów, którzy wypowiadają się niepochlebnie o jego żonie. Życie małżeńskie wypełniają odtąd kłótnie i sceny zazdrości.

</doc>
<doc id="1330643" url="https://pl.wikipedia.org/wiki?curid=1330643" title="Frank Furedi">
Frank Furedi

Frank Furedi (ur. 1948) – brytyjski socjolog pochodzenia węgierskiego. Na Zachód wyemigrował wraz z rodzicami po powstaniu 1956 roku. W latach 70. zamieszkał w Wielkiej Brytanii i był związany z radykalną lewicą. Obecnie jest profesorem socjologii na Uniwersytecie Kent.

</doc>
<doc id="1330644" url="https://pl.wikipedia.org/wiki?curid=1330644" title="Konstantin Kawielin">
Konstantin Kawielin

Konstantin Kawielin (ros. Константин Дмитриевич Кавелин, ur. 4 listopada 1818, zm. 5 maja 1885) – rosyjski historyk, prawnik, i socjolog, określany czasem jako główny architekt wczesnego rosyjskiego liberalizmu. 
Ukończył prawo na uniwersytecie moskiewskim. W latach 1857-1861 był profesorem uniwersytetu petersburskiego. W latach 40. XIX wieku był blisko związany z Granowskim i Hercenem i podzielał poglądy tzw. "zapadników". Pod koniec lat 50. zbliżył się do słowianofilów. W latach 1860-1880 występował przeciw materializmowi w psychologii i etyce. Pod wpływem Hegla ujmował historię Rosji jako proces stopniowego rozkładu wspólnot rodowych i zastępowaniu ich przez porządek prawno-państwowy.

</doc>
<doc id="1330645" url="https://pl.wikipedia.org/wiki?curid=1330645" title="Szymon Matusiak">
Szymon Matusiak

Szymon Matusiak, pseud. i krypt. Szymon Stępień, S.M. (ur. 26 października 1854 w Stalach, powiat tarnobrzeski, zm. 31 października
1922 w Rozwadowie) – polski folklorysta, gwaroznawca, nauczyciel i dyrektor seminariów nauczycielskich w Bochni, Krakowie i Krośnie. 
Był uczniem Lucjana Malinowskiego. Pisał na temat gwar swoich stron rodzinnych, a także o folklorze: "Nasze kwiaty polne" (1881), "Historia polska w opowiadaniach ludu" (1881). W piśmie Lud opublikował serię tekstów na tematy „starożytnicze” ("O piaście", 1902; "Lech czy Lęch", 1904; "Olimp polski według Długosza", 1908; "Sobótka", 1907). Matusiak był też redaktorem wydawanego w Krakowie pisma Krakus, oraz lwowskiego „Ludu”.
W ocenie Juliana Krzyżanowskiego Matusiak nie posiadał wystarczających zdolności i przygotowania naukowego, by sprostać trudnościom związanym z badanymi problemami, ale publikacje tego badacza odniosły ten dobry skutek, że wywołały polemiki i owocne koncepcje Aleksandra Brücknera.

</doc>
<doc id="1330647" url="https://pl.wikipedia.org/wiki?curid=1330647" title="Adolf Erman">
Adolf Erman

Johann Peter Adolf Erman (ur. 31 października 1854 w Berlinie, zm. 26 czerwca 1937 tamże) – niemiecki egiptolog i leksykograf, dyrektor Muzeum Egipskiego w Berlinie. W swych pracach dał podwaliny metodyczno-krytycznego badania języka egipskiego - jego struktury i etapów rozwoju. Kierował pracami nad wielkim słownikiem egipskim "Worterbuch der aegyptischen Sprache". Jest uważany za twórcę "niemieckiej szkoły egiptologicznej".

</doc>
<doc id="1330648" url="https://pl.wikipedia.org/wiki?curid=1330648" title="Błąd (film)">
Błąd (film)

Błąd (tytuł oryginalny: "Gabimi") – albański film fabularny z roku 1986 w reżyserii Drity Koçi-Thany.
Opis fabuły.
Martin jest rezolutnym ale i bardzo ciekawskim chłopcem, obdarzonym niezwykłą wyobraźnią. Fascynuje go stadnina koni, w której pracuje jego ojciec. Podsłuchując rozmowy, które toczą jego rodzice ze starszym rodzeństwem i z nauczycielką opacznie pojmuje ich sens, a wyobraźnia podsuwa mu dalekie od prawdy wyjaśnienia toczących się rozmów.

</doc>
<doc id="1330649" url="https://pl.wikipedia.org/wiki?curid=1330649" title="Vicente Espinel">
Vicente Espinel

Vicente Gómez Martínez-Espinel (ur. 28 grudnia 1550 w Ronda, zm. 4 lutego 1624 w Madrycie) – hiszpański poeta i muzyk. Studiował na uniwersytecie w Salamance. Był wirtuozem gry na gitarze, do której dodał piątą strunę. W poezji nadał nową formę tradycyjnym "decimas" (dziesięciowierszowym zwrotkom ośmiozgłoskowców), które nazywano odtąd "espinelas" od nazwiska twórcy. Espinel był także tłumaczem – przełożył na język hiszpański "Epistola ad Pisones" ("List do Pizonów") Horacego.

</doc>
<doc id="1330650" url="https://pl.wikipedia.org/wiki?curid=1330650" title="Ród van Wassenaer">
Ród van Wassenaer

Ród van Wassenaer – holenderska rodzina szlachecka, o której pierwsza wzmianka pochodzi z 1200 roku. Jest to jeden z nielicznych starych rodów Holandii, który do dziś nie wygasł. Nazwisko ("wassende" oznacza półksiężyc) i herb rodziny, przedstawiający między innymi dwa potrójne zestawy półksiężyców powstało dzięki temu, że jeden z członków rodziny podczas jednej z krucjat zdobył arabski sztandar zdobiony takimi właśnie znakami. Wśród dóbr rodowych znajdowało się miasto Wassenaar oraz Kasteel Duivenvoorde niedaleko Voorschoten.

</doc>
<doc id="1330651" url="https://pl.wikipedia.org/wiki?curid=1330651" title="Franciszek Magryś">
Franciszek Magryś

Franciszek Magryś (ur. 23 września 1846 w Handzlówce k. Łańcuta, zm. 31 maja 1934 tamże) – poeta chłopski i działacz społeczny.
Z zawodu był tkaczem, przez wiele lat pracował jako pisarz gminny (1874–1915), działacz społeczny spod znaku Stanisława Stojałowskiego, organizator instytucji oświatowych (m.in. czytelnia, teatr amatorski, chór kościelny) i spółdzielczych (ochotnicza straż pożarna, spółdzielnia mleczarska). 2 lutego 1907 założył Koło Gospodyń Wiejskich przy Kółku Rolniczym w Handzlówce.
Od 1889 publikował wiersze i prozę w "Wieńcu" i "Pszczółce", "Niedzieli", "Ziemi", "Piaście" i innych pismach. W 1932 roku wydano we Lwowie pamiętnik Magrysia: "Żywot chłopa - działacza".
Upamiętnienie.
W Handzlówce do 31 sierpnia 2019 istniało Niepubliczne Gimnazjum im. Franciszka Magrysia.
Park w Handzlówce nazwano imieniem Franciszka Magrysia.

</doc>
<doc id="1330652" url="https://pl.wikipedia.org/wiki?curid=1330652" title="Henryk XIII (Reuß-Greiz)">
Henryk XIII (Reuß-Greiz)

Henryk XIII, książę Reuß zu Greiz niem. "Heinrich XIII Fürst Reuß zu Greiz" (ur. 16 lutego 1747, zm. 29 stycznia 1817 w Greiz, Saksonia) – austriacki arystokrata i dyplomata.
Jego ojcem był Henryk XI, książę Reuß zu Greiz (1722-1800), syn Heinricha II, hrabiego Reuß zu Obergreiz (1696-1722). 12 maja 1778 roku Henryk XI został wyniesiony do godności księcia Reuß, przez cesarza Józefa II. Heinrich XI był dwukrotnie żonaty (jego małżonkami były: Conradine von Reuß zu Köstritz i Alexandrine von Leinigen zu Heidesheim).
W roku 1789 Heinrich XIII był austriackim posłem w Berlinie. Miał stwierdzić, że poseł polski na dworze berlińskim Józef Klemens Czartoryski był człowiekiem światowym, lecz naiwnym, gdyż wierzącym w dobre intencje pruskich dyplomatów względem Polski. 11 kwietnia 1807 roku, reprezentując księstwa Reuß przystąpił do Związku Reńskiego, a w 1815 roku na kongresie wiedeńskim przystąpił do Związku Niemieckiego
Heinrich XIII, 9 stycznia 1786 roku w Kirchheimbolanden poślubił Luizę, księżną von Nassau-Weilburg (1765-1837), córkę Karla Christiana, księcia von Nassau-Weilburg (1735-1788) i Wilhelminy Karoliny van Oranje-Nassau.
Ich dziećmi byli:

</doc>
<doc id="1330653" url="https://pl.wikipedia.org/wiki?curid=1330653" title="Donald Lynden-Bell">
Donald Lynden-Bell

Donald Lynden-Bell (ur. 5 kwietnia 1935 w Dover, zm. 5 lutego 2018) – brytyjski astronom i astrofizyk, były prezes Królewskiego Towarzystwa Astronomicznego.
Życiorys.
Wykształcenie zdobył na Uniwersytecie w Cambridge. Przez wiele lat pracował w Institute of Astronomy w Cambridge, był jego pierwszym dyrektorem. Znany był ze swoich teorii mówiących, że w centrach galaktyk znajdują się olbrzymie czarne dziury. Był członkiem grupy astronomów określanych jako „siedmiu samurajów” (David Burstein, Roger Davies, Alan Dresser, Sandra Faber, Donald Lynden-Bell, Robert J. Terlevich, Gary Wegner), którzy postulowali istnienie Wielkiego Atraktora, czyli olbrzymiego skupiska galaktyk, które wpływa na ruch naszej Galaktyki i całej Supergromady Lokalnej.
Został laureatem Medalu Eddingtona (1984), Złotego Medalu Królewskiego Towarzystwa Astronomicznego (1993) i Bruce Medal (1998). W roku 2000 otrzymał nagrodę Henry Norris Russell Lectureship przyznaną przez American Astronomical Society. Na jego cześć nazwano asteroidę (18235) Lynden-Bell.

</doc>
<doc id="1330655" url="https://pl.wikipedia.org/wiki?curid=1330655" title="Cape Maria van Diemen">
Cape Maria van Diemen

Cape Maria van Diemen – przylądek, będący najbardziej na zachód wysuniętym punktem Wyspy Północnej w Nowej Zelandii.

</doc>
<doc id="1330656" url="https://pl.wikipedia.org/wiki?curid=1330656" title="Paul Oswald Ahnert">
Paul Oswald Ahnert

Paul Oswald Ahnert (ur. 22 listopada 1897 w Chemnitz, zm. 27 lutego 1989 w Sonneberg) – niemiecki astronom.
Zdobył w swoim kraju rozgłos dzięki publikowaniu w latach 1948 – 1988 rocznego kalendarza wydarzeń astronomicznych („Kalender für Sternenfreunde”). Walczył w I wojnie światowej, po dojściu Hitlera do władzy w 1933 roku został uwięziony w obozie koncentracyjnym. Po zwolnieniu utrzymywał się przy życiu z dorywczych prac, aż do 1938 roku, gdy inny astronom, Cuno Hoffmeister zaprosił go do pracy w obserwatorium w Sonneberg. W 1952 ożenił się z poznaną w Sonnebergu astronom Ewą Rohlfs.
Na jego cześć nazwano asteroidę (3181) Ahnert.

</doc>
<doc id="1330658" url="https://pl.wikipedia.org/wiki?curid=1330658" title="Kamień przysięgi">
Kamień przysięgi

Kamień przysięgi (tytuł oryginalny: "Guri i besës") – albański film fabularny z roku 1986 w reżyserii Marka Topallaja.
Opis fabuły.
Akcja filmu rozgrywa się w międzywojennej Albanii. Przedstawiciel włoskiej firmy przybywa do kopalni rud miedzi w Rubiku, aby stłumić zaskakujący dla władz spółki strajk górników. By zlikwidować protest Włoch szuka pomocy u władz albańskich i u miejscowych księży katolickich. Dochodzi do starcia robotników z żandarmerią.

</doc>
<doc id="1330659" url="https://pl.wikipedia.org/wiki?curid=1330659" title="Hipostaza archontów">
Hipostaza archontów

Hipostaza archontów – gnostycki utwór z Biblioteki z Nadż Hammadi (NHC II,4) zawierający pouczenia na temat kosmogonii (początku świata), antropogonii (historii człowieka), aż do czasów budowy Arki Noego. Pismo to zawiera też objawienia anioła o imieniu Eleleth przeznaczone dla Norei – żony Seta, co każe przypuszczać, że powstało w kręgu Setian. Treścią objawiania jest przyjście Jezusa Chrystusa jako Mesjasza. Według badaczy, źródłami, z których autor czerpał przy tworzeniu swojej interpretacji stworzenia były żydowskie legendy i mitologia grecka.

</doc>
<doc id="1330660" url="https://pl.wikipedia.org/wiki?curid=1330660" title="Willy Breinholst">
Willy Breinholst

Willy Breinholst (ur. 27 grudnia 1918, zm. 25 września 2009), duński pisarz i autor scenariuszy filmowych.
Do najbardziej znanych książek Breinholsta należą:

</doc>
<doc id="1330661" url="https://pl.wikipedia.org/wiki?curid=1330661" title="Icebreaker">
Icebreaker

Icebreaker – jedna z technik szkoleniowych, służąca przełamaniu pierwszych lodów pomiędzy uczestnikami. Stąd nazwa: icebreaker (ang.) czyli "łamacz lodów". Ze względu na cele, jakim służy, stosowana jest na początku szkolenia w grupach, których członkowie nie znają się lub znają się mało (faza orientacji), pomiędzy przedstawieniem się trenera a wypracowaniem kontraktu.
Popularne icebreakery.
Herb.
Każdy z uczestników rysuje na kartce tarczę herbową, którą następnie dzieli na 2, 3 lub 4 pola. W każde pole wrysowuje lub wpisuje inne informacje o sobie, np. "moje mocne strony", "moje hobby" itp. Informacje zawarte w polach herbu powinny być lekkie i bezpośrednio dotyczyć twórcy herbu. Następnie uczestnicy spotykają się ze sobą, wymieniając informacjami na swój temat.
Zabawne przedstawianie się.
Każdy z uczestników przedstawia się kolejno w tzw. rundce uzupełniając swoje imię zabawnymi informacjami na swój temat. Może to być np. nazwa owocu, zaczynająca się na tę samą literę co imię uczestnika, wraz z podaniem uzasadnienia wyboru owocu ("Mam na imię Andrzej i niezły ze mnie Ananasek" albo "Mam na imię Maciek i jestem jak Morela - włochaty, bo nieogolony"). Taki icebreaker, ze względu na humorystyczny charakter, prócz tego, że ułatwia zapamiętanie imiom, pozwala odreagować napięcie towarzyszące pierwszej fazie procesu grupowego.
Wzajemne prezentacje.
Uczestnicy w parach prowadzą nawzajem wywiady na swój temat. Następnie na forum grupy przedstawiają swoich interlekutorów.
Poszukiwanie podobieństw.
Trener zaznacza na podłodze umownie granice i większe miasta Polski. Następnie, zadając pytania (np. "gdzie mieszkasz", "gdzie się urodziłeś", "gdzie lubisz spędzać wakacje" itp.), skłania uczestników do przemieszczania się (grupowania w określonym miejscu "mapy"). Osoby zgrupowane w pobliżu określonego miasta, mają za zadanie wymienić się informacjami, które świadczą o ich podobieństwie.
Krótkie interview.
Uczestnicy stają w dwóch kręgach: zewnętrznym i wewnętrznym. tak, aby każdy miał przed sobą jedną osobę. Trener kolejno podaje tematy, na które uczestnicy stojący na wprost siebie mają porozmawiać (np. "ulubiona potrawa", "co lubisz najbardziej robić", "w czym czujesz się najlepiej" itp.). Po zadaniu pytania i przeprowadzeniu rozmów, krąg zewnętrzny przesuwa się o 1 osobę, tak aby każda osoba z kręgu zewnętrznego, spotkała się z osobą z kręgu wewnętrznego.
Odgadywanie cech innych osób na podstawie rysunku.
Uczestnicy dobierają się w kilkuosobowe zespoły. Każdy zespół otrzymuje jedną kartkę, na której każdy członek ma narysować i podpisać swoim imieniem dwa lub trzy przedmioty, jakich używał w ostatnim miesiącu. Następnie zespoły wymieniają się kartkami. Na podstawie rysunków mają opisać, jaką osobą jest właściciel, używający danych przedmiotów. Instrukcja do ćwiczenia może być zabawna, np. "w ostatnią noc miał miejsce skok na pobliski dom dziecka. Włamywacze nie tylko niczego nie ukradli, lecz pozostawili w spiżarni 30 tabliczek czekolady, butlę syropu klonowego, 5 kg pralinek i torbę lizaków. Wszystko wskazuje na to, że zuchwałego włamania dokonał nieuchwytny gang włamywacza - altruisty Makawitego. Na miejscu włamania odnaleziono przedmioty, które widzicie na kartkach. Waszym zadaniem jest, na podstawie znalezionych przedmiotów, sporządzić portret psychologiczny członków gangu."

</doc>
<doc id="1330662" url="https://pl.wikipedia.org/wiki?curid=1330662" title="Kronika tamtych lat">
Kronika tamtych lat

Kronika tamtych lat (tytuł oryginalny: "Kronikë e atyre vitëve") – albański film fabularny z roku 1986 w reżyserii Spiro Duniego.
Opis fabuły.
Film telewizyjny. Akcja filmu rozgrywa się w roku 1939, na początku włoskiej okupacji. Film składa się z trzech odrębnych epizodów: I. Chcemy broni, II – Zdobycie broni, III – Pierwsze strzały i opowiada o początkach ruchu oporu w trzech miastach: Durrës, Sarandzie i we Vlorze.

</doc>
<doc id="1330663" url="https://pl.wikipedia.org/wiki?curid=1330663" title="Cape Palliser">
Cape Palliser

Cape Palliser (maori "Matakitakiakupe") - przylądek, będący najbardziej na południe wysuniętym punktem Wyspy Północnej w Nowej Zelandii.

</doc>
<doc id="1330664" url="https://pl.wikipedia.org/wiki?curid=1330664" title="Ice La Fox">
Ice La Fox

Ice La Fox (ur. 28 lutego 1983 w Miami) – amerykańska aktorka pornograficzna.
Życiorys.
Wczesne lata.
Urodziła się w Miami na Florydzie. Dorastała w Los Angeles. Opisywała siebie jako „drugą generację” gwiazd filmowych dla dorosłych. Jej matka Angela D’Angelo (ur. 1961) w latach 1998–2008 była aktorką, reżyserką i producentką filmów porno.
Kariera.
Ice La Fox rozpoczęła karierę w 2001, w wieku 18 lat pod pseudonimem Ice D’Angelo, a później jako Ice La Fox dla Mercenary Pictures, Evil Angel, Bang Productions czy Hustler Video. Prowadziła też swoją stronę internetową IceLaFoxxx.net.
Zadebiutowała w jako Ice w scenie Edem Powersem z w filmie "More Dirty Debutantes 191" (2001). Grała w produkcjach Vivid, Anabolic, Wicked Pictures, Red Light District, Zero Tolerance i Elegant Angel. Sean Michaels zaangażował ją do produkcji Platinum X "Hand Solo" (2004).
W 2004 została określona przez CAVR (Cyberspace Adult Video Review) jako najcenniejsza gwiazda porno roku.
Wzięła udział w produkcji Hustler z muzyką hip-hopową Snoop Dogga "Hustlaz: Diary of a Pimp" (2002) z Chelseą Blue, Shylą Stylez i Manuelem Ferrarą, a także w filmie Afro-Centric "Lil Jon And The Eastside Boyz American Sex Series" (2004) w reżyserii rapera Lil Jona.
W komedii "Soul Plane: Wysokie loty" ("Soul Plane", 2004) wystąpiła jako striptizerka u boku Method Mana, Toma Arnolda, Snoop Dogga, Kevina Harta i Sofíi Vergary.
W 2007 otrzymała nagrodę AVN Award w kategorii najlepsza scena seksu oralnego w "Fuck" (Wicked Pictures). W 2008 roku obwód pod biustem z B do DD. Wystąpiła także w teledyskach Snoop Dogga, Lil Jona, Mystikala i Mack 10.

</doc>
<doc id="1330665" url="https://pl.wikipedia.org/wiki?curid=1330665" title="Heinrich, 13 książę Reuß">
Heinrich, 13 książę Reuß



</doc>
<doc id="1330667" url="https://pl.wikipedia.org/wiki?curid=1330667" title="Choroba Leva">
Choroba Leva

Choroba Leva (choroba Lenegre'a, zespół Lenegre'a-Leva, ang. Lev's disease, Lenegre-Lev syndrome) – uwarunkowana genetycznie choroba polegająca na zwłóknieniu i zwapnieniu tkanki układu bodźcotwórczo-przewodzącego serca, objawiająca się jako zagrażające życiu bloki przewodzenia. Część przypadków jest idiopatyczna i spotykana w starszym wieku, co opisywane jest jako starcze zwyrodnienie układu bodźcotwórczo-przewodzącego. W jednej postaci stwierdzono mutacje genu "SCN5A" kodującego sodowy kanał jonowy. Nowa klasyfikacja American Heart Association z 2006 roku zaliczyła chorobę Leva do kardiomiopatii pierwotnych genetycznych
Choroba została opisana w 1964 roku niezależnie przez dwóch badaczy, Maurice'a Leva (1908-1994) i Jean Lenègre'a (1904-1972).

</doc>
<doc id="1330668" url="https://pl.wikipedia.org/wiki?curid=1330668" title="Choroba Lenegre'a">
Choroba Lenegre'a



</doc>
<doc id="1330669" url="https://pl.wikipedia.org/wiki?curid=1330669" title="Zespół Lenegre'a-Leva">
Zespół Lenegre'a-Leva



</doc>
<doc id="1330671" url="https://pl.wikipedia.org/wiki?curid=1330671" title="Heinrich von Wilczek">
Heinrich von Wilczek

Heinrich von Wilczek (ur. 29 września 1665, zm. 19 marca 1739 we Wrocławiu) – austriacki hrabia, dyplomata, wojskowy.
Był austriackim posłem w Polsce. W 1729 miał audiencję publiczną w Grodnie. W 1732 roku on i przedstawiciel Rosji Karl Gustaw von Loewenwolde obiecali poprzeć polską opozycję szlachecką przeciw zamachowi stanu, który mieli przygotowywać Wettynowie.
Potomstwo:
1. hr. Joseph von Wilczek (ur. 1700)
2. hr. Johann Leopold von Wilczek (ur. 1704)
3. hr. Johann Balthasar von Wilczek (ur. 1710)

</doc>
<doc id="1330674" url="https://pl.wikipedia.org/wiki?curid=1330674" title="Toetoes">
Toetoes

Toetoes – jedna z trzech dużych zatok położonych na południu nowozelandzkiej Wyspy Południowej, przy Cieśninie Foveaux. Spośród trzech zatok, Toetoes jest najbardziej wysunięta na wschód.

</doc>
<doc id="1330678" url="https://pl.wikipedia.org/wiki?curid=1330678" title="Porsche Lynn">
Porsche Lynn

Porsche Lynn (ur. 14 lutego 1962 w St. Johns) – amerykańska aktorka i reżyserka filmów pornograficznych późnych lat 80. i wczesnych 90. Swój pseudonim artystyczny przyjęła od niemieckiego przedsiębiorstwa produkującego samochody sportowe i luksusowe samochody osobowe Porsche.
Życiorys.
Wczesne lata.
Urodziła się w St. Johns w stanie Michigan. Kiedy miała sześć lat, jej matka i babcia chciały, by ojciec podpisał w końcu dokumenty rozwodowe; kiedy matka zapukała do drzwi, ojciec zastrzelił ją, a następnie popełnił samobójstwo. Spędziła pewien czas w sierocińcu, zanim została przyjęta przez ciotkę i zaadoptowana przez wujostwo. Studiowała na Michigan State University. 
Kariera.
Pracowała jako tancerka egzotyczna. W filmach dla dorosłych występowała od roku 1986 jako jeden z trzech Lynn, wraz z Ginger Lynn i Amber Lynn. Pozowała m.in. do magazynów "High Society" (czerwiec 1987) czy "Velvet" (grudzień 1988).
W latach 1986-2008 pojawiła się w ponad 393 projektach, a jej ekranowymi partnerami byli m.in.: Amber Lynn, Asia Carrera, Barbara Dare, Nina Hartley, Tracey Adams, Blake Palmer, Christoph Clark, Gabriel Pontello, Herschel Savage, Peter North, Randy Spears, Rocco Siffredi, Ron Jeremy i Tom Byron.
W latach 1989-97 zajmowała się też reżyserią.
W 1994 roku zdobyła AVN Award dla najlepszej aktorki drugoplanowej.
Wspólnie z Brianem Whitneyem i Rebeccą Lord była współautorką opowieści i książek.
Życie prywatne.
Spotykała się z A.C. Cowlingsem i Racquel Darrian. Zamieszkała w Phoenix w stanie Arizona.

</doc>
<doc id="1330679" url="https://pl.wikipedia.org/wiki?curid=1330679" title="Johann Ernst von Herberstein">
Johann Ernst von Herberstein

hrabia Johann Ernst von Herberstein (ur. 5 czerwca 1671, zm. 1746) austriacki dyplomata żyjący na początku XVIII wieku. Jego przodkiem był Siegmund von Herberstein XVI- wieczny dyplomata. Ród Herbersteinów wydał wielu dyplomatów: Adam von Herberstein (zm. 1626) posłował do Konstantynopola, Georg Sigmund von Herberstein (1594–1663) do Paryża, a Ferdinand Leopold von Herberstein (1695–1744) do Sztokholmu.
Jego żoną została Regina Elisabeth von Khevenhüller. Ich synem był Johann Karl von Herberstein (ur. 1719), późniejszy biskup Lubljany, zwolennik tolerancji i józefinizmu.
W latach 1710-1711 cesarski poseł w Polsce. W 1710 August II Mocny przyjął go na uroczystej, ceremonialnej audiencji ze szpalerami wojsk prezentujących broń i bębnami, podczas pobytu w Gdańsku.

</doc>
<doc id="1330680" url="https://pl.wikipedia.org/wiki?curid=1330680" title="Coitus more ferarum">
Coitus more ferarum



</doc>
<doc id="1330682" url="https://pl.wikipedia.org/wiki?curid=1330682" title="Dorota Seydenmann">
Dorota Seydenmann

Dorota Seydenmanowa, z domu Berlinerblau (ur. 1 sierpnia 1898, 1899 lub 1900 w Warszawie, zm. 1943 w Nowym Sączu) – polska malarka żydowskiego pochodzenia.
Życiorys.
Urodzona w zasymilowanej rodzinie inteligenckiej Józefa i Heleny; dwaj jej bracia Adolf i Tadeusz byli architektami, siostra – Aniela Steinsbergowa – adwokatem, obrończynią więźniów politycznych przed i po II wojnie światowej, członkinią założycielką Komitetu Obrony Robotników. Od 1930 r. była żoną Mieczysława Seydenmana (ur. 1897), inżyniera dróg i mostów.
Dorota Berlinerblau ukończyła na pensji w Warszawie 6 klas. Studiowała w krakowskiej ASP (1920–1927) u Wojciecha Weissa, Józefa Pankiewicza i Felicjana Szczęsnego Kowarskiego. Podczas pobytu w Paryżu w 1925 r. przystąpiła do Komitetu Paryskiego. Należała do kapistów, którzy najwierniej stosowali program swojego ugrupowania oraz pozostawali pod silnym wpływem koloryzmu francuskiego. Malowała przede wszystkim pejzaże i martwe natury kolorystyczne, o bardzo intensywnych barwach, niekiedy bliskie pointylizmu.
Od 1933 r. była skarbnikiem Związku Zawodowego Polskich Artystów Plastyków.
Była przyjaciółką Hanny Rudzkiej-Cybisowej (żony Jana Cybisa) z okresu studiów u Pankiewicza. W czasie II wojny Hanna Rudzka–Cybisowa, która pomagała prześladowanym, pod przybranym nazwiskiem Trzaskowskiej ukrywała Dorotę Seydenmanową. Na skutek denuncjacji, Dorota Seydenman nie chcąc ryzykować życia Rudzkiej-Cybisowej wyjechała do kuzynki do Rabki, tam jednak została wydana i mimo aryjskiej urody i dobrych dokumentów osadzona w więzieniu w Nowym Sączu. Zginęła około Nowego Roku. Na aukcjach jej obrazy pojawiają się niezwykle rzadko i osiągają ceny do 10 000 zł

</doc>
<doc id="1330683" url="https://pl.wikipedia.org/wiki?curid=1330683" title="Wicked Pictures">
Wicked Pictures

Wicked Pictures − amerykańska wytwórnia filmów pornograficznych założona 1 marca 1993 w Canoga Park. Krótko potem wytwórnia podpisała kontrakt na wyłączność z Chasey Lain.

</doc>
<doc id="1330685" url="https://pl.wikipedia.org/wiki?curid=1330685" title="Morro de Moco">
Morro de Moco



</doc>
<doc id="1330688" url="https://pl.wikipedia.org/wiki?curid=1330688" title="Lista kodeksów papirusowych Nowego Testamentu">
Lista kodeksów papirusowych Nowego Testamentu

Kodeks papirusowy Nowego Testamentu – kopia partii tekstu Nowego Testamentu wykonana na papirusie. Data papirusów szacowana jest w oparciu o studia paleograficzne. Generalnie biorąc, są najstarszymi i najważniejszymi świadkami tekstu Nowego Testamentu.
Papirusy są najstarszymi posiadanymi dokumentami Nowego Testamentu. Pierwszy rękopis papirusowy odkryty został przez von Tischendorfa w 1868 (oznakowany później jako formula_1). Zawierał 62-wierszowy fragment 1 Kor 1-7. W ciągu trzydziestu następnych lat C.R. Gregory, Karl Wessely oraz J. Rendel Harris opublikowali następne papirusy Nowego Testamentu. Były one jednak stosunkowo późne i młodsze od najstarszych kodeksów uncjalnych i ich rola w dalszym ciągu nie była doceniana. Wyjątkowy status wśród manuskryptów biblijnych Nowego Testamentu uzyskały dopiero w XX wieku.
Do przełomu doszło w roku 1898, kiedy to w ruinach Oxyrhynchus Grenfell i Hunt odkryli wielką liczbę papirusowych rękopisów, wśród których znajdowały się rękopisy biblijne. Od tego czasu, co jakiś czas, w Oxyrhynchus odnajdywane są nowe i nowe rękopisy. Odkrycia dokonane w latach 30. i 50. XX wieku przyniosły szereg nowych rękopisów (kolekcje Chester Beatty i Bodmera). Odkrycia przyniosły również bardziej kompletne rękopisy, które pozwalają biblistom na odtworzenie wczesnego tekstu Nowego Testamentu.
Caspar René Gregory dokonał pierwszej ich klasyfikacji i nadał im symbol formula_2 (znak pochodzi z pisma gotyckiego lub anglo-saksońskiego).
Przed rokiem 1900 znano tylko 9 papirusów, a tylko jeden z nich był cytowany w krytycznych wydaniach (formula_1 przez von Tischendorfa). Owe 9 papirusów były pojedynczymi fragmentami, z wyjątkiem formula_4 który zawierał całą kartkę. C.R. Gregory w 1909 znał 14 papirusów, a w 1951 roku 19. Ernst von Dobschütz w 1933 doszedł do formula_5 Kurt Aland w 1967 do formula_6 W 2020 roku na liście INTF znajdowało się 140 papirusów Nowego Testamentu.
Stopień rozpowszechnienia poszczególnych ksiąg Nowego Testamentu.
Nota: „Wczesne” oznacza rękopisy z II i III wieku. Niektóre rękopisy zawierają więcej niż jedną księgę Nowego Testamentu i dlatego podane wyżej liczby nie odpowiadają ściśle liczbie wszystkich rękopisów. Zwraca uwagę stosunkowo wysoka reprezentacja Ewangelii Jana (aż 31 rękopisów) i Mateusza (23 rękopisów), przy zaledwie 4 rękopisach przekazujących Ewangelię Marka.

</doc>
<doc id="1330690" url="https://pl.wikipedia.org/wiki?curid=1330690" title="Serra Moco">
Serra Moco



</doc>
<doc id="1330691" url="https://pl.wikipedia.org/wiki?curid=1330691" title="Serra Môco">
Serra Môco



</doc>
<doc id="1330692" url="https://pl.wikipedia.org/wiki?curid=1330692" title="Môco">
Môco



</doc>
<doc id="1330693" url="https://pl.wikipedia.org/wiki?curid=1330693" title="Moco">
Moco



</doc>
<doc id="1330695" url="https://pl.wikipedia.org/wiki?curid=1330695" title="Ferdinand Leopold von Herberstein">
Ferdinand Leopold von Herberstein

Ferdinand Leopold von Herberstein (ur. 1695, zm. 1744) – austriacki dyplomata.
W latach 1734-1737 minister pełnomocny w Sztokholmie. Głównym jego zadaniem było zwalczanie francuskich wpływów w Szwecji, miał nie dopuścić by Francuzi przekonali Szwedów, by ci poparli kandydaturę Stanisława Leszczyńskiego. W 1744 roku Herberstein został ministrem gabinetu i kawalerem orderu Złotego Runa.
Od 1721 jego żoną była Maria Anna von Ulm. Miał z nią trzech synów:

</doc>
<doc id="1330698" url="https://pl.wikipedia.org/wiki?curid=1330698" title="199 (liczba)">
199 (liczba)

W kalendarzu.
199. dniem w roku jest 18 lipca (w latach przestępnych jest to 17 lipca). Zobacz też co wydarzyło się w roku 199, oraz w roku 199 p.n.e.

</doc>
<doc id="1330700" url="https://pl.wikipedia.org/wiki?curid=1330700" title="Jessica Drake">
Jessica Drake

Jessica Drake (ur. 14 października 1974 w Dallas) – amerykańska aktorka i reżyserka filmów pornograficznych.
Życiorys.
Wczesne lata.
Urodziła się w Dallas w stanie Teksas. Ukończyła college w El Paso. W czasie nauki w college’u zaczęła tańczyć w lokalnym klubie ze striptizem. Studiowała psychologię na University of Texas.
Kariera.
Podczas zawodów strzeleckich poznała reżysera filmów dla dorosłych M. Ravena i jego żonę S. Steele. Od pozowania do magazynów trafiła na ekran. W 1999 debiutowała w "Dirty Dancers 17".
W 2001 wygrała AVN Award za występ w "Shayla’s Web" (2000).
W 2003 roku podpisała kontrakt na wyłączność z Wicked Pictures.
W 2005 roku zdobyła dwie nagrody AVN Award w kategoriach najlepsza aktora (video) i za najlepszą scenę seksu oralnego, a w 2007 roku dla najlepszej aktorki (film).
W czerwcu 2002 roku wyszła za mąż za Evana Stone’a. W 2004 roku ich małżeństwo zakończyło się rozwodem. W 2006 roku poślubiła Brada Armstronga.
W październiku 2016 Jessica Drake ujawniła, że Donald Trump obłapiał ją, całował bez pozwolenia i oferował pieniądze za spotkanie. O sprawie pisał "The Wall Street Journal". Do zdarzenia miało dojść w 2006 podczas turnieju golfowego w Lake Tahoe, gdy Drake pracowała jako hostessa studia filmów dla dorosłych. Jak twierdziła Drake, Trump zaprosił ją i jej koleżanki do swego apartamentu, gdzie miał je obłapiać i całować w usta bez ich zgody. Trump miał też usiłować zaprosić Drake na obiad i imprezę do siebie. – „Pytał ile za to chcę” – mówiła Drake i dodała, że w rozmowie telefonicznej proponowano jej 10 tys. dolarów za spotkanie. Na dowód swoich słów Jessica Drake przedstawiła zdjęcia z Donaldem Trumpem.

</doc>
<doc id="1330702" url="https://pl.wikipedia.org/wiki?curid=1330702" title="196 (liczba)">
196 (liczba)

W kalendarzu.
196. dniem w roku jest 15 lipca (w latach przestępnych jest to 14 lipca). Zobacz też co wydarzyło się w roku 196, oraz w roku 196 p.n.e.

</doc>
<doc id="1330705" url="https://pl.wikipedia.org/wiki?curid=1330705" title="193 (liczba)">
193 (liczba)

W kalendarzu.
193. dniem w roku jest 12 lipca (w latach przestępnych jest to 11 lipca). Zobacz też co wydarzyło się w roku 193, oraz w roku 193 p.n.e.

</doc>
<doc id="1330706" url="https://pl.wikipedia.org/wiki?curid=1330706" title="192 (liczba)">
192 (liczba)

W kalendarzu.
192. dniem w roku jest 11 lipca (w latach przestępnych jest to 10 lipca). Zobacz też co wydarzyło się w roku 192, oraz w roku 192 p.n.e.

</doc>
<doc id="1330707" url="https://pl.wikipedia.org/wiki?curid=1330707" title="191 (liczba)">
191 (liczba)

W kalendarzu.
191. dniem w roku jest 10 lipca (w latach przestępnych jest to 9 lipca). Zobacz też co wydarzyło się w roku 191, oraz w roku 191 p.n.e..

</doc>
<doc id="1330710" url="https://pl.wikipedia.org/wiki?curid=1330710" title="189 (liczba)">
189 (liczba)

W kalendarzu.
189. dniem w roku jest 8 lipca (w latach przestępnych jest to 8 lipca). Zobacz też co wydarzyło się w roku 189, oraz w roku 189 p.n.e.

</doc>
<doc id="1330712" url="https://pl.wikipedia.org/wiki?curid=1330712" title="187 (liczba)">
187 (liczba)

W kalendarzu.
187. dniem w roku jest 6 lipca (w latach przestępnych jest to 5 lipca). Zobacz też co wydarzyło się w roku 187, oraz w roku 187 p.n.e.

</doc>
<doc id="1330714" url="https://pl.wikipedia.org/wiki?curid=1330714" title="185 (liczba)">
185 (liczba)

W kalendarzu.
185. dniem w roku jest 4 lipca (w latach przestępnych jest to 3 lipca). Zobacz też co wydarzyło się w roku 185, oraz w roku 185 p.n.e.

</doc>
<doc id="1330722" url="https://pl.wikipedia.org/wiki?curid=1330722" title="Ursus C-385A">
Ursus C-385A

Ursus C-385A – pierwszy ciężki ciągnik wyprodukowany w ZM "URSUS" z napędem na cztery koła. Jego produkcja trwała w latach 1975–1981. 
W okresie od 1975 do 1977 roku wyprodukowano 1615 egzemplarzy Ursusa C-385A.

</doc>
<doc id="1330723" url="https://pl.wikipedia.org/wiki?curid=1330723" title="180 (liczba)">
180 (liczba)

W kalendarzu.
180. dniem w roku jest 29 czerwca (w latach przestępnych jest to 28 czerwca). Zobacz też co wydarzyło się w roku 180, oraz w roku 180 p.n.e.

</doc>
<doc id="1330733" url="https://pl.wikipedia.org/wiki?curid=1330733" title="Universala Kongreso">
Universala Kongreso



</doc>
<doc id="1330734" url="https://pl.wikipedia.org/wiki?curid=1330734" title="Arkadij Gajdar">
Arkadij Gajdar

Arkadij Gajdar, właśc. Arkadij Pietrowicz Golikow (; ur. w Lgowie w guberni kurskiej, zm. 26 października 1941 pod Kaniowem) – radziecki pisarz młodzieżowy.
Życiorys.
Urodził się w Lgowie. Dzieciństwo spędził w Arzamasie. W czasie wojny domowej w Rosji, w 1918 wstąpił do RPK(b) i jako ochotnik do Armii Czerwonej, gdzie trafił do Jednostki Specjalnego Przeznaczenia w armii Tuchaczewskiego. Zadaniem tych jednostek, stworzonych przez Trockiego, było posuwanie się za jednostkami liniowymi i uniemożliwianie im wycofania się lub rezygnacji z walki.
W końcu lipca 1921 wieku 17 lat, został dowódcą 58 samodzielnego pułku do walki z bandytyzmem (jako nastolatek dowodził blisko 2 tys. dorosłych mężczyzn). Brał udział w tłumieniu antybolszewickiego powstania tambowskiego. Odznaczał się wyjątkowym okrucieństwem, osobiście dokonując egzekucji grup zakładników, w tym również kobiet i dzieci. Opis tych zbrodni znalazł się w książce Władimira Sołouchina "Słone jezioro" (ros. "Солёное озеро") (1994).
Kilkakrotnie ranny, w 1924 został zdemobilizowany z powodu urazów i nawracających stanów depresyjno-maniakalnych. Kilkakrotnie podejmował próby samobójcze. Leczył się w klinikach psychiatrycznych. W swoim dzienniku wspominał, że śnili mu się ludzie, których zamordował w dzieciństwie.
W roku 1925 napisał swą pierwszą powieść – "W dni porażek i zwycięstw" (ros. "В дни поражений и побед"). Jego twórczość uznano za narzędzie kształtowania komunistycznych postaw młodzieży. Pod wpływem opowiadania "Timur i jego drużyna" z 1940, przetłumaczonego na wiele języków, powstawały drużyny pionierów „timurowców”, niosących pomoc ludziom starym i samotnym.
Na początku wojny z Niemcami trafił na front jako specjalny korespondent „Komsomolskiej Prawdy”. We wrześniu 1941 roku jego oddział został otoczony przez Niemców w rejonie Kijów–Humań, a on sam trafił do oddziału partyzanckiego. 26 października 1941 zginął w walce. Został pochowany w Kaniowie, gdzie w 1953 roku odsłonięto jego pomnik.
Jego syn, Timur Gajdar, był radzieckim admirałem, dziennikarzem i pisarzem.
Jego wnuk, Jegor Gajdar, był premierem i ministrem finansów Federacji Rosyjskiej w latach 1991–1992.
Jego prawnuczka, Maria Gajdar, w 2015 roku dostała ukraińskie obywatelstwo i została mianowana zastępcą gubernatora Odessy (M. Saakaszwilego).

</doc>
<doc id="1330735" url="https://pl.wikipedia.org/wiki?curid=1330735" title="Krzysztof Mikołaj Towiański">
Krzysztof Mikołaj Towiański

Krzysztof Mikołaj Towiański herbu Gierałt (zm. 10 września 1761) – podczaszy koronny w latach 1699-1726, od 1727 podkomorzy koronny, starosta międzyrzecki w 1710 roku.
Życiorys.
Jego ojcem był Jerzy Hipolit Towiański, a matką Konstancja z Niszczyckich Towiańska.
Uczestnik rokoszu łowickiego w 1697 roku. W 1701 roku powstało Królestwo Prus. Grupa antysasko nastawionych magnatów postanowiła wysłać do Króla Prus Fryderyka I posła z gratulacjami. Posłem tym został Towiański wysłany, wbrew protestom urzędników kancelarii koronnej, w lutym 1701 roku do Królewca. Popierali go Rafał Leszczyński i prymas Radziejowski. W ich imieniu miał prosić Fryderyka I, by nie zgodził się na przemarsz wojsk saskich do Rzeczypospolitej przez pruskie terytorium.
Wielu wśród szlachty uznało, że jego misja jest bezprawna. Na sejmiku różańskim uznano, że „"pan Towiański ... bez wiedzy Rzplitej uczynił się posłem do księcia brandenburskiego"”. Szlachta w większości była przeciw uznaniu królewskiej godności Fryderyka.
W styczniu 1702 roku podpisał akt pacyfikacji Wielkiego Księstwa Litewskiego.
8 czerwca 1704 poślubił Mariannę Lubomirską (zm. 1722) córkę Hieronima Lubomirskiego hetmana wielkiego koronnego.
Krzysztof Mikołaj Towiański sprzedał dobra w Nieborowie w 1723 roku generałowi saskiemu Aleksandrowi Jakubowi Lubomirskiemu i jego małżonce Karolinie Fryderyce von Vitzthum.

</doc>
<doc id="1330737" url="https://pl.wikipedia.org/wiki?curid=1330737" title="Barbara Pietrzak">
Barbara Pietrzak

Agnieszka Barbara Pietrzak, z d. Przybysz (ur. 16 lipca 1944 w Warszawie) – polska dziennikarka radiowa i esperantystka. Przez wiele lat pracowała w redakcji esperanckiej Radia Polonia, w latach 2000–2007 była jej redaktor naczelną. W latach 2007–2011 współtworzyła podkast Polskiego Radia w języku esperanto. Po jego zamknięciu w styczniu 2011 założyła prywatny podkast "Pola Retradio" (Polskie Radio Internetowe).
W 2007 podczas Światowego Kongresu Esperanto w Jokohamie (Japonia) została wybrana Sekretarz Generalną Universala Esperanto-Asocio (UEA), pełniła tę funkcję do roku 2013. Od 2013 członkini zarządu UEA. Od lipca 2007 jest także członkinią Akademio de Esperanto.

</doc>
<doc id="1330740" url="https://pl.wikipedia.org/wiki?curid=1330740" title="169 (liczba)">
169 (liczba)

W kalendarzu.
169. dniem w roku jest 18 czerwca (w latach przestępnych jest to 17 czerwca). Zobacz też co wydarzyło się w roku 169, oraz w roku 169 p.n.e.

</doc>
<doc id="1330743" url="https://pl.wikipedia.org/wiki?curid=1330743" title="166 (liczba)">
166 (liczba)

W kalendarzu.
166. dniem w roku jest 15 czerwca (w latach przestępnych jest to 14 czerwca). Zobacz też co wydarzyło się w roku 166, oraz w roku 166 p.n.e.

</doc>
<doc id="1330744" url="https://pl.wikipedia.org/wiki?curid=1330744" title="165 (liczba)">
165 (liczba)

W kalendarzu.
165. dniem w roku jest 14 czerwca (w latach przestępnych jest to 13 czerwca). Zobacz też co wydarzyło się w roku 165, oraz w roku 165 p.n.e.

</doc>
<doc id="1330747" url="https://pl.wikipedia.org/wiki?curid=1330747" title="162 (liczba)">
162 (liczba)

W kalendarzu.
162. dniem w roku jest 11 czerwca (w latach przestępnych jest to 10 czerwca). Zobacz też co wydarzyło się w roku 162, oraz w roku 162 p.n.e.

</doc>
<doc id="1330749" url="https://pl.wikipedia.org/wiki?curid=1330749" title="160 (liczba)">
160 (liczba)

W kalendarzu.
160. dniem w roku jest 9 czerwca (w latach przestępnych jest to 8 czerwca). Zobacz też co wydarzyło się w roku 160, oraz w roku 160 p.n.e.

</doc>
<doc id="1330752" url="https://pl.wikipedia.org/wiki?curid=1330752" title="157 (liczba)">
157 (liczba)

W kalendarzu.
157. dniem w roku jest 6 czerwca (w latach przestępnych jest to 5 czerwca). Zobacz też co wydarzyło się w roku 157, oraz w roku 157 p.n.e.

</doc>
<doc id="1330760" url="https://pl.wikipedia.org/wiki?curid=1330760" title="150 (liczba)">
150 (liczba)

W kalendarzu.
150. dniem w roku jest 30 maja (w latach przestępnych jest to 29 maja). Zobacz też co wydarzyło się w roku 150, oraz w roku 150 p.n.e.

</doc>
<doc id="1330767" url="https://pl.wikipedia.org/wiki?curid=1330767" title="143 (liczba)">
143 (liczba)

W kalendarzu.
143. dniem w roku jest 23 maja (w latach przestępnych jest to 22 maja). Zobacz też co wydarzyło się w roku 143, oraz w roku 143 p.n.e.
W Biblii.
Liczba 143 nie jest wspomniana w Biblii.

</doc>
<doc id="1330770" url="https://pl.wikipedia.org/wiki?curid=1330770" title="140 (liczba)">
140 (liczba)

W kalendarzu.
140. dniem w roku jest 20 maja (w latach przestępnych jest to 19 maja). Zobacz też co wydarzyło się w roku 140, oraz w roku 140 p.n.e.

</doc>
<doc id="1330771" url="https://pl.wikipedia.org/wiki?curid=1330771" title="139 (liczba)">
139 (liczba)

W kalendarzu.
139. dniem w roku jest 19 maja (w latach przestępnych jest to 18 maja). Zobacz też co wydarzyło się w roku 139, oraz w roku 139 p.n.e.

</doc>
<doc id="1330773" url="https://pl.wikipedia.org/wiki?curid=1330773" title="137 (liczba)">
137 (liczba)

W kalendarzu.
137. dniem w roku jest 17 maja (w latach przestępnych jest to 16 maja). Zobacz też co wydarzyło się w roku 137, oraz w roku 137 p.n.e.

</doc>
<doc id="1330780" url="https://pl.wikipedia.org/wiki?curid=1330780" title="Feliks Aleksander Lipski">
Feliks Aleksander Lipski

Feliks Aleksander Lipski herbu Łada (zm. w sierpniu 1702 w Studziannej koło Opoczna albo 26 września 1702 roku w Kaliszu) – wojewoda kaliski w latach 1699–1702, kasztelan sieradzki w latach 1692–1699, starosta bełski w 1702 roku, starosta inowłodzki w 1683, rawski, rzeczycki, stanisławowski, polski dyplomata i urzędnik.
Życiorys.
Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. 5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. Był uczestnikiem rokoszu łowickiego z 1697 roku.
W styczniu 1702 roku podpisał akt pacyfikacji Wielkiego Księstwa Litewskiego. Przewodził w 1702 poselstwu wysłanego przez radę Senatu RP do króla Szwecji Karola XII, który najechał na terytorium Rzeczypospolitej. Lipski proponował mediację między Saksonią (będącej w unii personalnej z Rzecząpospolitą) a Szwecją, lecz Karol XII jako warunek wstępny do rozmów przedstawił żądanie detronizacji Augusta II, który był jednocześnie elektorem saskim. Po fiasku rozmów Karol XII kontynuował pochód przez terytorium Rzeczypospolitej, zajmując w maju 1702 r. Warszawę. Stało się to przyczyną niesłusznych oskarżeń, jakie szlachta wysuwała wobec Lipskiego o tajemne porozumienie z królem szwedzkim.
Po powrocie Lipski został oskarżony o zdradę i rozsiekany szablami przez szlachtę za przemówienie adresowane do Karola XII wkraczającego do Kalisza.
Według innej wersji, 21 sierpnia 1702 na zjeździe pospolitego ruszenia w Gorzycach koło Sandomierza doszło do tumultu, na którym grupa szlachty sandomierskiej, wysuwając wobec Lipskiego oskarżenia o zdradę, rozsiekała go szablami.
W następstwie Lipski zmarł od ciężkich ran.

</doc>
<doc id="1330784" url="https://pl.wikipedia.org/wiki?curid=1330784" title="130 (liczba)">
130 (liczba)

W kalendarzu.
130. dniem w roku jest 10 maja (w latach przestępnych jest to 9 maja). Zobacz też co wydarzyło się w roku 130 oraz w roku 130 p.n.e.

</doc>
<doc id="1330793" url="https://pl.wikipedia.org/wiki?curid=1330793" title="121 (liczba)">
121 (liczba)

W kalendarzu.
121. dniem w roku jest 1 maja (w latach przestępnych jest to 30 kwietnia). Zobacz też co wydarzyło się w roku 121, oraz w roku 121 p.n.e.

</doc>
<doc id="1330794" url="https://pl.wikipedia.org/wiki?curid=1330794" title="Ruch Obywatelski i Republikański">
Ruch Obywatelski i Republikański

Ruch Obywatelski i Republikański (fr. "Mouvement républicain et citoyen", MRC) – francuska lewicowa partia polityczna, działająca od 1993.
Ruch Obywatelski i Biegun Republikański.
Partia jako Ruch Obywatelski ("Mouvement des citoyens") została założona w 1993 z inicjatywy ministra Jeana-Pierre'a Chevènementa, który odszedł z Partii Socjalistycznej, sprzeciwiając się m.in. proeuropejskiej polityce jego ugrupowania. Ruch pod tą nazwą w ramach PS funkcjonował od 1992, w trakcie kampanii referendalnej jego liderzy opowiadali się za odrzuceniem traktatu z Maastricht.
Do MDC przystąpiło trzech posłów i jeden senator. W wyborach prezydenckich w 1995 partia poparła wspólnego kandydata lewicy, premiera Lionela Jospina. Dwa lata później w wyborach do Zgromadzenia Narodowego uczestniczyła we wspólnym lewicowym bloku, uzyskując siedem mandatów deputowanych. W nowym rządzie Jean-Pierre Chevènement objął urząd ministra spraw wewnętrznych, którego demonstracyjnie zrzekł się w 2000, sprzeciwiając się planom przyznania Korsyce większej autonomii. Rok wcześniej ruch wprowadził dwóch posłów do Parlamentu Europejskiego.
Lider MDC zadeklarował swój udział w wyborach prezydenckich w 2002. Na początku tego samego roku został utworzony Biegun Republikański ("Pôle républicain"), skupiający Ruch Obywatelski i kilka niszowych eurosceptycznych frakcji politycznych, które wsparły tę kandydaturę. W pierwszej turze Jean-Pierre Chevènement otrzymał ponad 5% głosów.
W wyborach do parlamentu w tym samym roku partia poniosła porażkę, startując samodzielnie i tracąc całą swoją reprezentację w Zgromadzeniu Narodowym.
Ruch Obywatelski i Republikański.
W dniach 25 i 26 stycznia 2003 odbył się kongres założycieli Ruchu Obywatelskiego i Republikańskiego, powstałego w oparciu o MDC i PR. Rok później partia wprowadziła kilkunastu przedstawicieli do rad regionalnych. W 2007 MRC poparł Ségolène Royal jako kandydatkę na urząd prezydenta. W wyborach parlamentarnych w tym samym roku jego przedstawiciele kandydowali z poparciem socjalistów. Jedynym posłem republikanów został Christian Hutin z departamentu Nord. W 2008 Jean-Pierre Chevènement został wybrany w skład Senatu. W kolejnych latach Ruch Obywatelski i Republikański kontynuował ścisłą współpracę z Partią Socjalistyczną. W wyborach parlamentarnych w 2012 kandydaci MRC uzyskali trzy mandaty w Zgromadzeniu Narodowym XIV kadencji. W 2017 do Zgromadzenia Narodowego z ramienia MRC został wybrany jeden poseł (ponownie Christian Hutin).
W listopadzie 2018 grupa działaczy doprowadziła do rozłamu w partii, reaktywując Ruch Obywatelski, na czele którego stanął Jean-Marie Alexandre.
Ideologia.
Ideologią ruchu skupionego wokół Jeana-Pierre'a Chevènementa stał się lewicowy wariant suwerenizmu – doktryny uznającej za najwyższą wartość suwerenność narodową. Z tego powodu ruch z jednej strony był formacją eurosceptyczną, z drugiej opowiadał się przeciw autonomiom regionalnym. Z uwagi na swój socjalistyczny i „narodowo-republikański” charakter jego profil ("chevènementisme") na ogół określano jako lewicowy nacjonalizm lub lewicowy gaullizm.

</doc>
<doc id="1330795" url="https://pl.wikipedia.org/wiki?curid=1330795" title="Krzysztof Białłozor (kanonik)">
Krzysztof Białłozor (kanonik)

Krzysztof Białłozor herbu Wieniawa (zm. 1741) – kanonik wileński, dyplomata, kanclerz kapituły wileńskiej i smoleńskiej.
Życiorys.
Antysapieżyński ruch republikański na Litwie wysłał go do cara Piotra I, by zyskać z jego strony pomoc przeciw rodowi Sapiehów. Białłozor był reprezentantem hetmana polnego litewskiego Michała Serwacego Wiśniowieckiego.
3 kwietnia 1702 roku zawarł z carem układ sojuszniczo-protekcyjny w imieniu Wielkiego Księstwa Litewskiego. Kolejny układ, który 9 lipca 1703 roku w obozie armii rosyjskiej pod Schlüsselburgiem podpisali Białłozor, Michał Chalecki, starosta mozyrski i Jan Dąbrowski podkomorzy wileński zobowiązywał Litwę do kontynuowania wojny ze Szwedami, nawet gdyby Korona nie zdecydowała się na nią, w zamian za militarną pomoc cara. Te układy, a także kolejny w Jaworowie (13 grudnia 1703) były podstawą do zasadniczego sojuszu polsko-rosyjskiego podpisanego pod Narwą 30 sierpnia 1704 roku (podpisał go Tomasz Działyński, wojewoda chełmiński).

</doc>
<doc id="1330797" url="https://pl.wikipedia.org/wiki?curid=1330797" title="Funkcja addytywna zbioru">
Funkcja addytywna zbioru

Funkcja addytywna zbioru – funkcja określona na pewnej rodzinie zbiorów o wartościach w rozszerzonym zbiorze liczb rzeczywistych, której wartość dla sumy dwu zbiorów rozłącznych jest sumą wartości dla każdego z tych zbiorów. Z pojęciem addytywności blisko związane są pojęcia "podaddytywności", "σ-addytywności" oraz "σ-podaddytywności" (funkcje dwóch ostatnich rodzajów definiuje się zwykle na σ-ciałach lub σ-pierścieniach zbiorów).
Definicje.
Niech formula_1 będzie rodziną zbiorów oraz niech formula_2 O funkcji formula_3 mówi się, że jest
Powyższe funkcje mają częstokroć swoje dodatkowe nazwy wynikłe z ich zastosowań:
Powyższe definicje rozszerza się czasem na funkcje o wartościach w pewnej strukturze algebraicznej wyposażonej w działanie dodawania (jak np. grupa abelowa, przestrzeń liniowa), w szczególności: zbiorze liczb rzeczywistych, zespolonych, czy ich rozszerzeniach, które spełniają warunki analogiczne do powyższych. Addytywne funkcje zbiorów o wartościach w przestrzeniach liniowo-topologicznych nazywa się "miarami wektorowymi".
Własności.
W przypadku, gdy formula_1 jest (co najmniej) pierścieniem zbiorów, wymaganie należenia sumy danych zbiorów do rodziny w definicji funkcji skończenie (pod)addytywnych jest spełnione automatycznie, podobnie ma się rzecz, gdy formula_1 jest σ-pierścieniem zbiorów i funkcji przeliczalnie (pod)addytywnych. Ponadto definicje (pod)addytywności i skończonej (pod)addytywności pokrywają się wtedy na mocy zasady indukcji matematycznej (nie jest tak w ogólności, tzn. dla półpierścieni zbiorów).
Jeśli powyższe funkcje przyjmują wartości w formula_24 to zakłada się, że wszystkie sumy (szeregi) po prawych stronach definicji mają być dobrze określone, tzn. nie występują tam jednocześnie składniki formula_25 i formula_26
Jeśli formula_27 to zwykle przyjmuje się, iż formula_28 co nazywa się żargonowo "znikaniem na zbiorze pustym", wówczas przeliczalne warianty (sub)addytywności pociągają za sobą skończone. Jeżeli funkcja addytywna przyjmuje wartości rzeczywiste (skończone), zespolone bądź wektorowe, to znikanie na zbiorze pustym wynika w istocie z jej addytywności. W przypadku funkcji o wartościach w rozszerzonym zbiorze liczb rzeczywistych jest to równoważne warunkowi, by formula_29 bądź by formula_3 nie była tożsamościowo równa formula_31
Rozszerzanie.
Okazuje się, że premiary (przeliczalnie addytywne funkcje zbiorów znikające na zbiorze pustym) można rozszerzyć w dość naturalny sposób do miar zewnętrznych, które są zdefiniowane dla wszystkich podzbiorów przestrzeni formula_32 Dokładniej, jeżeli formula_33 jest premiarą określoną na pierścieniu podzbiorów przestrzeni formula_34 to funkcja zbiorów formula_35 określona wzorem
jest miarą zewnętrzną na formula_37 (zob. metoda I konstrukcji miary zewnętrznej).

</doc>
<doc id="1330799" url="https://pl.wikipedia.org/wiki?curid=1330799" title="V symfonia Mendelssohna">
V symfonia Mendelssohna

V Symfonia d-moll, op. 107, nazywana Symfonią "Reformacyjną", została skomponowana przez Feliksa Mendelssohna w 1830 roku z okazji trzechsetnej rocznicy napisania przez Filipa Melanchtona "Wyznania augsburskiego", które ustanowiło doktrynę luteranizmu i było doniosłym dokumentem reformacji. 
Symfonia napisana na pełny skład orkiestrowy była pierwszą długą symfonią napisaną przez kompozytora. Mendelssohn skomponował ją jeszcze w 1830 roku przed symfoniami II, III i IV, została jednak pominięta w jego publikacjach i ukazała się dopiero po jego śmierci, w 1868 roku. Późny numer dzieła (opus 107) wprowadzać może w błąd, ponieważ jest to chronologicznie druga symfonia skomponowana przez Mendelssohna. Jakkolwiek symfonia ta nigdy nie była często wykonywana, dzisiaj jest znacznie lepiej znana niż za życia jej twórcy.
Historia.
Kompozycja.
W grudniu 1829 roku, na rok przed ogłoszeniem przez króla pruskiego Fryderyka Wilhelma III obchodów trzechsetnej rocznicy "Wyznania augsburskiego", Mendelssohn zaczął pracować nad Symfonią "Reformacyjną". Jako ortodoksyjny luteranin, Mendelssohn miał nadzieję, że weźmie udział w uroczystościach w Berlinie, które wyznaczono na 25 czerwca 1830 roku. Zamierzał ukończyć kompozycję w styczniu 1830 roku, a następnie odbyć czteromiesięczną podróż przed uroczystością w czerwcu. Choroba zmusiła go jednak do dłuższej pracy nad "Reformacyjną", niż początkowo przewidywał. W końcu marca symfonia była wciąż w stadium tworzenia z powodu nieprzewidzianego obrotu wydarzeń: Mendelssohn zaraził się odrą od swojej siostry Rebeki. Z wielkim opóźnieniem wrócił do komponowania i ostatecznie ukończył symfonię w maju. Niestety, było już za późno, by ją przedłożyć augsburskiej komisji, powołanej w celu skompletowania repertuaru uroczystości. Nie jest jednak pewne, kiedy dokończył dzieło; w liście do Ferdinanda Davida wysłanego 13 kwietnia 1830 roku Mendelssohn zaznaczył, że nie miał zamiaru ukończyć symfonii przed uroczystościami w Augsburgu.
Niepowodzenie.
Istnieje wiele spekulacji, dlaczego tworzonego wówczas dzieła nie zwieńczył sukcesem. Mendelssohnowi bardzo zależało na przedstawieniu symfonii podczas obchodów trzechsetnej rocznicy Wyznania augsburskiego, co mogło być początkiem jego kariery w Berlinie. Niewykluczone, że w niepowodzeniu rolę odegrał antysemityzm. Mendelssohn został wychowany jako luteranin, ale w Berlinie wciąż był uważany za żyda. Wielu jego przyjaciół, włączając C.F. Zeltera i Wilhelma Humboldta, mogło być nieufnych wobec tej kompozycji z powodu jego żydowskiego pochodzenia, a uroczystość w Augsburgu miała charakter religijny. Inną przyczyną mogła być interwencja Eduarda Grella, który w tym czasie w Berlinie zyskał pozycję sprawnego i odnoszącego sukcesy kompozytora. Styl Grella był niezwykle konserwatywny, co odpowiadało charakterowi uroczystości augsburskiej, w przeciwieństwie do rozległej, romantycznej symfonii Mendelssohna.
Podróże.
Mendelssohn wznowił swoje podróże natychmiast po ukończeniu Symfonii "Reformacyjnej". Jego wysiłki zmierzające do jej wykonania spełzły na niczym. Zamierzał, korzystając z pomocy przyjaciela Heinricha Dorna, dać pierwsze wykonanie symfonii w Lipsku 1 czerwca 1830 roku, ale wskutek przedłużającego się kopiowania nut pomylił się z wyznaczeniem ostatecznego terminu koncertu. Niedługo potem usiłował opublikować partyturę, ale był odsyłany od wydawcy do wydawcy. Mendelssohn podjął następnie wysiłki na rzecz wykonania symfonii w Monachium, we Włoszech i w Paryżu, ale bez powodzenia. Zniechęcony i rozczarowany nie zawracał sobie już nawet głowy próbą wykonania symfonii w Londynie. Latem 1832 roku Mendelssohn wrócił do Berlina, gdzie wprowadził poprawki do partytury. Późnym latem Symfonia "Reformacyjna" ostatecznie została wykonana. Nie wykonano jej jednak ponownie aż do 1868 roku.
Rozczarowanie.
Mendelssohn uważał Symfonię "Reformację" za jedno ze swoich chybionych dzieł i nie pozwalał na jej opublikowanie. Dzieło zostało jednak wydane pośmiertnie w 1868 roku i obecnie jest grane przez wiele orkiestr na całym świecie. 
Forma.
Symfonia składa się z czterech części:
Zazwyczaj wykonanie symfonii trwa około 33 minut.
Andante – Allegro con fuoco.
Pierwsza część jest utrzymana w formie allegra sonatowego. W powolnym wstępie ("Andante") Mendelssohn cytuje w smyczkach motywy drezdeńskiego Amen. Ta sama fraza została wykorzystana przez Wagnera w Parsifalu.
Instrumenty smyczkowe zostają zdominowane przez Instrumenty dęte. 
"Drezdeńskie Amen" ponownie pojawia się na smyczkach i kontynuowane jest aż do Allegro con fuoco. Drugi temat muzyczny tej części utrzymany jest w tonacji d-moll, ale wciąż słychać w nim inspiracje Drezdeńskim Amen.
Allegro vivace.
Druga część, "Scherzo", ma odmienny charakter. Rozpoczyna się od "Drezdeńskiego Amen", w którym melodia została ukazana inwersji, a rytm uległ wypunktowaniu. Inwersja "Drezdeńskiego Amen" obecna jest w całej drugiej i trzeciej części
Andante.
Trzecia część, w tonacji g-moll, jest bardziej powściągliwa i przeznaczona przede wszystkim dla instrumentów strunowych. Ponownie pojawiają się partie "Drezdeńskiego Amen". Część ta kończy się nawiązaniem do drugiego tematu pierwszej części.
Andante con moto – Allegro maestoso.
Czwarta część ma formę sonaty i jest utrzymana w rytmie na 6/8. Stanowi ona podstawę dla chorału Marcina Lutra "Warownym grodem jest nasz Bóg". Drugi temat jest odwróceniem "Allegro) con fuoco" z pierwszej części. Na końcu coda, potężna wersja chorału Lutra, grana jest przez całą orkiestrę.

</doc>
<doc id="1330800" url="https://pl.wikipedia.org/wiki?curid=1330800" title="120 (liczba)">
120 (liczba)

W kalendarzu.
120. dniem w roku jest 30 kwietnia (w latach przestępnych jest to 29 kwietnia). Zobacz też co wydarzyło się w roku 120, oraz w roku 120 p.n.e. 

</doc>
<doc id="1330805" url="https://pl.wikipedia.org/wiki?curid=1330805" title="115 (liczba)">
115 (liczba)

W kalendarzu.
115. dniem w roku jest 25 kwietnia (w latach przestępnych jest to 24 kwietnia). Zobacz też co wydarzyło się w roku 115, oraz w roku 115 p.n.e.

</doc>
<doc id="1330806" url="https://pl.wikipedia.org/wiki?curid=1330806" title="114 (liczba)">
114 (liczba)

W kalendarzu.
114. dniem w roku jest 24 kwietnia (w latach przestępnych jest to 23 kwietnia). Zobacz też co wydarzyło się w roku 114, oraz w roku 114 p.n.e.

</doc>
<doc id="1330807" url="https://pl.wikipedia.org/wiki?curid=1330807" title="113 (liczba)">
113 (liczba)

W kalendarzu.
113. dniem w roku jest 23 kwietnia (w latach przestępnych jest to 22 kwietnia). Zobacz też co wydarzyło się w roku 113, oraz w roku 113 p.n.e.

</doc>
<doc id="1330808" url="https://pl.wikipedia.org/wiki?curid=1330808" title="112 (liczba)">
112 (liczba)

W kalendarzu.
112. dniem w roku jest 22 kwietnia (w latach przestępnych jest to 21 kwietnia). Zobacz też co wydarzyło się w roku 112, oraz w roku 112 p.n.e.

</doc>
<doc id="1330809" url="https://pl.wikipedia.org/wiki?curid=1330809" title="111 (liczba)">
111 (liczba)

W kalendarzu.
111. dniem w roku jest 21 kwietnia (w latach przestępnych jest to 20 kwietnia). Zobacz też co wydarzyło się w roku 111, oraz w roku 111 p.n.e.

</doc>
<doc id="1330812" url="https://pl.wikipedia.org/wiki?curid=1330812" title="Grzmot (symbol)">
Grzmot (symbol)

Grzmot, jedno z najbardziej efektownych zjawisk natury, jest symbolem sądu, kary, a także nowego początku.
Grzmot jako zjawisko.
Grzmot to efekt akustyczny towarzyszący piorunom. Donośny, potężniejszy od innych występujących w naturze dźwięków, nagłość zjawiska, a niejednokrotnie dokonane przy tej okazji zniszczenia powodują, że należy do efektownych i zarazem wzbudzających trwogę zjawisk natury. Człowiek pierwotny nie mógł wyjaśnić tego zjawiska w racjonalny sposób, wyjaśniał więc je w sposób mityczny, a ponieważ na to niezrozumiałe i zarazem groźne zjawisko nie miał żadnego wpływu, posługiwał się nawet magią, by mu zaradzić. W miarę rozwoju wiedzy przyrodniczej grzmot był stopniowo odmitologizowywany, a jego rola pomniejszana. Niemniej wyjaśnienia mityczne zależały nie tylko od stopnia rozwoju wiedzy przyrodniczej, ale także od wyobraźni religijnej człowieka, od środowiska naturalnego i warunków klimatycznych (częstotliwość burz atmosferycznych największa jest w tropikalnej strefie klimatycznej, a najmniejsza na dalekiej północy).
Na człowieku pierwotnym nie robiły wrażenia regularnie się powtarzające, codzienne zjawiska, takie jak cicho szemrzący strumyk, zieleniejące się drzewo, wschody i zachody słońca, pory roku, deszcz, ponieważ do zjawisk tych ze względu na regularność i częstotliwość przyzwyczaił się. Ponadto nie niosły one zagrożenia. Uznał więc je za naturalny i zwyczajny przejaw funkcjonowania przyrody. Dopiero to, co przychodzi niespodzianie i przejawia się w nagły, gwałtowny sposób – piorun, grzmot, trąba powietrzna, tęcza, kometa, meteor, zaćmienie słońca, skała lub drzewo o niezwykłym kształcie, wodospad – zwracało jego uwagę, pobudzało wyobraźnię i uznał je za ponadnaturalne zjawiska wyposażone w tajemniczą moc. Tajemnicze, pochodzące z innej strefy rzeczywistości siły uznał za sprawcę niezwykłych zjawisk natury. Były one źródłem wielkich obaw dla pierwotnego człowieka. Dla współczesnego człowieka grzmot oznacza nieoczekiwane, szokujące i zaskakujące wydarzenie, najczęściej nieszczęście („grom z jasnego nieba”), błyskawica zaś – szybkość („wieść ta obleciała kraj lotem błyskawicy”).
Grzmot postrzegany był jako element kary i symbol kary. Ze względu na wywołujące strach wrażenie zmysłowe, interpretowanie grzmotu jako symbol gniewu i kary samo się narzuca, toteż postrzeganie go jako elementu bądź zwiastuna kary było najbardziej rozpowszechnione i utrzymuje się w świadomości ludzkiej po dziś dzień. W mitologii greckiej, jak i chińskiej, bóg władający piorunami sprowadza na ziemię potop po znieważeniu go przez ludzi. Sumeryjski Enlil zsyła potop ponieważ sprzykrzył mu się czyniony przez ludzi hałas.
Grzmot w mitologiach.
W religiach politeistycznych wywołujące piorun siły, zyskują na cechach osobowych i personifikują się w bogu burzy. Grzmot zostaje oddzielony od tych sił i zostaje podporządkowany konkretnemu uranicznemu bóstwu (bóg grzmotu), stając się jednym z jego atrybutów. Ponieważ grzmot zaliczany był przedtem do najpotężniejszych i najefektowniejszych zjawisk natury, przyporządkowywano go najpotężniejszemu i najgroźniejszemu spośród bogów. Bóg ten staje się panem niebios, którą to władzę uzyskuje najczęściej na drodze uzurpacji, a także władcą ziemi, na którą zsyła swoje karzące pioruny. Cała przypisywana dotychczas grzmotowi moc została teraz przypisana bogu burzy. Grzmot przywołuje na myśl stojące za nim bóstwo, świadczy o jego potędze, jest jego bronią i narzędziem. Sam grzmot stał się w ten sposób jedynie symbolem.
Według zamieszkujących Tanzanię i Zambię plemion Ba-Ila, Batonga i Wembów, najwyższym bogiem jest Leza. Nazywany on jest dawcą deszczu, lub dawcą grzmotu i deszczu. Błyskawica to strzała w łuku Lezy, a łukiem jest tęcza. Plemiona Konde (w Tanganice) najwyższą istotę nazywają Lesa. Lesa oznacza wszystko to, co wielkie i nadzwyczajne, również grzmot nazywany jest lesa. Według ludów Kikuju i Zulu grzmoty są odgłosami poruszeń Boga, natomiast według Joruba i Tiw są one wyrazem jego gniewu. Według mitów i legend zachodnioafrykańskiego ludu Kraczi, księżyc – małżonka słońca – sprzeniewierzyła się słońcu i znalazła sobie nowego kochanka. Słońce pogodziło się z tym stanem rzeczy i podzieliło się z księżycem dziećmi (gwiazdy) i majętnościami. Jednak księżyc często naruszał i nadal narusza posiadłości swego byłego małżonka. Prowadzi to do bitew między gwiazdami – dziećmi słońca i gwiazdami – dziećmi księżyca. Na ziemi występują wtedy sztormy, grzmią pioruny i miotane są błyskawice. Księżyc, jako słaba kobieta, z reguły ustępuje, wysyła swego posłańca tęczę, a ta zabiera z pola walki zacietrzewione dzieci księżyca.
U Inków piorun (Illapa lub Ilyapa) był przedmiotem czci. W przypadku długotrwałego braku deszczu zanoszono modły do niego o zesłanie deszczu dla zapewnienia urodzaju. Dawni Słowianie byli przekonani, iż uderzenie pioruna podczas burzy otwiera co roku nową fazę wegetacyjną – wiosnę. Obowiązywał też zakaz kąpania się do pierwszej wiosennej burzy lub do pierwszego grzmotu po letnim przesileniu słońca. Fenicjanie wierzyli, że wstrząs wywołany uderzeniem pioruna umożliwił zwierzętom śpiącym w nasiennych powłokach, obudzenie się do życia.
Plemię Dakota (zwane Siuksami) siłę magiczno-religijną o nieosobowym charakterze wyrażało terminem wakan, które oznacza w górze, ponad. Siła ta krąży w kosmosie i przejawia się w nadzwyczajnych zjawiskach, takich jak gwiazdy, meteory, słońce, księżyc, a przede wszystkim w grzmocie, który jest szczególnie przepojony wakanem (grzmot określany jest terminem wakantanka). Irokezi tę samą siłę nazywali orenda, Algonkinowie – manitou. Ludy Mende nazywają Boga Leve, co znaczy w górze lub wysoko. U Ba-Rongów tilo oznacza wysokie niebo. Nazwa praindoeuropejskiego bóstwa Dieus oznaczająca jasne dzienne niebo (sanskr. div, świecić, niebo, dzień; łac. dium – czyste dzienne niebo; indoeuropejski rdzeń diu – deivo oznacza jasność, dzień, niebo, bóstwo), a więc coś, co znajdowało się wysoko w górze. Również akadyjskie ellu oznaczało jasny, błyszczący, od tego słowa pochodzi El, Eloah, Elah, Elohim. Przy pomocy ellu przekładano sumeryjskie "dingir".
W religiach politeistycznych wywołujące piorun siły, nabierają cech osobowych i personifikują się w bogu burzy. Grzmot zostaje oddzielony od tych sił i zostaje podporządkowany konkretnemu uranicznemu bóstwu (bóg grzmotu), stając się jednym z jego atrybutów. Ponieważ grzmot zaliczany był do najpotężniejszych i najefektowniejszych zjawisk natury, zazwyczaj przyporządkowywano go najpotężniejszemu i najgroźniejszemu spośród bogów. Bóg ten zostaje panem niebios, a także władcą ziemi, na którą zsyła swoje pioruny. Cała przypisywana dotychczas grzmotowi moc została teraz przypisana bogu burzy. Grzmot przywołuje na myśl stojące za nim bóstwo, świadczy o jego sile i potędze, jest jednym z jego sposobów ingerowania w sprawy ziemskie i jest jego narzędziem. W ten sposób grzmot uzyskał rangę symbolu.
W wielu mitologiach występuje wątek walki boga grzmotu z potworem chaosu (Marduk – Tiamat, Indra – Wrytra, Teszub – Illujanka, Re – Apopis, Zeus – Tyfon lub Zeus – Pyton, Perun – Żmij, Baal – Mot, liczne paralele afrykańskie i z Ameryki Środkowej). Bóg burzy, zwyciężał i rozłupywał – zazwyczaj przy użyciu piorunów – potwora chaosu, co jest zwykle związane z zaprowadzaniem porządku i sprawiedliwości w świecie (czasem tylko urodzaju). W taki sposób symbol grzmotu jest pośrednio związany z nastaniem nowej epoki w dziejach świata, epoki ładu i porządku.
W niemal wszystkich religiach grzmot odgrywał znaczącą rolę. Do nielicznych wyjątków należy religia starożytnego Egiptu, a częściowo także Sumeru, w których mitologiach grzmot nie odegrał tak doniosłej roli, a bóg grzmotu nie był bogiem najwyższym. Uwarunkowane jest to zapewne klimatem, w krajach tych burze atmosferyczne są rzadkością, deszcz pada jedynie zimą i w niewielkich ilościach. W południowej Mezopotamii burze piaskowe są częstsze niż burze atmosferyczne. Urodzaj Egipcjanie zawdzięczali wylewom Nilu, a nie ulewom deszczowym. W panteonie mitologii sumeryjskiej Iszkur zajmuje odległe miejsce. Inne zjawiska atmosferyczne (np. wiatr), jak i zjawiska kosmiczne znajdowały w mitach tych krajów częstsze zastosowanie.
Grzmot w literaturze antycznej.
U Homera (IX p.n.e.), grzmot symbolizuje zazwyczaj nieszczęścia i ciężkie bitwy. Wywoływany jest przez Zeusa, który zasiadając na Idzie (Iliada, VII, 416; VIII, 133. 170; XVII, 600–601) ciska ognistymi piorunami i grzmi straszliwie. Grzmiąc ingeruje w przebieg bitew (Iliada, XI, 53; XX, 56) i oznajmia ludziom swoją wolę.
Według Hezjoda (koniec VIII wieku), grzmoty i błyskawice wykuwane są przez Cyklopów: Brontesa, Steropesa i Argesa ("Teogonia", 187–206). Imię pierwszego pochodzi od nazwy grzmotu (βροντη), drugiego – od błyskawicy (στεροπη), trzeciego – od pioruna (αργης).
Herodot (485–425) uważał, że grzmoty są wyrzucane przez Boga, który razi nimi w najwyższe domy i drzewa, jeżeli te przekroczyły wyznaczoną im miarę. Bóg sprzeciwia się wszystkiemu co wyniosłe i pyszne, natomiast drobne i niepozorne stworzenia wcale go nie drażnią. Czasami w ten sam sposób niszczy wielkie wojsko, które wyruszyło przeciw niewielkiej armii (Dzieje, 7, 10).
U Ksenofonta (430–355) grzmoty oraz burza są wyrazem gniewu bóstwa ("Historia grecka", I, 6, 28 nn; VII, 1, 31).
Platon (427–347) tylko raz przypisuje grzmotowi szczególną rolę. Czyni to w X księdze "Rzeczypospolitej", wedle której w „dolinie zapomnienia” dusze kładą się spać, o północy rozlega się grzmot (βροντη), następuje też trzęsienie ziemi. Wyrywa on śpiące dusze, które rozlatują się na wszystkie strony, ku nowym narodzinom. Każda z nich wciela się w nowy zarodek ludzki i rozpoczyna nowe, kolejne wcielenie (Rzeczp. 621 B). Grzmot inicjuje życie, nowe życie. Pogląd ten Platon zaczerpnął zapewne od Pitagorejczyków. Ponadto powołał się na pewną legendę – w którą wątpi – że Zeus uderzeniem grzmotu zabił Asklepiosa, bo ten opanował sztukę przywracania życia zmarłym bądź śmiertelnie chorym i mógł w ten sposób zakłócić porządek świata (Rzeczp. III, XVI).
Według Wergiliusza (70–19 p.n.e.), miejsce w którym Eneasz i inni uciekinierzy z Troi założyli miasto Rzym wskazane zostało trzykrotnym grzmotem. Grzmot wyraża wolę „niebios”, a seria trzech grzmotów zastosowana została dla wzmocnienia. Ponadto u Wergiliusza grzmot symbolizuje karę – Eneasz prosi Jowisza o śmierć zadaną uderzeniem pioruna, o ile na nią zasłużył.
Według Liwiusza (59 p.n.e. – 17 n.e.), założyciel Rzymu, Romulus, został zabrany do nieba wśród grzmotów ("Ab urbe condita", Lib. I, Cap. XVI, 1–3).
Owidiusz (43 p.n.e. – 17 n.e.), w opisach boga grzmotu i zsyłanych przezeń grzmotów wykazuje daleko idącą zależność od Homera i Hezjoda. Grzmoty wykuwane są przez cyklopów i używane przez Jowisza w walkach, bądź podczas karania występków. Spotęgowana jedynie została zależność zjawiska grzmotu od gniewu Jowisza. Jowisz zanim ukarał ziemię potopem, zastanawiał się czy nie ukarać jej ogniem piorunów, obawiał się jednak, że wywołany pożar dosięgnąć może nieba, odkłada więc pioruny i decyduje się na lżejszy wymiar kary – potop.
Grzmot w literaturze biblijnej.
W biblijnej Księdze Hioba grzmot wyraża transcendencję majestatu Boga. Grzmot jest symbolem nieogarniętej dla ludzkiego umysłu potęgi Boga (Hi 26, 14), Bóg jest tym, który wyznacza drogę piorunowi (Hi 38, 25). Grzmot towarzyszy karzącej interwencji Boga, gdy w przystępie gniewu występuje przeciwko wszelkim niegodziwościom (Hi 36, 32 – 37, 5). W owej chwili zamierają ze strachu serca ludzkie, a efekt dokonanego sądu widoczny jest na całej ziemi. Gdy On zagrzmi nikt tego nie rozumie. Jahwe jest jedynym władcą kosmosu. Może wszystko uczynić i wszystko zniszczyć. Jego moc jest absolutna, a swoboda działania niczym nie ograniczona, nic Go nie wiąże i nic nie zmusza, co wyróżnia Go od pogańskich bogów burzy.
Grzmot towarzyszył wyjściu Izraelitów z Egiptu. Był jedną z dziesięciu plag, którą Bóg dotknął prześladowców swego ludu (Wj 9, 23–34).
Grzmot w Starym Testamencie służy albo dla wyrażenia transcendencji majestatu i wielkości chwały Bożej, albo dla oddania Jego strasznych, karzących za występki sądów. Może też oznaczać Jego suwerenną władzę nad światem.
Według deuterokanonicznego Listu Jeremiasza cała przyroda poddana jest Bogu i wykonuje Jego wolę. Nagły błysk błyskawicy, jak i grzmot pioruna dokonują się na rozkaz Boży (Bar 6, 60–61), a celem grzmotu jest niszczenie gór i lasów (6, 61), a więc wszystkiego tego, co wyrasta ponad przeciętność i niejako dąży do zrównania się z majestatem Boga.
W apokryficznej Apokalipsie Abrahama Bóg nakazuje opuścić Abrahamowi dom swego ojca, gdyż potężny grzmot uderzy w ten dom, spali go i wszystko, co w nim się znajduje (Ap Abr 8, 6). Grzmot jest narzędziem, przy pomocy którego Bóg dokonuje sądu nad bałwanami. Natomiast w rozdziale 30 tej apokalipsy jest mowa o dziesięciu plagach, które poprzedzą koniec świata. Dziewięcioma pierwszymi będą m.in. pożary miast, głód, śmierć od miecza, grad i śnieg, dzikie bestie itp. Natomiast dziesiątą plagą będzie grzmot i trzęsienie ziemi (30, 8). W 12 Syb 158 grzmot jest użyty w kontekście zniszczeń wojennych wywołanych przez cesarza Trajana, a w 12 Syb 170 zniszczeń wywołanych przez jego następcę – Hadriana.
W Nowym Testamencie grzmoty (grc: βρονται) występują głównie na kartach jego ostatniej księgi. Poza nią występuje tylko dwukrotnie, mianowicie w Mk 3, 17 i J 12, 29. W Mk 3, 17 grzmot jest jedynie składnikiem imienia βοανεργης (synowie grzmotu), nadanych Janowi i Jakubowi, zapewne ze względu na ich porywczą naturę i skłonność do zbyt szybkiego karania nieświadomych swojej winy ludzi (por. Łk 9, 54). βοανεργης jest transkrypcją hebrajskiego 'bene regaš', co znaczy ‘synowie tumultu’, ‘synowie wrzawy’, natomiast przekład na ‘synowie grzmotu’ jest bardzo swobodny.
W Apokalipsie grzmoty występują w roli symbolu, użyte są jednak w co najmniej dwóch znaczeniach. W innym znaczeniu używane są wtedy, gdy towarzyszą opisowi tronu Bożego (Ap 4, 5), w innym zaś wtedy gdy towarzyszą plagom zsyłanym na ziemię (Ap 8, 5; 11, 19; 16, 18). W pierwszym przypadku służą one za atrybut Boga, przedstawiający jego potęgę, wzbudzaną przezeń grozę, jak i niebezpieczeństwo związane ze zbliżeniem się do Jego tronu. W drugim przypadku symbolizują gniew Boży, jak i karę zsyłaną przezeń na grzeszników. W każdym przypadku występują wówczas, gdy dzieje się coś ważnego i doniosłego. Nieco inne zastosowanie grzmoty uzyskują w Ap 10, 3–4, gdzie występują w liczbie siedem i opatrzone zostały rodzajnikiem.
Koran.
Według Koranu, pioruny i grzmoty zsyłane są przez Boga, aby ludzi natchnąć bojaźnią i zmusić ich do oddawania należnej Mu czci (Sura XIII, 13–14). Piorun ma przerazić grzeszników, a wzbudzić nadzieję u wiernych (XXX, 23).
Nowożytność.
Heinrich Heine, niemiecki pisarz i poeta epoki romantyzmu w 1834 roku we Francji napisał:
W podobny sposób rosyjska literatura początku XX wieku zapowiadała rychły upadek caratu.
W 1907 roku białoruski poeta Janka Kupała (1882–1942) przepowiadał nadchodzącą rewolucję. Wiersz Перад бурай zakończył słowami:
Symbol grzmotu przewija się jeszcze kilkakrotnie w jego wierszach, w takim samym zastosowaniu. Za każdym razem grozi ciemiężycielom i wyzyskiwaczom, że wkrótce zostaną rozliczeni.

</doc>
<doc id="1330813" url="https://pl.wikipedia.org/wiki?curid=1330813" title="Zuiderkerk">
Zuiderkerk

Zuiderkerk (pol. "Kościół południowy") – XVII-wieczny protestancki kościół w Amsterdamie, w dzielnicy Nieuwmarkt. Kościół ten odegrał ważną rolę w życiu Rembrandta, był też tematem w twórczości malarskiej Claude’a Moneta. 
Historia.
Zuiderkerk był pierwszym zbudowanym przez protestantów kościołem w Amsterdamie. Powstał w latach 1603–1611. Charakterystyczna, dominująca nad okolicą wieża kościoła, została ukończona po roku 1614. Znajdujący się w niej carillon, odlany przez braci Hemony, zainstalowany został w roku 1656. 
Projekt kościoła wykonał Hendrick de Keyser, który również został pogrzebany w nim w roku 1621. De Keyser zaprojektował kościół jako sześcioprzęsłową pseudo-bazylikę z nawą główną i 2 nawami bocznymi, przedzielonymi kolumnami w porządku toskańskim. W 1921 roku na grobie architekta umieszczono tablicę pamiątkową. 
Francuski malarz impresjonista Claude Monet namalował kościół podczas swej wizyty w Holandii. Istnieje nieco nieporozumień odnośnie do daty tego obrazu, ale jest prawdopodobne, iż jest to jeden z 12 obrazów namalowanych przez Moneta w roku 1874 podczas wizyty w Amsterdamie. Obraz przedstawia widok kościelnej wieży, z kanałem Groenburgwal na pierwszym planie. Odbicie budynków na powierzchni wody oddane zostało w żółtym kolorze, bez przedstawiania szczegółów. Obraz znajduje się obecnie w zbiorach Philadelphia Museum of Art. 
Blisko Zuiderkerk znajduje się dom Rembrandta, którego troje dzieci zostało pochowanych w tym kościele. Według lokalnej legendy Rembrandt namalował w kościele swój obraz Straż nocna, ponieważ jego pracownia była zbyt mała. Ferdinand Bol, jeden z najsłynniejszych uczniów Rembrandta, został pochowany w Zuiderkerk w roku 1680. 
Zuiderkerk wykorzystywany był do celów kultowych do roku 1929. 
Kościół otwarty jest dla zwiedzających od poniedziałku do soboty. Wieża, która oferuje piękny widok na otaczającą okolicę, jest otwarta dla zwiedzających we wtorki, a w miesiącach letnich również w niedzielę. Kuranty grają w niedziele pomiędzy godziną 16:00 a 17:00.

</doc>
<doc id="1330814" url="https://pl.wikipedia.org/wiki?curid=1330814" title="Taraszkiewica">
Taraszkiewica

Taraszkiewica, klasyczny wariant (biał. тарашкевіца, "taraškievica"; клясычны правапіс, "klasyčny pravapis") – potoczna nazwa jednego z wariantów ortografii języka białoruskiego, opierającego się na regułach stosowanych przed reformą językową z 1933 roku i będącego systemem alternatywnym w stosunku do ortografii oficjalnej. W szerszym rozumieniu nazwa "taraszkiewica" dotyczy również pewnych różnic w gramatyce i leksyce (w stosunku do oficjalnych norm językowych).
Taraszkiewica a inne warianty.
Nazwa podkreśla bliskość alternatywnego wariantu do języka stosowanego w twórczości Bronisława Taraszkiewicza w 1918 roku. Spór odnośnie do „taraszkiewicy” nabrał rozmachu po ogłoszeniu niepodległości Białorusi w 1991 roku. Od około 1994 roku jako zalecany synonim (np. w artykule Wincuka Wiaczorki w periodyku Spadczyna, 1994) używana jest nazwa „klasyczny wariant”.
Wszystkie warianty gramatyki wprowadzone najpierw w 1933 roku przez Radę Komisarzy Ludowych Białoruskiej SRR (Саўнарком, "Saunarkom", "Saŭnarkom"), a następnie w 1934 i 1959 roku (прапановы акадэміка Падлужнага) określane są przez propagatorów "taraszkiewicy" nieoficjalnym słowem "Narkamauka" (biał. наркамаўка, "narkamaŭka"), które jest terminem nacechowanym emocjonalnie i podkreślającym pochodzenie oficjalnej normy od sowieckich władz. "Narkamauka" upraszczała reguły gramatyczne i uważana jest za wariant opracowany w celu zbliżenia języka białoruskiego do rosyjskiego. Normy pisowni stosowane w "taraszkiewicy" ściślej niż w oficjalnej ortografii związane są z zasadą fonetyczną (zawsze oddawana jest w pisowni chociażby miękka wymowa spółgłosek). Oba opisywane warianty ortograficzne języka białoruskiego różni także m.in. sposób adaptacji zapożyczeń.
W 2005 roku w celu unormowania „taraszkiewicy” powołano zespół roboczy w składzie: Juraś Buszlakou, Wincuk Wiaczorka, Dzmitryj Sańko і Dzmitryj Sawko. Zespół ten przedstawił jako rezultat swojej pracy księgę „Беларускі клясычны правапіс. Збор правілаў. Сучасная нармалізацыя” ("Biełaruski klasyčny pravapis. Zbor praviłaŭ. Sučasnaja narmalizacyja"). Ten wariant pisowni zaczął być stosowany przez tygodnik Nasza Niwa (Наша Ніва), periodyk Arche, białoruską redakcję Radia Swoboda (Радыё «Свабода») i niektóre inne media, również przez działającą od 12 sierpnia 2004 roku Wikipedię w języku białoruskim (taraszkiewicy), która początkowo była jedyną białoruską Wikipedią. Taraszkiewica używana jest także w białoruskiej wersji strony Polskiego Radia.
Wydawany w Białymstoku tygodnik mniejszości białoruskiej w Polsce „Niwa” posługuje się oficjalną ortografią od swego pierwszego numeru, który ukazał się w 1956 roku. Redakcja tygodnika zajęła w sprawie użycia tego właśnie wariantu ortografii następujące stanowisko:

</doc>
<doc id="1330815" url="https://pl.wikipedia.org/wiki?curid=1330815" title="Żelazicyjanek potasu">
Żelazicyjanek potasu

Żelazicyjanek potasu (nazwa systematyczna: heksacyjanożelazian(III) potasu), K3[Fe(CN)6] – nieorganiczny związek chemiczny, sól kompleksowa potasu. Najczęściej spotykany żelazicyjanek.
Jest to krystaliczne ciało stałe koloru ciemnoczerwonego. Nie ma zapachu. Przy dłuższym kontakcie ze skórą i błonami śluzowymi, możliwe wystąpienie podrażnień. Ze względu na dużą trwałość kompleksu Fe(CN)6 jest nietoksyczny.
K3[Fe(CN)6] tworzy jednoskośne, dobrze wykształcone, pryzmatyczne kryształy.
W środowisku alkalicznym jest silnym utleniaczem. W roztworach wodnych ulega powolnemu rozkładowi.
Pod wpływem mocnych kwasów rozkłada się po ogrzaniu z wydzieleniem cyjanowodoru.
Powstaje przez utlenianie żelazocyjanku potasu, np. za pomocą chloru:
Zastosowanie.
W XIX wieku był jedną z kilku substancji chemicznych (błękit pruski, kwas galusowy) używanych do uwidocznienia wyblakłego tekstu starych – głównie średniowiecznych – rękopisów oraz palimpsestów. Obróbce takiej został poddany w latach 1834–1835 Kodeks Efrema, co ułatwiło odczytanie kodeksu przez Tischendorfa. Efektem ubocznym obróbki było przebarwienie pergaminu z zielono-niebieskiego na czarno-brunatny.
Wykorzystywany w różny sposób w technikach fotograficznych:
Żelazicyjanek potasu z jonami Fe2+ tworzy nierozpuszczalny błękit Turnbulla. Reakcja ta stosowana jest w chemii analitycznej.

</doc>
<doc id="1330816" url="https://pl.wikipedia.org/wiki?curid=1330816" title="Kolofon jerozolimski">
Kolofon jerozolimski

Kolofon jerozolimski – kolofon występujący w wielu rękopisach biblijnych, przede wszystkim minuskułowych. Zawierają go kodeksy: Λ (039), 20, 157, 164, 215, 262, 300, 376, 428, 565, 686, 718, 1071, 1118, 1121, 1124, 1187, 1198, 1355, 1422, 1521, 1545, 1555, 1682, 2145, 2245. Jakkolwiek część z nich stosuje kolofon tylko przy niektórych księgach, inne zaś grupach ksiąg (np. cztery Ewangelie). Kolofon informuje: „skopiowane i skorygowane ze starożytnych rękopisów z Jerozolimy przechowanych na górze świętej”. Wśród biblistów przeważa opinia, że „góra święta” oznacza górę Athos, Kirsopp Lake jednak uważał, że chodzi o górę Synaj, natomiast Gregory – górę Syjon w Jerozolimie. Obecność kolofonu była traktowana – przez zwolenników tekstu bizantyjskiego – jako dowód na to, że tekst danej księgi ma starożytne pochodzenie, a tekst jest autentyczny, jednak pomiędzy niektórymi rękopisami – np. Λ (039), 164, 262 – zachodzą tak wielkie różnice, że przynajmniej w niektórych przypadkach kolofon przepisywano niezależnie od tekstu. Kolofon miał jedynie uwiarygodnić tekst. Znaczenie kolofonu omówił Kirsopp Lake.
Większość zawierających kolofon jerozolimski rękopisów przekazuje tekst wedle bizantyjskiej tradycji.

</doc>
<doc id="1330818" url="https://pl.wikipedia.org/wiki?curid=1330818" title="Lanfrank z Bec">
Lanfrank z Bec

Lanfrank z Bec (ur. ok. 1010 w Pawii w Lombardii, zm. 28 maja 1089 w Canterbury) – średniowieczny filozof i teolog, benedyktyn i arcybiskup Canterbury. Pierwszy opat klasztoru Saint-Étienne w Caen, duchowy doradca Wilhelma Zdobywcy. Założył szkołę klasztorną w Bec w Normandii.
W sporze o wzajemny stosunek wiary i rozumu stawał w obronie poglądów dających pierwszeństwo wierze. Dla udowodnienia wysuwanych tez posługiwał się rozumowaniem, traktując dialektykę jako metodę poznawczą w teologii.
Zabrał głos w sporze o Eucharystię, który miał miejsce około 1050 roku i wypowiedział się przeciwko Berengarowi. Dla wyjaśnienia realnej obecności posłużył się terminologią zaczerpniętą z filozofii Arystotelesa. Odróżnił w eucharystycznych postaciach niewidzialną substancję od widzialnych przypadłości (akcydensy). Przemiana sakramentalna dokonuje się – jak tłumaczył – na poziomie substancji, a nie przypadłości. Nauka o substancji i jej akcydensach pozwoliła na odejście od „kanibalistycznych” interpretacji Eucharystii i dała podstawę dla późniejszej nauki o transsubstancjacji. Termin transsubstancjacja (tj. przemiana substancji chleba w substancję Chrystusa), utworzony został w połowie XII wieku, podjął go sobór laterański IV i sobór trydencki, a twórczo rozwinął Tomasz z Akwinu.
Próbował zrewidować tekst Wulgaty, jednak bez powodzenia.
Mimo iż nigdy nie potwierdzono jego kultu, prymas Lanfrank w Anglii tytułowany jest mianem błogosławionego.

</doc>
<doc id="1330819" url="https://pl.wikipedia.org/wiki?curid=1330819" title="Codex Fuldensis">
Codex Fuldensis

Codex Fuldensis (F) – rękopis Wulgaty zawierający tekst 23 kanonicznych ksiąg Nowego Testamentu, a ponadto Diatessaron oraz List do Laodycejczyków. Jest jednym z najstarszych datowanych rękopisów Nowego Testamentu i jedynym wczesnym rękopisem NT, o którym wiemy, że był redagowany przez znamienitego uczonego, biskupa Wiktora z Kapui. Jest drugim ważnym świadkiem tekstu Wulgaty, najważniejszym i najstarszym świadkiem pełnego tekstu Diatessaronu. Kodeks jest ważnym - o ile nie najważniejszym - świadkiem w dyskusji nad autentycznością tekstu 1 Kor 14,34-35.
Opis.
Tekst czterech Ewangelii jest w formie Diatessaronu Tacjana, ponadto: apokryficzny list apostoła Pawła do mieszkańców Laodycei oraz Hieronima "Epistula ad Carpianum" (pełni rolę Prologu do Kanonicznych Ewangelii). Tekst kodeksu bliski jest dla Kodeksu Amiatyńskiego i reprezentuje włoski typ Wulgaty. Oceniany jest jako drugi ważny świadek tekstu Wulgaty (po Kodeksie Amiatyńskim). Od 745 roku przechowywany jest w Fuldzie w bibliotece klasztornej (Abb. 61). Klasztor założony został w 744 roku. 
Tekst Diatessaronu zawiera genealogię Jezusa ponadto Pericope adulterae (J 7,53-8,11), których brakowało w oryginalnym Diatessaronie. Przypuszcza się, że genealogię dopisał sam Wiktor, natomiast perykopa adultera prawdopodobnie zawarta była w łacińskiej wersji Diatessaronu. 
Szczególnie interesującym jest umieszczenie sekcji 1 Kor 14,34-35 na marginesie (tekst ten mówi o obowiązku milczenia kobiet w kościele). Kodeks Watykański zaznacza to miejsce przy pomocy umlautu. Umlauty wskazują na możliwość innego wariantu tekstowego, na opuszczenia, lub dodatki. Tekst 1 Kor 14,34-35 rękopisy tekstu zachodniego umieszczają po 1 Kor 14,40. Czynią tak Claromontanus (kolumna grecka i łacińska), Augiensis (tekst grecki), Boernerianus (tekst grecki i łaciński), ponadto minuskuł 88, który nie reprezentuje tekstu zachodniego oraz niektóre rękopisy Wulgaty ("Codex Reginensis"). Tekstu 1 Kor 14,34-35 nie cytują wcześni Ojcowie Kościoła, zwłaszcza Klemens Aleksandryjski, który chętnie poucza jak winny zachowywać się kobiety.
Bruce M. Metzger przypuszcza, że skryba umieszczając tę partię na marginesie chciał w ten sposób zaznaczyć, że tekst ten nie powinien być czytany w kościele. Philip B. Payne uważa, że tekst 1 Kor 14,34-35 jest nieautentyczny i jest późniejszą interpolacją.
Historia.
Sporządzony został w latach 541–546 w Capui, na polecenie biskupa Wiktora. Został też sprawdzony i poprawiony przez niego osobiście. Na końcu Apokalipsy znajduje się data 2 maja 546 roku, napisana własnoręcznie przez Wiktora. Wiktor przejrzał tekst kodeksu po raz drugi i dlatego znajduje się również druga data - 12 kwietnia 547 roku.
Św. Bonifacy wszedł w posiadanie rękopisu i w 745 roku podarował go klasztorowi w Fuldzie, gdzie jest odtąd przechowywany.
Codex Sangallensis 56 został skopiowany, w IX wieku, w Fuldzie, z Diatessaronu Kodeksu Fuldenńskiego. Zawiera on ponadto wyciągi z Dziejów Apostolskich.
Tekst kodeksu wydany został w 1868 roku przez Ranke (noty korektorskie nie zostały uwzględnione).
Kolejność ksiąg: Diatessaron, Listy Pawła, Dzieje Apostolskie, Listy powszechne, Apokalipsa (jak w Kodeksie Synajskim). Niezwykła jest kolejność Listów Pawła: Rzymian, 1-2 Koryntian, Galatów, Efezjan, Filipian, 1-2 Tesaloniczan, Kolosan, Laodycejczyków, 1-2 Tymoteusza, Tytusa, Filemona, Hebrajczyków). Kolejność Listów powszechnych jest taka jak w większości rękopisów.

</doc>
<doc id="1330820" url="https://pl.wikipedia.org/wiki?curid=1330820" title="Chester Beatty I">
Chester Beatty I

Chester Beatty I, papirus 45 (wedle numeracji Gregory-Aland), oznaczany symbolem formula_1 – wczesny papirusowy rękopis Nowego Testamentu. Rękopis ma formę kodeksu. Zawiera tekst Ewangelii i Dziejów Apostolskich, z licznymi brakami. Pochodzi z początku III wieku, przechowywany jest w Dublinie (Chester Beatty Library) i Wiedniu.
Opis.
Pierwotnie stanowiło go 55 podwójnych kart (daje to w sumie 220 stron), o wymiarach 25,4 na 20,3 cm, z których zachowało się tylko 28; 2 karty przypadają na Mateusza, Marka – 6, Łukasza – 7, Jana – 2, Dzieje – 13, pisany jedną kolumną na stronę, zazwyczaj po 39 linijek tekstu w kolumnie.
Stosuje staurogram dla dwugłoski ΣΤ w terminach „stauros” oraz „stauroo”. Staurogram stosują też Papirus Bodmer II oraz Papirus Bodmer XIV-XV.
W każdej z ksiąg zmienia się tekstualny charakter kodeksu. Mk najbliższy jest tekstowi cezarejskiemu, Dzieje najbliższe są tekstowi aleksandryjskiemu (kodeksy: Kodeks Synajski, A, B, C), pozostałe księgi przekazują tekst aleksandryjsko-zachodni, który należy usytuować pomiędzy tekstem kodeksów B i D. Co niektórzy – np. Maurice Robinson – w partii tekstu aleksandryjsko-zachodniego dopatrują się nawet pewnych cech bizantyjskiego tekstu. W tej kwestii nie ma zgody wśród krytyków tekstu. Rękopis zaklasyfikowany został do I kategorii Alanda.
Wskazuje się na dwa prawdopodobne miejsca pochodzenia rękopisu, jednym jest Fajum, drugim Afridopolis.
Marek 8,15

</doc>
<doc id="1330821" url="https://pl.wikipedia.org/wiki?curid=1330821" title="Księga z Armagh">
Księga z Armagh

Codex Dublinensis (D), znany też jako "Księga Armagh", albo Codex Ardmachanus (ar albo 61) – rękopis Wulgaty, zawiera pełny tekst Nowego Testamentu. Przechowywany jest w Trinity College w Dublinie.
Opis.
Zawiera List do Laodycejczyków, umieszczony po Liście do Kolosan, a przed 1 Listem do Testaloniczan. Dzieje Apostolskie umieszczone zostały po Apokalipsie. Stanowi go 221 welinowych kart (19,7 cm × 14,6 cm).
Tekst.
W Dziejach i Listach Pawła reprezentuje tekst starołaciński z nielicznymi tylko wariantami Wulgaty. W pozostałych księgach reprezentuje Wulgatę. Przedstawia iryjski typ tekstu Wulgaty, który charakteryzuje się pewną liczbą dodatków. W niektórych miejscach można zauważyć, że tekst kodeksu podąża za tekstem greckiego rękopisu reprezentującego grupę Ferrara ("f"13).
Historia.
Sporządzony został w 807 roku przez iryjskiego mnicha.
Był poprawiany w oparciu o grecki tekst rękopisów reprezentujących tekst grupy Ferrara ("f"13).

</doc>
<doc id="1330823" url="https://pl.wikipedia.org/wiki?curid=1330823" title="110 (liczba)">
110 (liczba)

W kalendarzu.
110. dniem w roku jest 20 kwietnia (w latach przestępnych jest to 19 kwietnia). Zobacz też co wydarzyło się w roku 110 oraz w roku 110 p.n.e.

</doc>
<doc id="1330824" url="https://pl.wikipedia.org/wiki?curid=1330824" title="109 (liczba)">
109 (liczba)

W kalendarzu.
109. dniem w roku jest 19 kwietnia (w latach przestępnych jest to 18 kwietnia). Zobacz też co wydarzyło się w roku 109, oraz w roku 109 p.n.e. 

</doc>
<doc id="1330825" url="https://pl.wikipedia.org/wiki?curid=1330825" title="108 (liczba)">
108 (liczba)

W kulturze.
W kalendarzu.
108. dniem w roku jest 18 kwietnia (w latach przestępnych jest to 17 kwietnia). Zobacz też co wydarzyło się w roku 108, oraz w roku 108 p.n.e.

</doc>
<doc id="1330826" url="https://pl.wikipedia.org/wiki?curid=1330826" title="107 (liczba)">
107 (liczba)

W kalendarzu.
107. dniem w roku jest 17 kwietnia (w latach przestępnych jest to 16 kwietnia). Zobacz też co wydarzyło się w roku 107, oraz w roku 107 p.n.e..

</doc>
<doc id="1330827" url="https://pl.wikipedia.org/wiki?curid=1330827" title="106 (liczba)">
106 (liczba)

W kalendarzu.
106. dniem w roku jest 16 kwietnia (w latach przestępnych jest to 15 kwietnia). Zobacz też co wydarzyło się w roku 106, oraz w roku 106 p.n.e.

</doc>
<doc id="1330828" url="https://pl.wikipedia.org/wiki?curid=1330828" title="105 (liczba)">
105 (liczba)

W kalendarzu.
105. dniem w roku jest 15 kwietnia (w latach przestępnych jest to 14 kwietnia). Zobacz też co wydarzyło się w roku 105, oraz w roku 105 p.n.e.

</doc>
<doc id="1330829" url="https://pl.wikipedia.org/wiki?curid=1330829" title="104 (liczba)">
104 (liczba)

W kalendarzu.
104. dniem w roku jest 14 kwietnia (w latach przestępnych jest to 13 kwietnia). Zobacz też co wydarzyło się w roku 104, oraz w roku 104 p.n.e.

</doc>
<doc id="1330830" url="https://pl.wikipedia.org/wiki?curid=1330830" title="103 (liczba)">
103 (liczba)

W kalendarzu.
103. dniem w roku jest 13 kwietnia (w latach przestępnych jest to 12 kwietnia). Zobacz też co wydarzyło się w roku 103, oraz w roku 103 p.n.e.

</doc>
<doc id="1330831" url="https://pl.wikipedia.org/wiki?curid=1330831" title="102 (liczba)">
102 (liczba)

W kalendarzu.
102. dniem w roku jest 12 kwietnia (w latach przestępnych jest to 11 kwietnia). Zobacz też co wydarzyło się w roku 102 oraz w roku 102 p.n.e.

</doc>
<doc id="1330833" url="https://pl.wikipedia.org/wiki?curid=1330833" title="101 (liczba)">
101 (liczba)

W kalendarzu.
101. dniem w roku jest 11 kwietnia (w latach przestępnych jest to 10 kwietnia). Zobacz też co wydarzyło się w roku 101 oraz w roku 101 p.n.e.

</doc>
<doc id="1330836" url="https://pl.wikipedia.org/wiki?curid=1330836" title="Kolekcja biblijnych rękopisów Freera">
Kolekcja biblijnych rękopisów Freera

Kolekcja biblijnych rękopisów Freera – kolekcja sześciu biblijnych rękopisów przechowywana w "Galerii Freera w Waszyngtonie". Ze względu na wiek, jak i wartość rękopisów, jest to najważniejsza tego typu kolekcja poza Europą. Wszystkie rękopisy zbioru zakupione zostały na początku XX wieku w Egipcie przez amerykańskiego milionera Charlesa Freera (1854-1919). Cztery z nich nabyte zostały 19 grudnia 1906 od arabskiego handlarza imieniem Ali w Gizie, niedaleko Kairu, za sumę 1 600 £. Niedługo później, podczas kolejnej wyprawy do Egiptu, Freer spotkał handlarza Ali i zakupił koptyjski rękopis Psalmów oraz rękopis zawierający tekst "Proroków mniejsych" według przekładu Septuaginty. "Freer Gallery of Art" została otwarta w 1923 roku.
Początkowo przechowywane były w Detroit (Michigan), w prywatnej kolekcji Freera, a po jego śmierci przewiezione zostały do Waszyngtonu. Sześć biblijnych rękopisów znajduje się w "Freer Gallery of Art" w Waszyngtonie, są one ważnymi świadkami wczesnej historii tekstu Nowego Testamentu i Septuaginty.
Datowane są na III-V wieki i zawierają:

</doc>
<doc id="1330837" url="https://pl.wikipedia.org/wiki?curid=1330837" title="Montelbaanstoren">
Montelbaanstoren

Montelbaanstoren („wieża Montelbaan”) zbudowana została w 1516 roku i początkowo była jedną z licznych wież w średniowiecznych murach obronnych Amsterdamu.
W 1606 roku wieża zmieniła swoją funkcję. Henryk de Keyser zaprojektował górne partie, które wzniesiono do roku 1610. W efekcie tego Montelbaanstoren osiągnęła 48 metrów wysokości. Nadbudowa wieży nawiązuje do wzniesionej czterdzieści lat wcześniej wieży Oude Kerk.
W 1644 roku namalował ją Rembrandt (jednak bez struktury nadbudowanej przez De Keyser) i odtąd stała się jednym z ulubionych motywów malarzy. W 1852 roku zamierzano go rozebrać, w roku 1878 w środku wieży ulokowane zostały biura zarządu wód ("Stadswaterkantoor"). W roku 2006 zarząd wód został przeniesiony do innego miejsca, a wieża została całkowicie odrestaurowana. W roku 2007 obiekt nie był użytkowany, ponieważ miasto nie mogło znaleźć nikogo, kto byłby gotów płacić 9000 euro miesięcznie. Latem 2010 niższy poziom wynajęty został przez Stichting Secret Garden, organizację która skupia muzułmańskich homoseksualistów, biseksualistów i transseksualistów.
Montelbaanstoren od lat cieszy się dużym zainteresowaniem turystów, jako jedna z atrakcji Amsterdamu.

</doc>
<doc id="1330838" url="https://pl.wikipedia.org/wiki?curid=1330838" title="Aleksander Feliks Lipski">
Aleksander Feliks Lipski



</doc>
<doc id="1330839" url="https://pl.wikipedia.org/wiki?curid=1330839" title="Zaanse Schans">
Zaanse Schans

Zaanse Schans – skansen wiatraków, znajduje się w Zaandam, obok Zaandijk, administracyjnie należy do Zaanstad w Holandii, w prowincji Holandia Północna. Zachowała się tu kolekcja starych wiatraków i domów. "Zaanse Schans" jest jedną z najbardziej popularnych atrakcji turystycznych w Holandii. Każdego roku odwiedza je około 900 000 turystów.
Wiatraki nad rzeką Zaan zaczęto budować około roku 1600. Początkowo służyły do osuszania terenu, później zaczęto je budować również do celów produkcyjnych. Przerabiały pszenicę, jęczmień, owies, ryż, papier, drzewo, olej jadalny, gorczycę, tytoń, konopie oraz wiele innych przywożonych z zamorskich krajów surowców. W końcu XVIII wieku było ich prawie tysiąc. Po roku 1850 wkroczyły do Holandii maszyny parowe i przejęły pracę wiatraków. Większość z nich w krótkim czasie została zlikwidowana. Dziś pozostało z nich tylko trzynaście. 

</doc>
<doc id="1330840" url="https://pl.wikipedia.org/wiki?curid=1330840" title="Lista kodeksów majuskułowych Nowego Testamentu">
Lista kodeksów majuskułowych Nowego Testamentu

Majuskułowy kodeks Nowego Testamentu jest kopią partii tekstu Nowego Testamentu w języku greckim albo łacińskim, pisany jest kapitałą albo uncjałą, na pergaminie albo welinie.
Majuskułowe kodeksy Nowego Testamentu różnią się od:
Wettstein znał zaledwie 23 uncjalne kodeksy Nowego Testamentu, Tischendorf znał 64 kodeksów uncjalnych, Gregory – 161, Dobschütz 208, dzisiaj znamy 324 skatalogowanych przez INTF kodeksów. Liczba ta nie jest jednak precyzyjna, ponieważ kodeksy 092 i 0121 są połączeniem dwóch kodeksów. Z drugiej zaś strony nie mniej niż 30 rękopisów zostało podzielonych na mniejsze cząstki, trzymane są w różnych bibliotekach i które zostały skatalogowane jako odrębne kodeksy (np. 074, 084, 090, 0110). Oznacza to, że liczba 322 jest tylko i wyłącznie liczbą figuratywną. Nie wszystkie też rękopisy są dostępne dla badaczy, część z nich zaginęła. Rękopisy 0144–0147 oraz 0154–0159 nie były widziane od czasów I wojny światowej.

</doc>
<doc id="1330841" url="https://pl.wikipedia.org/wiki?curid=1330841" title="Love's Secret Domain">
Love's Secret Domain

Love's Secret Domain (tytuł często skracany do "LSD") – trzeci studyjny album Coila, wydany w 1991 roku. Album przyniósł zmiany w stylu Coil, odchodząc od melodii i dźwięków syntezatorów charakterystycznych dla pierwszych dwóch albumów na rzecz acid house'owych sampli. Wydano dwa single: "Windowpane" i "The Snow". Gościnnie zaśpiewali na nim Marc Almond w "Titan Arch" i Annie Anxiety Bandez w "Things Happen"; Rose McDowell w "The Snow". Robocze tytuły albumu brzmiały: "To Eat His Own", "120 Dalmations in Sodom", "The Dark Age of Love", "Stolen and Conntaminated Songs" i "The Side Effects Of Life". Odrzuty i alternatywne wersje utworów z "LSD" znalazły się na wydanym rok później albumie "Stolen &amp; Contaminated Songs". Album promowały single "Windowpane" i "The Snow" oraz teledyski do nich w reżyserii Petera Christophersona. Powstał również teledysk do "Love's Secret Domain", nakręcony, tak jak "Windowpane", w Tajlandii, ale nie został nigdy wyemitowany.
Pod koniec utworu "Windowpane" słychać odtworzone od tyłu słowa "Gold is the sky in concentrate...". Część tekstu "Love's Secret Domain" pochodzi z piosenki "In Dreams" Roya Orbisona ("In dreams I walk with you / In dreams I talk to you / In dreams you're mine / All the time"). Wers "O Rose, thou art sick" pochodzi z poematu Williama Blake'a "The Sick Rose". W utworze "Where Even the Darkness Is Something to See" użyto didgeridoo.
Autorem oprawy graficznej albumu był Steven Stapleton.
"Love's Secret Domain" został później zremasterowany przez Thighpaulsandrę (długości poszczególnych ścieżek uległy drobnym zmianom). Album jest aktualnie dostępny w sprzedaży w postaci plików do ściągnięcia w formatach AAC, MP3, i FLAC na oficjalnej stronie Coil Thresholdhouse.com.
Utwór "Disco Hospital" został nagrany przez Matmos na ich EP "California Rhinoplasty".
Spis utworów.
Winyl 12".
Strona A:
Strona B:
Twórcy.
oraz

</doc>
<doc id="1330845" url="https://pl.wikipedia.org/wiki?curid=1330845" title="John Balance">
John Balance

John Balance (także Jhon albo Jhonn; Geoffrey Laurence Rushton; ur. 16 lutego 1962 w Mansfield, zm. 13 listopada 2004) – brytyjski muzyk, współzałożyciel (razem z Peterem Christophersonem) eksperymentalnego projektu muzycznego Coil. Odpowiadał za śpiew oraz recytacje, teksty, grał na syntezatorach i innych instrumentach. Jego działalność artystyczna i współpraca z innymi artystami szybko uczyniły go jedną z najbardziej wpływowych postaci sceny industrialnej, minimalistycznej i neofolkowej.
Poza Coil, współpracował z Nurse With Wound, Death In June, Psychic TV, Current 93, Thighpaulsandra, odpowiadał też za szereg remiksów Nine Inch Nails. 
Był gejem.

</doc>
<doc id="1330846" url="https://pl.wikipedia.org/wiki?curid=1330846" title="Zbigniew Witek">
Zbigniew Witek

Zbigniew Kazimierz Witek (ur. 4 marca 1948 w Wieluniu) – polski inżynier. 
Życiorys.
Absolwent i w latach 1972–2004 pracownik naukowy Wydziału Elektrycznego Akademii Górniczo-Hutniczej, od 1996 XIV prezes Towarzystwa Przyjaciół Sztuk Pięknych w Krakowie, od 1997 założyciel i dyrektor Instytutu Badań Dokumentacji i Poszukiwań Dzieł Sztuki im. Karola Estreichera, profesor kontraktowy w Wyższej Szkole Handlowej w Krakowie.

</doc>
<doc id="1330848" url="https://pl.wikipedia.org/wiki?curid=1330848" title="Fausto Bertoglio">
Fausto Bertoglio

Fausto Bertoglio (ur. 13 stycznia 1949 w Brescii) - włoski kolarz szosowy, startujący wśród zawodowców w latach 1973-1980. Zwycięzca Giro d’Italia (1975) oraz Dookoła Katalonii (1975).

</doc>
<doc id="1330849" url="https://pl.wikipedia.org/wiki?curid=1330849" title="Chromacjusz z Akwilei">
Chromacjusz z Akwilei

Chromacjusz z Akwilei (ur. ok. 345 w Akwilei, zm. pomiędzy 406-407 w Grado) – wczesnochrześcijański pisarz i biskup Akwilei w latach 388-407, święty Kościoła katolickiego.
Żywot świętego.
Około roku 368 pełnił posługę kapłańską w Akwilei. Brał aktywny udział w pracach synodu w Akwilei, na którym w roku 381 potępiono ariańskich biskupów z Ilirii. Sakrę biskupią otrzymał z rąk świętego Ambrożego w roku 387. Wstawiał się u cesarza Arkadiusza w sprawie Jana Chryzostoma. Ostatnie lata życia Chromacjusza przypadły na czasy najazdu Wizygotów pod wodzą Alaryka. Jest uznawany za pierwszego duszpasterza akademickiego.
Pisma.
Zachowało się 25 fragmentów "Objaśnień do Ewangelii według św. Mateusza". Ponadto: "Mowa na temat ośmiu błogosławieństw", "Wykład modlitwy Pańskiej" oraz 31 "Homilii".
Kult.
Jego wspomnienie liturgiczne w Kościele katolickim obchodzone jest 2 grudnia.

</doc>
<doc id="1330850" url="https://pl.wikipedia.org/wiki?curid=1330850" title="Oude Kerk">
Oude Kerk

Oude Kerk („stary kościół”) – najstarszy kościół parafialny w Amsterdamie, położony w De Wallen, dzielnicy czerwonych latarni.
Historia.
Kościół zbudowany został w XIII wieku. W 1306 roku został poświęcony przez biskupa Utrechtu. Był rozbudowywany do połowy XVI wieku, kiedy to uzyskał swój ostateczny wygląd. W 1566 roku otrzymał ośmiokątną dzwonnicę; w 1658 roku zawieszono w niej carillon, składający się z 47 dzwonów, odlany w pracowni Francois Hemony. W 1724 roku dodano organy, uchodzące dziś za najlepsze w całej Holandii. Kościół ma powierzchnię 3300 m². 
Do roku 1865 w kościele grzebano zmarłych. Znajduje się tu 2500 grobów, w których pochowano 10 000 mieszkańców Amsterdamu. Wśród nich znajdują się osobistości, które zapisały się w historii Holandii: Jacob van Heemskerck, Cornelis de Graeff – burmistrz Amsterdamu, Kiliaen van Rensselaer, jeden z założycieli Nowego Amsterdamu na Manhattanie, dzisiaj znanego jako Nowy Jork. W kościele ostatnie miejsce spoczynku znalazł również znany kompozytor Jan Pieterszoon Sweelinck, wieloletni organista Oude Kerk (od 1577 lub 1580 do 1621 roku).
Przed przejściem na protestantyzm, które dokonało się w roku 1578, Oude Kerk był kościołem katolickim. Wewnątrz widoczne są jeszcze ślady po dawnych dekoracjach. W tym samym roku Oude Kerk zaczął również pełnić rolę biura matrymonialnego. Używany był także do przechowywania miejskich archiwów.
Rembrandt często uczęszczał do Oude Kerk, a jego dzieci tu zostały ochrzczone. Jest to jedyny budynek w Amsterdamie, który zachował swój oryginalny wygląd od czasów Rembrandta. Żona Rembrandta Saskia van Uylenburgh została tu pochowana w roku 1642.

</doc>
<doc id="1330851" url="https://pl.wikipedia.org/wiki?curid=1330851" title="Michel Pollentier">
Michel Pollentier

Michel Pollentier (ur. 13 lutego 1951 w Diksmuide) – belgijski kolarz szosowy, startujący wśród zawodowców w latach 1973-1984. Zwycięzca Giro d’Italia (1977) oraz trzech etapów w Tour de France. Drugi (1982) i trzeci (1979) kolarz Vuelta a España. Najlepszy sportowiec Belgii w 1977 roku.
W 1978 roku został wykluczony z Tour de France, z powodu próby podmiany próbek moczu pobranych po jednym z etapów.

</doc>
<doc id="1330853" url="https://pl.wikipedia.org/wiki?curid=1330853" title="Petylian z Cirty">
Petylian z Cirty

Petylian z Cirty (ur. po 354, zm. przed 419/422) – wczesnochrześcijański pisarz, biskup donatystów w mieście Cirta (Constantina). Nim przystąpił do donatystów był adwokatem katolicyzmu. Prowadził polemikę z Augustynem z Hippony.
Pisma.
Spośród pism polemicznych Petyliana z Cirty można zrekonstruować "List do prezbiterów i diakonów donatystów przeciw katolikom" () oraz dwa listy od Augustyna z Hippony: "Księgę o schizmie maksymianistów" (Liber de schismate maximianistarum), "O jednym chrzcie" (De unico baptismate), a także kilka mów wygłoszonych w trakcie konferencji donatystów z katolikami w 411 roku w Kartaginie.

</doc>
<doc id="1330854" url="https://pl.wikipedia.org/wiki?curid=1330854" title="Johan De Muynck">
Johan De Muynck

Johan De Muynck (ur. 30 maja 1948 w Sleidinge) – belgijski kolarz szosowy, startujący wśród zawodowców w latach 1971-1983. Zwycięzca (1978) i drugi kolarz (1976) Giro d’Italia.

</doc>
<doc id="1330855" url="https://pl.wikipedia.org/wiki?curid=1330855" title="Johan de Muynck">
Johan de Muynck



</doc>
<doc id="1330857" url="https://pl.wikipedia.org/wiki?curid=1330857" title="Damaris Cudworth Masham">
Damaris Cudworth Masham

Damaris Cudworth Masham (ur. 18 stycznia 1659, zm. 20 kwietnia 1708) – angielska filozof, córka Ralpha Cudwortha, również filozofa. Była bliską przyjaciółką Johna Locke'a, który pod koniec swojego życia, tj. od 1691 do 1704 mieszkał razem z nią i jej mężem w ich domu Oates w Esseksie. Jest autorką dwóch prac: "A Discourse Concerning the Love of God" (1696) i "Occasional Thoughts in reference to a Virtuous or Christian Life" (1694). W tym drugim dziele nawoływała kobiety, by starały się rozumowo zbadać podstawy swej wiary religijnej. Poza tym korespondowała z Leibnizem i Lockiem na temat metafizyki. Protagonistka kształcenia kobiet.

</doc>
<doc id="1330859" url="https://pl.wikipedia.org/wiki?curid=1330859" title="Christian August Crusius">
Christian August Crusius

Christian August Crusius (ur. 10 stycznia 1715, zm. 18 października 1775) − niemiecki filozof i teolog. 
Życiorys.
Urodził się w miejscowości Leuna w Saksonii. Wykształcenie zdobył na uniwersytecie w Lipsku, gdzie został profesorem w roku 1750. Był zagorzałym przeciwnikiem filozofii Gottfrieda Leibniza i Christiana Wolffa. Odrzucał dowód ontologiczny na rzecz istnienia Boga, kładł nacisk na ograniczenia ludzkiego poznania i niemożliwość wzniesienia gmachu wiedzy tylko przy użyciu środków logiki i matematyki. Wywarł znaczący wpływ na poglądy Immanuela Kanta. Był pietystą.

</doc>
<doc id="1330863" url="https://pl.wikipedia.org/wiki?curid=1330863" title="Żelazicyjanek potasowy">
Żelazicyjanek potasowy



</doc>
<doc id="1330867" url="https://pl.wikipedia.org/wiki?curid=1330867" title="Alexander John Ellis">
Alexander John Ellis

Alexander John Ellis (inne nazwisko: Alexander Sharpe) (ur. 14 czerwca 1814, zm. 28 października 1890) – angielski filolog i teoretyk muzyki. Był członkiem londyńskiego Society of Antiquaries. Opublikował: "On Early English Pronunciation" (1869–1889, 5 tomów), "Practical Hints on the Pronunciation of Latin" (1874) i przetłumaczył dzieło Hermanna von Helmholtza „Lehre von den Tonempfindungen”. Z uwagi na naukowe zainteresowanie dźwiękami i ich relacjami z muzyką i mową Alexander Ellis jest uznawany przez niektórych badaczy za pioniera i założyciela etnomuzykologii.

</doc>
<doc id="1330869" url="https://pl.wikipedia.org/wiki?curid=1330869" title="Bohater ostatniej akcji">
Bohater ostatniej akcji

Bohater ostatniej akcji (tytuł oryg. "Last Action Hero") – amerykański film fantasy z elementami kina akcji i komedii w reżyserii Johna McTiernana z 1993. W głównej roli wystąpił Arnold Schwarzenegger. Film jest pastiszem kina akcji i krytyką jego klasycznych środków wyrazu; spotkał on się z mieszanym odbiorem ze strony krytyków. Serwis Rotten Tomatoes przyznał mu wynik 37%, co oznacza „zgniły”.
Treść filmu.
Film opowiada historię Danny’ego Madigana, chłopca (Austin O’Brien) z Nowego Jorku, który zamiast chodzić do szkoły, oglądał filmy akcji. Sprowadzało to na niego liczne kłopoty. Chłopiec nie miał przyjaciół, spędzał czas albo przed telewizorem, albo w starym kinie. Zaprzyjaźnił się ze starym człowiekiem o imieniu Nick, który umożliwił mu oglądanie filmów w swoim kinie nocą. Filmowym idolem Danny’ego był Arnold Schwarzenegger, zwłaszcza w filmowej roli Jacka Slatera.
Nick zaproponował Danny’emu obejrzenie nowego filmu, „Jack Slater IV”, na kilka dni przed jego premierą. Przed seansem, Nick podarował chłopcu złoty bilet, który sam dostał kiedyś od Harry’ego Houdiniego; bilet miał magiczną moc przenoszenia swego posiadacza z rzeczywistości do filmu. Danny wykorzystał ten bilet podczas oglądania seansu.
Już po siedmiu minutach oglądania filmu „Jack Slater IV”, podczas sceny ścigania pojazdu Slatera, magiczny bilet zaczął świecić na niebiesko. Nagle, akcja z filmu przeniosła się do kina, a Danny wskoczył do filmu.
Danny znalazł się w samochodzie Slatera i próbował wyjaśnić mu, że jest fikcyjną postacią w filmie, lecz jego argumenty nie spotkały się ze zrozumieniem Slatera. W końcu Danny wykorzystał wiedzę, jaką posiadał przed wejściem do filmu, by dopomóc mu w rozwikłaniu zagadek filmu „Jack Slater IV”.
Nawiązania do wcześniejszych filmów.
"Hamlet" (1948), "Karmazynowy pirat" (1952), "Siódma pieczęć" (1957), "Zmierzch tytanów" (1981), "E.T." (1982), "Amadeusz" (1984), "Terminator" (1984), "Pogromcy duchów" (1984), "Komando" (1985), " Raw Deal" (1986), "Predator" (1987), "Czerwona gorączka" (1988), " Szklana pułapka" (1988), "Polowanie na Czerwony Październik" (1990), "Pamięć absolutna" (1990), "" (1991), "Drakula" (1992), "Nagi instynkt" (1992), "Park Jurajski" (1993). Ponadto, znajdujemy w nim nawiązania do filmów z Jamesem Bondem. Większość tych filmów reprezentuje kino akcji.
Ścieżka dźwiękowa.
Film promowała oficjalna ścieżka dźwiękowa wydana 8 czerwca 1993 nakładem wytwórni Columbia. Na albumie zamieszczono utwory takich wykonawców, jak AC/DC („Big Gun”), Alice in Chains („What the Hell Have I”), Anthrax („Poison My Eyes”), Def Leppard („Two Steps Behind”), Fishbone („Swim”), Megadeth („Angry Again”) i Queensrÿche („Real World”).

</doc>
<doc id="1330870" url="https://pl.wikipedia.org/wiki?curid=1330870" title="Julio Cesar Cortes">
Julio Cesar Cortes



</doc>
<doc id="1330872" url="https://pl.wikipedia.org/wiki?curid=1330872" title="Herb Brytyjskiego Terytorium Oceanu Indyjskiego">
Herb Brytyjskiego Terytorium Oceanu Indyjskiego

Herb Brytyjskiego Terytorium Oceanu Indyjskiego został nadany temu terytorium w 1990 roku, w 25. rocznicę jego utworzenia.
Na tarczy herbowej przedstawiono flagę brytyjską w górnej części, palmę i koronę świętego Edwarda w centralnej części oraz fale reprezentujące Ocean Indyjski w dolnej. Tarcza jest podtrzymywana przez dwa żółwie morskie, będące symbolami lokalnej fauny. Herb zwieńczony jest koroną oraz wieżą z flagą terytorium.
Na dole umieszczono łacińskie motto: "In tutela nostra Limuria" ("Lemuria jest w naszej opiece"). Odnosi się to do nieistniejącego lądu Lemurii, o którym sądzono, że zatonął pod Oceanem Indyjskim.

</doc>
<doc id="1330873" url="https://pl.wikipedia.org/wiki?curid=1330873" title="Godło Brytyjskiego Terytorium Oceanu Indyjskiego">
Godło Brytyjskiego Terytorium Oceanu Indyjskiego



</doc>
<doc id="1330875" url="https://pl.wikipedia.org/wiki?curid=1330875" title="Fiodor Aleksiejew">
Fiodor Aleksiejew

Fiodor Jakowlewicz Aleksiejew (, ur. ok. 1754 w Petersburgu, zm. tamże) – malarz rosyjski, prekursor pejzażu miejskiego w rosyjskim malarstwie.
W latach 1766-1773 studiował na Cesarskiej Akademii Sztuk Pięknych w Petersburgu. Od 1803 pełnił tam funkcję profesora. W latach 1773-1777 mieszkał w Wenecji, gdzie pozostawał pod wielkim wpływem malarstwa wedutowego (pejzaże miejskie) Giovanniego Antonia Canaletta i Francesca Lazzara Guardiego. Malował przede wszystkim w Petersburgu, ale w latach 1800-1802 przebywał w Moskwie. Jest założycielem rosyjskiej szkoły malarstwa wedutowego. Często malował widoki Newy i jej malowniczych brzegów. Jego obrazy charakteryzuje przejęta z malarstwa weneckiego gra światła i cienia i swoista wibracja powietrza. Do najbardziej znanych prac Aleksiejewa należą: "Widok nabrzeża" (1794), "Widok nabrzeża angielskiego".

</doc>
<doc id="1330879" url="https://pl.wikipedia.org/wiki?curid=1330879" title="Tour de Pologne 1939">
Tour de Pologne 1939

5. edycja wyścigu kolarskiego Tour de Pologne odbyła się w dniach 22–30 lipca 1939. Rywalizację rozpoczęło 35 kolarzy, a ukończyło tylko 11. Łączna długość wyścigu – 1291 km.
Pierwsze miejsce w klasyfikacji generalnej zajął Bolesław Napierała (Syrena Warszawa), drugie Marian Rzeźnicki (Syrena), a trzecie Mieczysław Jaskólski (ŁKS). 
Poprzednia edycja wyścigu odbyła się dwa lata wcześniej, w 1937 roku. Sędzią głównym był Feliks Gołębiowski. Wyścig zorganizował Polski Związek Kolarski.
Końcowa klasyfikacja generalna.
Klasyfikacja drużynowa.
Nie przeprowadzano.

</doc>
<doc id="1330880" url="https://pl.wikipedia.org/wiki?curid=1330880" title="Poul Hartling">
Poul Hartling

Poul Hartling (ur. 14 sierpnia 1914 w Kopenhadze, zm. 30 kwietnia 2000 tamże) – duński polityk, teolog i dyplomata, parlamentarzysta, lider partii Venstre, w latach 1971–1973 premier Danii, od 1978 do 1985 wysoki komisarz Narodów Zjednoczonych do spraw uchodźców
Życiorys.
Syn polityka Madsa R. Hartlinga. Ukończył teologię na Uniwersytecie Kopenhaskim. Pracował jako nauczyciel akademicki na tej uczelni, praktykował również jako pastor. Był dyrektorem i później rektorem seminarium założonego przez Natalie Zahle.
Zaangażował się w działalność polityczną w ramach liberalnej partii Venstre. W 1957 został wybrany do Folketingetu, jednak w 1960 utracił mandat poselski. Do duńskiego parlamentu powrócił w 1964. Został wówczas wiceprzewodniczącym frakcji poselskiej, a rok później stanął na czele klubu deputowanych swojej partii. Również w 1965 objął funkcję nowego przewodniczącego Venstre, zastępując Erika Eriksena. Partią kierował do 1977, kiedy to przywództwo w partii objął Henning Christophersen. Wkrótce po wyborze zaproponował współpracę polityczną socjalliberalnemu ugrupowaniu Det Radikale Venstre. Zaowocowała ona koalicją rządzącą powstałą w 1968. W powołanym wówczas rządzie Hilmara Baunsgaarda Poul Hartling objął urząd ministra spraw zagranicznych, który sprawował do 1971.
W wyborach w 1973 liberałowie zajęli 3. miejsce z 22 mandatami. Żadne z ugrupowań nie było w stanie stworzyć większościowej koalicji. Ostatecznie w grudniu 1973 Poul Hartling utworzył monopartyjny mniejszościowy gabinet. Stanowisko premiera zajmował do stycznia 1975. Jego partia w wyborach w tym samym miesiącu zyskała 20 mandatów w Folketingecie, nowy rząd powołał jednak lider socjaldemokratów Anker Jørgensen.
W 1977 opuścił krajową politykę, kiedy to został powołany na nowego wysokiego komisarza Narodów Zjednoczonych do spraw uchodźców. Stanowisko to zajmował od 1978 do 1985. W 1981 kierowany przez niego urząd UNHCR został nagrodzony Pokojową Nagrodą Nobla.

</doc>
<doc id="1330883" url="https://pl.wikipedia.org/wiki?curid=1330883" title="Kiedy otwierają się drzwi życia">
Kiedy otwierają się drzwi życia

Kiedy otwierają się drzwi życia (tytuł oryginalny: "Kur hapen dyert e jetës") – albański film fabularny z roku 1986 w reżyserii Rikarda Ljarji.
Opis fabuły.
Bardhyl jest młodym lekarzem, który otrzymuje nakaz pracy w małej wsi w górach. Nastawiona z rezerwą do niego miejscowa społeczność zaczyna go cenić, kiedy przeprowadza trudną operację w bardzo prymitywnych warunkach, bez odpowiednich narzędzi. Operacja kończy się sukcesem, a praca lekarza staje się wzorcem dla miejscowej młodzieży.

</doc>
<doc id="1330885" url="https://pl.wikipedia.org/wiki?curid=1330885" title="Codex Beratinus">
Codex Beratinus

Codex Beratinus (Gregory-Aland no. Φ albo 043; von Soden ε 17) – pochodzący z VI wieku grecki rękopis Nowego Testamentu; pisany uncjałą na nasączonym purpurą welinie. Zawiera Ewangelię Mateusza i Ewangelię Marka, z lukami. Jest jednym z purpurowych kodeksów uncjalnych, obok Petropolitanus Purpureus, Sinopensis i Rossanensis.
Wczesna historia kodeksu jest przedmiotem spekulacji. Według not marginalnych od roku 1356 przechowywany był na górze Berat. Dzisiaj przechowywany jest w Tiranie. Dla świata naukowego stał się znany po roku 1875.
Opis.
Kodeks stanowi 190 pergaminowych kart o rozmiarach 31 na 27 cm. Zawiera Ewangelię Mateusza i Ewangelię Marka, z czterema lukami (Mt 1,1 – 6,3; 7,26 – 8,7; 18,23 – 19,3; Mk 14,62 – 16,20). Karty rękopisu były ułożone po 4 w jednym foliale. Nie stosuje paginacji. Tekst pisany jest w dwóch kolumnach na stronę i 17 linijkach w kolumnie, 8–12 liter w linijce. Litery mają regularne kształty. Inicjały oraz nagłówki nie mają żadnych zdobień z wyjątkiem znaku krzyża dla średnich inicjałów litery omikron. Stosuje punktację. Tekst jest pisany srebrem, jedynie tytuł Ewangelii Marka oraz pierwsza linijka Marka pisane są złotem. Pismo jest ciągłe, bez stosowania spacji, nie ma też stychometrii. Cytaty Starego Testamentu oznakowane zostały przy pomocy odwróconego comma (&lt;). Nie stosuje przydechów, ani akcentów, ale stosuje dierezę (Ï, Ÿ). Nomina sacra pisane są skrótami, skróty są typowe dla starożytnych rękopisów.
Tekst podzielony został według κεφαλαια ("rozdziały") oraz według mniejszych jednostek – Sekcji Ammoniusza. Numery κεφαλαια znajdują się na marginesie tekstu, a τιτλοι ("tytuły rozdziałów") w górnym marginesie. Ponadto przed każdą z Ewangelii umieszczone zostały tablice κεφαλαια ("spis treści"). Numery Sekcji Ammoniusza umieszczone są na marginesie. Oryginalny rękopis nie posiadał odniesień do Kanonów Euzebiusza (pisane pod numerami Sekcji Ammoniusza), dodane one zostały przez późniejszą rękę.
Codex Beratinus razem z kodeksami Purpurowym Petropolitańskim, Kodeksem z Synopy i Kodeksem z Rossano tworzy tzw. grupę purpurowych kodeksów uncjalnych.
Tekst.
Kodeks zasadniczo biorąc przekazuje tekst bizantyński, ale zawiera charakterystyczny dla tekstu zachodniego dodatek w Mt 20,28, cytowany przez Kodeks Bezy. Według B. H. Streetera rękopis jest trzeciorzędnym świadkiem tekstu cezarejskiego wraz z Purpurowym Kodeksem Petropolitańskim, Kodeksem z Synopy i Kodeksem z Rossano. Aland wszystkie cztery rękopisy grupy umieścił w Kategorii V, a to oznacza, że przekazują one przede wszystkim tekst bizantyjski.
Kurt i Barbara Alandowie dali mu następujący profil tekstualny – 1311, 831/2, 112, 18s. To znaczy, że według Alandów kodeks 131 razy wspiera standardowy tekst bizantyjski przeciwko tekstowi „oryginalnemu”, 83 razy jest zgodny zarówno z tekstem bizantyjskim jak i oryginalnym, tylko 11 razy wspiera tekst oryginalny przeciwko bizantyjskiemu, ponadto posiada 18 sobie właściwych wariantów ("Sonderlesarten").
W Ewangelii Mateusza 20,28 zawiera dodatek, ten sam co w Kodeksie Bezy:
Dodatek ten jest charakterystyczny dla tekstu zachodniego.
Podobnie jak Rossanensis zawiera doksologię w Modlitwie Pańskiej (Mt 6,13) – οτι σου εστιν η βασιλεια και η δναμις και η δοξα εις τους αιωνας αμην ("albowiem Twoje jest królestwo, i moc, i chwała").
W Ew. Mateusza 21,9, dodana została fraza, bardzo bliska dla analogicznej frazy z Syro-Curetonian:
και εξελθον εις υπαντησιν αυτω πολλοι χαιροντες και δοξαζοντες τον θεον περι παντων ων ειδον ("I wielu wyszło by Go spotkać, ciesząc się i chwaląc Boga za wszystko, co widzieli").
W Ew. Mateusza 27,9 we frazie επληρωθη το ρηθεν δια Ιερεμιου του προφητου ("wypełniło się, było przepowiedziane przez Jeremiasza proroka"), ominięte zostało słowo Ιερεμιου (Jeremiasza), podobnie jak w rękopisach 33, a, b, syrsin, syrp, oraz copbo.
W Ew. Mateusza 27,16 posiada dodatkową frazę ος δια φονον και στασιν ην βεβλημενοις εις φυλακην ("który ze względu na dokonanie morderstwa i wzniecenie zamętu został wtrącony do więzienia"). Wariant jest wspierany przez nieliczne minuskuły oraz Syro-Sinaiticus.
Historia.
Kodeks datowany jest na początek VI wieku. Pierwotnie zawierał cztery Ewangelie, lecz został podzielony przez krzyżowców, na wyspie Patmos, gdzie prawdopodobnie kodeks miał się znajdować. Część zawierająca Łukasz–Jan zaginęła bezpowrotnie. Jedna z not marginalnych głosi, że partię tę zabrali Frankowie z Szampanii. Xhevat Lloshi sądzi, że kodeks przybył nie z Patmos lecz z Ballsh. Od roku 1356 kodeks przechowywany był w katedrze św. Marii na górze św. Grzegorza w Berat, skąd pochodzi nazwa kodeksu — Beratinus.
Rękopis został opisany przez Anthymusa Alexoudi, prawosławnego metropolity z Beratu, w roku 1868. Alexoudi był zdania, że rękopis sporządzony został ręką Jana Chryzostoma. O publikacji tej dowiedział się Louis Duchesne i polecił zbadanie rękopisu dla Pierre Battifola. Battifol odwiedził Berat w 1875 roku i od tej chwili rękopis stał się znany dla świata naukowego. Tekst kodeksu opublikował Pierre Batiffol w 1886 roku. Batiffol zbadał też i opisał dwa inne rękopisy, m.in. pisany minuskułą purpurowy "Codex Beratinus 2".
Siglum Φ nadane zostało kodeksowi przez Oskara von Gebhardta ze względu na zaobserwowanie podobieństw tekstualnych do rodziny Ferrara (minuskuły 13, 69, 124, 346). Kodeks jednak reprezentuje tekst bizantyjski. C.R. Gregory w 1908 roku oznakował go symbolem 043.
Podczas I wojny światowej Austriacy, a podczas II wojny światowej Niemcy usiłowali zdobyć rękopis, lecz był on skutecznie ukrywany przez mnichów. W 1971 roku kodeks został wysłany do Chińskiego Instytutu Archeologicznego w celu przeprowadzenia prac restauracyjnych. Kodeks naprawiono techniką hermetycznego ściskania każdej karty z osobna. Po renowacji karty kodeksu zostały uszeregowane w dziewięć tomów. Od powrotu do Albanii na początku roku 1972 kodeks przechowywany jest w Albańskim Archiwum Państwowym (Kod. Br. 1) w Tiranie.
W roku 2000 kodeks wysłany został do Biblioteki Watykańskiej w związku z ekspozycją "I Vangeli dei Popoli" ("Ewangelie ludzi"), zorganizowanej z okazji Jubileuszu 2000 lat chrześcijaństwa. W roku 2005 wciągnięty został przez UNESCO na listę Pamięci Świata. W roku 2010 rękopis został zdigitalizowany przez CSNTM.

</doc>
<doc id="1330887" url="https://pl.wikipedia.org/wiki?curid=1330887" title="Herb Wyspy Świętej Heleny">
Herb Wyspy Świętej Heleny

Herb Wyspy Świętej Heleny został przyjęty 30 stycznia 1984 roku. 
W górnej części tarczy herbowej umieszczono endemiczną sieweczkę atlantycką ("Charadrius sanctaehelenae"). W polu dolnym wizerunek trzymasztowej fregaty ze zwiniętymi żaglami i angielską flagą stojącej na kotwicy przy brzegu skalistej wyspy. W pełnej wersji herbu klejnot stanowi wyłaniająca się z korony morskiej postać patronki głównej wyspy terytorium, świętej Heleny. Trzyma ona białą lilię i krzyż. Na dole umieszczone jest wstęga z mottem: "Loyal and unshakable" (ang. „Lojalna i niewzruszona”).
Żaglowiec zakotwiczony przy dwóch skałach zwanych „Król” i „Królowa” przy wejściu do zatoki Jamestown upamiętnia fakt, że w 1659 roku wyspa stała się posiadłością Brytyjskiej Kompanii Wschodnioindyjskiej.
Osobny herb posiadają Tristan da Cunha oraz Wyspa Wniebowstąpienia, które wraz z Wyspą Świętej Heleny tworzą terytorium Wyspa Świętej Heleny, Wyspa Wniebowstąpienia i Tristan da Cunha.

</doc>
<doc id="1330888" url="https://pl.wikipedia.org/wiki?curid=1330888" title="Godło Świętej Heleny">
Godło Świętej Heleny



</doc>
<doc id="1330891" url="https://pl.wikipedia.org/wiki?curid=1330891" title="TFE">
TFE



</doc>
<doc id="1330892" url="https://pl.wikipedia.org/wiki?curid=1330892" title="Julian z Eklanum">
Julian z Eklanum

Julian z Eklanum (V wiek) – biskup, wczesnochrześcijański pisarz łaciński, uczeń Pelagiusza i gorliwy propagator jego nauczania.
Działalność.
Odebrał staranne wykształcenie w klasycznej retoryce. Na przełomie lat 415/416 został biskupem Eklanum w Italii. W roku 418 wraz z osiemnastu innymi biskupami italijskimi odmówił podpisania dokumentu papieża Zozyma, tzw. "Listu-wezwania" ("list Traktoria"), potępiającego pelagianizm. W roku 419 został złożony z urzędu i udał się na zesłanie na Wschód, gdzie zajmował się egzegezą i polemiką z poglądami Augustyna z Hippony. W 429 przebywał razem z Celestiuszem i innymi biskupami, usuniętymi ze swych diecezji za poglądy pelagiańskie, w Konstantynopolu u patriarchy Nestoriusza. Patriarcha nie podzielał poglądów pelagian na temat przekazywania grzechu pierworodnego, jednak okazał im gościnę. Niestety życzliwość i gościnność Nestoriusza obróciła się przeciw nim. Jego poglądy na temat Theotokos, które wyrażał w polemice z Cyrylem Aleksandryjskim, zostały dwa lata później potępione na Soborze Efeskim, a wraz z nimi także poglądy pelagian. W ostatnim okresie swojego życia Julian przebywał w południowej Galii. Zmarł przed 455 rokiem.
Poglądy.
Julian postrzegał naturę ludzką jako doskonałe dzieło Boga. Człowiek degeneruje się jedynie poprzez własne grzechy. To czy będzie święty, czy grzeszny, zależy od jego woli. Natura bowiem ludzka, wraz z wszystkimi władzami, jest dobra – taka, jak i Adama i Ewy. Człowiek może pokierować energiami, które ma sobie, w sposób moralny, albo niemoralny. Różne pożądliwości zmysłowe, np. pragnienie jedzenia czy pożądliwość erotyczna, były dla niego naturalnymi siłami świadczącymi o żywotności i męskości człowieka i nie różniły się niczym od tych sił życiowych, fizycznych i psychicznych, które mieli pierwsi rodzice w raju. Julian, bowiem jak i inni pelagianie, sprzeciwiał się prawdzie o dziedziczności grzechu pierworodnego – grzech Adama i Ewy wpłynął negatywnie jedynie na ich własną naturę, nie dotknął zaś ich potomstwa, które urodziło się jako doskonałe dzieło Boże.
Pisma.
Zachowały się dość duże fragmenty pism polemicznych skierowanych przeciw Augustynowi. Są to:
Spośród dzieł egzegetycznych przypisuje się Julianowi:
Natomiast przypisywany mu "Komentarz do Psalmów" jest przekładem na język łaciński dzieła Teodora z Mopswestii.
W mniejszych fragmentach zachowały się listy do Augustyna i fragmenty polemik z nim, które Biskup Hippony obszernie cytował w swoich dwóch dziełach bezpośrednio adresowanych do Juliana:

</doc>
<doc id="1330895" url="https://pl.wikipedia.org/wiki?curid=1330895" title="Herb Tristan da Cunha">
Herb Tristan da Cunha

Herb Tristan da Cunha przyjęto w 2002 roku. Wcześniej na terenie Tristan da Cunha używano herbu Świętej Heleny, której jest dependencją.
Na tarczy herbowej przedstawiono cztery albatrosy na białym i błękitnym tle. Tarczę podtrzymują dwie langusty, żyjące w pobliżu wyspy. Herb zwieńczony jest coroną navalis oraz łodzią.
Na dole umieszczono wstęgę z mottem: "Our faith is our strength" (ang. "Nasza wiara jest naszą siłą").

</doc>
<doc id="1330896" url="https://pl.wikipedia.org/wiki?curid=1330896" title="Kodeks Naniański">
Kodeks Naniański

Codex Nanianus oznaczany symbolami U albo 030 (Gregory-Aland), ε 90 (von Soden) – grecki rękopis Nowego Testamentu pisany uncjałą na pergaminie. Zawiera pełny tekst czterech Ewangelii. Paleograficznie datowany jest zwykle na IX wiek. Przechowywany jest w Wenecji, w bibliotece Marciana (numer kat. 1397 I,8). Nazwa kodeksu pochodzi od jego ostatniego właściciela Giovanniego Nanniego (1432–1502).
Tekst kodeksu zasadniczo reprezentuje bizantyjską tradycję tekstualną, z licznymi odchyleniami, których znaczna część jest zgodna z tradycją aleksandryjską. Rękopis jest cytowany w krytycznych wydaniach greckiego Nowego Testamentu.
Posiada system odniesień marginalnych (patrz ilustracja II).
Opis.
Kodeks zawiera 291 pergaminowych kart (22,5 na 16,7 cm), karty ułożone zostały w "quarto", tzn. cztery karty w jednym foliale. Tekst pisany jest w dwóch kolumnach na stronę. Każda kolumna zawiera 21 linijek. Inicjały oraz litery w tytule pisane są złotym atramentem, litery tekstu zasadniczego są brunatne. Kodeks został spisany na pięknym pergaminie. Tekst rękopisu sporządzono starannie i z wielką dbałością. Litery są okrągłe, jedynie na końcu bywają ściśnięte. Kształt liter przypomina bezpośrednie stadium tuż przed kompresją uncjały.
Manuskrypt zawiera "Epistula ad Carpianum", tablice Euzebiusza, tablice κεφαλαια ("spis treści") przed każdą Ewangelią. Tekst dzielony jest według κεφαλαια ("rozdziały"), których numery umieszczone zostały na lewym marginesie, a ich τιτλοι ("tytuły") w górnym marginesie. Kodeks stosuje również inny podział, według mniejszych Sekcji Ammoniusza, z odniesieniami do Kanonów Euzebiusza. Liczba sekcji w Ewangelii Marka wynosi 233 (większość rękopisów 235). Zawiera też ilustracje oraz noty marginalne.
Rękopis jest iluminowanym kodeksem, zawierającym kolorowe, ozdobione złotem, miniatury. Przed Ewangelią Marka umieszczona została ilustracja przedstawiająca chrzest Jezusa, przed Ewangelią Jana ilustracja pokazuje stojącego Ewangelistę i piszącego w pozycji siedzącej Prochorusa, w górze obłoki, z których wychodzą promienie.
Tekst.
Tekstualna przynależność.
Już Tregelles zauważył, że tekst kodeksu zasadniczo przekazuje tekst bizantyjski, jednak w pewnych miejscach występują aleksandryjskie warianty. Hermann von Soden nie zaliczył go do standardowego tekstu bizantyjskiego (oznaczał go przez siglum K), przypisał go do I°, to jest tekstu powstałego – jego zdaniem – w wyniku recenzji dokonanej przez Pamfiliusza z Cezarei (ok. 300 AD). Aland zaszeregował go do Kategorii V, pomimo iż nie jest to standardowy tekst bizantyjski i ma liczne warianty niebizantyjskie.
Tekst kodeksu nie przynależy do konkretnej podrodziny tekstu bizantyjskiego, w wielu partiach zawiera mieszany tekst bizantyjski, a także lekcje niebizantyjskie. W niektórych partiach, jak np. w Łk 10 przekazuje tekst zgodny z rodziną Kx, jest to jedna z najpóźniejszych rodzin tekstu bizantyjskiego. W Łk 1 i Łk 20 przekazuje mieszany tekst bizantyjski i wykazuje w nich znaczne podobieństwo do minuskułów 974 i 1006. Pod względem tekstualnym stoi też w bliskiej relacji do Kodeksu Bazylejskiego, który należy do rodziny E (Sodena Ki), jednej z najstarszych rodzin tekstu bizantyjskiego, ale nie należy do niej. Jedynie Greelings zaliczał go do tej rodziny, który rodzinę tę pojmował szerzej niż inni krytycy tekstu. Jednak Wisse, a za nim inni krytycy tekstu zaprzeczyli, by można było go uznać za członka rodziny E. Podsumowując, tekst bizantyjski jest nierówny, w jednych partiach przekazuje wczesne jego stadium (wczesnobizantyjski), w innych natomiast późniejsze (standardowy).
Kodeks zawiera sporne teksty, takie jak: „Znaki czasu” (Mt 16,2b-3); Dłuższe zakończenie Marka (Mk 16,9-20); „krwawy pot Jezusa” (Łk 22,43-44); J 5,3.4; Pericope adulterae (7,53-8,11) bez oznakowania przez asterysk lub obelisk. Jednak tekst Mk 16,9-20 nie został zaopatrzony w Sekcje Ammoniusza i Kanony Euzebiusza.
Aleksandryjskie warianty tekstowe.
W Ewangelii Mateusza 2,15 – ta sama sytuacja w Mateuszu 2,17 – przekazuje wariant υπο του κυριου ("przez Pana") zamiast υπο κυριου ("przez pana"); wariant ten wspierany jest przez rękopisy: Sinaiticus (א), Vaticanus (B), Efrema (C), Kodeks Bezy, Dublinensis, Tischendorfianus IV, Sangallensis, Petropolitanus, wariant υπο κυριου wspierany jest przez rękopisy Basilensis, Cyprius, Regius, Campianus, Vaticanus 354, Mosquensis II.
W Mateuszu 8,13 (por. Łk 7,10) Posiada interpolację („A kiedy setnik wrócił do domu swego tej godziny, znalazł sługę zdrowego”) por. Łk 7,10, dodatek ten zawierają Kodeks Synajski, Efrema, Bazylejski (022), 038 (0250), "f"1 (33, 1241), g1, syrh.
U Mateusza 27,49 zawiera aleksandryjską interpolację ("i wziął swoją włócznię i przebił Jego bok, i natychmiast wyszły woda i krew"); dodany wiersz pochodzi z Jana 19,34 i jest charakterystyczny dla rękopisów aleksandryjskiej tradycji. Interpolacja występuje w rękopisach: Synajski, Watykański, Ephraemi, Regius, Tischendorfianus IV, 1010, 1293, syrpal i rękopisach etiopskich.
W Ewangelii Jana 1,29 brak frazy ο Ιωαννης ("Jan"), podobnie jak w rękopisach aleksandryjskich oraz wczesnych bizantyjskich.
U Jana 2,13 przekazuje wariant ο Ιησους εις Ιεροσολυμα ("Jezus do Jerozolimy"), większość rękopisów przekazuje tę frazę w kolejności εις Ιεροσολυμα ο Ιησους ("do Jeruzolimy Jezus"); lekcję kodeksu wspierają manuskrypty: Papirus Bodmer II, Papirus Bodmer XIV-XV, Codex Seidelianus I, Codex Regius, Campianus, Petropolitanus Purpureus, 0211, 1010 1505, lekcjonarz 425, lekcjonarz 640, oraz inne rękopisy.
U Jana 4,35 przekazuje wariant ετι τετραμενος εστι ("jeszcze cztery miesiące"), większość rękopisów ma τετραμενος εστι ("cztery miesiące").
U Jana 5,5 przekazuje wariant τριακοντα και οκτω ετη ("trzydzieści i osiem lat"), w czym jest zgodny z aleksandryjskimi rękopisami, większość rękopisów ma τριακονταοκτω ετη ("trzydzieści osiem lat"). Następujące po tej frazie słowo εχων ("mający") zostało opuszczone.
U Jana 5,16 fraza οι Ιουδαιοι τον Ιησουν ("Żydzi Jezusa") uzyskuje aleksandryjską sekwencję słów, większość rękopisów przekazuje tę frazę w innej kolejności słów: τον Ιησουν οι Ιουδαιοι ("Jezusa Żydzi").
u Jana 5,44 przekazuje wariant αλληλων ("innych") w czym jest zgodny z aleksandryjskimi rękopisami, większość rękopisów przekazuje ανθρωπων ("ludzi").
U Jana 6,40 przekazuje wariant τουτο γαρ ("to bowiem") podobnie jak aleksandryjskie rękopisy, większość rękopisów ma τουτο δε ("to zaś").
U Jana 6,54 przekazuje wariant καγω αναστησω podobnie jak aleksandryjskie rękopisy, większość rękopisów ma και εγω αναστησω.
U Jana 7,8 przekazuje wariant ο εμος καιρος ("mój czas") podobnie jak aleksandryjskie rękopisy, większość rękopisów ma ο καιρος ο εμος ("czas mój").
Jan 7,53-8,11.
W Ewangelii Jana 8,2 po słowach οφθρου δε παλιν zawiera wariant βαθεος ελθεν ο Ιησους zamiast reprezentowanego przez większość παρεγενετο.
U Jana 8,4 przekazuje ειπον ("powiedzieli") zamiast λεγουσι ("mówią"); wariant ten wspierany jest przez Kodeks Tischendorfa III.
U Jana 8,7 it przekazuje wariant αναβλεψας ("spojrzał") zamiast ανακυψας ("podnosząc") albo ανεκυψεν ("podniósł"); wariant wspierany jest przez rękopisy Tischendorfianus III, rękopisy rodziny Ferrara ("f"13), oraz 700.
U Jana 8,8 tekst kodeksu zawiera unikatowy dodatek: ενος εκαστου αυτων τας αμαρτιας ("grzechy każdego z nich"). Ten wariant tekstualny zawiera minuskuł 73, 95, 331, 364, 658, 700, 782, 1592 i niektóre ormiańskie rękopisy. Minuskuł 652 ma ten wariant na marginesie naniesiony przez późniejszą rękę. Minuskuł 264 zawiera go w Jan 8,6.
U Jana 8,10a zawiera: Ιησους ειδεν αυτην και zamiast: Ιησους και μηδενα θεασαμενος πλην της γυναικος; niektóre rękopisy mają jedynie: Ιησους. Wariant kodeksu jest wspierany przez rękopisy: Tischendorfianus III, rękopisy rodziny "f"13, 225, 700, 1077, 1443, lekcjonarz 185mg, oraz etiopskie rękopisy.
U Jana 8,10b przekazuje που εισιν οι κατηγοροι σου zamiast που εισιν [εκεινοι] οι κατηγοροι; wariant kodeksu wspierany jest przez rękopisy: Seidelianus I, Vaticanus 354, rękopisy rodziny Ferrara ("f"13), 28, 225, 700, 1009; wariant που εισιν [εκεινοι] οι κατηγοροι σου wspierany jest przez rękopisy: Basilensis, Boreelianus, Seidelianus I, Cyprius, 1079; wariant που εισιν zawierają rękopisy: Bezae, Campianus, Tischendorfianus IV, Tischendorfianus III, oraz rękopisy tekstualnej rodziny Lake’a ("f"1).
U Jana 8,11 zawiera ("powiedział zaś jej Jezus") zamiast ο δε Ιησους ειπεν αυτη ("zaś Jezus powiedział jej") albo ειπεν δε ο Ιησους ("powiedział zaś Jezus"); wariant kodeksu jest wspierany przez rękopis Tischendorfianus IV oraz 700.
Inne warianty.
W Ewangelii Mateusza 8,13 (por. Łk 7,10) posiada interpolację ("a kiedy setnik powrócił do swego domu tej godziny, znalazł sługę zdrowym"); interpolację tę zawierają również rękopisy: Sinaiticus, Efrema (N), Koridethi (0250), rodzina "f"1 (33, 1241), g1, syrh.
W Ewangelii Jana 2,1 przekazuje wariant τριτη ημερα ("trzeciego dnia") zamiast ημερα τη τριτη ("dnia trzeciego"); wariant ten wspierany jest przez rękopisy: Vaticanus, Koridethi, rękopisy tekstualnej Rodziny Ferrara, 196, 743.
U Jana 2,3 przekazuje unikatowy wariant ("jego matka powiedziała do niego"), wszystkie pozostałe rękopisy mają ("matka Jezusa powiedziała do niego").
U Jana 3,2 przekazuje wariant προς αυτον ("do niego"), większość rękopisów ma ("do Jezusa"); wariant kodeksu wspierany jest przez Sinaiticus, Alexandrinus, Vaticanus, Cyprius, Regius, Vaticanus 354, Macedoniensis, Sangallensis, Koridethi, Tischendorfianus III, Petropolitanus, Atous Lavrensis, Athous Dionysiou, Kodeks 047, 0211, 7, 9, 461, 565.
U Jana 3,34 przekazuje rzadki wariant ("z części") zamiast εκ μετρου ("z miary"); wariant wspierany jest tylko przez 1505.
U Jana 4,51 zawiera υιος ("syn") zamiast παις ("sługa"); wariant wspierany jest przez Kodeks Bezy, Cyprius, Petropolitanus Purpureus, Petropolitanus, 0141, 33, 194, 196, 743, 817, 892, 1192, 1216, 1241.
U Jana 6,3 fraza ("Jezus na górę") posiada unikatową sekwencję słów, inne rękopisy przekazują ją w następującej kolejności: εις το ορος ο Ιησους ("na górę Jezus").
U Jana 6,24 zawiera unikatowy wariant εγνω ("poznał") zamiast ειδεν ("zobaczył"); wariant nie jest wspierany przez żaden znany rękopis.
U Jana 6,51 zawiera unikatowy wariant περι της του κοσμου ζωης ("o życie świata"), inne rękopisy mają υπερ της του κοσμου ζωης ("za życie świata").
U Jana 6,67 przekazuje wariant μαθηταις ("uczniowie"), zamiast δωδεκα ("dwanaście"); wariant wspierany jest przez Kodeks Koridethi.
U Jana 7,17 zawiera wariant ποτερον, ale korektor zamienił to na προτερον, wariant ten wspierany jest przez minuskuły 1216 i 1519.
U Jana 7,32 przekazuje wariant , taka sekwencja słów wspierana jest przez rękopisy: formula_1 Vaticanus, Seidelianus I, Cyprius, Regius, Petropolitanus Purpureus, Borgianus, Washingtonianus, Koridethi, Petropolitanus, Athous Lavrensis, 0105, 0141, 9, 565, 1241. Większość rękopisów przekazuje tę frazę w następującej sekwencji słów: υπηρετας οι Φαρισαιοι και οι αρχιερεις.
U Jana 7,34 brak frazy και οπου ειμι εγω υμεις ου δυνασθε ελθειν ("a gdzie ja będę wy przyjść nie możecie"). Opuszczenie to nie jest wspierane przez żaden znany rękopis.
Historia kodeksu.
Dawniej uważano, że rękopis pochodzi z X lub XI wieku. Andreas Birch datował na X lub XI wiek, Scholz, Scrivener na X wiek. Tregelles i Gregory datowali rękopis na IX lub X wiek. Współcześnie paleografowie datują go na wiek IX. Kodeks należał niegdyś do Giovanniego Nanniego (1432–1502), zanim trafił do Biblioteca Marciana w Wenecji.
Mingarelli sporządził pierwszy opis rękopisu. Friedrich Münter (1761–1830) jako pierwszy skolacjonował wybrane partie kodeksu i przesłał je dla Andreasa Bircha. Birch wykorzystał je w swoim wydaniu greckiego tekstu czterech Ewangelii. Później Andreas Birch osobiście badał rękopis i sporządził krótki jego opis w 1801 roku:
Tekst kodeksu został skolacjonowany niezależnie przez Tischendorfa w 1843 roku i Tregellesa w 1846 roku, następnie oba odczyty tekstu zostały porównane i uzgodnione. Tischendorf często go cytował w swoim "Editio Octava Critica Maior". Rękopis badany był ponadto przez Scholza i Gregory’ego.
William Hatch (1875–1972), amerykański paleograf i biblista, opublikował metodą fotograficznego facsimile jedną stronę kodeksu w roku 1939.
Kodeks jest rzadko cytowany w krytycznym wydaniu greckiego tekstu Nowego Testament Nestle-Alanda (siglum „U”). Ani razu nie jest cytowany w tekście głównym, dlatego nie został też wymieniony we wprowadzeniu do wydania. Kodeks nie został omówiony przez Metzgera w jego "The Text of the New Testament..." ani w "Manuscripts of the Greek Bible...", co oznacza, że nie przyznano mu znaczącej wartości tekstualnej. Często jest natomiast cytowany w "The Gospel According to John in the Byzantine Tradition" (2007), w którym oznaczany jest przez siglum „030”.

</doc>
<doc id="1330899" url="https://pl.wikipedia.org/wiki?curid=1330899" title="Godło Tristan da Cunha">
Godło Tristan da Cunha



</doc>
<doc id="1330901" url="https://pl.wikipedia.org/wiki?curid=1330901" title="Sztuka masażu">
Sztuka masażu

Sztuka masażu – polska tragikomedia z 2006 roku, której akcja toczy się w salonie masażu. Zdjęcia powstały od listopada 2003 do kwietnia 2005.

</doc>
<doc id="1330902" url="https://pl.wikipedia.org/wiki?curid=1330902" title="Nieszporek">
Nieszporek

Nieszporek, nieszporek trawny ("Pooecetes gramineus") – gatunek małego ptaka z rodziny pasówek (Passerellidae), zamieszkujący Amerykę Północną; jedyny przedstawiciel rodzaju "Pooecetes".
Systematyka.
Wyróżniono trzy podgatunki "P. gramineus":
Proponowany podgatunek "altus" (opisany z Kendrick Park w Arizonie) uznany za synonim "confinis".
Morfologia.
Długość ciała 14–18 cm, masa ciała: 19,5–28,3 g.
Białe zewnętrzne sterówki, ciemny ogon. Wierzch ciała jasny, szarobrązowy, z ciemnobrązowymi kreskami. Spód szarobiały, z płowym odcieniem na piersi oraz bokach ciała. Na gardle, piersi i bokach widoczne ciemne kreski. Obrączka oczna biała, w zgięciu skrzydła barwa kasztanowata. Młode ptaki w delikatne kreski.
Zasięg, środowisko.
Prerie, łąki oraz pobocza dróg w środkowej i południowo-zachodniej części Ameryki Północnej. Zimę spędza w środkowo-wschodniej oraz południowej części Ameryki Północnej.
Status.
IUCN uznaje nieszporka za gatunek najmniejszej troski (LC, "Least Concern") nieprzerwanie od 1988 roku. Organizacja Partners in Flight szacuje liczebność populacji lęgowej na około 34 miliony osobników. Trend liczebności populacji uznawany jest za spadkowy.

</doc>
<doc id="1330907" url="https://pl.wikipedia.org/wiki?curid=1330907" title="Wiktor z Tonnuny">
Wiktor z Tonnuny



</doc>
<doc id="1330908" url="https://pl.wikipedia.org/wiki?curid=1330908" title="Jan Gabriel Perboyre">
Jan Gabriel Perboyre

Jan Gabriel Perboyre, CM, chiń. 董文学, "Dong Wenxue" (ur. 6 stycznia 1802 w Le Puech, zm. 11 września 1840 w Wuchang, prowincja Hubei) – francuski misjonarz katolicki, męczennik, święty Kościoła katolickiego.
Był drugim synem Piotra i Marii Rigal, miał siedmioro rodzeństwa z czego dwoje założyło rodziny, reszta zaś poświęciła życie służbie Bożej.
27 grudnia 1818 roku został przyjęty do Zgromadzenia Księży Misjonarzy św. Wincentego a Paulo w Montauban, a 28 grudnia 1820 złożył śluby święte i udał się na studia do Paryża. Po ukończeniu nauki w 1823 roku, podjął działalność misyjną na terenie Francji wykładając w seminarium w Montdidier. Młody wiek nie pozwolił na przyjęcie ślubów kapłańskich, aż do 23 września 1826 roku. Następnie wykładał w seminarium w Saint Flour.
21 marca 1835, po latach starań o pozwolenie podjęcia misji na dalekim wschodzie wyruszył z portu w Hawr do Chin. Do celu swej podróży, portu w Makau, dotarł pięć miesięcy później 29 sierpnia. Po opanowaniu języka chińskiego, w marcu 1837 roku rozpoczął dzieło misyjne, realizując swoje marzenia w prowincjach Henan i Hubei.
16 września 1839 zostaje aresztowany, torturowany za szerzenie wiary katolickiej, a następnie zamordowany w Wuchang.

</doc>
<doc id="1330909" url="https://pl.wikipedia.org/wiki?curid=1330909" title="Aero (samochód)">
Aero (samochód)

Aero – czechosłowacki samochód produkowany w latach 1929–1947 przez firmę należącą do Dr. Kabesa z siedzibą w Pradze. 
Pierwsza wersja, "Aero Type 500", napędzana była dwusuwowym silnikiem chłodzonym cieczą o pojemności 499 cm³ wyposażonym w pojedynczy gaźnik. Napęd przenoszony był poprzez 3-biegową manualną skrzynię biegów na oś tylną bez użycia mechanizmu różnicowego. Dostępnych było kilka wersji nadwozia: roadster, kabriolet oraz coupé, wszystkie dostępne były w wariancie miejsc 2+1 (dwa miejsca siedzące z przodu, jedno z tyłu). Łącznie powstało około 1500 egzemplarzy.
W roku 1932 zadebiutował model "Type 20". Wyposażony był w dwucylindrowy silnik o pojemności 660 cm³ i hamulce przy wszystkich kołach. Najpopularniejszą wersją nadwozia był dwudrzwiowy roadster, dostępna była także wersja sedan. W późniejszym czasie dodano silnik o pojemności 999 cm³ osiągający moc 26 bhp.
W 1934 wprowadzono wersję "Type 30". Wyposażona była w dwucylindrowy silnik o pojemności 998 cm³ i mocy 26 bhp napędzający przednią oś. W wersji tej montowano system niezależnego zawieszenia. Samochód mógł osiągnąć maksymalną prędkość równą 105 km/h. Przed wojną zbudowano około 3000 egzemplarzy. 
Ostatnia wersja, "Type 50", wyposażona była w dwusuwowy, czterocylindrowy silnik o pojemności 1997 cm³ generujący moc 50 KM (37 kW) co pozwalało na osiągnięcie prędkości maksymalnej równej 125 km/h.

</doc>
<doc id="1330912" url="https://pl.wikipedia.org/wiki?curid=1330912" title="Pasówka rudosterna">
Pasówka rudosterna

Pasówka rudosterna ("Passerella iliaca") – gatunek małego ptaka z rodziny pasówek (Passerellidae), zamieszkujący Amerykę Północną. Nie jest zagrożony.
Systematyka.
W niektórych ujęciach systematycznych jest to jedyny przedstawiciel rodzaju "Passerella", ale część autorów dzieli ten takson na cztery osobne gatunki.
Wyróżniono kilkanaście podgatunków "P. iliaca":
Międzynarodowy Komitet Ornitologiczny (IOC) do "P. iliaca" zalicza jedynie podgatunek nominatywny i "P. i. zaboria", a pozostałe podgatunki wydziela do trzech osobnych gatunków: "P. unalaschcensis", "P. schistacea" i monotypowego "P. megarhyncha". Podobne ujęcie systematyczne stosuje IUCN.
Morfologia.
Długość ciała 16–19 cm. U wschodniego podgatunku ogon rdzawy, także rdzawa barwa na szarej głowie i grzbiecie oraz na skrzydłach. Podgatunek z rejonów centralnych ma grzbiet oraz głowę szarą, z rdzawym nalotem. U podgatunków z zachodniego wybrzeża pióra ciemnobrązowe. Wszystkie podgatunki mają pierś w gęste kreski, często z plamą na środku.
Zasięg, środowisko.
Zarośla w północnej części Ameryki Północnej; na południu w zachodnich górach. Zimę spędza wzdłuż środkowo-zachodniego i południowo-zachodniego wybrzeża, środkowo-wschodniej i południowo-wschodniej części Ameryki Północnej.
Status.
Międzynarodowa Unia Ochrony Przyrody (IUCN) od 2016 roku dzieli pasówkę rudosterną na cztery osobne gatunki i klasyfikuje je następująco:
Organizacja Partners in Flight szacuje liczebność populacji lęgowej pasówki rudosternej (w szerszym ujęciu systematycznym) na około 20 milionów dorosłych osobników. Ocenia się, że w latach 1966–2015 liczebność tego gatunku zmniejszyła się o 51%.

</doc>
<doc id="1330913" url="https://pl.wikipedia.org/wiki?curid=1330913" title="Chłopiec z latawcem (film)">
Chłopiec z latawcem (film)

Chłopiec z latawcem – amerykański dramat obyczajowy z 2007 roku na podstawie powieści Khaleda Hosseiniego pod tym samym tytułem.
Nagrody i nominacje.
Oscary za rok 2007
Złote Globy 2007
Nagrody BAFTA 2007
Nagroda Satelita 2007

</doc>
<doc id="1330915" url="https://pl.wikipedia.org/wiki?curid=1330915" title="Flaga Tristan da Cunha">
Flaga Tristan da Cunha

Flaga Tristan da Cunha — jeden z symboli dependencji Tristan da Cunha.
Została przyjęta 20 października 2002 roku. Wzorowana na brytyjskiej banderze Blue Ensign, jest to niebieski prostokąt z flagą Wielkiej Brytanii umieszczoną w kantonie oraz herbem wyspy w części swobodnej. Na herb ten składają się biało-niebieska tarcza, wewnątrz której znajdują się cztery lecące albatrosy, podrzymujące ją dwie langusty, zwieńczająca ją corona navalis oraz motto "Our faith is our strength" ().

</doc>
<doc id="1330917" url="https://pl.wikipedia.org/wiki?curid=1330917" title="Joshua (film 2007)">
Joshua (film 2007)

Joshua – amerykański thriller z 2007 roku. Pokazywany był na Festiwalu Sundance.

</doc>
<doc id="1330920" url="https://pl.wikipedia.org/wiki?curid=1330920" title="Pasówka białogardła">
Pasówka białogardła

Pasówka białogardła ("Zonotrichia albicollis") – gatunek małego ptaka z rodziny pasówek (Passerellidae), zamieszkujący Amerykę Północną. Nie wyróżnia się podgatunków.
Morfologia.
Długość ciała 16,5–19 cm. Wyróżniane są dwie formy (odmiany) barwne. Pierwsza odmiana ma na głowie białe i czarne paski, maskę szarą. U drugiej odmiany paski na głowie są rdzawe i ciemnobrązowe, maska szarobrązowa. U obu odmian wierzch ciała kasztanowato-brązowy, skrzydła w czarne kreski, kantarek żółty, pierś szara, boki ciała oliwkowobrązowe, w delikatne kreski, gardło, brzuch i przepaski na skrzydłach białe.
Zasięg, środowisko.
Lasy iglaste północno-środkowej, północno-wschodniej i środkowo-wschodniej części Ameryki Północnej (Kanada, północno-wschodnie USA). Zimę spędza w środkowo-wschodniej i południowej części Ameryki Północnej (na południu po północny Meksyk); sporadycznie zimuje na wybrzeżu Pacyfiku – od skrajnie południowo-zachodniej Kanady (południowa Kolumbia Brytyjska) na południe po skrajnie północno-zachodni Meksyk (północna Kalifornia Dolna).
Status.
IUCN uznaje pasówkę białogardłą za gatunek najmniejszej troski (LC, "Least Concern") nieprzerwanie od 1988 roku. Organizacja Partners in Flight szacuje liczebność populacji lęgowej na około 140 milionów osobników. Trend liczebności populacji uznawany jest obecnie za stabilny, choć w latach 1966–2014 odnotowano spadek populacji o około 35%.

</doc>
<doc id="1330923" url="https://pl.wikipedia.org/wiki?curid=1330923" title="Droga do przebaczenia (film)">
Droga do przebaczenia (film)

Droga do przebaczenia – amerykański dramat obyczajowy z 2007 roku, na podstawie powieści Johna Burnhama Schwartza pod tym samym tytułem.
Obsada.
i inni

</doc>
<doc id="1330924" url="https://pl.wikipedia.org/wiki?curid=1330924" title="Szara ciężarówka w kolorze czerwonym">
Szara ciężarówka w kolorze czerwonym

Szara ciężarówka w kolorze czerwonym (serb. Сиви камион црвене боје, "Sivi kamion crvene boje") – serbski film fabularny z roku 2004 w reżyserii Srđana Koljevicia.
Opis fabuły.
Akcja filmu rozgrywa się w czerwcu 1991 roku, w ostatnich dniach przed wybuchem wojny w Jugosławii. W czasie rozliczenia przemycanej w ciężarówce broni zakłuwają się nożami wszyscy uczestnicy transakcji. Pieniądze w walizce zabierają dwaj transwestyci, a ciężarówką z bronią ukrytą w schowku odjeżdża Ratko – Bośniak, który właśnie opuścił więzienie po odsiedzeniu wyroku za kradzież auta. Z uwagi na daltonizm nie otrzymał nigdy prawa jazdy i nie może w sposób normalny realizować swojej wielkiej pasji (manii) – jazdy autami, odziedziczonej po ojcu, kierowcy cysterny. 
Na drodze Ratka staje Suzana, przedstawicielka „złotej młodzieży” z Belgradu, która właśnie dowiedziała się, że jest w ciąży i przed dokonaniem aborcji zamierza jeszcze odwiedzić Dubrownik i sprzedać tam swoje obrazy. Dla Suzany Ratko jest zwykłym ograniczonym prowincjuszem, którego nazywa kretynem, bośniackim wieśniakiem (pastuchem) i bije przy każdej nadarzającej się okazji. Lekceważący stosunek Suzany do Ratka ulega stopniowej zmianie wraz z kolejnymi przygodami, których uczestnikami stają się w drodze nad morze. Absurdalny klimat podróży podkreślają lokalni watażkowie, prowadzący ze sobą małą wojnę, niemiecki najemnik który nie chce zabić Ratka z powodu swojej miłości do ciężarówek marki Mercedes w kolorze czerwonym oraz prawosławny duchowny, który przeżył potrącenie przez ciężarówkę i przy pomocy kałasznikowa uspokaja porywczych parafian. Kolejnym celem Ratka i Suzany stają się Włochy.

</doc>
<doc id="1330930" url="https://pl.wikipedia.org/wiki?curid=1330930" title="Pasówka białobrewa">
Pasówka białobrewa

Pasówka białobrewa ("Zonotrichia leucophrys") – gatunek małego ptaka z rodziny pasówek (Passerellidae), zamieszkujący Amerykę Północną. Nie jest zagrożony.
Systematyka.
Wyróżniono pięć podgatunków "Z. leucophrys":
Morfologia.
Długość ciała 14–18 cm. Na ciemieniu szerokie białe i czarne paski; policzki, szyja i pierś perłowoszare; grzbiet oraz skrzydła brązowe, w czarne i białe kreski. Ogon długi. Młode ptaki podobne, paski na głowie cynamonowobrązowe i płowe.
Zasięg, środowisko.
Zarośla w północnej i środkowo-zachodniej części Ameryki Północnej. Zimę spędza wzdłuż wybrzeża Pacyfiku i w południowej części Ameryki Północnej.
Tryb życia.
Pasówka białobrewa jest znana ze swej zdolności obywania się bez snu nawet przez dwa tygodnie podczas migracji.
Status.
IUCN uznaje pasówkę białobrewą za gatunek najmniejszej troski (LC, "Least Concern") nieprzerwanie od 1988 roku. Organizacja Partners in Flight szacuje liczebność populacji lęgowej na około 60 milionów osobników. Trend liczebności populacji uznawany jest za stabilny.

</doc>
<doc id="1330932" url="https://pl.wikipedia.org/wiki?curid=1330932" title="Oostindisch Huis (Amsterdam)">
Oostindisch Huis (Amsterdam)

Oost-Indisch Huis (hol. "dom wschodnioindyjski") budynek w centrum Amsterdamu służy dziś dla celów administracyjnych. 
Budynek powstał w 1603 roku, a jego projekt przypisuje się Henrykowi de Keyser. Od roku 1605 tutaj się mieściła główna kwatera Kompanii Wschodnioindyjskiej. 
Frontowe drzwi wejściowe otoczone są z dwóch stron przez toskańskie kolumny. Szczyty i okiennice posiadają zdobienia w renesansowym stylu, w sposób typowy dla Henryka de Keyser. Budynek wywołuje jednak raczej surowe wrażenie ze względu na okna, które sprawiają wrażenie zakratowanych. Jedynie ozdobne zwieńczenia okien i balustrada wprowadzają nieco piękna i dynamizmu. Budynek przywołuje na pamięć czasy dawnej świetności Amsterdamu. 
W roku 1625 założono w Amsterdamie kwaterę Kompanii Zachodnioindyjskiej ("West-Indisch Huis"), kampania ta nigdy nie osiągnęła tego znaczenia, co wschodnioindyjska.
Kompania Wschodnioindyjska miała swoje kwatery również w Rotterdamie, Delfcie, Enkhuizen i Hoorn. Budynek w Rotterdamie został zniszczony podczas Bombardowania Rotterdamu.

</doc>
<doc id="1330934" url="https://pl.wikipedia.org/wiki?curid=1330934" title="John McKinley">
John McKinley

John McKinley (ur. 1 maja 1780, zm. 19 lipca 1852) – amerykański senator z Alabamy oraz sędzia Sądu Najwyższego Stanów Zjednoczonych.
John McKinley urodził się w hrabstwie Culpeper (Wirginia), lecz zaraz potem jego rodzina przeniosła się do Kentucky. Studiował tam prawo, potem przeniósł się do Huntsville w stanie Alabama. Pierwszy okres służby w senacie przypada na 27 listopada 1826 do 3 marca 1831.
W latach 1833–1835 przez jedną dwuletnią kadencje Kongresu Stanów Zjednoczonych reprezentował stan Alabama w Izbie Reprezentantów Stanów Zjednoczonych.
Do Senatu Stanów Zjednoczonych powrócił w marcu 1837 roku. Jednak już w kwietniu 1837 roku, gdy Kongres poszerzył skład Sądu Najwyższego Stanów Zjednoczonych z siedmiu do dziewięciu sędziów, McKinley zrezygnował z funkcji senatora ponieważ otrzymał nominację prezydenta Martina Van Burena na jedną z dwóch powstałych pozycji w Sądzie Najwyższym. Senat potwierdził jego nominację w styczniu 1838 roku i McKinley pełnił funkcję sędziego Sądu Najwyższego Stanów Zjednoczonych aż do śmierci w 1852 roku.

</doc>
<doc id="1330935" url="https://pl.wikipedia.org/wiki?curid=1330935" title="Drapieżnik (film)">
Drapieżnik (film)

Drapieżnik (ang. "The Flock") – amerykański thriller z 2007 roku.

</doc>
<doc id="1330936" url="https://pl.wikipedia.org/wiki?curid=1330936" title="Vijay Amritraj">
Vijay Amritraj

Vijay Amritraj (tam.: விஜய் அமிர்தராஜ், czytaj Wiżaj Amritraż ur. 14 grudnia 1953 w Madrasie) – indyjski tenisista i aktor, olimpijczyk z Seulu (1988), reprezentant w Pucharze Davisa.
Amritraj ma dwóch braci, Ananda i Ashoka.
Kariera tenisowa.
Swój pierwszy sukces odniósł w 1973 roku w singlu. Doszedł do ćwierćfinałów dwóch turniejów Wielkiego Szlema – na Wimbledonie przegrał z Janem Kodešem, a w US Open poniósł porażkę z Kenem Rosewallem.
W 1976 roku Amritraj doszedł razem ze swoim bratem Anandem do półfinału Wimbledonu w deblu.
W 1979 roku awansował do 2. rundy Wimbledonu, w której przegrał z późniejszym mistrzem Björnem Borgiem 6:2, 4:6, 6:4, 6:7, 2:6 (Hindus pokonał go podczas ich pierwszego pojedynku, w 1974 roku).
W 1988 zagrał na igrzyskach olimpijskich w Seulu. W konkurencji singla odpadł w 1. rundzie, a w deblu w 2. rundzie (startował z Anandem Amritrajem).
W latach 1970–1988 Amritraj reprezentował Indie w Pucharze Davisa. Indie doszły z nim w składzie do finału w 1974 i 1987 roku. Łącznie w zawodach zagrał w 73 meczach, w 45 zwyciężając.
Odznaczenia.
W 1974 uhonorowano go nagrodą Arjuna Award.

</doc>
<doc id="1330938" url="https://pl.wikipedia.org/wiki?curid=1330938" title="Dzieło (powieść)">
Dzieło (powieść)

Dzieło (fr."L'Œuvre") – czternasty tom cyklu Rougon-Macquartowie opowiadający o losach malarza Klaudiusza Lantiera i paryskim świecie sztuki czasów II Cesarstwa.
Treść.
Główny bohater, Klaudiusz Lantier, jest malarzem awangardowym, który w odróżnieniu od promowanych przez państwo akademików głosi konieczność malowania prawdziwych przedmiotów i ludzi, najlepiej w plenerze. Te poglądy stają się przyczyną ciągłych niepowodzeń, mimo niewątpliwego talentu. Razem z przyjaciółmi - literatem Sandozem i architektem Dubuche’em - Klaudiusz zakłada koło nowoczesnych twórców, którzy stawiają sobie za cel zmianę panujących reguł sztuki.
Kolejny obraz Lantiera - "Plener" - budzi skandal, gdyż przedstawia na pierwszym planie nagą kobietę. Choć wystawiony tylko na Salonie Odrzuconych, jest najczęściej komentowanym obrazem wystawy, jednak krytyka pod jego adresem jest jednoznacznie negatywna. Klaudiusz przenosi się na wieś razem z dawną modelką - Krystyną Hallegrain - gdzie spędzają trzy lata, wychowując synka Jacka i poświęcając się pracy nad kolejnymi obrazami. I one nie odnoszą jednak sukcesu, co prowadzi do rosnącej depresji u artysty. Krystyna namawia Lantiera na powrót do Paryża, gdzie zaczyna on malować kolejny ogromny obraz - widok na Sekwanę i ludzi zgromadzonych na jej brzegu. Choć udaje mu się przygotować szkic, prace nad obrazem prowadzą go jedynie do frustracji; nie jest zadowolony z kolejnych wyników malowania, niszczy kolejne wersje płótna, popada w obsesję i nędzę. Jego mentalny stan pogarsza się jeszcze, gdy widzi on, jak kolejni dawni przyjaciele zdradzają młodzieńcze ideały i adaptują się do życia w społeczeństwie burżuazyjnym. Jedynie Sandoz pozostaje wierny dawnym zasadom, pracując nad cyklem powieści naturalistycznych.
Kilkuletni Jacek umiera z niedożywienia, Klaudiusz maluje obraz "Umarłe dziecko", który w końcu zostaje zaakceptowany na Salonie, lecz wyśmiany przez elegancką publiczność. Mimo błagań Krystyny, malarz powraca wtedy do widoku na Sekwanę, jednak po wielomiesięcznych usiłowaniach stworzenia wymarzonego arcydzieła rozumie swoją porażkę i popełnia samobójstwo.
Okoliczności powstania utworu.
Zola był wielkim miłośnikiem sztuki, niezwykle interesował się nowymi prądami w sztuce, a jako dziennikarz brał aktywny udział w publicznej dyskusji nad impresjonizmem. Doskonale znał środowisko artystyczne, często gościł w kawiarniach, gdzie zbierali się młodzi malarze i rzeźbiarze, orientował się w realiach życia twórców. Stąd projekt powieści o artyście znajdował się właściwie od początku w planach cyklu powieściowego. Natomiast na ostateczny kształt powieści miało wpływ "Nieznane arcydzieło" Balzaka, które Zola uznał za niezwykle trafną metaforyczną interpretację losu artysty, jak i dalsze osobiste doświadczenia autora i jego własne zmagania twórcze).
Cechy powieści.
Główny bohater utworu, Klaudiusz Lantier, jest postacią podwójnie naznaczoną: po pierwsze piętnem dziedziczności (jest synem Gerwazyny Macquart, bohaterki "W matni"), po drugie zaś - piętnem romantyzmu artystycznego, które wymuszają na nim przywiązanie do malarstwa graniczące z obsesją i zarazem wieczne niezadowolenie z efektów pracy, dążenie do nieosiągalnego ideału. Postać ta nie była wzorowana na żadnym autentycznym malarzu, chociaż posiada cechy - zarówno wyglądu, jak i charakteru - zapożyczone od samego Zoli, Cézanne’a, Monet czy Pisarro. Przeciwwagą dla Klaudiusza jest wzorowany na samym Zoli powieściopisarz Sandoz, który nawet widząc niedoskonałość swoich prac, kontynuuje działanie, gdyż wierzy, że mimo wszystko mogą one odegrać postępową rolę społeczną. Przedstawiona w utworze ocena Sandoza, jako również naznaczonego piętnem romantyzmu i niezdolnego przez to do pełnej realizacji gatunku „nowoczesnej powieści”, jest tożsama z samooceną Zoli.
"Dzieło" wyraża równocześnie rozczarowanie nieumiejętnością człowieka do realizacji założonych ideałów, pesymizm w obliczu trudów życia i wpływania na postęp, ale i wezwanie do tego, by mimo wszystko starać się polepszać otaczający świat. Wyraża to okrzyk „Chodźmy pracować!”, jaki Sandoz kieruje do przyjaciół po pogrzebie samobójcy Klaudiusza.
Recepcja.
Wielowarstwowość przesłania "Dzieła" nie została dostrzeżona przez większość krytyków, którzy zakwalifikowali powieść jako kolejny przykład skrajnego pesymizmu i ludzkiej niemocy. Z kolei w środowiskach impresjonistów wielu malarzy uznało powieść za atak na ten kierunek malarski, nagłą zmianę frontu przez Zolę, który dotąd otwarcie przedstawiał impresjonizm jako nurt postępowy. Paul Cézanne uznał wręcz książkę za osobistą obrazę i zerwał wieloletnią przyjaźń z pisarzem.

</doc>
<doc id="1330939" url="https://pl.wikipedia.org/wiki?curid=1330939" title="Internet Explorer for Mac">
Internet Explorer for Mac

Internet Explorer for Mac – wersja przeglądarki Internet Explorer dla komputerów Macintosh oparta na silniku Tasman. Przeglądarka była dodawana do systemu na mocy umowy między Microsoft a Apple od 1997 roku do 2003, kiedy Apple opracowało własną przeglądarkę o nazwie Safari.
Wsparcie techniczne dla tej przeglądarki zakończyło się 31 grudnia 2005

</doc>
<doc id="1330941" url="https://pl.wikipedia.org/wiki?curid=1330941" title="Aleksiejew Fiodor Jakowlewicz">
Aleksiejew Fiodor Jakowlewicz



</doc>
<doc id="1330942" url="https://pl.wikipedia.org/wiki?curid=1330942" title="Dmitrij Sawastin">
Dmitrij Sawastin

Dmitrij Sawastin (ur. 1942 w Vulcănești) – mołdawski rysownik pochodzenia gagauskiego. W latach 1983–1993 uczył plastyki w szkole. Jest aktywnym członkiem ruchu autonomii Gagauzji oraz klubu „Gagauz Halkı” ("lud gagauski"). W jego rysunkach przeważają motywy gagauskie – postacie z legend oraz dziewczyny gagauskie.

</doc>
<doc id="1330943" url="https://pl.wikipedia.org/wiki?curid=1330943" title="Wojak żółtogardły">
Wojak żółtogardły

Wojak żółtogardły ("Sturnella neglecta") – gatunek średniej wielkości ptaka z rodziny kacykowatych (Icteridae), zamieszkujący Amerykę Północną. Nie jest zagrożony. W locie wykonuje kilka gwałtownych uderzeń skrzydłami, po których następuje krótki ślizg; widoczne wyraźnie białe skrajne sterówki.
Systematyka.
Blisko spokrewniony z wojakiem obrożnym ("S. magna"). Autorzy "Handbook of the Birds of the World" uznawali wojaka żółtogardłego za gatunek monotypowy, ale Międzynarodowy Komitet Ornitologiczny (IOC) wyróżnia dwa podgatunki:
Morfologia.
Długość ciała 21–26 cm. Wierzch ciała i boki brązowopłowe, w czarne kreski i plamki. Na głowie widoczne paski. Gardło, pierś i brzuch żółte; na piersi widoczny czarny rysunek. Brew żółta. Dziób długi, stożkowaty.
Zasięg, środowisko.
Prerie, łąki i tereny bardziej suche niż biotopy wojaka obrożnego; na zachód od środkowej i południowo-środkowej części Ameryki Północnej. W zimie wycofuje się na południe.
Status.
IUCN uznaje wojaka żółtogardłego za gatunek najmniejszej troski (LC, "Least Concern") nieprzerwanie od 1988 roku. Organizacja Partners in Flight szacuje liczebność populacji na około 85 milionów dorosłych osobników. Trend populacji oceniany jest jako spadkowy; szacuje się, że w latach 1966–2015 liczebność tego ptaka spadła o 48%.

</doc>
<doc id="1330945" url="https://pl.wikipedia.org/wiki?curid=1330945" title="Franklin Salas">
Franklin Salas

Franklin Agustín Salas Narváez (ur. 30 sierpnia 1981 roku w Los Bancos) – ekwadorski piłkarz grającym na pozycji napastnika. Obecnie jest zawodnikiem LDU Quito.
Franklin Salas jest wychowankiem LDU Quito, w którym od 2000 do 2007 roku rozegrał 187 ligowych pojedynków i strzelił 61 goli. 16 lipca 2007 roku został trzecim obok Argentyńczyka Hernána Barcosa i Kolumbijczyka Mauricio Moliny południowoamerykańskim napastnikiem zespołu Crvenej zvezdy Belgrad. W barwach tego klubu wystąpił tylko w czterech spotkaniach i w 2008 roku powrócił do LDU Quito.
Kariera międzynarodowa.
Salas regularnie grał w reprezentacji Ekwadoru, ale ostatecznie nie został jednak powołany do składu na Mistrzostwa Świata 2006 w Niemczech z powodu kontuzji kolana.
2 czerwca 2004 roku strzelił zwycięskiego gola przeciwko reprezentacji Kolumbii w eliminacjach do Mistrzostw Świata.
Był również powołany do kadry na Mistrzostwa Świata FIFA U-20, rozgrywanych w 2001 roku.

</doc>
<doc id="1330946" url="https://pl.wikipedia.org/wiki?curid=1330946" title="8 części prawdy">
8 części prawdy

8 części prawdy (ang. "Vantage Point") – amerykański thriller z 2008 roku.
Fabuła.
Thomas i Kent to agenci wyznaczeni do ochrony prezydenta. Podczas wizyty w Hiszpanii dochodzi do zamachu na jego życie. Jednym ze świadków zdarzenia jest Howard Lewis. Wśród tłumu jest również producentka wiadomości Rex Brooks, która przekazuje na żywo bieżące wydarzenia milionom telewidzów na całym świecie. Ich relacje pozwalają ułożyć elementy łamigłówki w całość i odkryć przerażającą prawdę.

</doc>
<doc id="1330949" url="https://pl.wikipedia.org/wiki?curid=1330949" title="Grumot">
Grumot

Grumot – wianek wykonany z jednej żyły liny pokrętkowej przeplecionej dwu- lub trzykrotnie, pomocny przy obszywaniu otworów w żaglu. Nałożony na otwór albo uszkodzenie (rozdarcie) żagla i obszyty ściegiem okrętkowym stanowi zabezpieczenie przed dalszym powiększaniem się rozdarcia.

</doc>
<doc id="1330950" url="https://pl.wikipedia.org/wiki?curid=1330950" title="Epoletnik krasnoskrzydły">
Epoletnik krasnoskrzydły

Epoletnik krasnoskrzydły ("Agelaius phoeniceus") – gatunek ptaka z rodziny kacykowatych (Icteridae).
Systematyka.
Wyróżniono ponad dwadzieścia podgatunków "A. phoeniceus":
Morfologia.
Długość ciała 19–24 cm, masa ciała 36 g. Samiec czarny, ze szkarłatnymi, płowo obwiedzionymi epoletami; czasami rdzawymi. Samica mniejsza, ciemnobrązowa, wierzch ciała w płowe kreski, od spodu jasna, w gęste i ciemnobrązowe kreski. Brew i gardło płowe. Jednoroczny samiec ciemniejszy niż samica, o pomarańczowych epoletach w ciemne plamki, płowej brwi, jasnych policzkach i gardle. Młode ptaki podobne do samicy.
Zasięg, środowisko.
Zarośnięte tereny podmokłe Ameryki Północnej, poza obszarami najbardziej wysuniętymi na północ. Zimę spędza w środkowej oraz południowej części Ameryki Północnej.
Status.
Międzynarodowa Unia Ochrony Przyrody (IUCN) uznaje epoletnika krasnoskrzydłego za gatunek najmniejszej troski (LC, "Least Concern") nieprzerwanie od 2000 roku. Jest to jeden z najliczniejszych ptaków kontynentu północnoamerykańskiego. Organizacja Partners in Flight szacuje liczebność populacji lęgowej na 130 milionów osobników. Trend liczebności populacji uznawany jest za spadkowy.

</doc>
<doc id="1330953" url="https://pl.wikipedia.org/wiki?curid=1330953" title="Andrzej Hellmann">
Andrzej Hellmann

Andrzej Włodzimierz Hellmann (ur. 9 lutego 1947) – polski lekarz, hematolog i transplantolog, profesor nauk medycznych.
Życiorys.
Syn profesora Włodzimierza Hellmanna, specjalisty w zakresie elektroenergetyki. Wnuk pułkownika Włodzimierza Hellmanna, uczestnika akcji pod Bezdanami. Ukończył w 1971 studia medyczne na Wydziale Lekarskim Akademii Medycznej w Gdańsku. Uzyskał następnie stopień doktora, a w 1982 habilitował się. W 1995 otrzymał tytuł profesora nauk medycznych.
Specjalizował się w zakresie chorób wewnętrznych, hematologii i transplantologii klinicznej. Zawodowo związany z Akademią Medyczną w Gdańsku (od 2001 jako profesor zwyczajny), następnie po przekształceniu z Gdańskim Uniwersytetem Medycznym. W latach 1995–2001 był dyrektorem Instytutu Chorób Wewnętrznych, od 2005 do 2008 pełnił funkcję prorektora ds. nauki. W 1991 stanął na czele zorganizowanej przez siebie Katedry i Kliniki Hematologii i Transplantologii.
Członek m.in. European Hematology Association, European Group for Blood and Marrow Transplantation, American Society of Hematology, komitetów redakcyjnych „Acta Haematologica Polonica” i „Medycyny Praktycznej”. Był prezesem Polskiego Towarzystwa Hematologów i Transfuzjologów. Działa także w Polskiej Unii Onkologii, Polskim Towarzystwie Lekarskim i Towarzystwie Internistów Polskich. Należał do Komitetu Patofizjologii Klinicznej Polskiej Akademii Nauk.

</doc>
<doc id="1330956" url="https://pl.wikipedia.org/wiki?curid=1330956" title="Na pewno, być może">
Na pewno, być może

Na pewno, być może (ang. "Definitely, Maybe") – amerykańsko-brytyjsko-francusko-niemiecka komedia romantyczna z 2008 roku w reżyserii Adama Brooksa.
Fabuła.
Na prośbę 10-letniej córki ojciec snuje romantyczną opowieść o trzech miłościach swego życia.

</doc>
<doc id="1330961" url="https://pl.wikipedia.org/wiki?curid=1330961" title="Mikroogranizmy">
Mikroogranizmy



</doc>
<doc id="1330963" url="https://pl.wikipedia.org/wiki?curid=1330963" title="Ab Wolders">
Ab Wolders

Ab Wolders (ur. 10 czerwca 1951) – holenderski trójboista siłowy i strongman.
Jeden z najlepszych holenderskich strongmanów w historii tego sportu. w 1984 r. Mistrz Europy Strongman w roku 1987. Wicemistrz Świata Strongman w latach 1984 i 1989.
Wymiary:

</doc>
<doc id="1330964" url="https://pl.wikipedia.org/wiki?curid=1330964" title="Świadek oskarżenia (film)">
Świadek oskarżenia (film)

Świadek oskarżenia ("Witness for the Prosecution") – amerykański film kryminalny z 1957 roku.
O filmie.
"Świadek oskarżenia" wpisuje się do nurtu tzw. dramatów sądowych. Film wyreżyserował Billy Wilder, główne role zagrali w nim Tyrone Power, Marlene Dietrich i Charles Laughton. Obraz powstał na podstawie sztuki pod tym samym tytułem, a pierwotnie opowiadania napisanego przez Agathę Christie, wydanego w zbiorze "Świadek oskarżenia" w 1948 roku. Film miał swoją premierę w USA w grudniu 1957. Zebrał bardzo dobre opinie i spotkał się z sukcesem komercyjnym.
Billy Wilder starał się utrzymać w tajemnicy to, jak kończy się film. Niektóre plakaty reklamowe mówiły: „Będziesz rozmawiać o filmie, ale proszę nie zdradzaj zakończenia”. Podczas wyświetlania filmu w kinach, w trakcie napisów końcowych, można było usłyszeć komunikat: „Dyrekcja tego kina sugeruje, by ku większej niespodziance tych, którzy jeszcze nie widzieli filmu, nie zdradzać nikomu tajemnicy zakończenia "Świadka oskarżenia"”. Był to element kampanii promocyjnej filmu. Reżyser trzymał sekret zakończenia także przed obsadą – aktorzy dostali ostatnie dziesięć stron scenariusza dopiero wtedy, kiedy przyszedł czas nakręcenia tych scen.
Był to ostatni ukończony film, w jakim zagrał Tyrone Power. Aktor zmarł podczas kręcenia następnego obrazu, "Salomon i Królowa Saby". Podwójną rolę zagrała tu Marlena Dietrich: Niemkę Christine Vole oraz mieszkankę Londynu, posługującą się cockneyem. W tej drugiej roli aktorka przez wielu pozostała nierozpoznana.
Fabuła.
Starszy wiekiem adwokat Wilfred Robarts (Charles Laughton) podejmuje się obrony Leonarda Vole (Tyrone Power), oskarżonego o zamordowanie Emily French (Norma Varden), bogatej, starszej kobiety, która miała go uczynić głównym spadkobiercą jej majątku. Wszystkie dowody wskazują na Leonarda jako sprawcę zbrodni, lecz jego żona, Niemka Christine (Marlena Dietrich) dostarcza alibi. Zostaje wówczas udowodnione, że Christine była już zamężna w momencie, kiedy wychodziła za Leonarda i w dniu rozprawy kobieta niespodziewanie zmienia zeznania. Wyznaje, że to Leonard zabił panią French.

</doc>
<doc id="1330965" url="https://pl.wikipedia.org/wiki?curid=1330965" title="Dolnołużyckie gimnazjum w Chociebużu">
Dolnołużyckie gimnazjum w Chociebużu

Dolnołużyckie gimnazjum w Chociebużu to jedyne gimnazjum dolnołużyckie.
W szkole uczy się 620 uczniów i uczennic według normalnego planu gimnazjum w Brandenburgii.
Drugim gimnazjum łużyckim jest górnołużyckie w Budziszynie.

</doc>
<doc id="1330968" url="https://pl.wikipedia.org/wiki?curid=1330968" title="Laura Allen">
Laura Allen

Laura Allen (ur. 21 marca 1974 w Portland) – amerykańska aktorka, występowała w roli Lily Moore Tyler w serialu USA Network "4400".
Życiorys.
Urodziła się w Portland w stanie Oregon, jako drugie dziecko Julie i Davida Allena. Dorastała na Bainbridge Island w Waszyngtonie z dwiema siostrami: starszą Jennifer (Jenny) i młodszą Lindsay. W 1996 ukończyła studia na wydziale socjologii w Wellesley College. Pracowała z New York City Police Department jako doradca ds. przemocy domowej.
23 września 2006 w Relais Palazzo del Capitano w Pienza we Włoszech wyszła za mąż za Roberta Bruce’a Weymana. Mają dwóch synów: Harpera Edwarda (ur. 3 września 2008 w Los Angeles) i Jake’a Blissa (ur. 5 czerwca 2012).

</doc>
<doc id="1330971" url="https://pl.wikipedia.org/wiki?curid=1330971" title="Wrong Again Records">
Wrong Again Records



</doc>
<doc id="1330972" url="https://pl.wikipedia.org/wiki?curid=1330972" title="Mahershala Ali">
Mahershala Ali

Mahershala Ali, Mahershalalhashbaz Ali (ur. Mahershalalhashbaz Gilmore 16 lutego 1974 w Oakland) – amerykański aktor. Występował w roli Richarda Tylera w serialu "4400", Remy’ego Dantona w serialu "House of Cards" oraz Cornella Stokesa w serialu "Luke Cage". W filmie zaistniał w 2008 roku rolą w "Ciekawym przypadku Benjamina Buttona", w reżyserii Davida Finchera.
W 2017 oraz 2019 roku zdobył Oscara dla najlepszego aktora drugoplanowego za role w filmach "Moonlight" oraz "Green Book".
Życiorys.
Urodził się w 1974 roku w Oakland w Kalifornii, a wychował się w Hayward w tym samym stanie. Uczęszczał do college’u St. Mary’s w Moradze, który ukończył w 1996 roku na wydziale komunikacji masowej.
Otrzymał stypendium sportowe za osiągnięcia w koszykówce, jednak nie kontynuował kariery sportowej z powodu sposobu, w jaki byli traktowani zawodnicy zespołu. Zainteresował się aktorstwem, zwłaszcza po wzięciu udziału w inscenizacji sztuki "Spunk", dzięki której otrzymał staż w California Shakespeare Theater. Po rocznej przerwie w edukacji, podczas której pracował dla wydawnictwa "Gavin Report", podjął naukę na Uniwersytecie Nowojorskim, zdobywając tytuł magistra w 2000 roku.
Kariera.
Aktor znany był profesjonalnie jako Mahershalalhashbaz Ali do 2010 roku. Występował w roli Remy’ego Dantona w serialu Netflix "House of Cards", Cornella Stokesa w "Luke Cage", pułkownika Boggsa w filmie ' i ' oraz Tizzy w filmie z 2008 roku "Ciekawy przypadek Benjamina Buttona".
W 2016 roku zdobył uznanie krytyki za rolę dilera w filmie "Moonlight". Otrzymał Oscara, był nominowany do Złotego Globu oraz zdobył Nagrodę Gildii Aktorów Ekranowych, a także Critics’ Choice Movie Awards dla najlepszego aktora drugoplanowego.
W 2019 roku otrzymał Złoty Glob za rolę drugoplanową w filmie "Green Book" oraz Oscara w tej kategorii za tę samą rolę.
Życie osobiste.
Jego imię pochodzi od proroczego imienia dziecka ze Starego Testamentu (Maher-Shalal-hash-Baz). Został wychowany w religii chrześcijańskiej przez matkę będącą wyświęconym szafarzem. Później przeszedł na islam, zmieniając swoje nazwisko z Gilmore na Ali i dołączył do Wspólnoty Muzułmańskiej Ahmadijja. 
Ma żonę Amatus Sami-Karim.

</doc>
<doc id="1330977" url="https://pl.wikipedia.org/wiki?curid=1330977" title="Emina Cunmulaj">
Emina Cunmulaj

Emina Cunmulaj (ur. 12 września 1984 w Michigan w USA) – amerykańska modelka i aktorka pochodzenia albańskiego.
Życiorys.
W wieku czterech lat wraz z rodzicami przeprowadziła się do Czarnogóry, gdzie przeżyła okres wojny w byłej Jugosławii. W roku 2001 wystąpiła w Elite Model Look Yugoslavia, gdzie dotarła do półfinału. W tym samym roku zwyciężyła w Elite Model Look Contest. Podpisała wtedy kontrakt z Elite Model Management i zdecydowała się powrócić do USA. Prezentowała tak znane marki jak Dolce &amp; Gabbana, Dooney &amp; Bourke, Enzo Angiolini, H&amp;M oraz Just Cavalli.
Jej twarz zdobiła francuskie wydanie "Stiletto" (wiosna 2007), włoskie wydanie "Marie Claire" (listopad 2005) i meksykańską edycję "Vogue" (marzec 2007).
Ma 180 cm wzrostu. Jest żoną Bekima Lulanji, ma dwie córki. Obecnie mieszka w Nowym Jorku i pracuje dla Marilyn Model Management. Mówi płynnie po albańsku i serbsku.

</doc>
<doc id="1330979" url="https://pl.wikipedia.org/wiki?curid=1330979" title="Bibliotheca Bodmeriana">
Bibliotheca Bodmeriana

Bibliotheca Bodmeriana ("Biblioteka Bodmera") – mieści się w Cologny, (Szwajcaria) dokładnie poza Genewą. Biblioteka została założona przez bibliofila z Genewy Martina Bodmera (1899-1971).
Papirusy Bodmera.
Ważną część kolekcji stanowią Papirusy Bodmera. Nazwa wskazuje, że stanowią ją tylko papirusy, jednak niektóre pisane są na pergaminie (XVI, XIX, XXII). Niektóre z tych papirusów należą do najstarszych zachowanych kopii greckiego Nowego Testamentu. Pierwszy z papirusów, Bodmer II (formula_166) został nabyty w roku 1956.
Do kolekcji wchodzą także rękopisy koptyjskie, jak np. Papirus Bodmer III zawierający większą część Ewangelii Jana i fragment Listu do Filipian. Papirus Bodmer XIX. Biblioteka zawiera również egzemplarz Biblii Gutenberga.
W roku 2015 zbiory biblioteki wpisano na listę UNESCO "Pamięć Świata".

</doc>
<doc id="1330980" url="https://pl.wikipedia.org/wiki?curid=1330980" title="Parafia św. Alojzego Orione w Warszawie">
Parafia św. Alojzego Orione w Warszawie

Parafia św. Alojzego Orione w Warszawie – rzymskokatolicka parafia należąca do dekanatu ochockiego.
Historia parafii.
Budowę neogotyckiej kaplicy Dzieciątka Jezus zakończono w 1901.
Obok w budowie był szpital pw. Dzieciątka Jezus. Jeszcze przed I wojną światową zaczęto starania o jego rozbudowę, gdyż chorzy i personel szpitala nie mogli się w nim pomieścić. Wojna przerwała prace budowlane. Po zakończeniu działań wojennych przystąpiono ponownie do prac budowlanych. Dobudowano trzy nawy i zakrystię. Prezbiterium pozostało bez zmian. Budowę zakończono w 1925 r. W czasie II wojny światowej kościół został poważnie uszkodzony. W 1939 r. podczas oblężenia Warszawy rozbita została wieża, dzwony i uszkodzony dach. Odbudowany nieco kościół podczas powstania warszawskiego został ponownie uszkodzony. Zniszczony został dach i okna.
Orioniści rozpoczęli swoją pracę w kościele Dzieciątka Jezus w 1945. Stało się to po likwidacji ośrodka wychowawczego przy ul. Barskiej w Warszawie. Przejęcie na stałe nastąpiło w 1973 r. Parafia św. Alojzego Orione erygowana została w 1986.
W kościele znajdują się trzy ołtarze – główny Matki Bożej Częstochowskiej (dwa obrazy ruchome Dzieciątka Jezus i św. Alojzego Orione); w nawach bocznych po prawej stronie obraz Najświętszego Serca Jezusowego i po lewej św. Józefa z Dzieciątkiem. Po prawej stronie kościoła znajduje się obraz "Miłosierdzia Bożego" sprowadzony ze Lwowa w 1941 r. namalowany przez prof. Stanisława Batowskiego. Po lewej stronie umieszczony (1944) jest obraz "Niepokalane Poczęcie N.M.P." namalowany przez prof. Chyłę z Krakowa.
Księża pracujący w tej parafii zajmują się duszpasterstwem chorych w Szpitalu Dzieciątka Jezus. 
Zasięg parafii.
Do parafii należą wierni z Warszawy, mieszkający przy ulicach: Chałubińskiego, Chmielnej, Żelaznej, Twardej, Srebrnej, Miedzianej, Platynowej, Aleje Jerozolimskie, Nowogrodzkiej, Raszyńskiej, Oczki, Lindleya, Koszykowej, tj. część warszawskiej Woli i Ochoty.

</doc>
<doc id="1330981" url="https://pl.wikipedia.org/wiki?curid=1330981" title="Ulubieńcy Ameryki">
Ulubieńcy Ameryki

Ulubieńcy Ameryki (tytuł ang. "America's Sweethearts") − amerykański film fabularny (komedia romantyczna) z 2001 roku będący satyrą na Hollywood.
Fabuła.
Eddie i Gwen są aktorami, ulubieńcami Ameryki i do tego małżeństwem. Mimo że chcą się rozstać, muszą udawać zgodną parę - dla mediów i promocji. Kiki, siostra i asystentka Gwen, ma bardzo ważne zadanie - utrzymać publikę w przekonaniu, że aktorzy są nadal kochającym się małżeństwem podczas spotkania towarzyskiego, zaaranżowanego przez słynnego agenta prasowego Lee. Praca Kiki jest trudna i stresująca - Gwen jest nie lada wyzwaniem dla swych pracowników. Nie dość tego, jej znajomość z Eddiem przybiera charakter coraz mniej służbowy.

</doc>
<doc id="1330982" url="https://pl.wikipedia.org/wiki?curid=1330982" title="Bodmer Library">
Bodmer Library



</doc>
<doc id="1330984" url="https://pl.wikipedia.org/wiki?curid=1330984" title="Starzyk brunatnogłowy">
Starzyk brunatnogłowy

Starzyk brunatnogłowy, starzyk rudogłowy ("Molothrus ater") – gatunek ptaka z rodziny kacykowatych (Icteridae). Znany pasożyt lęgowy u ponad 100 gatunków ptaków z Ameryki Północnej. Przyczynił się do spadku liczebności wireonków, lasówek, tanagr i niektórych kacyków. Ubarwienie jaj inne niż jaj gospodarzy. Pisklęta wylęgają się wcześniej, rosną szybciej i są większe; wyrzucają z gniazda pisklęta gospodarzy.
Systematyka.
Wyróżniono trzy podgatunki "M. ater":
Morfologia.
Długość ciała 15–20 cm. Głowa samca kawowobrązowa; tułów błyszcząco czarny. Samica jednolicie szarobrązowa. Młode ptaki brązowe, jaśniejsze od spodu, często w ciemnobrązowe kreski. Dziób krótki, stożkowaty.
Zasięg, środowisko.
Północno-środkowa, środkowa i południowa część Ameryki Północnej. Zimę spędza w południowej części zasięgu letniego i dalej na południe po południowy Meksyk.
Pożywienie.
Żywią się głównie nasionami traw, chwastów i niektórych zbóż, a także owadami, takimi jak koniki polne czy chrząszcze.
Zachowanie.
Podczas toków dziób samca uniesiony ku górze, sylwetka smukła lub zgarbiona, z rozłożonymi skrzydłami i nastroszonym upierzeniem. Głos: wysoki, bulgocący. Samica wydaje ostry, głośny świergot. 
Status.
Międzynarodowa Unia Ochrony Przyrody (IUCN) uznaje epoletnika krasnoskrzydłego za gatunek najmniejszej troski (LC, "Least Concern") nieprzerwanie od 1988 roku. Organizacja Partners in Flight szacuje liczebność populacji lęgowej na 120 milionów osobników. Trend liczebności populacji uznawany jest za spadkowy.

</doc>
<doc id="1330987" url="https://pl.wikipedia.org/wiki?curid=1330987" title="Świstak olimpijski">
Świstak olimpijski

Świstak olimpijski ("Marmota olympus") – gryzoń z rodziny wiewiórkowatych. Bardzo bliski przodkowi świstaków północnoamerykańskich.
Masa ciała 4- 11kg. Świstaki tylko tego gatunku linieją dwukrotnie w ciągu roku, na wiosnę i przez całe lato, jego sierść rozjaśnia się tak, że w sierpniu staje się żółta.
Łąki alpejskie, na ogół powyżej granicy lasów. Zamieszkuje tereny na wysokościach od 1500 do 1750 m n.p.m. Występowanie ograniczone do strefy 1760km² w masywie Mont Olympic (stan Waszyngton) w Stanach Zjednoczonych.
Zwierzę żyjące w społecznościach rodzinnych.
Około 1000 osobników.

</doc>
<doc id="1330988" url="https://pl.wikipedia.org/wiki?curid=1330988" title="Dichroizm">
Dichroizm

Dichroizm (od greckiego "dikhroos" – dwubarwny) – początkowo oznaczał właściwość materiału czy urządzenia polegającą na podziale padającej wiązki światła na dwie wiązki o różnych barwach. Obecnie odnosi się przede wszystkim do właściwości materiałów polegającej na różnym pochłanianiu światła, w zależności od jego polaryzacji, np. dla światła spolaryzowanego liniowo w kierunkach wzajemnie prostopadłych czy też spolaryzowanego kołowo prawo- i lewoskrętnie.
Cechą tą charakteryzują się w szczególności niektóre anizotropowe kryształy. Jeżeli przepuścimy światło przez kryształ dichroiczny na tyle gruby, że składowa silniej pochłaniana zostanie niemal całkowicie usunięta, to za kryształem dostaniemy światło bardzo silnie spolaryzowane, tzn. kryształ będzie działał jako polaryzator.
Wpływ czynników zewnętrznych.
Dichroizm cząsteczki czy kryształu może być wywołany przez czynniki zewnętrzne zmieniające symetrię, takie jak naprężenie jednoosiowe, pole magnetyczne czy pole elektryczne.
Zastosowania.
Silnym dichroizmem cechują się specjalnie formowane folie plastikowe, zawierające łańcuchy polimerów z dodatkiem cząsteczek jodu. Znalazły one zastosowanie przy wytwarzaniu cienkich polaryzatorów - polaroidów. Ich mała grubość wynika z dużego stosunku współczynników pochłaniania światła dla polaryzacji, którą chcemy odfiltrować i polaryzacji, którą chcemy uzyskać. Wprowadzenie polaroidów, które są stosunkowo tanie, a ze względu na rozmiary i prostotę bardziej uniwersalne w użyciu od polaryzatorów krystalicznych umożliwiło upowszechnienie zastosowań technik polaryzacyjnych. Obecnie stosuje się je m.in. w polarymetrach, mikroskopach polaryzacyjnych, w fotografii, w wyświetlaczach ciekłokrystalicznych, do produkcji okularów przeciwsłonecznych.
Kryształy dichroiczne.
Materiałem o bardzo silnym dichroizmie jest siarczan jodochininy (herapatyt). Ponadto dichroizm wykazują takie materiały jak kordieryt, turmalin, niektóre odmiany berylu.

</doc>
<doc id="1330989" url="https://pl.wikipedia.org/wiki?curid=1330989" title="Patch Adams (film)">
Patch Adams (film)

Patch Adams – amerykańska tragikomedia z 1998 roku na podstawie książki "Gesundheit: Good Health Is a Laughing Matter" Patcha Adamsa i Maureen Mylander.

</doc>
<doc id="1330990" url="https://pl.wikipedia.org/wiki?curid=1330990" title="Mosorny Groń">
Mosorny Groń

Mosorny Groń (1047 m), na mapie Geoportalu Mosorna (1044 m) – niewybitny szczyt w zachodniej części Pasma Policy w Beskidzie Żywieckim. Jest położony w bocznym grzbiecie odbiegającym z Kiczorki na zachód. Grzbiet ten oddziela dolinę Mosornego Potoku od doliny potoku Jaworzynka spływającego spod przełęczy Krowiarki. Zakończeniem szerokiego grzbietu biegnącego od szczytu na północny zachód jest dolina Skawicy. Na południowo-zachodnim zboczu znajduje się Ośrodek Turystyczno-Narciarski Mosorny Groń z koleją krzesełkową wjeżdżającą z Zawoi Policznego. Wierzchołek jest punktem widokowym na Beskid Żywiecki z Babią Górą, Beskid Makowski oraz Tatry..
Nazwa szczytu jest wołoskiego pochodzenia. Pochodzi od słów "mosor" i "grui". "Mosor" oznacza czerpak, który wykonywano z naturalnie ukształtowanego, nadającego się do tego celu kawałka drewna, "grui" (w gwarze podhalańskiej i górali beskidzkich groń, gróń) to wyniosły brzeg rzeki lub potoku.

</doc>
<doc id="1330991" url="https://pl.wikipedia.org/wiki?curid=1330991" title="Ziemia (powieść)">
Ziemia (powieść)

Ziemia (fr. "La Terre") – powieść Émile’a Zoli, piętnasta część cyklu Rougon-Macquartowie, analiza życia na wsi francuskiej za czasów II Cesarstwa, której głównym bohaterem jest Jan Macquart. Autor powiedział o dziele: „żywy poemat ziemi”.
Treść.
Akcja utworu toczy się w Rognes, wsi w jednym z najbardziej żyznych regionów Francji – Beaucji. Jan Macquart, brat Gerwazyny z powieści "W matni" przybywa tam w poszukiwaniu pracy i zostaje robotnikiem rolnym na folwarku Broderie. W tym samym czasie we wsi rozgrywa się nowy podział ziemi należącej do starego chłopa Fouana, który decyduje się podzielić swoją ziemię między troje dzieci: Fanny Delhomme, Hiacynta i Buteau w zamian za opiekę. Niemal natychmiast po podpisaniu kontraktu między rodzeństwem zaczynają się spory o konkretną wysokość finansowego wsparcia dla ojca oraz o miejsce jego zamieszkania. Fouan, po śmierci żony, kolejno zamieszkuje z Fanny, Buteau, Hiacyntem i ponownie z Buteau, wszędzie traktowany jak ciężar i utrapienie.
Tymczasem Jan zakochuje się we Franciszce Mouche, której siostra Liza wychodzi za mąż za swojego stryjecznego brata Buteau. Ten ostatni, brutal seksualny, napastuje Frankę. Franciszka, mimo niechęci wsi wobec „obcego” Macquarta, zgadza się na ślub, krok ten jednak pieczętuje wrogość między młodymi a małżeństwem Buteau. Między siostrami narasta wrogość i zazdrość o dom i ziemię, tę ziemię, której namiętnie pożądają wszyscy. W swojej żądzy posiadania ziemi, małżonkowie Buteau posuwają się do zbrodni: gwałtu i zabójstwa Franciszki, wtedy już ciężarnej. Straszną niespodzianką jest dla umierającej Franciszki odkrycie, że kocha swojego szwagra, pomimo jego brutalności. Wierna więzom krwi i ziemi nie chce zapisać w testamencie domu Janowi i umiera bez słowa. Wkrótce później małżonkowie mordują także starego Fouana, który był mimowolnym świadkiem zabójstwa. Obawiając się o swoje życie i przerażony stosunkami panującymi pośród chłopów, Jan opuszcza wioskę.
Okoliczności powstania utworu.
Napisanie powieści o chłopach Zola uważał za konieczność, zaś jego zainteresowanie tym środowiskiem jeszcze wzrosło po osiedleniu się w Médan, poza miastem. Ważna była również chęć zmierzenia się z Balzakiem i równoczesnego dokończenia jego nieukończonej powieści "Chłopi", wstrząsającego obrazu idealizowanej na ogół wsi. Pisarz starał się zdobyć jak najwięcej informacji o życiu wsi, głównie poprzez obserwacje mieszkańców Medanu i własne wspomnienia z rodzinnej Prowansji. Czytał również opracowania naukowe poświęcone wsi, wreszcie odbył kilkudniową podróż do Beaucji, gdzie zdecydował się osadzić akcję dzieła. Natomiast wątek starego Fouana miał swoją prostą inspirację w notatce prasowej poświęconej popełnionemu w analogicznych okolicznościach ojcobójstwu.
Cechy utworu.
"Ziemia" jest najbardziej brutalną częścią Rougon-Macquartów, ukazującą sceny seksu i przemocy bez żadnych osłonek. Utwór po publikacji wywołał największy skandal ze wszystkich tomów cyklu, oskarżany o niemoralność i psucie dobrego imienia francuskiej wsi. Autor świadomie zresztą sprowokował opinię publiczną, o czym świadczy napisany w 1887 r. tuż po jej publikacji list do Huysmansa, w którym Zola stwierdza, iż „rzucił książkę w gniazdo os”. Zola w utworze podjął jednak także bardziej uniwersalne tematy, nawiązując do motywu szekspirowskiego Króla Lira poprzez historię starego Fouana oraz grając z konwencją dotychczasowego ukazywania wsi jako miejsca harmonijnego, którego mieszkańcy żyją zgodnie z naturą i kultywują pierwotne wartości człowieka. Opisując krajobrazy Beaucji i mieszkających w niej ludzi oparł się na własnych doświadczeniach z podróży do tego regionu; był jednak krytykowany za to, że w czasie tej podróży rozmawiał jedynie z zamożnymi chłopami, podczas gdy w utworze pisze o właścicielach najmniejszych gospodarstw, a także za to że wymowę ideową utworu ustalił w dużej mierze z socjalistą Jules’em Guesde, który o chłopach bezpośredniego i bezstronnego poglądu mieć nie mógł.
W 1903 r. wznowienie "Ziemi" miało jeden z najwyższych nakładów spośród wszystkich utworów Zoli.

</doc>
<doc id="1330992" url="https://pl.wikipedia.org/wiki?curid=1330992" title="Czernic (szczyt)">
Czernic (szczyt)

Czernic (1317 m) – szczyt górski w Paśmie Policy należącym do Beskidu Żywieckiego, drugi co do wysokości szczyt Pasma Policy. Na mapie Compassu ma nazwę Czyrniec i wysokość 1328 m, tak samo w przewodniku turystycznym.
Czernic znajduje się w bocznym grzbiecie odbiegającym od Policy na południowy wschód, do Przełęczy Zubrzyckiej. Od Policy oddzielony jest przełęczą (ok. 1250 m). Północno-wschodnie stoki Czyrńca opadają do głębokiej doliny Zakulawki, natomiast południowo-zachodnie do potoku Zubrzyca. Stoki są przeważnie pokryte lasem, ale są w nim duże wiatrołomy, dzięki czemu z Czernica rozciągają się fragmentaryczne widoki. Przez przełęcz między Czernicem a Policą prowadził dawniej Tabakowy Chodnik (odcinek z Zubrzycy Górnej na Halę Krupowa). Po wschodniej stronie tej przełęczy znajduje się ukryty wśród świerków i zazwyczaj zamknięty schron robotników leśnych.
Z Policy grzbietem Czernica i przez Przełęcz Zubrzycką biegnie Wielki Europejski Dział Wodny oddzielający zlewiska Morza Bałtyckiego (stoki północno-wschodnie) i Morza Czarnego (stoki południowo-zachodnie). Obecnie cały Czernic należy do Polski, jednak w okresie II wojny światowej jego grzbietem i dalej działem wodnym przez Beskid Orawsko-Podhalański biegła granica niemiecko-słowacka. Oznakowano ją nawet granitowymi słupkami z literami D i S. Słupki te zostały później obalone, i obecnie niektóre z nich znajdują się jeszcze obok szlaku turystycznego prowadzącego z Przełęczy Zubrzyckiej na Policę. Szlak ten omija szczyt Czyrńca po wschodniej stronie. 

</doc>
<doc id="1330997" url="https://pl.wikipedia.org/wiki?curid=1330997" title="Kacykarzyk purpurowy">
Kacykarzyk purpurowy

Kacykarzyk purpurowy ("Euphagus cyanocephalus") – gatunek średniej wielkości ptaka z rodziny kacykowatych (Icteridae), zamieszkujący Amerykę Północną. Często spotykany w dużych stadach razem z epoletnikiem krasnoskrzydłym.
Systematyka.
Blisko spokrewniony z kacykarzykiem karolińskim ("E. carolinus"). Nie wyróżnia się podgatunków.
Morfologia.
Długość ciała samców 23 cm, masa ciała 60–73 g; długość ciała samic 21 cm, masa ciała 50,6–67 g. Czarny, z purpurowym połyskiem na głowie i zielonym na tułowiu. Dziób stożkowaty, ostro zakończony. Tęczówki kremowobiałe do jasnożółtych. Samica szarobrązowa, jaśniejsza na głowie i szyi; tęczówki ciemnobrązowe. Młode ptaki podobne do samicy. Młode samce czarniawe, z szarą brwią oraz skąpymi, szarymi prążkami na grzbiecie i piersi.
Zasięg, środowisko.
Tereny otwarte i zadrzewienia, na zachód od środkowej i południowo-środkowej części Ameryki Północnej. Zimę spędza w środkowo-zachodniej i południowej części Ameryki Północnej – po południowy Meksyk.
Status.
Międzynarodowa Unia Ochrony Przyrody (IUCN) uznaje kacykarzyka purpurowego za gatunek najmniejszej troski (LC, "Least Concern") nieprzerwanie od 1988 roku. Organizacja Partners in Flight szacuje liczebność populacji lęgowej na 20 milionów osobników. Trend liczebności populacji uznawany jest za spadkowy.

</doc>
<doc id="1330999" url="https://pl.wikipedia.org/wiki?curid=1330999" title="Turkiestański Komitet Narodowy">
Turkiestański Komitet Narodowy

Turkiestański Komitet Narodowy (niem. Turkestanisches Nationalkommitee, ros. Туркестанский национальный комитет) – kolaboracyjne przedstawicielstwo narodowe narodów ZSRR z Azji Środkowej w III Rzeszy podczas II wojny światowej.
Historia.
Komitet powstał w sierpniu 1942 r. w Berlinie pod patronatem Ostministerium kierowanego przez Alfreda Rosenberga. Reprezentował interesy narodów Azji Środkowej kolaborujących z Niemcami, które chciały na obszarze sowieckiego Kazachstanu, Uzbekistanu, Kirgistanu, Tadżykistanu i Turkmenistanu stworzenia niepodległego Turkiestanu przy pomocy wojsk hitlerowskich.
Na jego czele stał jako prezydent Uzbek Weli Kajum-chan, zaś funkcję sekretarza generalnego pełnił Uzbek Karimi, a następnie Kazach Kanatbaj. W skład prezydium wchodziło 4 Kazachów, 3 Turkmenów, 3 Uzbeków, 2 Tadżyków i 2 Kirgizów. Jednakże między przedstawicielami różnych narodów trwały walki frakcyjne, aby zrealizować własne interesy. Do kompetencji Komitetu należały sprawy kulturalne, oświatowe, propagandowe, publikacyjne. Były to faktycznie drugorzędne kompetencje, gdyż Niemcy zamierzali traktować Komitet jedynie jako instytucję fasadową, bez realnej władzy.
Komitet odgrywał dużą rolę przy formowaniu w I poł. 1942 r. na obszarze Generalnego Gubernatorstwa i okupowanej Ukrainy dwóch Legionów Turkiestańskich. Następnie jego działacze prowadzili wśród żołnierzy z Azji Środkowej działalność propagandową w duchu pro-niemieckim i antykomunistycznym, oświatową (różne kursy i szkolenia), kulturalną i publikacyjną, wydając narodowe gazety oraz różne publikacje, odezwy, ulotki itp. W maju 1944 r. w Wiedniu pod patronatem Komitetu doszło do zwołania wszechświatowego zgromadzenia narodów Azji Środkowej. Działalność Komitetu trwała do zakończenia wojny w maju 1945 r.

</doc>
<doc id="1331000" url="https://pl.wikipedia.org/wiki?curid=1331000" title="Nazywał się Bagger Vance">
Nazywał się Bagger Vance

Nazywał się Bagger Vance – amerykański film obyczajowy z 2000 roku na podstawie powieści Stevena Pressfielda z 1995 roku.
Nagrody i nominacje.
Nagrody Saturn 2000
Nagroda Satelita 2000

</doc>
<doc id="1331008" url="https://pl.wikipedia.org/wiki?curid=1331008" title="Wilgowron mniejszy">
Wilgowron mniejszy

Wilgowron mniejszy ("Quiscalus quiscula") – gatunek ptaka z rodziny kacykowatych (Icteridae).
Systematyka.
Wyróżniono trzy podgatunki "Q. quiscula":
Morfologia.
Długość ciała 28–34 cm. Smukła sylwetka. Dziób duży, stożkowaty, lekko zakrzywiony. Ogon klinowaty, dłuższy u samca niż u samicy. Dorosłe ptaki całe czarne. Jeden z podgatunków ma jednolity purpurowy połysk na całym upierzeniu; u drugiego niebieski połysk kontrastuje z brązowym na grzbiecie. Tęczówki u obu podgatunków i u obu płci żółte. Młode czarne, tęczówki ciemne.
Zasięg, środowisko.
Pospolity w miastach, na polach uprawnych, w zaroślach na brzegach strumieni w środkowej i wschodniej części Ameryki Północnej. Zimę spędza we wschodniej części Ameryki Północnej.
Status.
IUCN od 2018 roku uznaje wilgowrona mniejszego za gatunek bliski zagrożenia (NT, "Near Threatened"); wcześniej, od 1988 roku był on klasyfikowany jako gatunek najmniejszej troski (LC, "Least Concern"). Organizacja Partners in Flight szacuje liczebność populacji lęgowej na około 61 milionów osobników. Trend populacji oceniany jest jako spadkowy; szacuje się, że w latach 1966–2014 liczebność tego ptaka spadła o 58%.

</doc>
<doc id="1331010" url="https://pl.wikipedia.org/wiki?curid=1331010" title="Papirus Bodmer XVII">
Papirus Bodmer XVII

Papirus Bodmer XVII, nazywany też "Papirusem 74", oznaczany symbolem formula_1 (Gregory-Aland) – rękopis Nowego Testamentu spisany na papirusie. Paleograficznie datowany na VII wiek.
Opis.
Zawiera Dzieje Apostolskie i Listy powszechne. Listy powszechne zachowały się w szczątkach, w bardzo słabym fragmentarycznym stanie, natomiast Dzieje Apostolskie mają niewielkie braki i rękopis, pomimo stosunkowo późnej daty, uchodzi za ważnego świadka tekstu Dziejów Apostolskich. W Dziejach jego tekst jest bardzo bliski dla Kodeksu Aleksandryjskiego.
Zachowały się następujące fragmenty: Dzieje 1:2-28:31 †; Jakub 1:1-5:20 †; 1 Piotra 1:1-2.7-8.13.19-20.25; 2:6-7.11-12.18.24; 3:4-5; 2 Piotra 2:21; 3:4.11.16; 1 Jana 1:1.6; 2:1-2.7.13-14.18-19.25-26; 3:1-2:8.14.19-20; 4:1.6-7.12.18-19; 5,3-4.9-10.17; 2 Jana 1.6-7.13; 3 Jana 6.12; Judy 3.7.11-12.16.24.
Stanowi go 132 kart o rozmiarach 33 na 21 cm. Przekazuje tekst aleksandryjski, zaliczony został do I kategorii Alanda. Tekst jego został wydany przez Rudolfa Kasser w 1961 roku. Przechowywany jest w Kolonii pod Genewą w Szwajcarii.

</doc>
<doc id="1331013" url="https://pl.wikipedia.org/wiki?curid=1331013" title="Pedro de la Gasca">
Pedro de la Gasca

Pedro de la Gasca (ur. w czerwcu 1485 w Navarregadilla, Ávila zm. 13 listopada 1567 w Sigüenza) – hiszpański ksiądz, dyplomata, członek inkwizycji, gubernator Peru od 10 kwietnia 1547 do 27 stycznia 1550 roku.
Życiorys.
Pedro de la Gasca uważany jest za tego który zakończył wojny domowe w Peru toczone w latach 1538–1548. W 1546 roku został mianowany na gubernatora Peru i miał zastąpić dotychczas sprawującego tę funkcję Blasco Núñez Vela. W lipcu 1546 roku Gasca przybył do Santa Marta w Nowej Grenadzie. Tam otrzymał informacje o śmierci swojego poprzednika i buncie Gonzala Pizarro. W lutym 1547 roku po podporządkowaniu sobie floty Pizarra stacjonującej w Panamie (22 okręty) i terytorium Panamy wysłał do konkwistadora notę ułaskawiającą i wzywającą do podległości. Sam wylądował u północnych wybrzeży Peru.
W marcu 1548 roku wraz z 2000 żołnierzy wyruszył na spotkanie z Pizzarem. Ich armie spotkały się pod Cuzco, gdzie prawie wszyscy żołnierze buntownika przeszli na stronę Gasca a sam Pizzaro 9 kwietnia poddał się. 10 kwietnia 1548 roku Gonzalo Pizzaro został ścięty jako buntownik. Swoje zwycięstwo uwiecznił zakładając nowe miasto w Boliwii Nuestra Senora de la Paz (Nasza Pani Pokoju) późniejsze La Paz.
Pedro de la Gasca swoje krótkie rządy rozpoczął od mianowania na stanowisko gubernatora Chile Pedra de Valdivii. Przyjął również poselstwo Martineza Iralii, którego mianował gubernatorem La Platy. W 1551 roku zrezygnował ze stanowiska gubernatora.

</doc>
<doc id="1331018" url="https://pl.wikipedia.org/wiki?curid=1331018" title="Magellan SA">
Magellan SA



</doc>
<doc id="1331021" url="https://pl.wikipedia.org/wiki?curid=1331021" title="Makak tajwański">
Makak tajwański

Makak tajwański ("Macaca cyclopis") – gatunek ssaka naczelnego z podrodziny koczkodanów (Cercopithecinae) w obrębie rodziny koczkodanowatych (Cercopithecidae). 
Zasięg występowania.
Makak tajwański jest szeroko rozpowszechniony we wschodnich górach na Tajwanie.
Taksonomia.
Gatunek po raz pierwszy naukowo opisał w 1863 roku brytyjski przyrodnik Robert Swinhoe nadając mu nazwę "Macacus cyclopis". Jako miejsce typowe odłowu holotypu wskazano Shou Shan, w Kaohsiung, w Hsien, na Tajwanie.
"M. cyclopis" należy do grupy gatunkowej "fascicularis". Badania oparte o dane molekularne wykazały rozbieżność tajwańskiego "M. cyclopis" i japońskiego "M. fuscata" od ich kontynentalnego przodka "M. mulatta" która nastąpiła 0,38–0,44 milionów lat temu. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) samic 42–60 cm (w tym osobniki żyjące w niewoli, 44 cm u jednej dziko żyjącej samicy), samców 47,5–65 cm (w tym osobniki żyjące w niewoli, 65 cm u jednego dziko żyjącego samca), długość ogona samic 35–41 cm (w tym osobniki żyjące w niewoli), samców 43,5–50 cm (w tym osobniki żyjące w niewoli); masa ciała samic 5,5–9,5 kg (w tym osobniki żyjące w niewoli), samców 6,3–18,5 kg (w tym osobniki żyjące w niewoli, 8,1 kg u jednego dziko żyjącego samca). Silna małpa o nieco ciężkawym wyglądzie i ogonie średniej długości. Samiec jest większy od samicy. Nieznana jest struktura społeczna stad tych małp. 
Ekologia.
Makak jawajski w naturze żyje na wybrzeżach morskich, często na urwistych, skalistych brzegach. Ze względu na napór ludzi spotykany jest dzisiaj w głębi lądu na wysokości od 600 do 800 m n.p.m. Może żyć do wysokości 3000 m n.p.m. introdukowany w Japonii.
Żywi się głównie rośliny, poza tym wszystkożerny.
Status.
Zwierzęta tego gatunku są poszukiwane z uwagi na smaczne mięso i do wykonywania preparatów medycznych. Gatunek jest narażony na wyginięcie. Liczebność słabo znana.

</doc>
<doc id="1331027" url="https://pl.wikipedia.org/wiki?curid=1331027" title="Kacyk północny">
Kacyk północny

Kacyk północny ("Icterus galbula") – gatunek małego, wędrownego ptaka z rodziny kacykowatych (Icteridae).
Systematyka.
Takson ten był wcześniej łączony w jeden gatunek z kacykiem czarnogrzbietym ("I. abeillei") i kacykiem złotobrewym ("I. bullockiorum"). Nie wyróżnia się podgatunków.
Morfologia.
Długość ciała 17–19 cm, rozpiętość skrzydeł 23–30 cm. Masa ciała 30–40 g.
Samiec ma tułów płomienisto-pomarańczowo-czarny z białymi partiami na skrzydłach, znacznie większymi niż u kacyka złotobrewego. Ma czarny kaptur rozciągający się na pierś. Ciemię, potylica, pasek oczny oraz śliniaczek czarne, brew, policzki oraz boki szyi pomarańczowe. Samica i młode z wierzchu oliwkowobrązowe, od spodu pomarańczowo-żółte; na skrzydłach widoczne dwa białe paski.
Zasięg, środowisko.
W sezonie lęgowym zamieszkuje luźne zadrzewienia liściaste środkowej i wschodniej części Ameryki Północnej (południowa Kanada oraz środkowe i wschodnie USA). Często żeruje i gniazduje w parkach, sadach czy w ogrodach. Zimę spędza od skrajnego południa USA (Floryda, wybrzeże południowej Kalifornii) przez Meksyk i Amerykę Środkową po północną część Ameryki Południowej (Kolumbia i Wenezuela). Na zimowiskach przebywa w otwartych lasach, ogrodach czy na plantacjach kawy i kakao.
Zachowanie.
Ptaki te wyprowadzają jeden lęg w roku. Budową gniazda zajmuje się samica; jest ono utkane z włókien roślinnych i zwierzęcych (niekiedy także sztucznych, takich jak sznurek czy żyłka wędkarska) w formie zwisającego z gałęzi worka. Samiec niekiedy przynosi materiał na gniazdo, ale nie zajmuje się budową. W zniesieniu 3–7 jaj (zwykle 4). Inkubacja trwa 11–14 dni. Wysiaduje wyłącznie samica, samiec sporadycznie dostarcza jej pożywienie, przeważnie więc żywi się sama. Karmieniem piskląt zajmują się oboje rodzice. Po 11–14 dniach od wyklucia młode są w pełni opierzone.
Kacyk północny żywi się owadami (stanowią podstawę pożywienia w sezonie lęgowym), owocami i nektarem.
Status.
Międzynarodowa Unia Ochrony Przyrody (IUCN) uznaje kacyka północnego za gatunek najmniejszej troski (LC, "Least Concern") nieprzerwanie od 2000 roku. Organizacja Partners in Flight szacuje liczebność populacji lęgowej na 12 milionów osobników. Trend liczebności populacji uznawany jest za stabilny.

</doc>
<doc id="1331031" url="https://pl.wikipedia.org/wiki?curid=1331031" title="Gustaaf Deloor">
Gustaaf Deloor

Gustaaf Deloor (ur. 24 czerwca 1913 w De Klinge; zm. 28 stycznia 2002 w Mechelen) - belgijski kolarz szosowy startujący wśród zawodowców w latach 1932-1939. Dwukrotny zwycięzca Vuelta a España (1935, 1936). Zwycięzca etapu w Tour de France.

</doc>
<doc id="1331032" url="https://pl.wikipedia.org/wiki?curid=1331032" title="Swinton (ród)">
Swinton (ród)

Clan Swinton szkocki ród i klan nizinny.
Pochodzenie.
Swintonowie są jedną z nielicznych brytyjskich rodzin mogących wykazać się pochodzeniem od saskich przodków. Wśród przodków mają rycerzy z dawnego królestwa Nortumbrii, na pograniczu Anglii i Szkocji, i te tereny zamieszkuje do dziś większość rodu.
Za protoplastę rodu uważa się Eadulfa I z Bernicji, który w 886 uznał zwierzchność Alfreda Wielkiego. Klan spokrewniony jest z klanami Dunbar i Arbuthnott, którego przodkiem był Hugh de Swinton.
Nazwisko rodziny, przez skojarzenie z dzikiem, wywodzone jest według tradycji od odwagi członków rodu. Tradycja ta odzwierciedla się w herbie naczelnika klanu, i herbowych jego członków. Prawdopodobnie rzeczywista geneza nazwiska związana jest z nazwą miejscową, być może z wioską Swinewood, nadaną rodowi przez Wilhema Lwa. Nadanie zostało potwierdzone Edulphowi de Swinton przez Dawida I, króla Szkocji w 1140.
Dzieje rodu.
Henry de Swinton, wraz z bratem, proboszczem w Swinton, przysięgli wierność królowi Anglii Edwardowi I w 1296.
Kolejne generacje Swintonów stanęły po stronie Szkocji, uczestnicząc w walce o niepodległość w szeregach wojsk Roberta Bruce'a. Sir John Swinton, prawwnuk Henry'ego był znamienitym dowódcą i urzędnikiem w służbie królów Roberta II i Roberta III. Dowodził w bitwie z Anglikami pod Otterburn w 1388, i poległ w 1402 w bitwie pod Humbleton Hill.
W XVI w. znaczenie rodu rosło, m.in. dzięki małżeństwom z hrabiami Douglas, Mar i dynastią panującą. Sir John Swinton of Swinton uczestniczył na czele klanu w wojnie stuletniej, i poległ w 1424 w bitwie pod Verneuil.
W 1567 sir John Swinton był jednym ze szkockich baronów, którzy sprzeciewili się małżeństwu królowej Marii z hrabią Bothwellem.
W 1640 sir Alexander Swinton, 22.wódz klanu został szeryfem Berwickshire. Jego syn Alexander, został w 1688 członkiem Sądu Najwyższego Szkocji, i lordem Mersington.
W czasie rewolucji Swintonowie byli rojalistami. John Swinton, pułkownik regimentu Berwickshire dostał się do niewoli wojsk parlamentu w bitwie pod Worcester, jego brat Robert poległ w czasie próby zdobycia sztandaru Cromvella.
John Swinton później, w roku 1655 stanął po stronie Lorda Protektora jako członek Rady Państwa. Jego syn, również John, 23 Laird Swinton Po bezpotomnej śmierci Aleksandra, 24. Lairda, syna Johna Swintona, tytuł odziedziczył brat Johna, również Aleksander, jako 25. Laird of Swinton, który wspierał w czasie "Chwalebnej rewolucji" Wilhelma III.
John Swinton of that Ilk, 27.Laird został członkiem Sądu Najwyższego i Lordem Swinton w 1782.
Między wybitnymi członkami klanu jest m.in. Ernest Dunlop Swinton (1868 -1951), generał major, uczestnik wojen burskich i I wojny światowej, teoretyk wojskowości, zasłużony dla powstania broni pancernej i kapitan George Swinton, pochodzący z gałęzi Swinton of Kimmerghame, Lord Lyon King of Arms, i sekretarz kapituły Orderu Ostu w latach 1927 to 1929.
Generał sir John Swinton of Kimmerghame, jest Lordem Porucznikiem ("Lord Lieutenant") Berwickshire, i ojcem szkockiej aktorki Tilda Swinton.
Wódz klanu.
Obecną głową rodu jest Rolfe William Swinton of that Ilk, 36 Laird of Swinton. Swintonowie, jak wiele wielkich rodów ze szkockich Nizin i Pogranicza, przyjmują charakterystyczne głównie dla rodów góralskich struktury klanowe. Jednak w źródłach historycznych Swintonowie określani są najczęściej jako ród, nie klan.

</doc>
<doc id="1331033" url="https://pl.wikipedia.org/wiki?curid=1331033" title="Gustave Deloor">
Gustave Deloor



</doc>
<doc id="1331034" url="https://pl.wikipedia.org/wiki?curid=1331034" title="Przełęcz Zubrzycka">
Przełęcz Zubrzycka

Przełęcz Zubrzycka (877 m) – przełęcz w Beskidzie Żywieckim, pomiędzy wzniesieniami Czernic (Czyrniec) (1317 m) oraz Kieczura (911 m). Biegnie przez nią asfaltowa droga Zubrzyca Górna – Sidzina. Przełęcz znajduje się w długim grzbiecie, który odchodzi od Policy i poprzez Czernic, Przełęcz Zubrzycką, Kieczurę biegnie aż do doliny Czarnej Orawy w Jabłonce. Grzbietem tym biegnie Wielki Europejski Dział Wodny między zlewiskami Morza Bałtyckiego i Morza Czarnego. Na południowo-zachodnich stokach Przełęczy Zubrzyckiej znajduje się jedno ze źródeł potoku Zubrzyca (zlewnia Morza Czarnego), natomiast na północno-wschodnich – potoku Sidzina (zlewnia Bałtyku).
Przez Przełęcz Zubrzycką biegnie też granica między Pasmem Babiogórskim (a dokładniej jego częścią – Pasmem Policy) a Pasmem Orawsko-Podhalańskim. Na przełęczy znajduje się należące do Zubrzycy Górnej osiedle Ignatówka. Obok szlaku turystycznego, przy szosie znajduje się kamienna figurka z krzyżem.

</doc>
<doc id="1331037" url="https://pl.wikipedia.org/wiki?curid=1331037" title="Okrąglica (Beskid Żywiecki)">
Okrąglica (Beskid Żywiecki)

Okrąglica, Krupowa Hala (1238 lub 1247 m) – szczyt w Paśmie Policy w Beskidzie Żywieckim. Znajduje się w głównym grzbiecie tego pasma pomiędzy Kucałową Przełęczą (1148 m) a bezimiennym wierzchołkiem 1137 m. Z wierzchołka Okrąglicy w kierunku południowo-wschodnim ku dolinie Ciśniawy odchodzi boczny grzbiet pomiędzy doliną potoku Zakulawka a doliną Kamyckiego Potoku. Mniej więcej w połowie jego wysokości znajduje się na nim szczyt Kordelka (1025 m), a w górnej części grzbietu duża Hala Krupowa. Ze stoków północnych spływają źródłowe cieki potoku Skawica Sołtysia. W pobliżu wierzchołka znajdują się rozpadliny i niewielkie jaskinie, co nadaje otoczeniu dziki wygląd.
Tuż poniżej szczytu, na który prowadzi nieoznakowana ścieżka, stoi kaplica Matki Bożej Opiekunki Turystów oraz maszt telekomunikacyjny. Kaplicę, nawiązującą wyglądem do szałasu pasterskiego, zbudowano potajemnie w maju 1987 roku. Przez długi czas prowadząca do niej ścieżka znana była tylko wtajemniczonym. Obecnie we wnętrzu kaplicy umieszczono epitafia upamiętniające zmarłych ludzi gór. Co roku w pierwszą niedzielę października w kaplicy odbywa się msza dla uczestników zlotu turystycznego krakowskiego oddziału PTTK.
Szlaki turystyczne.
Przez sam wierzchołek nie prowadzą znakowane szlaki turystyczne. Najbliżej szczytu biegnie Główny Szlak Beskidzki na wschód od Kucałowej Przełęczy, trawersujący stok południowy. Można od niego leśną drogą podejść na polankę z kapliczką i przekaźnikiem. Niżej po stokach północnych i południowych przebiegają wszystkie pozostałe szlaki idące na Kucałową Przełęcz.

</doc>
<doc id="1331038" url="https://pl.wikipedia.org/wiki?curid=1331038" title="Piranga szkarłatna">
Piranga szkarłatna

Piranga szkarłatna ("Piranga olivacea") – gatunek małego, wędrownego ptaka z rodziny kardynałów (Cardinalidae), wcześniej zaliczany do tanagr (Thraupidae) lub trznadlowatych (Emberizidae). Żeruje wysoko w koronach drzew. Nie wyróżnia się podgatunków.
Morfologia.
Długość ciała 17–19 cm. Samiec – płomiennoszkarłatny, o czarnych skrzydłach i ogonie. Jednoroczne samce bardziej matowe, pomarańczowoczerwone, a skrzydła i ogon mają brązowoczarne. Samice oraz młode z wierzchu zielone, od spodu żółte; skrzydła i ogon od szarobrązowych do czarnobrązowych. Kiedy nadchodzi jesień, samce podobne do samic, lecz zieleń jaskrawsza, ciemię żółtawe, a żółty spód ciała pokryty jest delikatnie pomarańczowym nalotem. Młode są podobne do samicy, z żółtymi paskami na skrzydłach.
Zasięg, środowisko.
Lasy liściaste, szczególnie dębowe, w południowo-środkowej i południowo-wschodniej Kanadzie po południowo-wschodnie USA. Zimę spędza od Panamy przez północno-zachodnią do środkowo-zachodniej części Ameryki Południowej (aż po środkową Boliwię).
Status.
IUCN uznaje pirangę szkarłatną za gatunek najmniejszej troski (LC, "Least Concern") nieprzerwanie od 1988 roku. Organizacja Partners in Flight szacuje liczebność populacji lęgowej na około 2,2 miliona osobników. Trend liczebności populacji oceniany jest jako stabilny.

</doc>
<doc id="1331040" url="https://pl.wikipedia.org/wiki?curid=1331040" title="Fiat 510">
Fiat 510

Fiat 510 – samochód osobowy produkowany przez włoski koncern Fiat w latach 1920–1925. Samochód ten skonstruowany został podobnie do innych modeli Fiata; 501 i 505.
Dostępna była także sportowa wersja modelu 510, 510 S, z mocniejszym silnikiem oraz krótszym podwoziem. Powstało około 14 tys. egzemplarzy tego modelu Fiata.

</doc>
<doc id="1331043" url="https://pl.wikipedia.org/wiki?curid=1331043" title="Fiat 510S">
Fiat 510S



</doc>
<doc id="1331045" url="https://pl.wikipedia.org/wiki?curid=1331045" title="Wojownicy (film 1979)">
Wojownicy (film 1979)

Wojownicy – amerykański film sensacyjny w reżyserii Waltera Hilla, na podstawie powieści Sola Yuricka z 1965 roku o tym samym tytule. Film został wydany w Stanach Zjednoczonych 9 lutego 1979 r. Opowiada o fikcyjnym nowojorskim gangu ulicznym, który musi przebyć trasę z północnego Bronksu na Coney Island, dzielnicę znajdującą się na południowym Brooklynie. Pomimo początkowo negatywnego odbioru, "Wojownicy" stali się filmem kultowym, wysoko ocenianym przez krytyków. Po premierze powstało kilka spin-offów, w tym gry wideo i serię komiksów.

</doc>
<doc id="1331046" url="https://pl.wikipedia.org/wiki?curid=1331046" title="Live in Gdańsk (album Davida Gilmoura)">
Live in Gdańsk (album Davida Gilmoura)

Live in Gdańsk – koncertowy album Davida Gilmoura z zapisem koncertu Przestrzeń Wolności w Stoczni Gdańskiej z 26 sierpnia 2006 roku. Wydany 22 września 2008 w Europie oraz 23 września 2008 w Ameryce Północnej. Oprócz utworów z koncertu w Gdańsku album, w zależności od wersji, zawiera liczne dodatki.
Album w Polsce uzyskał status platynowej płyty.
Lista utworów.
DVD 1.
114 minut z koncertu oraz 36 minut filmu dokumentalnego o koncercie
CD 3.
Dodatkowe utwory z trasy koncertowej promującej album "On an Island". Piosenki są również dostępne na specjalnej stronie internetowej, która wymaga uwierzytelnienia przez jedną z płyt DVD.

</doc>
<doc id="1331049" url="https://pl.wikipedia.org/wiki?curid=1331049" title="Marzenie (powieść)">
Marzenie (powieść)

Marzenie (fr. "Le rêve") – szesnasty tom cyklu Rougon-Macquartowie, wydany w 1888, poświęcony losom Angeliki Rougon, nieślubnej córki Sydonii Rougon, wychowywanej przez przybranych rodziców w Beaumont.
Okoliczności powstania utworu.
Zola w 1887 wyraził chęć napisania książki, jakiej nikt się po nim nie spodziewał - wprowadzenia do cyklu "Rougon-Macquartowie" elementu metafizyki i nadprzyrodzoności. Częściową inspiracją dla niego był również słynny niegdyś romans "Paweł i Wirginia". Pisarz początkowo planował napisać powieść o romansie pomiędzy młodą dziewczyną a naukowcem po czterdziestce, z którego to planu ostatecznie zrezygnował (zostanie wykorzystany w powieści "Doktor Pascal"), by skupić się całkowicie na opisie uczuć oraz podjąć próbę racjonalnego wytłumaczenia zjawiska uniesień religijnych.
Treść.
Bohaterka utworu jako kilkumiesięczne dziecko zostaje znaleziona przez rodzinę szyjącą szaty liturgiczne dla katedry w Beaumont. Dziewczynka dorasta, czytając żywoty świętych i aktywnie biorąc udział w życiu religijnym. Jej jedynym marzeniem staje się wielka miłość do pięknego księcia, życie w czystości, a następnie szczęście w raju.
Jej marzenie spełnia się, gdy poznaje Felicjana d'Hautecœur, ostatniego ze starej, rycerskiej rodziny. Mimo początkowych trudności (dziewczyna jest za biedna, by zostać żoną Felicjana), przekonuje do siebie jego rodzinę swoją czystością i niewinnością. Jednak przy wyjściu z kościoła, gdy po raz pierwszy całuje ukochanego, umiera z nadmiaru szczęścia.
Znaczenie powieści w cyklu.
Historia Angeliki miała być w pierwszej kolejności dowodem na to, że zmiana warunków środowiskowych może przezwyciężyć destrukcyjny wpływ dziedziczenia. Angelika, która nigdy nawet nie nosiła oficjalnie nazwiska Rougon, jest całkowitym zaprzeczeniem swojej matki Sydonii, lichwiarki i właścicielki domu publicznego, gdyż nigdy nie miała świadomego kontaktu ze swoją prawdziwą rodziną i wychowywana była w zupełnie innym klimacie. Niemniej i u niej uwidacznia się dziedziczona choroba psychiczna w postaci obsesji na punkcie własnej czystości i świętości. Jej zagadkowa śmierć odbiera utworowi cechy powieści naturalistycznej i paradoksalnie przyczyniła się do tego, że zyskała jedne z lepszych recenzji z powieści cyklu, lecz nigdy nie przyjęła się zbytnio wśród miłośników twórczości pisarza. Zarzucano mu także, że książkę całkowicie inną niż pozostałe utwory cyklu napisał specjalnie po to, by zostać przyjętym do Akademii Francuskiej, znanej z konserwatyzmu. Zarzut ten upadł jednak, gdy Zola ubiegał się o ten zaszczyt dopiero rok później, gdy jego wizytówką była już kolejna powieść - stricte naturalistyczna "Bestia ludzka" . W rzeczywistości podstawową funkcją "Marzenia" było chwilowe rozwianie przytłaczającego klimatu cyklu, by nie następowały po sobie dwie tak mocne w wyrazie powieści, jak "Ziemia" i "Bestia ludzka" . Jest też możliwe, że osobiste doświadczenia Zoli (początek szczęśliwego romansu z Jeanne Rozerot) skłoniły go do napisania czegoś „lżejszego” .
Recepcja.
Wbrew oczekiwaniom autora, "Marzenie" zebrało kiepskie recenzje. Większość krytyków zdziwiła się tak nagłą zmianą tonu u pisarza, który dotąd szokował publiczność brutalnością swoich utworów, i uznała, że sprzeniewierzył się on swojemu talentowi. Anatole France na łamach "Le Temps" określił książkę jako nienaturalną. Dopiero późniejsi krytycy zaczęli postrzegać dzieło jako wyraz swoistej ewolucji autora i zarazem zapowiedź głębszej refleksji religijnej w trylogii "Trzy miasta" (a zwłaszcza rozszerzenia analizy religijnego mistycyzmu w utworze "Lourdes").

</doc>
<doc id="1331053" url="https://pl.wikipedia.org/wiki?curid=1331053" title="Kucałowa Przełęcz">
Kucałowa Przełęcz

Kucałowa Przełęcz (1148 m) – przełęcz w głównym grzbiecie Pasma Policy w Beskidzie Żywieckim. Znajduje się pomiędzy Okrąglicą (1239 m) a Kocią Łapą (1182 m). Na niektórych mapach i w niektórych przewodnikach podana jest inna wysokość przełęczy – 1170 m. Północne stoki Kucałowej Przełęczy opadają do doliny Skawicy i spływa z nich jeden ze źródłowych cieków potoku Skawica Sołtysia. Nazwa pochodzi od nazwy Hali Kucałowej, tej zaś od nazwiska Kucała.
Rejon przełęczy jest trawiasty, znajdują się na niej dwie dawne hale pasterskie: na stokach północnych Hala Kucałowa, na południowych hala Sidzińskie Pasionki, czasami obejmowane wspólną nazwą Hala Kucałowa. Ponieważ przełęcz nie jest porośnięta lasem, jest dobrym punktem widokowym.
Błędna jest nazwa „Hala Krupowa” widniejąca na zamontowanych na przełęczy tabliczkach szlaku turystycznego. Właściwa Hala Krupowa znajduje się na południowo-wschodnich, podwierzchołkowych stokach Okrąglicy. Również nazwa schroniska PTTK na Hali Krupowej jest wynikiem pomyłki.

</doc>
<doc id="1331055" url="https://pl.wikipedia.org/wiki?curid=1331055" title="Fiat 512">
Fiat 512

Fiat 512 – samochód osobowy produkowany przez włoski koncern motoryzacyjny Fiat w latach 1926–1928. Samochód był pod względem technicznym rozwinięciem innego modelu Fiata, Fiat 510. Ulepszono system zawieszenia oraz hamulce. Powstało około 2600 egzemplarzy Fiata 512.

</doc>
<doc id="1331060" url="https://pl.wikipedia.org/wiki?curid=1331060" title="Piranga pąsowa">
Piranga pąsowa

Piranga pąsowa ("Piranga rubra") – gatunek ptaka z rodziny kardynałów (Cardinalidae), wcześniej zaliczany do tanagr (Thraupidae) lub trznadlowatych (Emberizidae). Żeruje wysoko w koronach drzew; szczególnie chętnie zjada pszczoły.
Systematyka.
Wyróżniono dwa podgatunki "P. rubra":
Morfologia.
Długość ciała 18–20 cm. Samiec różowoczerwony. Samica oraz młode od spodu jasnożółte, z wierzchu żółtawooliwkowe, z większą domieszką barwy oliwkowej na skrzydłach, ogonie i grzbiecie. Dziób duży, jasny u obu płci, ciemniejszy po sezonie lęgowym. Jednoroczne samce podobne do samic, z plamkami lub czerwonym nalotem na piórach; dwuletnie podobne do dorosłych samców, lecz jaśniejsze, bardziej żółtawe.
Zasięg, środowisko.
Lasy liściaste, szczególnie dębowe w południowej i środkowo-wschodniej części Ameryki Północnej. Zimę spędza od Meksyku na południe do środkowych terenów Ameryki Południowej.
Status.
IUCN uznaje pirangę pąsową za gatunek najmniejszej troski (LC, "Least Concern") nieprzerwanie od 1988 roku. Organizacja Partners in Flight szacuje liczebność populacji lęgowej na około 12 milionów dorosłych osobników. Trend liczebności populacji oceniany jest jako stabilny.

</doc>
<doc id="1331062" url="https://pl.wikipedia.org/wiki?curid=1331062" title="Kiedy rozstajesz się z przyjaciółmi">
Kiedy rozstajesz się z przyjaciółmi

Kiedy rozstajesz się z przyjaciółmi (tytuł oryginalny: "Kur ndahesh nga shokët") – albański film fabularny z roku 1986 w reżyserii Petrita Llanaja.
Opis fabuły.
Namik potrafi w krótkim okresie zepsuć przyjazną atmosferę panującą w środowisku spawaczy. Takie zachowania wywierają także zły wpływ na jego życie prywatne, a zwłaszcza na relacje z teściową. Dostrzegając, że ludzie odsuwają się od niego, Namik musi zmienić swoje zachowanie.

</doc>
<doc id="1331067" url="https://pl.wikipedia.org/wiki?curid=1331067" title="Zamek w Bytowie">
Zamek w Bytowie

Zamek w Bytowie – gotycki zamek krzyżacki z XIV i XV wieku będący początkowo siedzibą prokuratora krzyżackiego, a następnie własność książąt pomorskich. Zamek znajduje się w Bytowie (województwo pomorskie).
Historia.
Zamek krzyżacki
W pierwszej połowie XIV wieku zakon krzyżacki nabył ziemię bytowską. W 1390 roku Krzyżacy zaczęli budować w Bytowie murowany zamek, na wzniesieniu w południowo-wschodniej części miasta. Znajdował się on na zachodnim krańcu państwa zakonu krzyżackiego. Wykonano prace ziemne, a do 1396 roku gromadzono materiały budowlane. Właściwe prace budowlane przeprowadzono w latach 1398–1406 pod kierunkiem Mikołaja Fellensteina. Kilka kolejnych lat trwały prace wykończeniowe. Zamek wzniesiono na planie prostokąta o wymiarach 49×70 metrów z kamieni eratycznych i cegły. W narożach powstały 3 okrągłe baszty (Młyńska, Różana oraz Polna) i jedna kwadratowa wieża (Prochowa) od północy. Przy skrzydle północno-zachodnim postawiono trzypiętrowy, podpiwniczony dom mieszkalny („Dom Zakonny”) o wymiarach 13 x 39 metrów. W budynku tym znajdowały się najważniejsze pomieszczenia, takie jak refektarz, kaplica i mieszkanie prokuratora. Na najwyższej kondygnacji mieściły się magazyny. Zamek był jednym z najpóźniej zbudowanych zamków krzyżackich i przy jego projektowaniu uwzględniono rozwój broni palnej.
Przy skrzydle południowo-zachodnim zbudowano piętrową kuchnię z magazynem żywności. W jej sąsiedztwie znajdowała się studnia. Brama wjazdowa została wzniesiona od strony północno-wschodniej. Przed bramą wjazdową wykopano fosę, nad którą przerzucono most zwodzony. W narożnikach skrzydeł znajdowały się potężne baszty i wieża. Warownia pozwalała zastosować do obrony broń palną, co było ówcześnie novum. W zamku na stałe przebywało od kilku do kilkunastu rycerzy zakonnych wraz z giermkami i knechtami. Pełna załoga zamku składała się z kilkudziesięciu osób.
W 1410 roku zamek został opanowany przez wojska Władysława Jagiełły, lecz zwrócono go Krzyżakom po I pokoju toruńskim (1411).
Zamek książąt pomorskich
Podczas wojny trzynastoletniej (1454–1466) zamek ponownie opanowały wojska polskie, po czym król Kazimierz Jagiellończyk oddał go w 1466 roku w lenno księciu pomorskiemu Erykowi II. W 1500 roku otoczono warownię ziemnymi fortyfikacjami i bastejami mogącymi prowadzić ostrzał artyleryjski. W drugiej połowie XVI wieku zamek wszedł w posiadanie książąt pomorskich z dynastii Gryfitów, którzy w latach 1560–1570 wybudowali przy skrzydle południowo-wschodnim renesansowy „Dom Książęcy”. W XVII wieku w domu średniowiecznym umieszczono piekarnię i browar. Przy kurtynie północno-wschodniej w roku 1623 zbudowano nowy budynek zwany „Domem Wdów”. Nowe domy, podobnie jak „Dom Zakonny”, wykorzystywały mury obwodowe zamku. Niewielkie zniszczenia przyniosła warowni wojna trzydziestoletnia (1618–1648). W 1637 roku po bezpotomnej śmierci Bogusława XIV, ostatniego księcia zachodniopomorskiego, zamek wraz z resztą ziemi bytowsko-lęborskiej został włączony do Królestwa Polskiego. Od tego czasu pełnił funkcję siedziby starosty królewskiego.
W czasie wojny polsko-szwedzkiej (1655–1660) zburzona została Wieża Prochowa, a zamek spłonął i pozostały tylko mury zewnętrzne. W 1657 roku na mocy traktatów welawsko-bydgoskich zamek został przejęty przez Brandenburgię (od 1701 Królestwo Prus), mimo że formalnie było to lenno Polski. Po zniszczeniach częściowo został odbudowany przez elektora brandenburskiego Fryderyka Wilhelma I (pierwsza połowa XVIII wieku). W 1681 roku dobudowano przy północno-wschodnim murze (między bramą wjazdową a „Domem Książęcym”) budynek na potrzeby urzędu podatkowego i sądu. W XVIII wieku rozebrana została Kancelaria Książęca i Wieża Bramna, a most nad fosą zastąpiono groblą. Wykonano niwelację ziemnych wałów i bastionów. W XIX wieku umieszczono w zamku sąd i pruskie więzienie. Pierwsze prace konserwatorskie przeprowadzono w latach 1930–1939. Odbudowano wówczas od podstaw Wieżę Prochową, przebudowano Wieżę Bramną, zrekonstruowano sklepienia w „Domu Zakonnym” oraz przeprowadzono remont „Domu Książęcego” i „Domu Wdów”. Po zakończeniu II wojny światowej w 1945 mieściło się w nim więzienie (obóz przejściowy) NKWD, w którym przetrzymywano mieszkańców okolicy. Ostatecznie zamek odbudowano z przerwami w latach 1957–1962 i 1969–1990, umieszczając w nim Muzeum Zachodniokaszubskie (w „Domu Zakonnym”) oraz hotel z restauracją (w „Domu Książęcym”) i bibliotekę (w „Domu Wdów”). W 1994 roku wybuchł pożar w Wieży Prochowej.

</doc>
<doc id="1331070" url="https://pl.wikipedia.org/wiki?curid=1331070" title="Fiat 1500">
Fiat 1500



</doc>
<doc id="1331071" url="https://pl.wikipedia.org/wiki?curid=1331071" title="Fiat 1300">
Fiat 1300



</doc>
<doc id="1331072" url="https://pl.wikipedia.org/wiki?curid=1331072" title="Fiat 515">
Fiat 515

Fiat 515 – samochód osobowy produkowany przez włoski koncern motoryzacyjny Fiat w latach 1931–1935. Model 515 łączy w sobie silnik pochodzący od modelu 514 oraz podwozie z większego Fiata 522. Samochód występował także w przedłużonej wersji o nazwie 515 L. Powstało 3400 egzemplarzy.

</doc>
<doc id="1331076" url="https://pl.wikipedia.org/wiki?curid=1331076" title="Miejski kowboj">
Miejski kowboj

Miejski kowboj – amerykański melodramat z 1980 roku na podstawie powieści Aarona Lathama.
Nagrody i nominacje.
Złote Globy 1980
Nagrody BAFTA 1980

</doc>
<doc id="1331079" url="https://pl.wikipedia.org/wiki?curid=1331079" title="Wilgowron żaglosterny">
Wilgowron żaglosterny

Wilgowron żaglosterny ("Quiscalus major") – gatunek ptaka z rodziny kacykowatych (Icteridae).
Systematyka.
Wyróżniono kilka podgatunków "Q. major":
Morfologia.
Długość ciała 33–42 cm. Bardzo duży jak na kacyka. Ogon klinowaty, bardzo długi. Ciało czarne z niebieskim połyskiem; na grzbiecie oraz piersi połysk niebieskozielony. Barwa tęczówki zmienna: od żółtej na wybrzeżu Atlantyku, przez ciemnobrązową na Florydzie i północno-zachodnim wybrzeżu Zatoki Meksykańskiej, do brązowej z żółtym obrzeżeniem wzdłuż środkowych wybrzeży Zatoki Meksykańskiej. Samica znacznie mniejsza od samca, ciemnobrązowa, z płowym gardłem i piersią oraz ciemnymi oczami.
Zasięg, środowisko.
Osiadły na wybrzeżu, w pobliżu słonych mokradeł, w środkowo-wschodniej i południowo-wschodniej części Ameryki Północnej.
Status.
IUCN uznaje wilgowrona żaglosternego za gatunek najmniejszej troski (LC, "Least Concern") nieprzerwanie od 1988 (stan w 2020). Organizacja Partners in Flight szacuje liczebność populacji lęgowej na około 2 miliony osobników.

</doc>
<doc id="1331080" url="https://pl.wikipedia.org/wiki?curid=1331080" title="Język starobiałoruski">
Język starobiałoruski



</doc>
<doc id="1331082" url="https://pl.wikipedia.org/wiki?curid=1331082" title="Język ruski">
Język ruski

Język ruski (nazywany od XIX wieku także starobiałoruskim albo staroukraińskim, a jego wczesna forma staroruskim; jego nazwą własną jest руский ѧзыкъ lub русский языкъ, podobnie jak języka staroruskiego i współczesnego rosyjskiego) – wymarły język wschodniosłowiański, którym posługiwano się na ziemiach dawnej Rusi Kijowskiej zajętych przez Wielkie Księstwo Litewskie, a także Hospodarstwie Mołdawskim.
Jako że podlegał dyglosji wraz ze staro-cerkiewno-słowiańskim, często był nazywany проста(я) мова (język prosty). Mimo to w księstwach ruskich oraz w Wielkim Księstwie Litewskim był językiem państwowym i kancelaryjnym.
Język ruski był językiem urzędowym w Wielkim Księstwie Litewskim do 1696, kiedy ostatecznie ustaliła się tam supremacja języka polskiego; pozostał jednak językiem urzędowym w województwie bracławskim, kijowskim i wołyńskim, które po zawarciu unii lubelskiej (1569) włączono do Korony Królestwa Polskiego. Jednak w serii ruskiej Metryki Koronnej wszystkie dokumenty po 1653 roku wpisywane były w języku polskim.
Język ruski był kancelaryjnym odpowiednikiem mówionego języka białoruskiego i języka ukraińskiego, odległy od języka używanego przez Moskwę. W akademickiej tradycji rosyjskiej język ruski bywa określany jako "wczesnobiałoruski", gdyż nie istniał oddzielny rosyjski termin dla tego języka.
Język mówiony (dialekty).
Dialekty ruskie rozwinęły się w czasach Rusi Kijowskiej, a od XIII wieku nazywane są umownie staroruskimi. Początkowo mowę Słowian wschodnich określano terminem „mowa słowiańska” (nie „ruska”). W wyniku rozbicia dzielnicowego Rusi oraz silnej polonizacji dialektów zachodnioruskich w XV wieku istniały już istotne różnice pomiędzy różnymi dialektami ruskimi w różnych dzielnicach.
 przyjmują rok 1300 jako datę rozejścia się dialektów moskiewskich i białorusko-ukraińskich oraz rok 1600 jako datę rozejścia się dialektów białoruskich i ukraińskich. We wszystkich trzech środowiskach własny język w dalszym ciągu był nazywanym "ruskim". Różnice, pierwotnie nieznaczne, z biegiem czasu pogłębiały się coraz bardziej, w związku z czym niemożliwe jest wskazanie dokładnej daty. Zanik ruskiego języka literackiego na ziemiach polsko-litewskich w XVII wieku i zastąpienie go polskim językiem literackim zwiększyło wpływy polszczyzny na dialekty ruskie, pogłębiając jeszcze bardziej różnice pomiędzy etnolektami białorusko-ukraińskimi a etnolektem moskiewskim.
W XIX–XX wieku na bazie dialektów zachodnioruskich ukształtowały się nowe języki literackie: ukraiński, białoruski i łemkowsko-rusiński. Dla nowych języków literackich wytworzono odmienne zasady gramatyki, ortografii i fonetyki, co doprowadziło do powstania nowych, sztucznych różnic pomiędzy tymi językami. Języki literackie ze względów politycznych były często konstruowane w taki sposób, aby jak najbardziej różniły się od innych języków literackich (np. polskiego lub rosyjskiego). W 1798 roku wydano pierwszą książkę po ukraińsku – trawestację "Eneidy" Iwana Kotlarewskiego. Nowo powstałe języki literackie wywierały coraz większy wpływ na dialekty i z czasem zdominowały mowę potoczną Ukraińców i Białorusinów.
Język literacki.
Nazewnictwo.
Ruski język literacki rozwinął się bezpośrednio z języka staroruskiego. Wielki wpływ na rozwój literatury na Rusi Kijowskiej wywarł język staro-cerkiewno-słowiański, w mniejszym stopniu greka i polszczyzna. W XV wieku język ruski używany był m.in. w Wielkim Księstwie Litewskim, Hospodarstwie Mołdawskim, Wielkim Księstwie Moskiewskim oraz w Republice Nowogrodzkiej. W każdym z tych państw ruski język literacki wykształcił oryginalne formy wynikające z przenikania poszczególnych dialektów do języka literackiego. Pomimo tych różnic, gramatyka tych języków nie uległa większym zmianom.
Język literacki na Litwie.
W wyniku podboju zachodnich księstw ruskich przez Litwę oraz asymilacji szlachty litewskiej z bojarami ruskimi, język ruski w XIII wieku zyskał rangę języka urzędowego Wielkiego Księstwa Litewskiego i wyparł używaną do tej pory łacinę.
Pierwsza książka drukowana w języku ruskim i rozprowadzana w Wielkim Księstwie Litewskim – Biblia Franciszka Skaryny (Biblia Ruska) – wydawana była przez Franciszka Skarynę w latach 1517–1519. Kancelaria litewska prowadziła korespondencję dyplomatyczną z Wielkim Księstwem Moskiewskim i Republiką Nowogrodzką w tym języku (niewielkie różnice umożliwiały sprawną komunikację). Prowadzono w nim też Metrykę Litewską i wydawano Statuty litewskie (1522, 1566, 1588). Zapisywany był cyrylicą.
Na mocy unii lubelskiej z 1569 południowe terytoria ukrainne Wielkiego Księstwa Litewskiego przyłączone zostały do Korony. Od tego czasu na terenach ukraińskich język ruski stracił status państwowego, lecz był jeszcze powszechnie używany w środowisku prawosławnym, m.in. przez Kozaków w Siczy Zaporoskiej i później także w cerkwi unickiej. Stopniowo język, używany na ziemiach koronnych, zaczął się rozwijać niezależnie od języka, w dalszym ciągu używanego w Wielkim Księstwie.
W czasie wojny polsko-rosyjskiej 1654-1667 zginęło około 50% populacji Wielkiego Księstwa Litewskiego, a kraj został zrównany z ziemią. Zniszczono miasta i sieć edukacji. Był to cios dla ludności ruskojęzycznej. Pod koniec XVII wieku język ruski był w administracji Wielkiego Księstwa już od kilkudziesięciu lat nieużywany, choć dopiero w 1699 został oficjalnie zastąpiony przez język polski. Postępująca polonizacja wyrugowała w XVII wieku ruski język literacki, co spowodowało, że język ten istniał tylko w postaci dialektów i aż do XIX wieku był ograniczony przede wszystkim do środowisk wiejskich.
Przykład.
Podkanclerzy litewski Lew Sapieha dziękuje królowi Zygmuntowi III za przyjęcie Statutu Wielkiego Księstwa Litewskiego 1588. Przykład tekstu zachodnioruskiego z silnymi wpływami polskimi pochodzącego z Wlk. Ks. Litewskiego.
"„Наяснейшому пану, пану Жикгимонъту Третему [...] Были тые часы, наяснейшый милостивый г[о]с[по]д[а]ру королю, коли в томъ згромаженью а посполитован[ь]ю людскомъ, которое мы речью посполитою называем, не правомъ якимъ описанымъ або статутомъ, але только своимъ зданъемъ и уподобанъемъ владность свою г[о]с[по]д[а]ры и короли того света надъ людми ростегали. Але ижъ частокроть от пристойное своее повинности отступовали, а, на свой толко пожытокъ речы натегаючы, о сполное доброе всихъ мало дбали, оттул[ь] то было уросло, же люди, брыдечысе ихъ панованьемъ и звирхностю и не господарми, але тыранами оные называючы, на самом только статуте и праве описаномъ все беспеченство и доброе речы посполитое засажали. А прото онъ великий и зацный филозофъ греческий Арыстотелесъ поведилъ, же тамъ бельлуа, а по-нашому дикое звера, пануеть, где чоловекъ водлугъ уподобанья своего владность свою ростегаеть, а где опятъ право або статутъ гору маеть, там самъ богъ всимъ владнеть.”"
Transkrypcja fonetyczna
„Najasniejszomu panu, panu Żigimontu Tretiemu [...] Byli tyje czasy, najasniejszyj miłostiwyj hospodaru korolu, koli w tom zhromażenju a pospolitowanju ludskom, kotoroje my reczju pospolitoju nazywajem, nie prawom jakim opisanym abo statutom, ale tolko swoim zdanjem i upodobanjem władnost’ swoju hospodary i koroli toho swieta nad ludmi rostiehali. Ale iż czastokrot’ ot pristojnoje swojeje powinnosti otstupowali, a, na swoj tołko pożytok reczy natiehajuczi, o społnoje dobroje wsich mało dbali, ottul to było urosło, że ludi, brydieczysie ich panowaniem i zwirchnostiu i nie hospodarmi, ale tyranami onyje nazywajuczy, na samom tolko statutie i prawie opisanom wsie biespieczenstwo i dobroje reczy pospolitoje zasażali. A proto on wielikij i zacnyj fiłozof hreczeskij Arystotieles powiedił, że tam bellua, a po-naszomu dikoje zwiera, panujet’, hdie czołowiek wodłuh upodobanja swojeho władnost’ swoju rostiehajet’, a hdie opiat’ prawo abo statut horu majet’, tam sam boh wsim władniet’.”
Tłumaczenie
„Najjaśniejszemu Panu, panu Zygmuntowi Trzeciemu [...] Były te czasy, najjaśniejszy litościwy Panie królu, kiedy w tym zgromadzeniu i pospólstwu ludzkim, które my Rzeczą Pospolitą nazywamy, nie prawem jakimś pisanym albo statutem, ale tylko swoim zdaniem i upodobaniem władność swoją Panowie i królowie tego świata nad ludźmi rozciągali. Ale iż częstokroć od przystojnej swojej powinności odstępowali, a, na swój tylko pożytek rzeczy naciągając, o wspólne dobro wszystkich mało dbali, odtąd to było urosło, że ludzie, brzydząc się ich panowaniem i zwierzchnością, nie gospodarzami, ale tyranami onych nazywając, na samym tylko statucie i prawie pisanym całe bezpieczeństwo i dobro Rzeczy Pospolitej wprowadzali. A dlatego on wielki i zacny filozof grecki Arystoteles powiedział, że tam "bellua", a po naszemu dzikie zwierzę, panuje, gdzie człowiek według upodobania swojego władność swoją rozciąga, a gdzie znów prawo albo statut górę ma, tam sam Bóg wszystkim włodarzy.”
Język literacki w Rosji.
Ruski język literacki na obszarze dzisiejszej Rosji (od XVI wieku nazywany w literaturze polskiej coraz częściej rosyjskim) rozwija się nieustannie od czasów Rusi Kijowskiej do dziś.

</doc>
<doc id="1331087" url="https://pl.wikipedia.org/wiki?curid=1331087" title="Pieniądz (powieść)">
Pieniądz (powieść)

Pieniądz (fr. "L'Argent") – powieść Émile’a Zoli opublikowana w 1891 r., osiemnasta część cyklu Rougon-Macquartowie, poświęcona dalszym losom Arystydesa Rougona oraz mechanizmom działania paryskiej giełdy.
Treść.
Arystydes Rougon, ongiś bogacz i zdolny spekulant (patrz Zdobycz), poprzez szereg nieprzemyślanych inwestycji traci wszystko. Poszukując sposobu na odzyskanie pozycji i majątku, przypadkowo spotyka młodego idealistę Jerzego Hamelina, którego marzeniem jest chrystianizacja Bliskiego Wschodu poprzez szereg gospodarczych inwestycji na jego terytorium. Widząc w tym projekcie możliwość znakomitego interesu i dodatkowo motywowany przez rywalizację z bratem Eugeniuszem, ministrem, Rougon (posługujący się pseudonimem Saccard) postanawia założyć jednostkę finansową, która zajęłaby się realizacją wymienionych planów. Zakłada Bank Powszechny.
Poprzez szereg półlegalnych działań oraz zainwestowanie w agresywną kampanię prasową bank Saccarda odnosi początkowe sukcesy, inwestują weń ludzie ze wszystkich sfer społecznych, co jest pretekstem do ukazania skutków działania giełdy na życie ludzi: ojca samotnie wychowującego córkę, zubożałej arystokratki, wreszcie Karoliny Hamelin, siostry Jerzego, która zostaje kochanką Saccarda i nadaremnie usiłuje nadać jego życiu bardziej ludzkie wartości poza bogaceniem się. Ostatecznie jednak zbudowany na wątłych podstawach bank, skutkiem kampanii żydowskiego bankiera Gundermanna i jego koterii, bankrutuje. Dzięki pomocy Eugeniusza Saccard unika więzienia. Hamelin i jego siostra wyjeżdżają do Rzymu.
Nawiązania historyczne.
Chociaż ponownie większość bohaterów to postacie fikcyjne, opisani maklerzy i bankierzy mieli swoje historyczne odpowiedniki w ówczesnych uczestnikach gier giełdowych. Ze względu na powiązania finansjery i polityki w "Pieniądzu" opisany został szereg autentycznych wydarzeń:
Równocześnie autor dopuścił się w utworze antycypacji, czyniąc jedną z przyczyn upadku banku Saccarda kryzys giełdowy, który tak naprawdę nastąpił w latach 80.

</doc>
<doc id="1331088" url="https://pl.wikipedia.org/wiki?curid=1331088" title="Imanuel Geiss">
Imanuel Geiss

Imanuel Geiss (ur. 9 lutego 1931 we Frankfurcie nad Menem, zm. 20 lutego 2012 w Bremie) – niemiecki historyk.
Życiorys.
W latach 1973–1996 wykładał historię na uniwersytecie w Bremie. Obszar jego zainteresowań badawczych obejmował historię Niemiec, historie Afryki, a także historię powszechną. Doktoryzował się u Firitza Fischera w 1959 pracą na temat stosunków polsko-niemieckich pod tytułem „Der polnische Grenzstreifen 1914-1918”.

</doc>
<doc id="1331091" url="https://pl.wikipedia.org/wiki?curid=1331091" title="Żelazicyjanek żelaza(II)">
Żelazicyjanek żelaza(II)



</doc>
<doc id="1331093" url="https://pl.wikipedia.org/wiki?curid=1331093" title="Jezioro Salton">
Jezioro Salton

Jezioro Salton – amerykański film sensacyjny z 2002 roku. Historia mężczyzny, którego żona zostaje zabita przez handlarza narkotyków. Facet sam postanawia odnaleźć sprawcę i trafia do wyschłego jeziora Salton, które jest meliną narkomanów.

</doc>
<doc id="1331094" url="https://pl.wikipedia.org/wiki?curid=1331094" title="Czyż sosnowy">
Czyż sosnowy

Czyż sosnowy ("Spinus pinus") – gatunek małego ptaka z rodziny łuszczakowatych (Fringillidae), zamieszkujący Amerykę Północną. Nie jest zagrożony.
Systematyka.
Wyróżniono trzy podgatunki "S. pinus":
Morfologia.
Długość ciała 11–13 cm, masa ciała 11–18 g. Wierzch ciała brązowy, spód biały; cały ptak w ciemnobrązowe kreski. Skrzydła oraz ogon ciemnobrązowe, z żółtymi: nasadą lotek, bokami i nasadą głęboko wciętego ogona. Dziób delikatny, w kształcie ostrego stożka.
Zasięg, środowisko.
Lasy iglaste północnej i środkowej części Ameryki Północnej, w zachodnich górach do południowo-zachodniej Ameryki Północnej. Podgatunek nominatywny zimę spędza w środkowej i południowej części Ameryki Północnej. Podgatunki z południa zasięgu osiadłe.
Status.
IUCN uznaje czyża sosnowego za gatunek najmniejszej troski (LC, "Least Concern") nieprzerwanie od 1988 roku. W 2017 roku organizacja Partners in Flight szacowała liczebność światowej populacji lęgowej na około 38 milionów osobników, oraz że od 1970 roku liczebność ta zmniejszyła się o około 80%. BirdLife International uznaje trend liczebności populacji za stabilny.

</doc>
<doc id="1331095" url="https://pl.wikipedia.org/wiki?curid=1331095" title="Don’t Start Now">
Don’t Start Now

„Don’t Start Now” – szósty japoński singel BoA, wydany 29 maja 2002 roku przez Avex Trax. Singel promował album o tym samym tytule. Osiągnął 17 pozycję w rankingu Oricon Singles Chart i pozostał na liście przez 3 tygodnie, sprzedał się w nakładzie egzemplarzy.

</doc>
<doc id="1331098" url="https://pl.wikipedia.org/wiki?curid=1331098" title="Zamek w Dzierzgoniu">
Zamek w Dzierzgoniu

Zamek w Dzierzgoniu – ruiny zamku krzyżackiego w Dzierzgoniu z XIII wieku.
Historia.
Zamek w Dzierzgoniu zaczęto budować w 1248 roku na miejscu pruskiego grodu. W 1249 podpisano tu ugodę dzierzgońską. Po zniszczeniach w końcu XIII wieku nastąpiła rozbudowa warowni. Zamek był wzniesiony z cegły na szczycie wzniesienia, górującego od północy nad miastem. Nie zachowały się żadne dokumenty na temat rozplanowania tego potężnego niegdyś obiektu. Od 1309 roku w warowni urzędował wielki szatny Zakonu. W 1414 roku zamek spłonął po zdobyciu go przez wojska polskie, a w 1456 został prawie całkowicie rozebrany. W XVII wieku cegły z ruiny posłużyły do budowy kościoła reformatów.
W XIX wieku na miejscu ruin powstał park, a w latach 30. XX wieku zbudowano na szczycie wzniesienia wieżę ciśnień. W lecie na wzgórzu prowadzono wykopaliska archeologiczne, które odsłoniły fundamenty budowli i dawną drogę. U podnóża wzniesienia przy samej ulicy zachowały się fragmenty kamiennego muru oporowego.

</doc>
<doc id="1331100" url="https://pl.wikipedia.org/wiki?curid=1331100" title="Genealogisches Handbuch bürgerlicher Familien">
Genealogisches Handbuch bürgerlicher Familien



</doc>
<doc id="1331101" url="https://pl.wikipedia.org/wiki?curid=1331101" title="Odkrycie profesora Krippendorfa">
Odkrycie profesora Krippendorfa

Odkrycie profesora Krippendorfa (tytuł oryg. "Krippendorf's Tribe") – amerykańska komedia filmowa z 1998 roku. Ekranizacja noweli Franka Parkina.
Treść.
Antropolog James Krippendorf samotnie wychowuje trójkę dzieci. Przez ostatnie dwa lata żył z dofinansowania, które zostało mu przyznane przez uniwersytet na badania naukowe Nowej Gwinei. Profesor jednak, zamiast udać się do Nowej Gwinei, roztrwonił te środki na bieżące wydatki. Problem pojawia się, gdy władze uczelni domagają się sprawozdania z jego pracy. Profesor wymyśla więc historię o fikcyjnym dzikim plemieniu, które rzekomo odkrył w Nowej Gwinei. By uwiarygodnić swoją opowieść nakręca film, w którym jego rodzina gra tubylców. Od tej pory zyskuje sławę wielkiego odkrywcy.

</doc>
<doc id="1331102" url="https://pl.wikipedia.org/wiki?curid=1331102" title="Drezdeńskie amen">
Drezdeńskie amen

Drezdeńskie amen ("Dresden amen") jest sekwencją nut śpiewanych przez chór podczas nabożeństwa w kościele w niemieckim kraju związkowym Saksonii co najmniej od początku XIX wieku. Motyw jest szczególnie związany z miastem Drezno, skąd powstała nazwa "Drezdeńskie amen". 
Kompozycja.
"Drezdeńskie amen" zostało skomponowane przez Johanna Naumanna (1741-1801) na potrzeby kościoła w Dreźnie. Stało się na tyle popularne, że stosowane było w Saksonii zarówno w kościele katolickim, jak i luterańskim. 
Sekwencja jest ważna w zachodniej muzyce poważnej, ponieważ była używana w różnych formach przez kompozytorów od XIX wieku. 
Zastosowanie w muzyce poważnej.
Feliks Mendelssohn wykorzystał "Drezdeńskie amen" w I części w swojej V symfonii. 
Temat został podjęty przez Richarda Wagnera w jego ostatniej operze Parsifal. Wagner pracował w Dreźnie jako kapelmistrz ("kapellmeister") w latach 1842-1849, jednak motywu nauczył się prawdopodobnie jeszcze jako chłopiec podczas swojej wizyty w kościele w Dreźnie. Został on włączony do jednej z jego najwcześniejszych oper Das Liebesverbot, a także pojawia się w trzecim akcie opery Tannhäuser.
Anton Bruckner również zastosował "Drezdeńskie amen" w adagio swojej ostatniej symfonii ("IX Symfonii"), a Gustav Mahler włączył je do IV części swej "I Symfonii" oraz ostatniej części "II Symfonii".

</doc>
<doc id="1331103" url="https://pl.wikipedia.org/wiki?curid=1331103" title="Grand Prix Europy na Żużlu 2008">
Grand Prix Europy na Żużlu 2008

Grand Prix Europy 2008, były drugą eliminacją mistrzostw świata Grand Prix w sezonie 2008.
Zawody o Grand Prix Europy rozegrane zostały po raz ósmy, po raz pierwszy w Lesznie.
Lista startowa.
Stawkę piętnastu stałych uczestników uzupełnił jeden zawodnik z dziką kartą Jarosław Hampel oraz dwóch tzw. rezerwy toru (Damian Baliński i Krzysztof Buczkowski). "Lista stałych uczestników (z numerami):"
Leigh Adams, Jarosław Hampel, Krzysztof Kasprzak i Damian Baliński są w sezonie 2008 reprezentantami miejscowej Unii Leszno.
Wyniki.
W żółtym plastronie wystąpił lider klasyfikacji przejściowej po Grand Prix Słowenii - Tomasz Gollob. 
Opis.
Zawody o Wielką nagrodę Europy po raz pierwszy odbyły się w Lesznie. Zwyciężył reprezentant Australii, od lat jeżdżący w miejscowej Unii Leigh Adams, rewanżując się tym samym za kompromitujący występ w GP Słowenii. Pozostałe miejsca na podium zajęli Greg Hancock i Nicki Pedersen. Na czwartym miejscu zakończył zawody inny zawodnik Unii Leszno, jeżdżący w turnieju z dziką kartą Jarosław Hampel. 
Słabiej spisali się pozostali Polacy. Choć Tomasz Gollob rozpoczął od 3 wygranych biegów, nie udało mu się awansować do finału. Jego wpadkę wykorzystał Nicki Pedersen i to Duńczyk został liderem klasyfikacji generalnej. W objęciu prowadzenia pomogła Pedersenowi kontrowersyjna decyzja sędziego, który wykluczył w półfinale Jasona Crumpa. Przez trzy i pół okrążenia Duńczyk jechał przed Australijczykiem. Na ostatnim łuku Crump wyprzedził rywala, a znany z ostrej jazdy aktualny mistrz świata upadł na tor. Sędzia wykluczył Crumpa choć po licznych powtórkach większość ekspertów uznało, że powinien podjąć odmienna decyzję.
Fatalnie spisali się pozostali reprezentanci Polski. Rune Holta zdobywając 4 punkty był 12, a jeżdżący od początku kariery na tutejszym torze Krzysztof Kasprzak był 14 po wywalczeniu zaledwie 3 „oczek”.

</doc>
<doc id="1331104" url="https://pl.wikipedia.org/wiki?curid=1331104" title="Inwazja">
Inwazja



</doc>
<doc id="1331107" url="https://pl.wikipedia.org/wiki?curid=1331107" title="Czyż złotawy">
Czyż złotawy

Czyż złotawy ("Spinus tristis") – gatunek małego ptaka z rodziny łuszczakowatych (Fringillidae), zamieszkujący Amerykę Północną. Nie jest zagrożony.
Systematyka.
Gatunek ten po raz pierwszy zgodnie z zasadami nazewnictwa binominalnego opisał w 1758 roku Karol Linneusz w 10. edycji "Systema Naturae", w oparciu o wcześniejszy opis Marka Catesby’ego. Linneusz nadał gatunkowi nazwę "Fringilla tristis", a jako miejsce występowania wskazał Amerykę Północną; w 1931 roku uściślono, że miejscem typowym była Karolina Południowa. Obecnie gatunek umieszczany jest w rodzaju "Spinus".
Wyróżnia się cztery podgatunki "S. tristis":
Morfologia.
Długość ciała 11,5–13 cm. Masa ciała 10–13 g (latem), 13–20 g (zimą).
Samiec w upierzeniu godowym jaskrawożółty, z czarną czapką, skrzydłami i ogonem, białym kuprem i białymi paskami na skrzydłach; dziób i nogi różowe. Samica podobna, bardziej żółtooliwkowa. Samiec, kiedy nadchodzi jesień i zima, staje się podobny do samicy, białawy na spodzie z żółtą głową. Młode ptaki podobne do samicy, z wierzchu cynamonowopłowe, takie same paski na skrzydłach; skrzydła i ogon brązowoczarne.
Zasięg, środowisko.
Pola, brzegi rzek i zarośla wierzbowe w środkowej i południowo-wschodniej części Ameryki Północnej oraz wzdłuż zachodnich wybrzeży aż po północno-zachodni Meksyk. Część populacji, głównie z północy zasięgu, migruje na zimę na południe; populacje z południa są głównie osiadłe lub przemieszczają się na niewielkie odległości. Zimowiska od skrajnie południowej Kanady i północnych USA aż po północny i wschodnio-środkowy Meksyk.
Poszczególne podgatunki zamieszkują:
Status.
Międzynarodowa Unia Ochrony Przyrody (IUCN) uznaje czyża złotawego za gatunek najmniejszej troski (LC – "Least Concern"). Trend liczebności populacji uznawany jest za wzrostowy.

</doc>
<doc id="1331108" url="https://pl.wikipedia.org/wiki?curid=1331108" title="Magnus Prawodawca">
Magnus Prawodawca



</doc>
<doc id="1331109" url="https://pl.wikipedia.org/wiki?curid=1331109" title="O jedno życie za dużo">
O jedno życie za dużo

O jedno życie za dużo (tytuł oryginalny: "Një jetë më shumë") – albański film fabularny z roku 1986 w reżyserii Gëzima Erebary i Gavrosha Haxhihyseniego.
Opis fabuły.
W czasie bombardowania Çaku traci swoich rodziców, a sam zostaje ocalony przez jednego z partyzantów. Razem ze swoim kolegą, który próbuje naśladować Chaplina występują na ulicach miasta i szukają możliwości przyłączenia się do oddziału partyzanckiego, a także odnalezienia partyzanta, który go uratował. Spotkanie z wybawcą zmieni całkowicie życie małego Çaku.

</doc>
<doc id="1331116" url="https://pl.wikipedia.org/wiki?curid=1331116" title="Antoine Fuqua">
Antoine Fuqua

Antoine Fuqua (ur. 19 stycznia 1966 w Pittsburghu) – amerykański reżyser, twórca m.in. kryminalnego dreszczowca "Dzień próby" (2001), w którym wystąpił Denzel Washington, uhonorowany Oscarem za główną rolę w tym filmie.
Życiorys.
Karierę jako reżyser rozpoczął od tworzenia teledysków. Zrealizował filmiki do piosenek m.in. Toni Braxton, Prince’a czy Coolio ("Gangsta’s Paradise"). W pełnym metrażu debiutował w 1998 "Zabójczym układem" z Mirą Sorvino i Chow Yun Fatem. Był to pierwszy fabularny film reżysera. W 2000 nakręcił "Przynętę", komedię sensacyjną z Jamiem Foxxem.
W 2001 powstał najwyżej jak na razie oceniany obraz Fuqui – "Dzień próby" z Denzelem Washingtonem i Ethanem Hawkiem. Kryminalny dramat opowiada o jednym dniu pracy dwóch policjantów – skorumpowanego wygi i żółtodzioba. Za kreację Alonzo Harrisa Washington zdobył Oscara. W 2003 Fuqua nakręcił "Łzy słońca", w następnym roku sygnował "Króla Artura", kolejną ekranizację znanego mitu z Clive'em Owenem w roli tytułowej.

</doc>
<doc id="1331117" url="https://pl.wikipedia.org/wiki?curid=1331117" title="Antonio de Mendoza">
Antonio de Mendoza

Antonio de Mendoza hr. Tendilli i markiz Mondejaru (ur. ok. 1490 lub 1495 w Grenadzie, zm. 21 lipca 1552 w Limie) – hiszpański wicekról Peru w latach 1550–1552 i wicekról Nowej Hiszpanii (od 17 kwietnia 1535 roku do 25 października 1550).
Życiorys.
Antonio de Mendoza był potomkiem rodu spokrewnionego z dynastią panującą w Hiszpanii. Cesarz Karol V mianował go na stanowisku wicekróla Pery po rezygnacji z urzędu Pedra de la Gasca. Odznaczył się zorganizowaniem bardzo sprawnego aparatu administracyjnego. Był zwolennikiem "encomenderos", jednocześnie nie dopuścił do wcielenia w życie na Nowej Hiszpanii "Leyas Nuevas" (Nowych Praw) które odbierały encomienda urzędnikom a konkwistadorom ograniczały do dożywocia.
Antonio de Mendoza wybudował i rozbudował kilka miast, dróg portów. Za jego sprawą wzrosło wydobycie srebra co wzbogacało koronę hiszpańską. Z jego inicjatywy powstał Colegio de Santa Cruz, szkołę dla indiańskiej arystokracji w której m.in. uczył się Fernando de Alva Ixtlilxochitl, późniejszy historyk meksykański autor Kodeksu Ixtlilxochitl. Wykładowcą w tej szkole był franciszkanin Bernardino de Sahagun autor "Historia general de las cosas de Nueva España" oraz kompilator Kodeksu Florentino. Za sprawą Antonia de Mendoza powstał inny kodeks Aztecki napisany w języku nahuatl i nazwany na jego cześć – Kodeks Mendoza. Manuskrypt miał być relacją dla króla Karola V o życiu ludzi na terenach Meksyku i opisywać dzieje władców Tenochtitlánu.
Politycznym celem Antonia de Mendoza było ograniczenie władzy Hernana Corteza. W 1540 roku swój cel osiągnął, doprowadzając do opuszczenia Meksyku przez konkwistadora. Drugim jego celem było znalezienie siedmiu miast Cibola. Poszukiwania prowadził na szlakach i terenach odkrytych przez Corteza i Alvara Nuñeza Cabeza de Vakę. Zwłaszcza po siedmioletniej wyprawie tego ostatniego w poprzek kontynentu Ameryki Północnej, wysłał jego śladami w 1540 roku wyprawę pod dowództwem Francisco Vásquez de Coronado późniejszego eksploratora i odkrywcy dzisiejszych stanów USA: Nowy Meksyk, Arizona, Kolorado i Kansas. Wyprawa odnalazła miasta, ale nie odnalazła legendarnych skarbów.
W 1542 roku Antonia de Mendoza zorganizował wyprawy w poszukiwaniu złota i korzeniodajnych ziem. Na północ wyruszyła flota ekspedycyjna pod dowództwem Juana Rodrigueza de Cabrillo, która odkryła Kalifornię, a na zachód flota Ruiza Lopesa de Villalobosa, która odkryła Nową Gwineę
W 1551 roku został mianowany na wicekróla Peru. 21 lipca 1552 zmarł w Limie.

</doc>
<doc id="1331118" url="https://pl.wikipedia.org/wiki?curid=1331118" title="Papierowy księżyc (film)">
Papierowy księżyc (film)

Papierowy księżyc – amerykańska tragikomedia filmowa z 1973 roku, powstała na podstawie powieści "Addie Pray" Joego Davida Browna w reżyserii Petera Bogdanovicha. Film spotkał się z uznaniem krytyków.
Film ten zainspirował amerykańską telewizję – w latach 1974–1975 stacja ABC wyświetlała serial "Paper Moon", w którym główne role odegrali młoda Jodie Foster oraz Christopher Connelly. Serial oparty był na wątkach przedstawionych w filmie Bogdanovicha.
Fabuła.
Tatum O’Neal gra tu rolę sieroty Addie Loggins, która przyczepia się do komiwojażera-oszusta Mosesa Praya (Ryan O’Neal), sprzedającego samotnym wdowom luksusowe wydania Biblii.
Recepcja.
Film trafił do kin w maju 1973 roku i odniósł ogromny sukces, a z małej dziewczynki zrobił wielką gwiazdę. Tatum zachwyciła zarówno widzów, jak i krytyków, została najmłodszą laureatką Oscara w historii i jedną z nielicznych osób, które tego typu wyróżnienie dostały za debiut. W 1974 roku nagrodzono ją też Złotym Globem dla najbardziej obiecującej aktorki.

</doc>
<doc id="1331119" url="https://pl.wikipedia.org/wiki?curid=1331119" title="Sobińska Struga">
Sobińska Struga

Sobińska Struga (także Sobina) – rzeka w północnej Polsce, lewy dopływ Wdy.
Charakterystyka.
Długość rzeki wynosi 33 km, powierzchnia zlewni 103,3 km², średnioroczny przepływ 0,5 m³/sek. (minimalny 0,16–0,2 m³/sek.). Swoje źródło ma w niewielkim jeziorze śródleśnym na zachód od wsi Dębia Góra. W górnym biegu, jako wąski, płytki rów, przepływa przez mokradła, a następnie przez zabagnione jezioro Miedzno, co nadaje wodom kolor brunatny. Przyjmuje lewy, bezimienny dopływ odwadniający jezioro Duży Trzebucz. W biegu dolnym jest szczelnie zarośnięta krzewami i łozą. Przepływa przez Bory Tucholskie i niemal w całości przez Wdecki Park Krajobrazowy, płynąc doliną wciętą na 8–18 metrów w podłoże sandrowe i morenowe. Uchodzi do Wdy w miejscowości Żur (w pobliżu ujścia znajduje się niewielka tuczarnia pstrąga tęczowego).
Przyroda i ochrona.
Dolina rzeki została uformowana przez osady denne dawnych jezior przepływowych.
Prawie na całej długości rzeki występuje w niej pstrąg potokowy. Spotykany jest też szczupak. Niemal cała rzeka (prócz odcinka źródłowego) objęta jest ochroną w ramach zespołu przyrodniczo-krajobrazowego „Dolina Rzeki Sobińska Struga”.
W dużej mierze brzegi rzeki są porośnięte olchami. Okolice jeziora Miedzno to lęgowiska i żerowiska licznych ptaków, w tym wodnych i błotnych (rybołów, bielik, żuraw, łabędź niemy, bocian czarny).
Turystyka.
W pobliżu górnego odcinka rzeki prowadzi szlak turystyczny "Szlak Partyzantów AK".

</doc>
<doc id="1331120" url="https://pl.wikipedia.org/wiki?curid=1331120" title="Dziwuszka ogrodowa">
Dziwuszka ogrodowa

Dziwuszka ogrodowa, dziwonia ogrodowa ("Haemorhous mexicanus") – gatunek małego ptaka z rodziny łuszczakowatych (Fringillidae), zamieszkujący Amerykę Północną. Nie jest zagrożony.
Systematyka.
Międzynarodowy Komitet Ornitologiczny (IOC) wyróżnia 11 podgatunków "H. mexicanus":
Autorzy "Handbook of the Birds of the World", oprócz wyżej wymienionych, uznają także podgatunki "H. m. clementis" i "H. m. rhodopnus". IOC ten pierwszy włącza do "H. m. frontalis", a ten drugi do "H. m. sonoriensis". Opisano też kilka innych nieuznawanych obecnie podgatunków: "altitudinis" (włączany do "H. m. sonoriensis"), "grinnelli", "solitudinus", "smithi" i "anconophila" (synonimizowane z "H. m. frontalis").
Morfologia.
Długość ciała 12,5–15 cm. Masa ciała 17,5–27 g (różne podgatunki), 15,7–22,5 g (podgatunek "griscomi").
U samca czoło, ciemię, gardło oraz kuper czerwone do pomarańczowych; maska i wierzch ciała szarobrązowe, w brązowe kreski; brzuch biały, w brązowe kreski. U samicy brak czerwonej barwy; głowa brązowa, bez rysunku. Ogon u obu płci brązowy, równo ścięty.
Zasięg, środowisko.
Obecnie zamieszkuje niemal całe Stany Zjednoczone, południową Kanadę oraz Meksyk (poza południem kraju). Gatunek synantropijny występujący w północnoamerykańskich miastach, gdzie do budowy gniazd oprócz materiałów naturalnych używa również odpadków, np. niedopałków papierosów, co może być sposobem na odstraszanie roztoczy. Pospolita, osiadła. W 1940 r. introdukowana w Nowym Jorku, skąd gwałtownie rozprzestrzeniła się na północ, południe i zachód. Introdukowana także na Hawajach.
Status.
W Czerwonej księdze gatunków zagrożonych IUCN dziwuszka ogrodowa klasyfikowana jest jako gatunek najmniejszej troski (LC, "Least Concern"). W 2017 roku organizacja Partners in Flight szacowała liczebność światowej populacji lęgowej na 40 milionów osobników. Trend liczebności populacji uznawany jest za wzrostowy.

</doc>
<doc id="1331122" url="https://pl.wikipedia.org/wiki?curid=1331122" title="Szarłat siny">
Szarłat siny

Szarłat siny ("Amaranthus lividus") – gatunek rośliny należący do rodziny szarłatowatych. Znany też jako szarłat tępolistny, szarłat pospolity i szarłat szary. Pochodzi z Europy Południowej (obszaru śródziemnomorskiego). Na ziemie polskie został zawleczony nieświadomie, przypadkowo. Po raz pierwszy stwierdzony został w 1826 r. w Gdańsku. Obecnie rozprzestrzeniony jest na terenie całej Polski. Na rodzime gatunki nie wywiera wpływu. Status gatunku we florze Polski: kenofit. 
Takson ten uznawany jest także za podgatunek "Amaranthus blitum" L. subsp. "oleraceus" (L.) Costea .
Biologia i ekologia.
Roślina jednoroczna. Kwitnie od lipca do września. Występuje w miejscach ruderalnych oraz jako chwast na polach, w ogrodach i ugorach. Wymaga gleb suchych i żyznych.

</doc>
<doc id="1331124" url="https://pl.wikipedia.org/wiki?curid=1331124" title="Amaranthus lividus">
Amaranthus lividus



</doc>
<doc id="1331125" url="https://pl.wikipedia.org/wiki?curid=1331125" title="Castrum Tunsbergis">
Castrum Tunsbergis



</doc>
<doc id="1331127" url="https://pl.wikipedia.org/wiki?curid=1331127" title="Jan Świętek">
Jan Świętek

Jan Świętek (ur. 5 stycznia 1859 w Targowisku, zm. 3 czerwca 1926 w Krakowie) – folklorysta i etnograf amator. Z zawodu był inspektorem kolejowym. Napisał m.in.: "Lud nadrabski od Gdowa po Bochnię. Obraz etnograficzny" (1893); "Zwyczaje i pojęcia prawne ludu nadrabskiego" (1897); "Borowa" (1904); "O dotychczasowych badaniach nad wierzeniami ludu polskiego i postulaty na przyszłość" (1900). Pierwsza z wymienionych prac "Lud nadrabski..." jest obszerną, 700-stronicową monografią, zawierającą rozległy opis kultury materialnej i społecznej, zbiór 555 pieśni, 81 gadek, 128 zagadek, 800 przysłów i zwrotów przysłowiowych, a także duży słownik wyrazów gwarowych, prawidłowo usystematyzowany przegląd wierzeń i dokładne opisy zwyczajów.
Życiorys.
Urodził się 5 stycznia 1859 we wsi Targowisko pod Kłajem (pow. bocheński), jako syn Piotra i Urszuli z Wątorków. Ojciec był niezamożnym rolnikiem, gospodarował na czterech morgach gruntu. Jan miał pięcioro rodzeństwa, trzech braci i dwie siostry, wszyscy oprócz niego pozostali w rodzinnej wsi. Starszy brat Stanisław, nauczyciel szkółki zimowej w Targowisku, pomagał Janowi zbierać materiały ludoznawcze. 
Jan Świętek pierwsze nauki pobierał w miejscu urodzenia. W 1872 r. zdał egzamin do niższego gimnazjum w Bochni, a ukończywszy je z bardzo dobrymi stopniami, przeniósł się do Krakowa. Tam kontynuował naukę w Gimnazjum Św. Anny, w którym zdał maturę. Nie mając środków na studia uniwersyteckie, przyjął posadę urzędnika kolejowego na prowincji (kolejno Tuchów, Ptaszkowa k. Nowego Sącza, Płaszów pod Krakowem), skąd został przeniesiony na stanowisko inspektora krakowskiej dyrekcji Kolei Państwowych. Osiadł w Krakowie na stałe, utrzymując się z urzędniczej pensji. W 1923 roku przeszedł na emeryturę. 
Był żonaty z Anną Jach, miał trzy córki: Teofilę, Ludmiłę, Bogumiłę oraz syna Tadeusza. 
Zmarł nagle 3 czerwca 1926 roku w Krakowie. Pochowany został na cmentarzu na Salwatorze, w grobowcu rodzinnym, obok żony i córki Teofili. 
Dzieło.
Od lat młodzieńczych zainteresowania Jana Świętka kierowały się ku kulturze ludowej i ludoznawstwu, pochłaniając cały jego czas wolny od pracy zawodowej. Prowadził badania terenowe w różnych miejscowościach dawnej Galicji, poczynając od rodzinnej wsi i jej okolic. Posługiwał się też metodą korespondencyjną, kierując m.in. do „światłych włościan” apele o nasyłanie materiałów ludoznawczych. W trakcie badań terenowych korzystał głównie z kwestionariusza Bronisława Teodora Grabowskiego ("Kwestionariusz dla zbierających zwyczaje i pojęcia prawne u ludu po wsiach i miasteczkach", „Wisła” 3, 1889). 
Pierwszą ważną pracą Jana Świętka była obszerna, poświęcona ziemi rodzinnej monografia "Lud nadrabski, od Gdowa po Bochnię". Przedstawienie jej na Komisji Antropologicznej AU, uwieńczone zakwalifikowaniem do druku, zadecydowało o przyjęciu autora w poczet członków Sekcji Etnograficznej tej komisji (1882). Kolejną publikacją ogłoszoną drukiem zostało dopełnienie poprzedniej monografii - "Pojęcia i zwyczaje prawne ludu nadrabskiego". Za obie wymienione prace autor otrzymał nagrodę fundacji Kochmana w konkursie literackim we Lwowie w 1898 r. W kolejnych latach publikował artykuły na łamach „Ludu”. 
4 grudnia 1898 z inicjatywy Jana Świętka powstał krakowski oddział Towarzystwa Ludoznawczego, którego został pierwszym prezesem. Nakreślił wówczas ambity, bardzo szeroki program badań oddziału, mający na celu przygotowanie monografii okolic Krakowa, jednak po paru latach ustąpił z prezesury, zrażony krytycznymi uwagami w „Ludzie”. 

</doc>
<doc id="1331129" url="https://pl.wikipedia.org/wiki?curid=1331129" title="Makrodefinicja">
Makrodefinicja



</doc>
<doc id="1331132" url="https://pl.wikipedia.org/wiki?curid=1331132" title="Dziwuszka purpurowa">
Dziwuszka purpurowa

Dziwuszka purpurowa, dziwonia purpurowa ("Haemorhous purpureus") – gatunek małego ptaka z rodziny łuszczakowatych (Fringillidae).
Systematyka.
Wyróżniono dwa podgatunki "H. purpureus":
Morfologia.
Długość ciała 13,5–14,5 cm; masa ciała 17,5–28,4 g.
U samca głowa, gardło, pierś oraz grzbiet malinowoczerwone z ciemnymi policzkami i kreskami na grzbiecie; brzuch biały, w czerwono-brązowe kreski. Samica z wierzchu szarobrązowo kreskowana, z wyraźną białą brwią i plamą policzkową; spód ciała biały, w brązowe kreski. U obu płci wcięty ogon. Młode podobne bardziej do samicy, bardziej płowe.
Zasięg, środowisko.
Lasy iglaste i mieszane północno-zachodniej, środkowej i północno-wschodniej Ameryki Północnej; także na zachodnim wybrzeżu po Kalifornię na południu. Zimę spędza na południe od środkowej i środkowo-wschodniej Ameryki Północnej, także na środkowym i południowym zachodzie Ameryki Północnej (na południu po skrajnie północno-zachodni Meksyk).
Status.
IUCN uznaje dziwuszkę purpurową za gatunek najmniejszej troski (LC, "Least Concern") nieprzerwanie od 1988 (stan w 2020). Według szacunków organizacji Partners in Flight, liczebność populacji lęgowej wynosi około 6,4 miliona dorosłych osobników.

</doc>
<doc id="1331133" url="https://pl.wikipedia.org/wiki?curid=1331133" title="Norman Podhoretz">
Norman Podhoretz

Norman Podhoretz (ur. 16 stycznia 1930) – amerykański publicysta, jeden z najbardziej znanych neokonserwatystów. W latach 1960–1995 był głównym redaktorem pisma „Commentary”. W latach 1981–1987, był doradcą U.S. Information Agency. Odznaczony Medalem Wolności przez prezydenta George'a W. Busha. Popierał atak USA na Irak w 2003 roku.

</doc>
<doc id="1331134" url="https://pl.wikipedia.org/wiki?curid=1331134" title="Give It 2 Me">
Give It 2 Me

Give It 2 Me – drugi singel amerykańskiej piosenkarki Madonny z jej jedenastego albumu "Hard Candy". Współproducentem i współtwórcą tekstu utworu jest amerykański producent Pharrell Williams.
W wywiadzie wideo dla BET's 106 &amp; Park Madonna z Williamsem wypowiedzieli się na temat drugiego singla z nowego albumu artystki. Podali wtedy datę premiery.
31 maja 2008 w internecie nieoficjalnie pojawił się klip, a 4 czerwca Warner Music zdecydował się na oficjalną premierę – można go obejrzeć na stronach Yahoo! Music lub pobrać przez iTunes Music Store. Płyta ukazała się w sklepach w Europie 11 lipca 2008.
W teledysku wystąpił również Pharrell Williams.
Singel był nominowany do nagrody Grammy 2009 w kategorii "Najlepszy Taneczny Utwór" (nagrody nie zdobył).

</doc>
<doc id="1331135" url="https://pl.wikipedia.org/wiki?curid=1331135" title="EC Novo Hamburgo">
EC Novo Hamburgo

Esporte Clube Novo Hamburgo - brazylijski klub piłkarski z siedzibą w mieście Novo Hamburgo leżącym w stanie Rio Grande do Sul.
Historia.
Klub założony został 1 maja 1911 roku przez pracowników fabryki Pedro Adams Filho. Tego dnia obchodzone było święto robotników podczas którego doszło do bratania się pracowników i pracodawców fabryki. Po uroczystości Manoel Lopes Mattos, João Scherer, Aloys Auschild, Manoel Outeiro, João Tamujo i Adão Steigleder podjęli decyzję o założeniu klubu piłkarskiego. Początkowo zaproponowano nazwę "Adams Futebol Clube", jednak ostatecznie klub otrzymał nazwę "Sport Club Novo Hamburgo", zmienioną później na "Esporte Clube Novo Hamburgo".
Brazylia w 1944 roku, podczas toczącej się II wojny światowej, dołączyła do antyniemieckiej koalicji. Ponieważ nazwa klubu "Novo Hamburgo" kojarzyła się z niemieckim Hamburgiem, klub został zmuszony do zmiany nazwy na "Floriano". Do poprzedniej nazwy klub powrócił dopiero w latach 60.

</doc>
<doc id="1331137" url="https://pl.wikipedia.org/wiki?curid=1331137" title="Zamek Blutenburg">
Zamek Blutenburg

Zamek Blutenburg – dawna rezydencja książąt bawarskich, obecnie w zachodniej części Monachium w dzielnicy Obermenzing.
Historia.
Zamek został wzniesiony jako podmiejska rezydencja na brzegu rzeki Würm dla księcia Albrechta III z rodu Wittelsbachów w latach 1438–39 jako zameczek myśliwski. Syn Albrechta, książę Zygmunt zlecił rozbudować rezydencję w 1488. Tenże zmarł tutaj w 1501. Za jego poleceniem została wzniesiona zamkowa kaplica pw. Trójcy Świętej. Zamek został zniszczony podczas wojny trzydziestoletniej przez wojska szwedzkie, a następnie w latach 1680–81 go odbudowano. Wcześniej, w roku 1667 zamek przeszedł w ręce rodu von Berchem, a po śmierci ostatniego z jego przedstawicieli w 1848 wrócił on do dóbr królewskich, zaś w 1866 posiadłość wraz z zamkiem wydzierżawiono zakonnicom. Od roku 1983 pomieszczenia zamkowe zostały zaadaptowane na siedzibę Międzynarodowej Biblioteki Młodzieży ("Internationale Jugendbibliothek"). Instytucję tę założyła w 1949 Jella Lepman.
Architektura zamku.
Zamek składa się z kompleksu niskich dwukondygnacyjnych, budynków przylegających do zewnętrznych obwarowań, zaakcentowanych w narożnikach wielobocznymi basztami; całość tworzy czworoboczny dziedziniec, wewnątrz którego znajduje się główny budynek książęcy, a obok niego późnogotycka kaplica zamkowa. Wejście do zamku znajduje się od strony północnej w kwadratowej wieży bramnej. Od strony architektonicznej budynki zamkowe cechuje skromność, białe ściany elewacji pozbawione są większych dekoracji, plastyczności nadaje jedynie rytm prostokątnych okien obramionych profilowanymi ościeżami. Książęta rezydowali w wysokim trójkondygnacyjnym budynku, zbudowanym na planie prostokąta, nakryty jest wysokim czterospadowym dachem. Obecny ich wygląd jest barokowy, zawdzięcza się go odbudowie po wojnie trzydziestoletniej i późniejszych renowacjach.
Kaplica zamkowa.
Kaplica zamkowa pw. Trójcy Świętej pochodzi z lat 80. XV wieku i zachowała niemal w pełni swój późnogotycki charakter. W ramach odbudowy zamku odnowiono jednonawową kaplicę której zewnętrzne ściany zachowały polichromowany fryz z dekoracją ornamentalną, zaś w XVII w. od strony zachodniej na dachu postawiono wieżyczkę na sygnaturkę nakrytą baniastym hełmem. Kaplica składa się z czteroprzęsłowej nawy, oraz zamkniętego trójboczną apsydą dwuprzęsłowego prezbiterium, które zostało wewnątrz lekko wyodrębnione od całości. Wnętrze nakryte jest sklepieniem sieciowym, wspartym bezpośrednio na ścianie o gładkim licu, gdzie zachowały się resztki polichromii z motywami ornamentalnymi. Żebra sklepienne spływają na skromnych wielobocznych wspornikach, w kluczach zachowały się zworniki m.in. z herbami Wittelsbachów. Światło wpada przez niewielkie ostrołukowe okna ze skromna dekoracją maswerkową. W oknach zachowało się kilka późnogotyckich (1497) witraży o tematyce chrystologicznej, oraz renesansowych (po 1500) w kształcie medalionów z programem heraldycznym.
Wnętrze zachowało swój późnogotycki wystrój, na który składają się zespół figur dwunastu apostołów wykonane w 1490/95 przez anonimowego rzeźbiarza zwanego Mistrzem Blutenburskich Apostołów. Ponadto figury Madonny z Dzieciątkiem oraz Chrystusa Boleściwego.
Przy północnej ścianie prezbiterium znajduje się późnogotyckie sakramentarium w kształcie wielobocznej wieży dekorowane motywami architektonicznymi i figurą Chrystusa, którą umieszczono w ażurowej górnej części wieży. Wykonane zostało w 1489.
Najważniejszymi dziełami znajdującymi się w kaplicy są trzy późnogotyckie ołtarze, główne i dwa boczne, o bogatej dekoracji snycerskiej zdobiącej wielkie kwatery namalowane w 1491 przez działającego w Bawarii artystę polskiego pochodzenia Jana Polaka.
Ołtarz główny jest w formie tryptyku. W środkowej części znajduje się przedstawienie Trójcy Świętej w typie Tronu Łaski o późnogotyckiej formie. Bóg trzyma martwe ciało Chrystusa, zaś gołębica Ducha Świętego siedzi na Bożym ramieniu. Otaczają ją cztery anioły, dwóch z nich trzyma niebiański firmament, dwóch adoruje Trójcę Świętą. W bocznych skrzydłach sceny Chrztu Chrystusa, oraz Koronacji Marii, zaś na rewersach przedstawienia księcia Zygmunta i jego patrona – Świętego Zygmunta. Na predelli popiersia Czterech Ewangelistów. Na rzeźbionym zwieńczeniu rzeźbiona figura Chrystusa w Majestacie.
Ołtarze boczne składają się obecnie z pojedynczych obrazów oraz predelli, nie zachowały się skrzydła boczne. Północny ołtarz zawiera obraz przedstawiający Chrystusa w Królestwie Niebieskim, zaś na predelli wizerunki Czternastu Wspomożycieli. Ołtarz południowy przedstawia Zwiastowanie oraz Rodzinę Marii.

</doc>
<doc id="1331138" url="https://pl.wikipedia.org/wiki?curid=1331138" title="Centrum Badań Manuskryptów Nowego Testamentu">
Centrum Badań Manuskryptów Nowego Testamentu

The Center for the Study of New Testament Manuscripts (CSNTM) – niedochodowa organizacja powołana dla prezentacji greckiego tekstu Nowego Testamentu na drodze fotografowania greckich rękopisów Nowego Testamentu. Założone zostało przez Daniela B. Wallace'a, profesora z Dallas Theological Seminary, w Teksasie 13 września 2002 roku. Działa pod skrzydłami The Center for the Research of Early Christian Documents (CRECD). Daniel Wallace jest dyrektorem CSNTM.
Wallace zamierza sfotografować 1,3 mln stron greckich rękopisów Nowego Testamentu i osiągnięcie tego celu wyznaczył na rok 2020. Zespół CSNTM sfotografował już rękopisy przechowywane przez Instytut Badań Tekstu Nowego Testamentu (INTF) w Münster (Niemcy), w Stambule rękopisy należące do Ekumenicznego Patriarchatu Kościoła Prawosławnego; Instytutu do Badań Tekstu Nowego Testamentu działającego przy Uniwersytecie w Tybindze (Niemcy), ponadto na Patmos i kilku miejscach Stanów Zjednoczonych. CSNTM był pierwszą zachodnią instytucją dopuszczoną do rękopisów przechowywanych w Tiranie (Albania), od czasów II wojny światowej. Wallace osobiście przebadał także rękopisy należące do Klasztoru świętej Katarzyny na Synaju, do Biblioteki Watykańskiej, Cambridge University, Oxford University, British Library i kilku innych miejsc.
Działalność CSNTM jest ogranicza przez wiele czynników, włączając międzynarodowe prawo, finanse, a także tradycyjny sposób myślenia niektórych instytucji. Udało się jednak sfotografować następujące ważne kodeksy Nowego Testamentu: 
Jakkolwiek pierwszorzędnym celem CSNTM jest dygitalizacja rękopisów Nowego Testamentu, to także pracują nad książkami zajmującymi się krytyką tekstu jak np. monumentalne 4-tomowe dzieło von Sodena "Die Schriften des Neuen Testaments, in ihrer ältesten erreichbaren Textgestalt hergestellt auf Grund ihrer Textgeschichte", Verlag von Arthur Glaue, Berlin 1902-1910.
CSNTM, pomimo iż istnieje od niedawna, posiada też w swoich zbiorach kolekcję rękopisów Nowego Testamentu, jak np. minuskuł 2882.

</doc>
<doc id="1331140" url="https://pl.wikipedia.org/wiki?curid=1331140" title="Współczynnik więdnięcia">
Współczynnik więdnięcia



</doc>
<doc id="1331141" url="https://pl.wikipedia.org/wiki?curid=1331141" title="Esporte Clube Novo Hamburgo">
Esporte Clube Novo Hamburgo



</doc>
<doc id="1331142" url="https://pl.wikipedia.org/wiki?curid=1331142" title="Jungle Fever">
Jungle Fever



</doc>
<doc id="1331143" url="https://pl.wikipedia.org/wiki?curid=1331143" title="Hip-hop.pl">
Hip-hop.pl

Hip-hop.pl – największy polski portal internetowy o hip-hopie i jedna z najczęściej odwiedzanych stron muzycznych w Polsce. Serwis był notowany w rankingu Alexa na miejscu 128 167.
Utworzony przez firmę IAI-System.com sp.j. rozpoczął swoją działalność w 2000 roku. Pięć lat później portal dołączył do polskojęzycznej wersji systemu Windows XP Media Center Edition. Co miesiąc jest odwiedzany przez około trzysta tysięcy unikatowych użytkowników. Na stronie znajdują się aktualności, ankieta, fora internetowe, listy przebojów, artykuły (felietony, biografie, recenzje, wywiady itp.), istnieje również możliwość ściągania teledysków, niektórych utworów hip-hopowych lub nawet całych albumów itd. Portal patronuje lub wspiera wiele płyt hip-hopowych oraz każdą większą imprezę w Polsce i coraz więcej imprez za granicą (np. mistrzostwa świata breakdance – Battle of the Year czy koncerty polskich raperów w Londynie). W roku 2004 w konkursie iNet.com Awards portal ten otrzymał nagrodę za najlepszą stronę muzyczną w Polsce.
Właścicielami portalu przez wiele lat byli Sebastian Muliński (aka Seba) i Paweł Fornalski (aka Hex). W roku 2009 w związku z przygotowywanym debiutem giełdowym IAI, wydzielono Hip-Hop.pl do dedykowanej spółki Hip-Hop.pl s.c. 15 kwietnia 2013 r. jego założyciele sprzedali portal właścicielce portalu i sklepu internetowego Andegrand.pl, który początkowo sami współtworzyli pod marką Skateshop.pl. 15 grudnia 2020 roku portal zawiesił swoją działalność, ale jednocześnie ogłosił reaktywację w nowej odsłonie. 
Sprzedaż muzyki.
Od marca 2009 roku portal prowadzi sprzedaż muzyki w formacie mp3. Model sprzedaży jest oparty na cechach Web 2.0. Wytwórnie muzyczne wystawiają utwory do sprzedaży definiując sami cenę pojedynczych utworów i całych albumów. Użytkownicy portalu płacą za nie punktami. Punkty mogą zdobywać, tworząc treść portalu (np. dodając newsy lub recenzje) lub kupować je za gotówkę.
Publikacje związane z portalem.
W roku 2003 pod patronatem Hip-hop.pl ukazała się książka "Polski hip-hop pierwsza encyklopedia" autorstwa Andrzeja Budy. Zawierała ona prawie 100 haseł o polskim rapie, graffiti, b-boyingu i DJingu, pełne dyskografie (tytuły wszystkich utworów z polskich płyt wydanych oficjalnie i w postaci nielegali), wypowiedzi, nazwiska i daty urodzenia artystów zarówno z podziemia jak i głównego nurtu polskiego hip-hopu.
W grudniu 2008 we współpracy z wytwórnią My Music ukazała się "Składanka Hip-Hop.pl 2008" zawierająca utwory takich wykonawców jak Fokus, Pięć Dwa Dębiec, JWP, Abradab, PMM, Pih, Pokahontaz, Grammatik, Fabuła, Eldo czy Afro Kolektyw.

</doc>
<doc id="1331144" url="https://pl.wikipedia.org/wiki?curid=1331144" title="Environment">
Environment

Environment (ang. "otoczenie, środowisko") to jeden ze środków wypowiedzi jakimi posługuje się sztuka współczesna. Jest to sztucznie tworzona sytuacja przestrzenna przeznaczona dla osób pasywnie w niej uczestniczących. Może to być wnętrze, w którym ściany i sprzęty najeżone są ostrymi odłamkami szkła, albo pomalowana w pionowe pasy kabina z lustrzaną podłogą i sufitem – co na osobie znajdującej się wewnątrz robi wrażenie, że jest zawieszona w szybie ciągnącym się w nieskończoność. Istnieją również bardziej skomplikowane układy, działające na zasadzie wywołania szoku.
Koncepcja environment wywodzi się z niektórych poczynań dadaistów i surrealistów. Rozwinięta została w latach 50. przez Allana Kaprowa oraz artystów przeważnie związanych z pop-artem.
W Polsce po raz pierwszy environment zorganizowano w 1958 roku w Salonie Nowej Kultury w Warszawie. Była to wystawa pt. "Studium przestrzeni" Wojciecha Fangora i Stanisława Zamecznika.

</doc>
<doc id="1331148" url="https://pl.wikipedia.org/wiki?curid=1331148" title="Klęska">
Klęska

Klęska (fr. "La débâcle") – dziewiętnasty tom cyklu Rougon-Macquartowie. Tłem fabuły jest seria zdarzeń polityczno-militarnych, które towarzyszyły końcowi panowania Napoleona III i upadku II Cesarstwa Francuskiego w 1870 r., takich jak: wojna francusko-pruska, bitwa pod Sedanem czy powstanie Komuny Paryskiej. Powieść została wydana w roku 1892.
Treść.
"Klęska" opisuje wojnę z punktu widzenia zwykłego żołnierza – Jana Macquarta, który po dramatycznych przeżyciach związanych z życiem na wsi (patrz "Ziemia") zaciągnął się na ochotnika do wojska.
Początkowo oddział Jana jest bez większego sensu przenoszony z miasta do miasta, nie uczestniczy w walkach, a żołnierze są coraz bardziej zdemoralizowani i zniechęceni. Zostają w szczegółach opisane kłopoty zaopatrzeniowe, niewykonywanie rozkazów, spory między dowództwem. Oddział Jana ma wziąć udział w próbie odbicia armii oblężonej w Metzu, jednak pod naciskiem pruskim ostatecznie trafia do Sedanu. W wielkiej bitwie o to miasto i jego okolice druga armia francuska razem z cesarzem Napoleonem III trafia do niewoli. Jan zaprzyjaźnia się ze swoim kolegą z oddziału Maurycym, jego siostrą Henriettą i jej mężem, który ginie w czasie działań wojennych.
Jan i Maurycy uciekają z obozu jenieckiego, jednak ich drogi rozchodzą się – Jan, nie umiejąc nic innego, wraca do wojska, gdy Prusacy uwalniają określoną liczbę żołnierzy w celu pomocy w stłumieniu Komuny Paryskiej, podczas gdy Maurycy zostaje w Paryżu gwardzistą narodowym i wspiera Komunę. Tragicznym przypadkiem obaj przyjaciele spotykają się po raz ostatni na barykadzie, gdzie Jan zabija Maurycego. Przed śmiercią Maurycy wybacza mu, a Jan, patrząc na płonący Paryż, pojmuje, że na jego oczach zakończyło się II Cesarstwo.
Historyczne nawiązania i przesłanie.
"Klęska" należy do najbardziej poruszających obrazów wojny w literaturze francuskiej. Zola opierał się w dużej mierze na wspomnieniach jej uczestników i w ten sposób, choć sam nie walczył, niezwykle przekonująco opisał okropności walk z punktu widzenia zwykłego szeregowca. Opis bitwy pod Sedanem posiada także historyczną wartość. Przygotowując opis okolic miasta, gdzie rozegrała się zasadnicza część wielkiej bitwy, autor udał się na jej miejsce. Rozmawiał z wieloma byłymi żołnierzami, a także pierwszymi historykami wojny, oglądał mapy, planował nawet przejazd całym szlakiem bojowym oddziału Jana i Maurycego (ostatecznie nie zrealizował tego pomysłu w całości). Mniej miejsca poświęcił Komunie Paryskiej, która jest jedynie luźno wspomniana.
Główni bohaterowie, Jan i Maurycy, wyrażają podział na „zdrową” i „chorą” Francję – myślący zdroworozsądkowo, prosty, lecz szczerze kochający swój kraj i gotowy dla poświęceń dla niego Jan zostaje skontrastowany z Maurycym, intelektualistą, który jednak zbyt wiele czasu poświęca rozważaniom nad sytuacją swoją i ogólną, a przez to dokonuje złego wyboru, dołączając do komunardów. Chociaż Zola nie potępia Komuny Paryskiej, nie uważa jej również za akt pozytywny, przyczyniający się do dobra kraju, ale za nieprzemyślany akt rozpaczy. Uznanie tego faktu przez Maurycego zostaje wyrażone w scenie jego śmierci. Równolegle pisarz stanowczo potępia przemoc po obydwu stronach, zarówno rozstrzeliwania zakładników przez komunardów, jak i masowe egzekucje krwawego tygodnia.
Równocześnie "Klęska" niosła przesłanie pozytywne – upadek świata dekadenckiej burżuazji, którą symbolizuje słaby i złamany życiem cesarz, miał być początkiem czegoś nowego, lepszego, w ten sposób cierpienia zwykłych ludzi nie zostają zmarnowane. Jan, patrzący na płonący Paryż, jest przekonany o konieczności powrotu do ciężkiej codziennej pracy, wpisując się w ten sposób w ogólne przesłanie cyklu, wyrażane wcześniej m.in. przez Sandoza, bohatera "Dzieła".

</doc>
<doc id="1331151" url="https://pl.wikipedia.org/wiki?curid=1331151" title="Arnobiusz Starszy">
Arnobiusz Starszy

Arnobiusz z Sikki (Starszy) (ur. w III wieku, zm. 330 w Rzymie) – wczesnochrześcijański pisarz. Pochodził z Afryki. Nauczał retoryki w Sikka, a jednym z jego uczniów był Laktancjusz. Na chrześcijaństwo przeszedł pod wpływem snu; wcześniej był poganinem i wrogiem chrześcijan. Napisał dzieło "Przeciw poganom", w którym odpierał zarzuty stawiane chrześcijanom przez pogan. Najprawdopodobniej dzieło to nie cieszyło się popularnością, gdyż spośród wszystkich Ojców Kościoła wspomina o nim jedynie Hieronim. Natomiast w "Dekrecie Gelazego" zaliczane jest do apokryfów. Arnobiusz Starszy uznawał Boga za najwyższy i niewzruszony byt, bliższy raczej Bogu filozofii niż Bogu Abrahama. Nie przeczył istnieniu bogów pogańskich, ale nie utożsamiał ich z demonami. Odrzucał natomiast biblijną naukę o stworzeniu, przychylając się do poglądów zawartych w "Timajosie" Platona.

</doc>
<doc id="1331153" url="https://pl.wikipedia.org/wiki?curid=1331153" title="Dziewiąta sesja">
Dziewiąta sesja

Dziewiąta sesja (ang. "Session 9") – amerykański film fabularny z 2001.

</doc>
<doc id="1331155" url="https://pl.wikipedia.org/wiki?curid=1331155" title="Sky (singel Sonique)">
Sky (singel Sonique)

Sky – drugi singel brytyjskiej wokalistki i DJ'a Sonique pochodzący z debiutanckiego albumu "Hear My Cry". Singel został wydany w czerwcu 2000 w Wielkiej Brytanii i we wrześniu w Stanach Zjednoczonych. Utwór dotarł do drugiego miejsca na UK Singles Chart i do pierwszego w Rumunii.
Teledysk.
Głównym elementem teledysku jest basen, który pokryty jest taflą zielonego nieba. Para zakochanych wchodzi do niego, po czym dziewczyna znika pod powierzchnią tafli. Trafia do miejsca, w którym wszyscy tańczą, a Sonique ubrana w złotą suknię jest inicjatorką zabawy. Chłopak, który pozostał na powierzchni, zanurkował, po czym zaczął szukać ukochanej. Kiedy ją znalazł, wyszli z basenu. Następnie przeszli na parking, gdzie kochali się na masce samochodu. Jak się okazało, był to wóz Sonique. 
Lista utworów.
UK 12-inch single
UK cassette single
European CD single
European maxi-CD single
Australian CD single

</doc>
<doc id="1331159" url="https://pl.wikipedia.org/wiki?curid=1331159" title="Jan Łopuszański (fizyk)">
Jan Łopuszański (fizyk)

Jan Tadeusz Łopuszański (ur. 21 października 1923 we Lwowie, zm. 30 kwietnia 2008 we Wrocławiu) – polski fizyk-teoretyk.
Życiorys.
W latach 1945-50 studiował fizykę na Uniwersytecie Wrocławskim.
Stopień doktora nauk fizycznych uzyskał w 1955 r. na Uniwersytecie Jagiellońskim, od r. 1959 był profesorem fizyki teoretycznej Uniwersytetu Wrocławskiego.
W 1957 został wybrany na prodziekana, a w latach 1962-1968 pełnił funkcję Dziekana Wydziału Matematyki, Fizyki i Chemii Uniwersytetu Wrocławskiego. W latach 1954-1968 pracował także we Wrocławskim Oddziale Polskiej Akademii Nauk. W latach 1970-1984 był Dyrektorem Instytutu Fizyki Teoretycznej Uniwersytetu Wrocławskiego. Według opinii wielu kolegów fizyków, w kraju i zagranicą, był to złoty okres w historii Instytutu, kiedy to nastąpił burzliwy rozwój nowych kierunków badań i owocnych kontaktów zagranicznych. Od roku 1986 członek rzeczywisty Polskiej Akademii Nauk.
W szczególności znane twierdzenie Haaga-Łopuszańskiego-Sohniusa ukierunkowało dalsze badania w dziedzinie supersymetrycznych teorii pola. Jan Łopuszański współpracował z wieloma wybitnymi fizykami zagranicznymi, w tym: z L.Van Howe i T. Ruijgrokiem (Utrecht), K.O. Friedriechsem i B. Zumino (New York), H. Reeh (Princeton, potem Getynga), R. Haagiem i M. Sohniusem (Hamburg). Jest autorem 75 publikacji naukowych, 26 prac przeglądowych.
Był jednym z głównych inicjatorów Międzynarodowej Zimowej Szkoły Fizyki Teoretycznej w Karpaczu. Wypromował 11 doktorów, był promotorem doktoratów honoris causa nadanych przez Uniwersytet Wrocławski dwóm Laureatom Nagrody Nobla, profesorom C. N. Yangowi i A. Salamowi. Odznaczony był Srebrnym Krzyżem Zasługi (1955), Krzyżem Kawalerskim Orderu Odrodzenia Polski (1965), Medalem Komisji Edukacji Narodowej (1976), tytułem Zasłużonego Nauczyciela PRL (1980) oraz Medalami 10-, 30- i 40-lecia PRL. W 1991 został odznaczony Krzyżem Oficerskim Orderu Odrodzenia Polski.
Życie prywatne.
J. Łopuszański po rozwodzie z Haliną Pidek, z którą miał syna Macieja Łopuszańskiego, ożenił się z Barbarą Zasłonką. Wśród jego hobby wymienia się muzykę barokową i uprawianie ogrodu.
Zmarł na zawał serca 30 kwietnia, 2008 w swoim domu we Wrocławiu.
Pochowany został na Cmentarzu Świętej Rodziny na Sępolnie.

</doc>
<doc id="1331160" url="https://pl.wikipedia.org/wiki?curid=1331160" title="Albin Waczyński">
Albin Waczyński

Albin Waczyński (ur. 1 czerwca 1929 w Choroszczy, zm. 9 lutego 2003 tamże) – malarz, psychiatra, specjalista budowy zakładów służby zdrowia.
Studiował w Akademii Medycznej w Białymstoku oraz na Politechnice Warszawskiej na Wydziale Architektury. Przez 15 lat pracował jako lekarz w Szpitalu Psychiatrycznym w Choroszczy. Był założycielem Towarzystwa Przyjaciół Choroszczy i od 1980 r. prezesem honorowym Białostockiego Towarzystwa Przyjaciół Sztuk Pięknych. W malarstwie posługiwał się głównie akwarelą uwieczniając zabytkową architekturę rodzinnego miasta oraz m.in. Białegostoku, Supraśla, Tykocina i Dubrownik. Malował także podlaskie pejzaże, martwe natury i portrety. Swoje dzieła prezentował w kraju oraz w Bułgarii, Rumunii, USA i na Węgrzech.
W roku 1972 otrzymał Nagrodę Ministra Kultury i Sztuki. Za działalność kulturalną w roku 1993 został odznaczony złotą odznaką „Zasłużonego Białostocczyźnie”.

</doc>
<doc id="1331163" url="https://pl.wikipedia.org/wiki?curid=1331163" title="Strażnik z więzienia Red Rock">
Strażnik z więzienia Red Rock

Strażnik z więzienia Red Rock (tytuł oryg. "Warden of Red Rock") – amerykański film fabularny (western) z 2001 roku.

</doc>
<doc id="1331164" url="https://pl.wikipedia.org/wiki?curid=1331164" title="Kolekcja Kennetha Willisa Clarka">
Kolekcja Kennetha Willisa Clarka

Kolekcja Kennetha Willisa Clarka – kolekcja greckich manuskryptów przechowywana w bibliotece Duke University, zawiera dziewięćdziesiąt osiem manuskryptów — zarówno w postaci zwojów jak i kodeksów — datowanych od IX do XVII wieku. 
Historia i opis.
Profesor Harvie Branscomb z Duke Divinity School zakupił rękopis greckiego Nowego Testamentu w antykwariacie w Monachium. Niedługo potem rękopis przybył do biblioteki Duke University i stał się Duke Greek Ms. 1. Miało to miejsce 19 lutego 1931 roku, w taki sposób zapoczątkowana została kolekcja. Jakkolwiek według pierwotnych zamierzeń miała to być kolekcja wyłącznie greckich rękopisów Nowego Testamentu, dzisiaj kolekcja zawiera bardziej różnorodny materiał. 
27 rękopisów kolekcji zawiera tekst Nowego Testamentu. W tej liczbie — Mss. 4, 5, 6, 15, 22, 25, 31, 38, 60 oraz 64. Ms. 60 znany jest także jako "Codex Daltonianus" i jest najważniejszym w tej grupie. Napisany został w połowie XI wieku, i zawiera komentarze do czterech Ewangelii. 
W kolekcji znajdują się także lekcjonarze, reprezentowane przez rękopisy: 1, 20, 12, 24, 27, 28, 39, 42, 65, 82, 83, 85. Dwa lekcjonarze uchodzą za najważniejsze: Ms 65 i 85. Ms 65 (ℓ "1839") został sporządzony w XI wieku. Ms. 85 (ℓ "451"), został podpisany przez Klemensa mnicha, który zamieścił datę 20 lipca, roku 6560 [tj. A.D. 1052]. Ten podpis czyni zeń jeden z najstarszych greckich lekcjonarzy z datą. Inny rękopis, Ms. 39, został napisany przez skrybę o imieniu Łukasz. Pisany jest na papierze o wielkich rozmiarach kart. Jest bardzo późnym rękopisem, powstał w latach 1626-1629.

</doc>
<doc id="1331167" url="https://pl.wikipedia.org/wiki?curid=1331167" title="Doktor Pascal">
Doktor Pascal

Doktor Pascal – ostatni, „podsumowujący” tom cyklu Rougon-Macquartowie. Jest to jedyna powieść z tej serii, której akcja rozgrywa się już po upadku II Cesarstwa. Głównymi bohaterami są Pascal i Klotylda Rougonowie.
Treść.
Główny bohater, doktor Pascal Rougon, przez lata żył w Plassans, pracując nad monumentalną monografią o dziedziczeniu. Zbierając materiały do niej gromadził głównie wiadomości o swojej własnej rodzinie, modelowym przypadku dziedziczenia choroby psychicznej. Tym samym na kartach powieści pojawia się niejako streszczenie losów pozostałych Rougonów, Macquartów i Mouretów, bohaterów kolejnych utworów cyklu.
W gromadzeniu danych pomaga doktorowi jego siostrzenica Klotylda, córka Arystydesa Rougona, który nie miał czasu się nią zajmować, zajęty zbijaniem fortuny. Mimo różnicy wieku 30 lat pomiędzy nią a Pascalem oboje zaczynają namiętny romans, w wyniku którego starzejący się doktor rujnuje się na drogie prezenty dla kochanki i podupada na zdrowiu (kłopoty z sercem), a wreszcie umiera. Po jego śmierci Felicja Rougon, obawiająca się publikacji jego pracy, niszczy zachowany rękopis. Oburzona początkowo Klotylda pragnie początkowo wyjawić całemu miastu hipokryzję i wszystkie mroczne sekrety rodziny Rougon-Macquartów, które poznała dzięki wujowi, jednak rezygnuje, dochodząc do wniosku, że o wiele ważniejsze będzie wychowanie jej dziecka, które urodziło się z jej kazirodczego związku.
Przesłanie.
Utwór miał być uporządkowaniem teorii dziedziczenia przedstawionej w całym cyklu i zarazem wykazaniem wartości życia pełnego pracy i zmagań z codziennymi trudnościami. Zarówno Pascal, jak i Klotylda są przedstawieni jako ludzie, którzy żyli naprawdę - zajmowali się swoją pasją (pracą lub dzieckiem), a dla realizacji własnych marzeń umieli przezwyciężyć powszechne uprzedzenia i sprzeciwić się niektórym ogólnie przyjętym zasadom. W ostatniej scenie, gdy Klotylda bierze w ramiona swojego synka, powtórzony zostaje motyw z wcześniejszej powieści "Radość życia", nakazujący odnajdywać sens działania i szczęścia w każdej sytuacji. Z kolei postać Pascala wyraża przyjęty przez Zolę światopogląd scjentystyczny i pochwałę nauki.
Wreszcie historia szczęśliwego romansu starszego już lekarza z młodą dziewczyną jest odbiciem autentycznego romansu pisarza z Jeanne Rozerot 

</doc>
<doc id="1331170" url="https://pl.wikipedia.org/wiki?curid=1331170" title="Park Narodowy Karula">
Park Narodowy Karula

Park Narodowy Karula (est. "Karula rahvuspark") – park narodowy w Estonii, w prowincji Võrumaa.
Położenie.
Park leży w prowincji Võrumaa w południowej Estonii, ok. 70 km na południe od miasta Tartu. 
Opis.
Od 1979 roku wzgórza Karuli były obszarem chronionego krajobrazu. Sam park narodowy utworzono tu w 1993 roku. Park ma powierzchnię ok. 123 km² i obejmuje ochroną krajobrazy polodowcowe z charakterystycznymi formami kemów, ozów i 40 jezior polodowcowych. Wzgórza pokrywają pola, łąki lub lasy, występują tu również torfowiska i trzęsawiska. Największym trzęsawiskiem jest Äestamise – zajmuje 2,19 km².
Park należy do sieci obszarów objętych ochroną przyrody na terytorium Unii Europejskiej – Natura 2000. 
Jeziora.
Na terenie parku znajduje się 40 jezior o łącznej powierzchni ponad 3.88 km²: Ähijärv, Pormeistri, Küüdre, Karula Savijärv, Kallõtõ, Kaadsi Mustjärv, Väikene Mustjärv, Kaadsijärv, Karula Papijärv, Õdri, Köstrijärv, Karula Raudjärv, Mikilä, Rebäsejärv, Sibula, Küünimõtsa, Saarjärve Kogrõjärv, Viitka, Ojajärv, Suur Saarjärv, Väikene Saarjärv, Kaugjärv, Karula Linnajärv, Konnumäe, Lajassaarõ, Alakonnu, Kuikli, Väiku-Kuikli, Ahnõjärv, Väikene Pehmejärv, Ähijärve Kogrõjärv, Vihmjärv, Pautsjärv, Ähijärve Vahejärv, Ähijärve Peräjärv, Suur-Apja, Väiku-Apja, Ubajärv, Põrgujärv. Największym jeziorem jest Ähijärv, które zajmuje powierzchnię 1.72 km². 
Flora i fauna.
Na terenie parku odnotowano 563 gatunków roślin naczyniowych, w tym 19 gatunków storczyków, 157 gatunków ptaków, 7 gatunków płazów, 5 gatunków gadów i 42 gatunki ssaków. 
Występują tu m.in. takie gatunki chronione zwierząt jak bocian czarny, rybołów zwyczajny, orlik krzykliwy, jaszczurka zwinka, grzebiuszka ziemna. W wodach jezior żyją perce, płocie, szczupaki, karasie i liny, a z gatunków chronionych: kozy i piskorze.
Z gatunków chronionych roślin rośnie tu m.in. podejźrzon marunowy. Na trzęsawiskach występują bagno zwyczajne, chamedafne północna, żurawina oraz różne gatunki storczyków, m.in. wyblin jednolistny, wątlik błotny, kruszczyk błotny i lipiennik Loesela.

</doc>
<doc id="1331172" url="https://pl.wikipedia.org/wiki?curid=1331172" title="W akcie desperacji">
W akcie desperacji

W akcie desperacji − amerykański thriller z 1998 roku.
Opis filmu.
Oficer policji ma syna chorego na białaczkę; szuka człowieka, który zgodziłby się zostać dawcą szpiku kostnego. Kontrola kartotek policyjnych ujawnia, że idealnym kandydatem byłby pewien przestępca odbywający karę więzienia. Ten się zgadza – i liczy na szansę ucieczki.

</doc>
<doc id="1331175" url="https://pl.wikipedia.org/wiki?curid=1331175" title="Grubodziób białoskrzydły">
Grubodziób białoskrzydły

Grubodziób białoskrzydły ("Hesperiphona vespertina") – gatunek ptaka z rodziny łuszczakowatych (Fringillidae), zamieszkujący Amerykę Północną. Narażony na wyginięcie.
Systematyka.
Wyróżnia się trzy podgatunki "H. vespertina":
Morfologia.
Długość ciała 18–21,5 cm; masa ciała 51,1–71,7 g.
Czoło i brew żółte, ciemię czarne. Gardło, maska, szyja i potylica żółtobrązowe. Pierś, boki, brzuch, grzbiet i kuper żółtawe. Skrzydła i ogon czarne: na skrzydłach widoczna duża, biała plama. Dziób duży, zielony na wiosnę, kredowobiały w zimie. Samica szara, z wierzchu ciemniejsza, z żółtym nalotem od spodu; sterówki z białym plamkami.
Ekologia.
Lasy iglaste środkowej i zachodniej części Ameryki Północnej. Zimę spędza w lasach liściastych i sadach, w środkowej i południowej części Ameryki Północnej.
Status.
Międzynarodowa Unia Ochrony Przyrody (IUCN) od 2018 roku klasyfikuje grubodzioba białoskrzydłego jako gatunek narażony na wyginięcie (VU – "Vulnerable"); wcześniej miał status gatunku najmniejszej troski (LC, "Least Concern"). Choć populacja tego ptaka nadal jest duża (w 2016 roku szacowano ją na 3,4 miliona dorosłych osobników), to jej liczebność szybko spada. Choć przyczyn tego spadku jednoznacznie nie ustalono, to przypuszcza się, że mogą to być: zmiany w środowisku, choroby, kolizje z oknami czy zwalczanie uznanych za szkodniki owadów stanowiących pożywienie tego ptaka.

</doc>
<doc id="1331177" url="https://pl.wikipedia.org/wiki?curid=1331177" title="Józef Feliks Ostaszewski">
Józef Feliks Ostaszewski

Józef Ostaszewski (ur. 17 października 1904 w Klimkówce, zm. 19 grudnia 1989 w Krośnie) – inżynier, naukowiec, jeden z czołowych polskich specjalistów w zakresie automatyki wydobycia ropy naftowej.
Życiorys.
Urodził się 17 października 1904 jako syn Stanisława Ostaszewskiego i Anieli z Sękowskich, właścicieli ziemskich. 
Ukończył studia na Politechnice Lwowskiej. Był działaczem Stowarzyszenia Młodzieży Katolickiej "Odrodzenie". 
W 1939 wziął udział w kampanii wrześniowej, walcząc w 10 Brygadzie Kawalerii. 
Po wojnie współtworzył Instytut Nafty i Gazu w Krośnie. 
Był docentem, autorem szeregu publikacji z zakresu mechaniki i automatyki górnictwa naftowego, autorem patentów, twórcą prac konstrukcyjnych i przyrządów pomiarowych dla przemysłu naftowego, honorowym członkiem Stowarzyszenia Naukowo-Technicznego Inżynierów i Techników Przemysłu Naftowego i Gazowniczego, członkiem Rady Naukowej Instytutu Naftowego i członkiem sekcji naukowej Polskiej Akademii Nauk "Gospodarka złożami i eksploatacja złóż naftowych". 
Był kawalerem Orderu Odrodzenia Polski (1972). 
Ożeniony był z Marią ze Skibniewskich. 
Zmarł 19 grudnia 1989 w Krośnie. Został pochowany w Klimkówce.

</doc>
<doc id="1331180" url="https://pl.wikipedia.org/wiki?curid=1331180" title="Deutsche Tourenwagen Masters 2008">
Deutsche Tourenwagen Masters 2008

Deutsche Tourenwagen Masters 2008 – dziewiąty sezon serii DTM po jej wznowieniu w 2000 roku.
Regulacje.
Regulacje obowiązujące w sezonie 2008.
Techniczne.
Silnik
Skrzynia biegów
Opony
Hamulce
Paliwo
Elektronika
Waga samochodów
Systemy bezpieczeństwa
Sportowe.
Sesja rozgrzewkowa
Procedura startowa
Obowiązkowe pit-stopy
Ograniczenia prędkości
Polecenia zespołowe
Kary dla kierowców
Punktacja
Klasyfikacje generalne.
Zespoły.
"(punkty zdobywane podczas poszczególnych wyścigów)"
Balast.
"(balast przyznawany podczas poszczególnych wyścigów – patrz regulacje techniczne)"

</doc>
<doc id="1331182" url="https://pl.wikipedia.org/wiki?curid=1331182" title="Modrowronka zaroślowa">
Modrowronka zaroślowa

Modrowronka zaroślowa ("Aphelocoma coerulescens") – gatunek średniej wielkości ptaka ptaka z rodziny krukowatych (Corvidae).
Systematyka.
Takson ten był łączony w jeden gatunek z modrowronką kalifornijską ("A. californica") i modrowronką wyspową ("A. insularis"). Nie wyróżnia się podgatunków.
Zasięg występowania.
Modrowronka zaroślowa występuje endemicznie na Florydzie w południowo-wschodnich Stanach Zjednoczonych.
Wygląd.
Długość ciała około 26 cm; masa ciała samców 79,3 g, samic średnio 75 g. Smukła sójka bez czubka; z wierzchu granatowoniebieska, z szarobrązowym grzbietem. Pokrywy uszne szare. Gardło i góra piersi szare w delikatne niebieskie kreski z niebieskoszarą półobrożą na piersi. Pokrywy podogonowe białawe do niebieskich.
Status.
IUCN uznaje modrowronkę zaroślową za gatunek narażony (VU, "Vulnerable"). Liczebność populacji szacuje się na 2500–9999 dorosłych osobników, a jej trend oceniany jest jako spadkowy.

</doc>
<doc id="1331184" url="https://pl.wikipedia.org/wiki?curid=1331184" title="Olga Borodina">
Olga Borodina

Olga Borodina (ur. 1963) – rosyjska śpiewaczka operowa, mezzosopran. 
Studiowała w konserwatorium w Sankt Petersburgu i już w czasie studiów została zauważona i obsadzona w roli Siebel w Fauście Charles’a Gounoda. 
Olga Borodina od początku kariery była związana z petersburskim Teatrem Maryjskim, w którym wykonywała większość słynnych partii mezzosopranowych z repertuaru rosyjskiego. Zasłynęła kreacją Marfy w Chowańszczyźnie (partię tę wykonuje nieprzerwanie od 15 lat), a następnie Kończakówny w Kniaziu Igorze i Maryny w Borysie Godunowie. Artystka często podkreśla swoją silną tożsamość narodową i związek emocjonalny z kulturą rosyjską. Występowała także w Covent Garden oraz w Metropolitan Opera. Grała m.in. Amneris w Aidzie, Carmen, Małgorzatę w Potępieniu Fausta, Kopciuszka, Principessę w Adrianie Lecouvreur, Dalilę w Samsonie i Dalili, Hrabinę w Damie pikowej oraz Eboli w Don Carlosie. Śpiewała na wszystkich ważniejszych operowych scenach Europy. W 1995 pierwszy raz pojawiła się w Metropolitan Opera w roli Kopciuszka. 
Nagrała ponad 20 płyt, na których występuje w swoich najważniejszych, wymienionych wyżej rolach. Ma również na swoim koncie nagrania "Requiem" Giuseppe Verdiego, płytę ze zbiorem pieśni Czajkowskiego oraz płytę "A portrait of Olga Borodina" ze zbiorem arii operowych i klasycznych pieśni. 
Jest laureatką tytułu Narodowej Artystki Rosji w 2002 i zwyciężczynią prestiżowych konkursów w Barcelonie oraz konkursu im. Rosy Ponselle. W 2007 otrzymała nagrodę Opera News za wyjątkowe osiągnięcia na scenie muzycznej. W 2006 otrzymała rosyjską Nagrodę Państwową.

</doc>
<doc id="1331185" url="https://pl.wikipedia.org/wiki?curid=1331185" title="Aphelocoma coerulescens">
Aphelocoma coerulescens



</doc>
<doc id="1331186" url="https://pl.wikipedia.org/wiki?curid=1331186" title="Żmudzki Park Narodowy">
Żmudzki Park Narodowy

Żmudzki Park Narodowy (lit. "Žemaitijos nacionalinis parkas") – leży na Żmudzi, w północno-zachodnim krańcu Litwy, ok. 50 km na wschód od Morza Bałtyckiego i miasta Kłajpeda. Utworzony został w 1991 r. i zajmuje powierzchnię 217,2 km².

</doc>
<doc id="1331189" url="https://pl.wikipedia.org/wiki?curid=1331189" title="II Liceum Ogólnokształcące im. płk. Leopolda Lisa-Kuli w Rzeszowie">
II Liceum Ogólnokształcące im. płk. Leopolda Lisa-Kuli w Rzeszowie

II Liceum Ogólnokształcące im. płk. Leopolda Lisa-Kuli w Rzeszowie – jedna z najstarszych szkół w Rzeszowie, założona w 1904 roku na mocy decyzji cesarza Austro-Węgier Franciszka Józefa.
Uczniowie i absolwenci.
W nawiasie obok nazwiska podano rok złożenia matury.

</doc>
<doc id="1331190" url="https://pl.wikipedia.org/wiki?curid=1331190" title="Peter Malota">
Peter Malota

Pjetër Malota Lulgjuraj (ur. 28 sierpnia 1958 w Lofka w Malësia e Madhe) – albański aktor, kaskader i instruktor wschodnich sztuk walki.
Życiorys.
Urodził się w małej wsi w północnej Albanii, jako syn Gjona Maloty. Uciekł z kraju w latach 70. XX w., po czym zamieszkał w USA. Jego umiejętności w zakresie wschodnich sztuk walki po raz pierwszy mógł zaprezentować w swoim debiucie filmowym w 1985 roku, w którym zagrał członka ulicznego gangu. W 1990 rozpoczął współpracę z Jean-Claude’em Van Damme’em. Razem z nim zagrał w trzech filmach. Był także choreografem, przygotowując sceny sztuk walki do filmów, w kilku filmach wystąpił jako kaskader.
Specjalizuje się w taekwondo. Prowadzi szkołę sztuk walki Malota's Martial Arts Studio w amerykańskim Detroit.

</doc>
<doc id="1331191" url="https://pl.wikipedia.org/wiki?curid=1331191" title="Orzechówka popielata">
Orzechówka popielata

Orzechówka popielata ("Nucifraga columbiana") – gatunek średniej wielkości ptaka z rodziny krukowatych (Corvidae), występujący głównie w środkowo-zachodniej części Ameryki Północnej. Nie jest zagrożony.

</doc>
<doc id="1331194" url="https://pl.wikipedia.org/wiki?curid=1331194" title="Yael Naim (album)">
Yael Naim (album)

Yael Naim – drugi album studyjny Ja’el Na’im. Promował go singel „New Soul”.
Produkcja.
We Francji album został wydany 22 października 2007 roku, czyli w 29 urodziny piosenkarki. Jednak dopiero w lutym 2008 roku zaczęła się jego prawdziwa promocja poprzez singel "New Soul".
W Stanach Zjednoczonych i Kanadzie premiera krążka odbyła się 18 marca 2008. Singel zadebiutował tam na #15 pozycji w Kanadzie oraz #55 w USA.

</doc>
<doc id="1331195" url="https://pl.wikipedia.org/wiki?curid=1331195" title="Nucifraga columbiana">
Nucifraga columbiana



</doc>
<doc id="1331198" url="https://pl.wikipedia.org/wiki?curid=1331198" title="Wrona amerykańska">
Wrona amerykańska

Wrona amerykańska ("Corvus brachyrhynchos") – gatunek ptaka z rodziny krukowatych (Corvidae), zamieszkujący Amerykę Północną. Nie jest zagrożony.
Podgatunki.
Wyróżniono kilka podgatunków "C. brachyrhynchos":
Badania przeprowadzone w 2020 roku przez Slagera i współpracowników wykazały, że wrona alaskańska ("Corvus caurinus") nie jest odrębnym gatunkiem, jak dotychczas sądzono, tylko młodszym synonimem podgatunku wrony amerykańskiej "C. brachyrhynchos brachyrhynchos". Międzynarodowy Komitet Ornitologiczny obecnie (2020) uznaje wronę alaskańską za osobny podgatunek wrony amerykańskiej – "C. brachyrhynchos caurinus".
Morfologia.
Długość ciała 43–53 cm. Ubarwienie czarne z nieznacznym purpurowym połyskiem. Ogon równo ścięty. Dziób duży, silny i czarny. Nogi czarne. Młode brązowe.
Zasięg, środowisko.
Zadrzewienia, pola uprawne, nadrzeczne laski; ostatnio widywana na przedmieściach i w miastach; w całej Ameryce Północnej poza skrajną północą i południem. Zimuje w środkowej i południowej części Ameryki Północnej.
Zachowanie.
Często spotykany w stadkach, zwykle z wysoko siedzącym wartownikiem. Bardzo ostrożny.
Status.
IUCN uznaje wronę amerykańską za gatunek najmniejszej troski (LC, "Least Concern") nieprzerwanie od 1988 roku. Organizacja Partners in Flight szacuje liczebność populacji lęgowej na około 27 milionów osobników. Trend liczebności populacji oceniany jest jako wzrostowy.
IUCN nadal klasyfikuje wronę alaskańską jako osobny gatunek, zalicza ją do kategorii najmniejszej troski. Organizacja Partners in Flight szacuje liczebność populacji lęgowej na około 700 tysięcy osobników. Trend liczebności populacji także oceniany jest jako wzrostowy.

</doc>
<doc id="1331199" url="https://pl.wikipedia.org/wiki?curid=1331199" title="Carduelis pinus">
Carduelis pinus



</doc>
<doc id="1331201" url="https://pl.wikipedia.org/wiki?curid=1331201" title="Carduelis tristis">
Carduelis tristis



</doc>
<doc id="1331203" url="https://pl.wikipedia.org/wiki?curid=1331203" title="Hesperiphona vespertina">
Hesperiphona vespertina



</doc>
<doc id="1331204" url="https://pl.wikipedia.org/wiki?curid=1331204" title="Ivo Knoflíček">
Ivo Knoflíček

Ivo Knoflíček (ur. 23 lutego 1962 w Kyjovie) – były czeski piłkarz występujący na pozycji napastnika. Grał dla reprezentacji Czechosłowacji. Występował głównie w klubie SK Slavia Praha.
Kariera klubowa.
Pierwszym profesjonalnym klubem piłkarza była Slavia Praga grająca w I lidze czechosłowackiej. W sezonie 1981/82 rozegrał 26 meczów zdobywając 2 gole. Po występach w Pradze przeniósł się do klubu RH Cheb, w którym grali m.in. Jan Stejskal i Radek Drulák. W ciągu dwóch sezonów gry rozegrał 52 mecze zdobywając jedynie 8 bramek. W 1984 powrócił do Slavii trenowanej przez Milana Máčala. W sezonie 1984/85 zawodnik w 28 meczach trafiał do bramki 21 razy i był to jeden z lepszych okresów w jego karierze. W Pradze grał jeszcze 3 sezony występując w 72 meczach i zdobywając 35 goli. W 1989 rozpoczął grę w niemieckim FC St. Pauli grającym w Bundeslidze. Knoflicek występował w klubie jeszcze tylko przez część sezonu 91/92, w którym klub grał już w niższej lidze. W sumie przez niecałe 3 sezony piłkarz wystąpił w 35 meczach i zdobył jedynie 5 bramek. Kolejnym niemieckim klubem Czecha był VfL Bochum prowadzony przez Niemca Holgera Osiecka. W klubie jednak gracz nie zagrał długo, bo już w następnym sezonie występował w austriackim Vorwärts Steyr grającym w 1 lidze. W Austrii wystąpił 22 razy i 2 razy trafiał do bramki. Jeszcze w 1993 roku piłkarz grał w czeskim drugoligowcu FK Švarc Benešov. Po występach w Benešov gracz powrócił do Slavii, gdzie w sumie rozegrał 38 meczów strzelając 6 bramek. W sezonie 1995/96 piłkarz grał w klubie FC Pares Prušánky a już rok później występował w barwach Dukli Praga, w której zagrał 57 spotkań strzelając 9 bramek. Karierę piłkarską zakończył w 1998, w wieku 36 lat.
Kariera reprezentacyjna.
Do reprezentacji Czechosłowacji został powołany w 1983 roku.
Grał na Mistrzostwach Świata w 1990. Podczas turnieju rozegrał 3 mecze w fazie grupowej, 1 w 1/16 finału a 1 lipca 1990 grał w przegranym meczu z Niemcami w ćwierćfinale mistrzostw. W sumie w barwach reprezentacji Czechosłowacji piłkarz przez 9 lat rozegrał 38 meczów strzelając 7 bramek.

</doc>
<doc id="1331205" url="https://pl.wikipedia.org/wiki?curid=1331205" title="Carpodacus mexicanus">
Carpodacus mexicanus



</doc>
<doc id="1331206" url="https://pl.wikipedia.org/wiki?curid=1331206" title="Henryk Bednarski">
Henryk Bednarski



</doc>
<doc id="1331207" url="https://pl.wikipedia.org/wiki?curid=1331207" title="Język staroruski">
Język staroruski

Język staroruski (star. rus. рѹсьскъ ѩꙁꙑкъ, translit. rusĭskŭ językŭ, zwany także językiem wschodniosłowiańskim) – język wschodniosłowiański używany od X do XV wieku, protoplasta współczesnych języków: białoruskiego, rusińskiego, ukraińskiego i rosyjskiego. Powstał w wyniku rozpadu języka prasłowiańskiego i stał się językiem literackim na Rusi. Zapisywany pierwotnie alfabetem cyrylicznym, jednak w związku ze specyfiką języka staroruskiego i jego odmiennością od języka staro-cerkiewno-słowiańskiego, dużo rzadziej stosowano litery: Ѣ, Ҁ (koppa) i jusy (Ѧ, Ѫ, Ѩ i Ѭ). Zabytki piśmiennicze w głagolicy występują rzadko, często reprezentując zachodniosłowiańskie naleciałości. Po litewskich podbojach podzielił się na dwa języki: współczesny język rosyjski (na który największy wpływ miał język cerkiewnosłowiański, który był językiem obrzędowym cerkwi prawosławnej), oraz język ruski (z którego wywodzą się współczesne języki białoruski, rusiński i ukraiński, używany w Wielkim Księstwie Litewskim, na który duży wpływ wywierał język polski i łacina). Endonim języka staroruskiego, ruskiego i współczesnego rosyjskiego jest identyczny.

</doc>
<doc id="1331210" url="https://pl.wikipedia.org/wiki?curid=1331210" title="Carpodacus purpureus">
Carpodacus purpureus



</doc>
<doc id="1331211" url="https://pl.wikipedia.org/wiki?curid=1331211" title="Park Narodowy Mierzei Kurońskiej">
Park Narodowy Mierzei Kurońskiej

Park Narodowy Mierzei Kurońskiej (lit. "Kuršių nerijos nacionalinis parkas") – park narodowy obejmujący litewską część Mierzei Kurońskiej wraz z przylegającymi obszarami Morza Bałtyckiego i Zalewu Kurońskiego. Utworzony został w 1991 r. i zajmuje powierzchnię 264 km².

</doc>
<doc id="1331213" url="https://pl.wikipedia.org/wiki?curid=1331213" title="Kusacz samotny">
Kusacz samotny

Kusacz samotny ("Tinamus solitarius") – gatunek dużego ptaka z rodziny kusaczy (Tinamidae).
Taksonomia.
Podgatunki.
Międzynarodowy Komitet Ornitologiczny (IOC) uznaje kusacza samotnego za gatunek monotypowy. Część systematyków wyróżnia jednak dwa podgatunki:
Charakterystyka.
Długość ciała 42,5–48 cm; masa ciała samców 1014–1500 g, samic 1710–1900 g. Wierzch ciała brązowy, ciemię ciemniejsze. Skrzydła, grzbiet i kuper gęsto czarno prążkowane. Głowa i szyja ochrowe, z plamkami na bokach głowy, bielszym gardłem i płową smugą na bokach szyi. Przód szyi i pierś szare, brzuch białawy, boki delikatnie prążkowane. Zwykle żyje samotnie, jest bardzo ostrożny.
Zasięg występowania, środowisko.
Wschodnia Ameryka Południowa – wschodnia Brazylia, południowo-wschodni Paragwaj, północno-wschodnia Argentyna. Nizinne lasy.
Status.
Międzynarodowa Unia Ochrony Przyrody (IUCN) uznaje kusacza samotnego za gatunek bliski zagrożenia (NT – Near Threatened). Liczebność populacji wykazuje trend spadkowy, do czego przyczyniają się utrata siedlisk i polowania. 

</doc>
<doc id="1331217" url="https://pl.wikipedia.org/wiki?curid=1331217" title="Kusacz falisty">
Kusacz falisty

Kusacz falisty ("Crypturellus undulatus") – gatunek średniej wielkości ptaka z rodziny kusaczy (Tinamidae), zamieszkujący Amerykę Południową. Nie jest zagrożony wyginięciem.
Zasięg występowania.
Kusacz falisty występuje w zależności od podgatunku:
Charakterystyka.
Długość ciała 28–32 cm; masa ciała samic średnio 621 g, samców 462–569 g. Szary dziób i nogi. Upierzenie jednolite, szarawobrązowe, z białym gardłem i ciemnymi prążkami na bokach. Z bliska widoczne czarne prążki na wierzchu ciała. Bardzo ostrożny, mimo to można go łatwo zaobserwować, ponieważ zaniepokojony nie ucieka, ale nieruchomieje.
Środowisko.
Pospolity w okresowo zalewanych lasach.
Status.
Międzynarodowa Unia Ochrony Przyrody (IUCN) uznaje kusacza falistego za gatunek najmniejszej troski (LC – "Least Concern"). Liczebność populacji nie została oszacowana; w 1996 roku ptak ten opisywany był jako pospolity. Jego liczebność spada ze względu na polowania i wylesianie Amazonii.

</doc>
<doc id="1331218" url="https://pl.wikipedia.org/wiki?curid=1331218" title="Angelo Jachino">
Angelo Jachino



</doc>
<doc id="1331219" url="https://pl.wikipedia.org/wiki?curid=1331219" title="Peter Møller">
Peter Møller

Peter Møller Nielsen (ur. 23 marca 1972 w Abildgård) – duński piłkarz grający na pozycji napastnika.
Kariera klubowa.
Møller urodził się w małym miasteczku Abildgård położonym niedaleko Frederikshavn. Karierę piłkarską rozpoczął w Gistrup IF, ale niedługo potem podjął treningi w juniorach zespołu Aalborg BK. W 1990 roku trafił do pierwszego zespołu prowadzonego wówczas przez Poula Erika Andreasena i wtedy też zadebiutował w pierwszej lidze duńskiej. W swoim debiutanckim sezonie stał się podstawowym zawodnikiem zespołu i zdobył 9 goli. W kolejnych był najlepszym strzelcem Aalborga, a w 1991 roku zdobył Puchar Danii, a w 1993 roku powtórzył ten sukces. W sezonach 1991/1992 i 1992/1993 zdobywał odpowiednio 17 i 20 goli zostając królem strzelców ligi.
Latem 1993 roku Peter został zawodnikiem FC København. Zdobył 7 goli w lidze oraz został wicemistrzem Danii. W FCK spędził jeden sezon i w 1994 roku został wypożyczony do szwajcarskiego FC Zürich, ale rozegrał tam tylko połowę meczów i w 1995 roku wrócił do Kopenhagi i został zawodnikiem Brøndby IF. Występował w ataku z Ebbe Sandem i w kolejnych dwóch sezonach był najlepszym strzelcem drużyny. Został też dwukrotnie mistrzem kraju.
Już po rozpoczęciu sezonu 1997/1998 Møller wyjechał do Holandii i występował w tamtejszym PSV Eindhoven. Tam był rezerwowym dla Arnolda Brugginka oraz Belgów Luca Nilisa i Gilles'a De Bilde, toteż zdobył tylko 6 goli w Eredivisie. Został wicemistrzem Holandii.
W 1998 roku po roku gry w PSV Møller został piłkarzem hiszpańskiego Realu Oviedo. 20 września zadebiutował w Primera División w przegranym 0:1 domowym spotkaniu z CD Tenerife. Przez cały sezon zaliczył tylko jedno trafienie, a na początku 2000 roku został wypożyczony do Brøndby. Po raz kolejny wywalczył mistrzostwo kraju, a latem odszedł na wypożyczenie do Fulham F.C., grającego w angielskiej Division One. Nieznacznie przyczynił się do awansu klubu do Premiership, a sezon 2000/2001 kończył w Oviedo.
Latem 2001 Peter wrócił do Danii. Ponownie został zawodnikiem FC København. W 2002 roku wywalczył wicemistrzostwo kraju, a w 2003 - mistrzostwo. W 2004 roku sięgnął z Kopenhagą po dublet, w 2005 zajął 2. miejsce, a w 2006 po raz ostatni po tytuł mistrzowski. Wtedy też po sezonie zakończył sportową karierę.
Kariera reprezentacyjna.
W reprezentacji Danii Møller zadebiutował 4 września 1991 roku w zremisowanym 0:0 towarzyskim spotkaniu z Islandią. W 1998 roku został powołany przez Bo Johanssona do kadry na Mistrzostwa Świata we Francji. Tam wystąpił we dwóch spotkaniach: w 1/8 finału z Nigerią (4:1, w 3. minucie zdobył gola) oraz w ćwierćfinałowym z Brazylią (2:3). W 2005 roku rozegrał swój ostatni mecz w duńskiej kadrze, a łącznie wystąpił w niej 20 razy i zdobył 5 bramek. Wcześniej w 1992 roku wystąpił wraz z kadrą olimpijską na Igrzyskach Olimpijskich w Barcelonie.

</doc>
<doc id="1331220" url="https://pl.wikipedia.org/wiki?curid=1331220" title="Peter Moeller">
Peter Moeller



</doc>
<doc id="1331221" url="https://pl.wikipedia.org/wiki?curid=1331221" title="Invincible (singel Muse)">
Invincible (singel Muse)

Invincible – piosenka angielskiego zespołu rockowego Muse i szósty utwór na ich płycie, "Black Holes and Revelations". Piosenka została wydana jako czwarty singel z tego albumu 9 kwietnia 2007 roku, debiutując na 21. miejscu listy najpopularniejszych singli w Wielkiej Brytanii. Ze względu na podobną progresję akordową podczas zwrotki i refrenu "Invincible" jest porównywane przez niektórych fanów do "Everybody’s Changing" zespołu Keane. Jednakże Matthew Bellamy powiedział, że pisząc utwór opierał się na "Heroes" Davida Bowie. 
Według lidera grupy jest to bardzo optymistyczna piosenka - Bellamy uważa, że jest "sercem" "Black Holes and Revelations". 
Teledysk promujący singel został wyreżyserowany przez Jonniego Rossa, a swoją premierę miał 16 marca 2007 roku na antenie Channel 4. Przedstawia zespół podczas przejażdżki w stylu "It's a Small World" Walta Disneya, w której nie brakuje odniesień do ataków z 11 września 2001 roku, a także ewolucji.
"Invincible" oraz "Take a Bow" to jedyne utwory z płyty, które zostały nagrane we Francji.

</doc>
<doc id="1331222" url="https://pl.wikipedia.org/wiki?curid=1331222" title="Park stanowy Antelope Island">
Park stanowy Antelope Island

Park stanowy Antelope Island (ang. "Antelope Island State Park") – park stanowy obejmujący swoim terenem Antelope Island, największą wyspę na Wielkim Jeziorze Słonym w amerykańskim stanie Utah.
Wyspa ma około 24 km długości i w najszerszym miejscu 7,25 km szerokości. Park został ustanowiony w 1969 roku, gdy stan Utah nabył 8,1 km² ziemi w północnej części wyspy z przeznaczeniem na cele rekreacyjne. W 1981 roku stan zakupił pozostałą część wyspy a wraz z nią stado bizonów liczące 250 sztuk. Później powierzchnia parku wynosiła 113,4 km². Brzeg wyspy położony jest na wysokości 1280 m n.p.m., zaś jej najwyższy punkt, Frary Peak, leży na wysokości 2010 m n.p.m. Średnie wyniesienie ponad poziom morza wynosi 1618 m.
Walory przyrodnicze.
Mimo iż wyspa otoczona jest słoną wodą to jednak na wyspie znajduje się ponad 40 źródeł wody słodkiej zdolnej zaspokoić zapotrzebowanie żyjących na niej zwierząt. Ze sprowadzonych na wyspę w 1893 roku dwunastu sztuk bizonów powstało stado bizonów liczące od 550 do 700 sztuk. Ponadto na wyspie żyją antylopy widłorogie, od nazwy których pochodzi nazwa wyspy a będących gatunkiem rodzimym w Utah i na wysoko położonych preriach Ameryki Północnej. Spośród innych zwierząt na wyspie spotkać można między innymi owce kanadyjskie, mulaki, kojoty, borsuczniki i rysie. Ponadto wyspę zamieszkują liczne gatunki ptaków przez co niektóre fragmenty parku, dla ochrony gniazdowania są niedostępne.
Dojazd do parku.
Mimo iż park leży na wyspie, można do niego dotrzeć samochodem. Z autostrady I-15, około 30 mil na północ od Salt Lake City należy zjechać zjazdem numer 332 w drogę stanową 108 w kierunku zachodnim. Po około 7 milach dociera się do wjazdu na teren parku, leżącym na brzegu Wielkiego Jeziora Słonego. Stąd wiedzie siedmiomilowa droga (grobla na jeziorze) wiodąca na północny kraniec wyspy.

</doc>
<doc id="1331223" url="https://pl.wikipedia.org/wiki?curid=1331223" title="Lista kodeksów minuskułowych Nowego Testamentu (1–1000)">
Lista kodeksów minuskułowych Nowego Testamentu (1–1000)

Kodeks minuskułowy Nowego Testamentu jest kopią partii tekstu Nowego Testamentu pisany jest małą, grecką kursywą, która wyewoluowała z uncjały. Materiałem rękopiśmiennym najpierw był pergamin, później papier (po roku 1190). Do chwili obecnej INTF skatalogował 2911 minuskułów.
Tekst kodeksów minuskułowych zazwyczaj wyposażony jest w ułatwiający czytanie aparat, jak Sekcje Ammoniusza, Kanony Euzebiusza, κεφαλαια ("rozdziały"), τιτλοι ("tytuły"), noty liturgiczne, etc. Niektóre zawierają komentarze (katena) oraz szereg dodatkowych materiałów, jak Prolegomena do czterech Ewangelii, Epistula ad Carpianum, Lista cudów Jezusa, Lista ewangelicznych przypowieści (np. kodeks 536), "Lista Siedemdziesięciu Apostołów", krótka biografia Apostołów, lub podsumowania podróży świętego Pawła (np. kodeks 468). Od IX wieku niektóre rękopisy posiadają w kolofonie informacje na temat daty jak i miejsca powstania poszczególnych ksiąg NT. Niektóre rękopisy podają w kolofonie imię skryby i oraz datę sporządzenia rękopisu.

</doc>
<doc id="1331224" url="https://pl.wikipedia.org/wiki?curid=1331224" title="Zonotrichia leucophrys">
Zonotrichia leucophrys



</doc>
<doc id="1331225" url="https://pl.wikipedia.org/wiki?curid=1331225" title="Sturnella neglecta">
Sturnella neglecta



</doc>
<doc id="1331226" url="https://pl.wikipedia.org/wiki?curid=1331226" title="Agelaius phoeniceus">
Agelaius phoeniceus



</doc>
<doc id="1331227" url="https://pl.wikipedia.org/wiki?curid=1331227" title="Molothrus ater">
Molothrus ater



</doc>
<doc id="1331231" url="https://pl.wikipedia.org/wiki?curid=1331231" title="Midtown Madness">
Midtown Madness

Midtown Madness – komputerowa gra wyścigowa, wyprodukowana przez amerykańskie studio Angel Studios i wydana przez Microsoft. Jej wersja demonstracyjna została udostępniona do pobrania 1 maja 1999 roku, pełną zaś wersję wydano 27 maja. Jej kontynuacja, "Midtown Madness 2", została wydana w kwietniu 2000 roku, a ostatnia część serii, "Midtown Madness 3", ukazała się w czerwcu 2002 roku na konsolę Xbox. Akcja "Midtown Madness" rozgrywa się w Chicago. Celem gry jest zwyciężanie w nielegalnych wyścigach miejskich i zdobywanie nowych pojazdów.
W przeciwieństwie do ówczesnych gier wyścigowych, które ograniczały manewry gracza do toru wyścigowego, "Midtown Madness" oferowała wolną eksplorację Chicago. Ten element gry został opisany przez Microsoft jako „niespotykany wcześniej stopień wolności podróżowania po wirtualnym mieście”. W rzeczywistości podobne rozwiązanie pojawiło się wcześniej w grach "Vette!" i "". Gracze mogą zwiedzać miasto w jednym z kilku trybów, zmieniać pogodę i natężenie ruchu przed każdym wyścigiem. "Midtown Madness" obsługuje wyścigi wieloosobowe poprzez sieć lokalną lub Internet. Gra zebrała pozytywne oceny wśród portali o grach; recenzenci chwalili głównie rozgrywkę i odwzorowanie miasta, czasem zaś krytykowali błędy techniczne.
Rozgrywka.
"Midtown Madness" oferuje cztery tryby gry jednoosobowej: Blitz, Circuit, Checkpoint i Cruise. W trybie Blitz gracz musi na czas dotrzeć do wyznaczonego celu; w trybie Circuit należy wygrać z przeciwnikami w wyścigu; tryb Checkpoint jest podobny do Blitz, z tym że w dotarciu do celu przeszkadzają wozy policyjne; w trybie Cruise gracz po prostu zwiedza miasto. Gracze mogą wybierać spośród dziesięciu pojazdów, choć na początku gry jest dostępnych tylko pięć z nich. Aby odblokować pozostałe, gracz musi wygrać odpowiednią liczbę wyścigów. Gracz przy wyborze wyścigu może ustawić porę dnia i pogodę, która wpływa na zachowanie pojazdu, ale tylko wtedy, gdy dany wyścig został wcześniej zaliczony. Tryb Checkpoint umożliwia ponadto ustawienie natężenia ruchu, liczby wozów policyjnych i przechodniów.
Wirtualne miasto jest wzorowane na Chicago i zawiera takie obiekty jak Chicago 'L', Willis Tower, Wrigley Field czy Soldier Field. Na ulicach jest wiele obiektów, które gracz może strącić, na przykład kosze na śmieci, parkometry, skrzynki pocztowe i lampy uliczne. W trybie Checkpoint ruch uliczny jest regulowany przez sygnalizację świetlną, jednak gracz nie musi przestrzegać zasad ruchu.
"Midtown Madness" obsługuje grę wieloosobową poprzez sieć lokalną, Internet oraz połączenie z użyciem kabla szeregowego. Tryb gry wieloosobowej był początkowo obsługiwany przez platformę Microsoftu, MSN Gaming Zone, jednak usługa ta została wyłączona 19 czerwca 2006 roku. Tryb ten jest nadal obsługiwany przez serwisy takie jak GameSpy Arcade i Xfire, poprzez DirectPlay. Gra wieloosobowa zawiera także tryb Cops and Robbers. Gracze są w nim podzieleni na dwie drużyny – każda z nich musi ukraść złoto przeciwnej stronie i przewieźć je do własnej kryjówki.
Tworzenie.
"Midtown Madness" była pierwszą grą wyprodukowaną na komputery osobiste przez Angel Studios (obecnie Rockstar San Diego, część studia Rockstar Games). Jej nazwą Microsoft nawiązywał do uprzednio wydanych gier: "Motocross Madness" i "Monster Truck Madness". Według kierownika projektu Clinta Keitha, koncepcję gry wymyślili dwaj pracownicy Microsoftu po tym, jak próbowali przejść przez ruchliwą paryską ulicę. Zaproponowali swój pomysł Angel Studios, które próbowało sprzedać Microsoftowi trójwymiarowy symulator pojazdu. W Angel Studios początkowo zastanawiano się, czy przyjąć ofertę koncernu, ze względu na teoretyczną niewykonalność zlecenia. Po wyrażeniu zgody studio wybrało Chicago jako scenerię, ponieważ w mieście tym filmowcy kręcili wiele spektakularnych scen pościgów, takich jak w filmie "Blues Brothers". Dla pewności, że wybrano odpowiednie miasto, zatrudniono niektórych mieszkańców Chicago do testowania gry. Pismo „PC Gamer” poinformowało, iż producent zastosował kompromis w kwestii realizmu odwzorowania miasta: zmieniono położenie niektórych obiektów w celu zwiększenia atrakcyjności gry.
Angel Studios i Microsoft zamieściły w grze, oprócz często pojawiających się w grach samochodowych, „wyeksploatowanych włoskich samochodów sportowych”, także pojazdy codziennego użytku. Twórcy musieli uzyskać zezwolenia od producentów samochodów na ich wykorzystanie w grze. Dlatego też wydawca uzyskał licencję od Volkswagena na model New Beetle, a od Forda – na Mustanga i model F-350. Decyzja, by udostępnić graczowi na początku gry tylko połowę samochodów, była uzasadniana chęcią szerzenia przez twórców „ducha rywalizacji”. Microsoft ponadto nie pozwolił producentowi dać graczom możliwości przejeżdżania przechodniów. Stworzone więc zostały trójwymiarowe modele przechodniów, zdolne do unikania kontaktu z pojazdem gracza. Angel Studios umożliwiło usunięcie tych postaci w ustawieniach graficznych, gdyż nie wpływały one na rozgrywkę, natomiast ich renderowanie, na ówczesnych komputerach, mogło spowodować spadek wydajności, gdy na ekranie pojawiało się zbyt wiele przechodniów. W związku z tym gra nie wymaga akceleratora 3D.
Wersja demonstracyjna została udostępniona do pobrania 1 maja 1999 roku. Zawierała trzy pojazdy (Ford Mustang, Panoz Roadster AIV i miejski autobus) oraz wszystkie cztery tryby rozgrywki jednoosobowej. W grudniu 1999 roku Angel Studios poinformowało o planach stworzenia edytora wyścigów dla graczy. Po ukończeniu gra została wydana 27 maja 1999 roku. W Polsce ukazała się 15 września tego samego roku, w dystrybucji spółki A.P.N. Promise.
"Midtown Madness" wyróżniała się wśród ówczesnych gier wyścigowych w stylu "Need for Speed" możliwością swobodnego poruszania się po stworzonym przez programistów świecie. Clint Keith stwierdził w wywiadzie dla IGN, że pomysł na taką konstrukcję gry miał uczynić rozgrywkę bardziej zróżnicowaną i pozwolić na wykorzystanie skrótów, dzięki którym gracz mógł dotrzeć szybciej do mety. Tę cechę gry Microsoft określił jako „niespotykany wcześniej stopień wolności podróżowania po wirtualnym mieście”. Jednak możliwość dowolnego podróżowania po wirtualnej przestrzeni oferowała już gra "", a swobodną jazdę po mieście umożliwiała jeszcze starsza gra "Vette!". Gary Whitta z „PC Gamera” opisał grę jako „otwarte wyścigi”, które można zaliczać na różne sposoby mimo obecności punktów kontrolnych.
Odbiór gry.
Recenzje gry były pozytywne. Chwalono odwzorowanie Chicago w grze, mimo że niektóre fragmenty miasta zostały uproszczone. Szczególne pochwały "Midtown Madness" zebrała za realistyczne odwzorowanie ruchu ulicznego z przechodniami, przelatującymi nad miastem samolotami i licznymi sterowanymi przez komputer samochodami, których wirtualni kierowcy starają się przestrzegać zasad ruchu ulicznego. Recenzenci zauważyli ponadto, że każdy kierowany przez gracza pojazd inaczej się prowadzi i ma zupełnie inną wytrzymałość na uderzenia.
Sam model jazdy był różnie oceniany: Benjamin E. Sones z pisma „Computer Games Magazine” uznał go za „przeciętny” i rażący sztucznością, gdyż łatwo można w grze stracić kontrolę nad pojazdem. Z kolei Kim Randell z pisma „Computer and Video Games” był zachwycony łatwością prowadzenia pojazdu i wykonywania gwałtownych skrętów. Natomiast Chi Kong Lui z portalu GameCritics uznał model jazdy za „dobrą równowagę pomiędzy realizmem a zręcznościową zabawą”. Odmienne były także oceny sztucznej inteligencji komputerowych przeciwników. Chris Couper z portalu Allgame chwalił komputerowych rywali za agresywną jazdę i poszukiwanie skrótów do mety. Natomiast negatywnie oceniano zachowanie policji: Steve Hill z pisma „PC Zone” pisał, że pościg radiowozów można łatwo zgubić, Tal Blevins z IGN skarżył się na fakt, że wozy policyjne gonią wyłącznie pojazd gracza, nie zaś także jego konkurentów, a publicysta „Computer Games Magazine” zarzucał komputerowej policji skłonność do oszustw i łamania zasad ruchu drogowego.
Pozytywnie oceniono oprawę graficzną, zwłaszcza odwzorowanie warunków pogodowych takich jak pora dnia czy opady atmosferyczne. Jednak pojawiły się także głosy krytyki: Chris Couper jako wadę uznał fakt, iż drzewa stanowią niezniszczalną przeszkodę nawet dla autobusu, a Greg Kasavin z portalu GameSpot skrytykował kiepską optymalizację gry. Obaj recenzenci negatywnie ocenili uproszczony wygląd pojazdów sterowanych przez komputer. Z aprobatą spotkała się również oprawa dźwiękowa, a także możliwość stworzenia własnej ścieżki muzycznej.
"Midtown Madness" była chwalona za grywalność i opcje gry wieloosobowej. Jonathan Nash z brytyjskiego „PC Gamera” zachwycił się grą mimo deklarowanej niechęci do komputerowych wyścigów, a Tal Blevins nazwał ją „najbardziej uzależniającą grą”, w jaką kiedykolwiek grał i przyznał jej rekomendację serwisu IGN. Niektórzy publicyści przyrównywali ją do ocenzurowanego "Carmageddonu".

</doc>
<doc id="1331234" url="https://pl.wikipedia.org/wiki?curid=1331234" title="Kusacz kasztanowaty">
Kusacz kasztanowaty

Kusacz kasztanowaty ("Crypturellus obsoletus") – gatunek średniej wielkości ptaka z rodziny kusaczy (Tinamidae), zamieszkujący Amerykę Południową.
Podgatunki i zasięg występowania.
Kusacz kasztanowaty występuje w zależności od podgatunku:
Morfologia.
Długość ciała 25–30,5 cm; masa ciała dwóch samic 490 g i 600 g. Wierzch ciemny, kasztanowatobrązowy i bez rysunku. Ciemię ciemniejsze, boki głowy brązowoszare, gardło szarawe. Spód ciała rdzawobrązowy, na bokach czarne prążki. Nogi żółtawoszare.
Tryb życia.
Spotykany od tropikalnych nizin po krańce strefy umiarkowanej, na obrzeżach lasów.
Płochliwy; lata niechętnie, zwykle ucieka na piechotę.
Status.
Międzynarodowa Unia Ochrony Przyrody (IUCN) uznaje kusacza kasztanowatego za gatunek najmniejszej troski (LC – "Least Concern") nieprzerwanie od 1988 roku. Liczebność populacji nie została oszacowana; w 1996 roku ptak ten opisywany był jako dość pospolity. Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za stabilny.

</doc>
