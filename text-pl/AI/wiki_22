<doc id="1333633" url="https://pl.wikipedia.org/wiki?curid=1333633" title="Królestwo Niebios">
Królestwo Niebios

Królestwo Niebios (malajski: "Kerajaan Langit", angielski:"Sky Kingdom") – powstała w połowie lat osiemdziesiątych wspólnota religijna.
Prawie 25 lat temu "Ayah Pin", właściwie "Ariffin Mohammed", znany również jako "Ojciec Pin", obecnie 65-letni były muzułmanin malezyjski, założył grupę wyznaniową, głoszącą osobliwą wiarę w Królestwo Niebieskie. Łączyła ona elementy islamu i kilku innych religii, m.in. hinduizmu i buddyzmu, z własnymi wyobrażeniami twórcy nt. Boga i zbawienia. W tym czasie sekta zdołała pozyskać ponad tysiąc wyznawców, także spośród muzułmanów, co dla prawowiernych wyznawców islamu jest niedopuszczalne i uważane za zdradę, karaną śmiercią.
Sekta, poza kontrolą władz państwowych, rozwijała się do 1998 r., gdy w Batu w stanie Terengganu na wschodnim wybrzeżu kraju, jej wyznawcy otworzyli główny ośrodek kultu. Był to rodzaj parku rozrywki w stylu Disneylandu: z domkami w formie parasola, klasycznymi kolumnami, a pośrodku ustawiono wielki czajniki a obok niego - równie dużą błękitną filiżankę. Ayah Pin zaczął w ten sposób nawracać na swoją wiarę mieszkańców okolicznych wiosek i cudzoziemców.
Czajnik, symbolizujący ponowne napełnianie się ludzkości pokojem i błogosławieństwem niebios, stał się przedmiotem czci. "Umarłem w wieku 10 lat i odrodziłem się po 40 dniach; od tamtego czasu umierałem i rodziłem się na nowo jeszcze 17 razy" - mawiał o sobie twórca nowej religii. Będąc wieśniakiem i analfabetą opowiadał, że miał różne widzenia we śnie. Jeden z jego uczniów, wyjaśnił, że Ojciec Pin jest wcieleniem wszystkich bóstw: Śiwy, Buddy, Chrystusa i proroka Mahometa.
30 lipca 2007 spychacze zniszczyły przedmiot kultu, a jednocześnie władze wydały zakaz istnienia tej wspólnoty religijnej. Z majątku sekty nic nie zostało. Około tysiąca jej zwolenników obecnie ukrywa się w całym kraju. Sam twórca zniknął, pozostawiając 4 żony i 22 dzieci. Jego zwolenników - muzułmanów czeka obecnie sąd islamski, podczas gdy nie muzułmanie są wolni.

</doc>
<doc id="1333649" url="https://pl.wikipedia.org/wiki?curid=1333649" title="Kolporter Expo">
Kolporter Expo



</doc>
<doc id="1333650" url="https://pl.wikipedia.org/wiki?curid=1333650" title="Adam Sztark">
Adam Sztark

Adam Sztark SJ (ur. 30 lipca 1907 w Zbiersku, zm. 19 grudnia 1942 koło Słonimia) – polski duchowny katolicki, Sługa Boży Kościoła katolickiego, pierwszy polski jezuita odznaczony medalem Sprawiedliwy wśród Narodów Świata.
Życiorys.
Syn Władysława i Teresy z domu Gałęcka. Po ukończeniu Gimnazjum im. Asnyka w Kaliszu wstąpił do zakonu jezuitów w Starej Wsi (1924). Święcenia kapłańskie przyjął w czerwcu 1936, po czym podjął pracę jako administrator sanktuarium maryjnego w Żyrowicach k. Słonima na Polesiu. Był też kapelanem w miejscowym szpitalu oraz duszpasterzem w klasztorze sióstr Niepokalanego Poczęcia.
Po wybuchu II wojny światowej stał się ofiarą represji ze strony III Rzeszy. Według zeznań świadków: "nawoływał z ambony do pomocy Żydom, zbierał na ich rzecz wśród parafian pieniądze i kosztowności, organizował dla nich aryjskie papiery. Odnalezione na ulicy osierocone żydowskie dzieci przechowywał na plebanii".
Aresztowany 18 grudnia 1942 został rozstrzelany następnego dnia przez Niemców. Rozstrzelany został pod wzgórzem Pietralewickim koło Słonimia. Według świadków w czasie egzekucji wznosił okrzyki:"„Niech żyje Chrystus Król, niech żyje Polska. Ojcze, przebacz im, bo nie wiedzą, co czynią!”".
8 marca 2001 izraelski Instytut Jad Waszem w Jerozolimie przyznał mu medal Sprawiedliwy wśród Narodów Świata.
Proces beatyfikacyjny.
Jest jednym z 122 Sług Bożych, wobec których 17 września 2003 rozpoczął się drugi proces beatyfikacyjny drugiej grupy polskich męczenników z okresu II wojny światowej.

</doc>
<doc id="1333652" url="https://pl.wikipedia.org/wiki?curid=1333652" title="Leszek Sołtysik">
Leszek Sołtysik

Leszek Sołtysik (ur. 3 listopada 1929 w Sosnowcu, zm. 31 października 2007 w Szczecinie) – polski żeglarz, kapitan jachtowy, nauczyciel żeglarstwa, członek Bractwa Wybrzeża (79) i Klubu Kapitanów Jachtowych w Szczecinie. Wieloletni czynny działacz Polskiego Związku Żeglarskiego. Z wykształcenia inżynier elektronik.
Życiorys.
W 1954 r. zaczął uprawiać żeglarstwo. Był członkiem klubów: WKS Śląsk Wrocław (1956–58), Yacht Klub Polski Warszawa (1963–65), JK MKS Pogoń (1966–99), MKS Pałac Młodzieży (od 2001–do śmierci).
W 1964 r. związał się zawodowo z Centralnym Ośrodkiem Żeglarstwa PZŻ w Trzebieży, gdzie pełnił role instruktora, wykładowcy i od 1996 r. Kierownika Wyszkolenia Żeglarskiego. Od 1966 r. działał w Okręgowych Związkach Żeglarskich jako przewodniczący Komisji Rewizyjnej i przewodniczący Okręgowej Komisji Szkolenia. Był członkiem zarządu PZŻ w Warszawie (Główna Komisja Szkolenia PZŻ).
Organizator "I Ogólnopolskiej Spartakiady Żeglarskiej" w Trzebieży (1967), organizator konferencji "Bezpieczeństwo w Jachtingu" (2004), współorganizator Dni Morza w Szczecinie oraz Finału Operacji Żagiel 2007.
Został pochowany na Cmentarzu Centralnym w Szczecinie.

</doc>
<doc id="1333653" url="https://pl.wikipedia.org/wiki?curid=1333653" title="Węgierski Okręg Autonomiczny">
Węgierski Okręg Autonomiczny

Węgierski Okręg Autonomiczny (rum. "Regiunea Autonomă Maghiară", węg. "Magyar Autonóm Tartomány") – autonomiczny okręg we wschodniej części Siedmiogrodu, istniejący w Rumunii w latach 1952-1968, obejmujący terytoria zamieszkane w sposób zwarty przez węgierskojęzycznych Szeklerów.
Historia.
Okręg został powołany na mocy konstytucji Rumuńskiej Republiki Ludowej z 1952. W praktyce nie posiadał on szczególnej autonomii, wyróżniającej go na tle innych jednostek administracyjnych Rumunii. Naczelnym organem samorządowym była Rada Okręgu, nie miała ona jednak poważniejszych uprawnień. Istotnymi wyróżnikiem było ustanowienie języka węgierskiego jako języka urzędowego, równorzędnego wobec języka rumuńskiego (efektem były m.in. dwujęzyczne oznakowanie miejscowości itp.), a także spora ilość Węgrów wśród urzędników.
Granice okręgu (pokrywające się w dużej części z granicą rumuńsko-węgierską ustaloną podczas drugiego arbitrażu wiedeńskiego) objęły około 1/3 zamieszkujących Rumunię Węgrów (pozostali zamieszkiwali rejony nadgraniczne lub tereny o większości rumuńskiej). Zgodnie z danymi spisu ludności z 1956 na terenie okręgu ludność węgierska stanowiła 77,3% całości jego populacji, natomiast rumuńska – 20,1%. Stolicą okręgu było miasto Târgu Mureș (węg. Marosvásárhely).
W grudniu 1960 decyzją władz centralnych zmienione zostały granice Okręgu. Oderwano od niego południową część (węg. Kovászna), a przyłączono tereny w dolinie rzeki Maruszy, leżące dotąd na zachód od okręgu. Zmieniona została wówczas nazwa okręgu (dodano do niej nazwę rzeki Maruszy), a udział ludności węgierskiej w całości populacji spadł do ok. 62%.
Zniesienie Węgierskiego Okręgu Autonomicznego nastąpiło po objęciu w Rumunii władzy przez Nicolae Ceaușescu, który zdecydował się wykorzystać rumuńskie hasła narodowe. W 1968 władze rumuńskie zmieniły podział administracyjny kraju i zlikwidowały przy tej okazji Węgierski Okręg Autonomiczny – tworząc nowe okręgi (rum. "județe"): Harghita, Covasna oraz Marusza, niezwiązane z żadną narodowością i nie dające Węgrom żadnych szczególnych uprawnień. W następnych latach stopniowo likwidowano instytucje węgierskie, m.in. szkoły z węgierskim językiem wykładowym.
Istnienie Węgierskiego Okręgu Autonomicznego w granicach socjalistycznej Rumunii było działaniem pozornym ze strony władz rumuńskich. M.in. w tym okresie (w 1953) zlikwidowano odrębne węgierskie skrzydło w Rumuńskiej Partii Komunistycznej, usuwając w ten sposób jedyną realną siłę, która mogła występować w obronie interesów węgierskiej mniejszości w Rumunii. 

</doc>
<doc id="1333654" url="https://pl.wikipedia.org/wiki?curid=1333654" title="Kung Fu Panda">
Kung Fu Panda

Kung Fu Panda – amerykański film animowany studia DreamWorks z 2008 roku opowiadający o pandzie Po, którego marzeniem jest opanowanie sztuki walki kung-fu, jego kontynuacją jest "Kung Fu Panda 2", trzecia część to "Kung Fu Panda 3".
Historia.
W Dolinie Spokoju, w Chinach żyje pewien ciamajdowaty panda o imieniu Po. Jest on wielkim fanem kung-fu, niestety rodzinna tradycja związana jest z niewielką restauracją, w której serwuje się kluski. Pewnego dnia, w pobliskiej świątyni, odbywa się wielka ceremonia, stary mistrz Oogway ma wybrać spośród piątki adeptów – Małpy, Modliszki, Żmii, Żurawia i Tygrysicy – tego, który pozna tajemnicę Smoczego Zwoju. Los okazał się jednak niezwykle przewrotny, Smoczym Wojownikiem zostaje właśnie Po, którego od teraz ma szkolić zgorzkniały mistrz Shifu. W tym samym czasie, z więzienia, ucieka groźny złoczyńca i były uczeń mistrza Shifu, Tai Lung, który wiele lat wcześniej nieomal przyczynił się do zniszczenia Doliny Spokoju.
Obsada.
Opracowanie wersji polskiej: Start International Polska
Reżyseria: Elżbieta Kopocińska-Bednarek
Dialogi polskie: Bartosz Wierzbięta
Obsada: Joanna Wizmur
Dźwięk i montaż: Michał Skarżyński
Kierownictwo produkcji: Dorota Nyczek
W pozostałych rolach: Wit Apostolakis-Gluziński, Magdalena Różczka, Michał Skarżyński, Paweł Szczesny, Jakub Szydłowski, Elżbieta Kopocińska-Bednarek, Ilona Kucińska-Boberek, Cezary Kwieciński, Robert Tondera, Janusz Wituch, Anna Woźniak, Leszek Zduń
Pamięci: Joanny Wizmur

</doc>
<doc id="1333655" url="https://pl.wikipedia.org/wiki?curid=1333655" title="Cel (film 1985)">
Cel (film 1985)

Cel (ang. "The Target") – amerykański thriller z 1985 roku.

</doc>
<doc id="1333656" url="https://pl.wikipedia.org/wiki?curid=1333656" title="9 Ochotniczy Pułk Piechoty Illinois (3 miesiące)">
9 Ochotniczy Pułk Piechoty Illinois (3 miesiące)

9 Ochotniczy Pułk Piechoty Illinois (3 miesiące) (ang. "9th Illinois Volunteer Infantry Regiment (3 Months)") - pułk piechoty amerykańskiej, wchodzący w czasie wojny secesyjnej w skład Armii Unii.
Sformowany 26 kwietnia 1861 w Springfield (Illinois), dowodził nim Elezar A. Paine.
Rozwiązany 26 lipca tego samego roku. Większość jego żołnierzy zasiliła 9 Ochotniczy Pułk Piechoty Illinois (3 lata).

</doc>
<doc id="1333660" url="https://pl.wikipedia.org/wiki?curid=1333660" title="Tribal Wars">
Tribal Wars



</doc>
<doc id="1333663" url="https://pl.wikipedia.org/wiki?curid=1333663" title="František Huf">
František Huf

František Huf (ur. 1981 w Ołomuńcu) − czeski kulturysta, model i aktor pornograficzny.
Życiorys.
Kariera.
W 2002 zyskał tytuł Mistrza Świata w kulturystyce wagowej do 80 kg. W 2005 roku zdobył nagrodę Grand Prix Fitness Nutrend. Często trenował z Mariánem Čambálem.
Krótko występował w gejowskich filmach pornograficznych, współpracował z reżyserem Janem Novákem (pod pseudonimem Boris Tomek) i Williamem Higginsem (nazywanym Bebe). Podobnie jak Mario Sarda brał udział w produkcjach studia Bel Ami, a później pojawił się w filmie "Out at Last 3: Cocktails" (2003).
Życie prywatne.
Zamieszkał w Horka nad Moravou. 3 czerwca 2006 roku poślubił Janę, z którą ma syna Samuela Františka.

</doc>
<doc id="1333668" url="https://pl.wikipedia.org/wiki?curid=1333668" title="Jej wysokość Pani Brown">
Jej wysokość Pani Brown

Jej wysokość Pani Brown (ang. "Mrs. Brown") – amerykańsko-brytyjsko-irlandzki dramat historyczny z 1997 roku w reżyserii Johna Maddena.
Produkcja.
Zdjęcia do filmu kręcono na terenie Anglii i Szkocji w następujących lokalizacjach:

</doc>
<doc id="1333670" url="https://pl.wikipedia.org/wiki?curid=1333670" title="Cava de’ Tirreni (stacja kolejowa)">
Cava de’ Tirreni (stacja kolejowa)

Cava de’ Tirreni (wł: "Stazione di Cava de’ Tirreni") – stacja kolejowa w Cava de’ Tirreni, w regionie Kampania, we Włoszech. Znajdują się tu 2 perony. Jest zarządzna przez Rete Ferroviaria Italiana i posiada kategorię "srebrną".

</doc>
<doc id="1333672" url="https://pl.wikipedia.org/wiki?curid=1333672" title="Kolczakówka żółtobrązowa">
Kolczakówka żółtobrązowa

Kolczakówka żółtobrązowa ("Hydnellum compactum" (Pers.) P. Karst) – gatunek grzybów należący do rodziny kolcownicowatych ("Bankeraceae").
Systematyka i nazewnictwo.
Pozycja w klasyfikacji według Index Fungorum: "Hydnellum, Bankeraceae, Thelephorales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1800 r. Christian Hendrik Persoon nadając mu nazwę "Hydnum compactum". Obecną, uznaną przez Index Fungorum nazwę nadał mu w 1879 r. Petter Karsten, przenosząc go do rodzaju "Hydnellum".
Synonimy:
Nazwę polską podał Władysław Wojewoda w 1999 r. W polskim piśmiennictwie mykologicznym gatunek ten opisywany był też jako kolczak zbity.
Morfologia.
5–15 cm średnicy. Początkowo ochrowożółty, później ciemniejący do brunatnego, niekiedy z oliwkowym odcieniem. Przy dotknięciu słabo czerwieniejący. Masywny, za młodu wypukły, później wgłębiony. Powierzchnia zamszowata, kłakowata. Kolce szare, później oliwkowobrązowe, na końcach jaśniejsze.
Barwy kapelusza lub ciemniejszy. Krótki, zgrubiały, do 7 cm długi i 3 cm gruby. Aksamitny.
Żółtobiały do brązowawego, w trzonie ciemniejszy. Jednorodny lub nieznacznie dwuwarstwowy. Mączny zapach i ostry, gorzki smak.
Brązowawe, nieregularne, pokryte licznymi guzkami.
Występowanie i siedlisko.
Podano występowanie tego gatunku w Europie i Rosji. W Polsce do 2020 r. podano 12 stanowisk historycznych i 8 współczesnych. Znajduje się na "Czerwonej liście roślin i grzybów Polski". Ma status E – gatunek zagrożony wymarciem. Znajduje się na listach gatunków zagrożonych także w Niemczech, Anglii, Norwegii, Holandii. W Polsce w latach 1995–2004 był pod ochroną częściową, a od roku 2004 objęty ochroną ścisłą bez możliwości zastosowania wyłączeń spod ochrony uzasadnionych względami gospodarki rolnej, leśnej lub rybackiej.
Naziemny grzyb mykoryzowy współżyjący z dębami i bukami. Rośnie pojedynczo lub w grupach od sierpnia do października w lasach liściastych, głównie buczynach.

</doc>
<doc id="1333673" url="https://pl.wikipedia.org/wiki?curid=1333673" title="Lorenzo Bernardo">
Lorenzo Bernardo

Lorenzo Bernardo – dyplomata i urzędnik wenecki żyjący w XVI wieku. 
Był weneckim ambasadorem w Konstantynopolu od marca 1584 do połowy 1587 roku i znów w 1592.
W 1591 roku już jako senator Republiki Weneckiej pojechał do Albanii z nakazem aresztowania kolejnego weneckiego ambasadora w Turcji Girolamo Lippomano, który 26 kwietnia 1591 wyruszył z Wenecji, i którego w czasie jego nieobecności oskarżono o zdradę stanu i zaocznie skazano na karę śmierci. Bernardo z wyrokiem pośpieszył przez morze. W tym czasie Lippomano podróżował po Albanii sporządzając notatki. Gdy przybył Bernardo, Lippomani wiedząc co go czeka w kraju cisnął się do morza i utonął.

</doc>
<doc id="1333674" url="https://pl.wikipedia.org/wiki?curid=1333674" title="Eberswalde Hauptbahnhof">
Eberswalde Hauptbahnhof

Eberswalde Hauptbahnhof – stacja kolejowa w Eberswalde, w kraju związkowym Brandenburgia, w Niemczech. Znajdują się tu 3 perony.

</doc>
<doc id="1333676" url="https://pl.wikipedia.org/wiki?curid=1333676" title="Baby Boy (film)">
Baby Boy (film)

Baby Boy – amerykański dramat obyczajowy z 2001 roku.

</doc>
<doc id="1333677" url="https://pl.wikipedia.org/wiki?curid=1333677" title="Poetic Justice">
Poetic Justice



</doc>
<doc id="1333678" url="https://pl.wikipedia.org/wiki?curid=1333678" title="Małgorzata Flegel-Siedler">
Małgorzata Flegel-Siedler

Małgorzata Flegel-Siedler (ur. 22 lipca 1960 w Łodzi) – polska aktorka teatralna, filmowa i telewizyjna.
Życiorys.
Absolwentka XV Liceum Ogólnokształcącego w Łodzi. W 1982 roku, jeszcze w czasie studiów zagrała Julię w reżyserowanej przez Jana Machulskiego inscenizacji "Romea i Julii" w Teatrze Dramatycznym w Elblągu. W 1983 roku ukończyła studia na Wydziale Aktorskim PWSFTviT w Łodzi. W latach 1984–1987 oraz 1995–1996 była aktorką Teatru Nowego w Łodzi, a w latach 1987–1994 oraz 1996–2003 Teatru Powszechnego w Łodzi.
Obecnie współpracuje z Teatrem Małym w Łodzi. Jest adiunktem na Wydziale Aktorskim Państwowej Wyższej Szkoły Filmowej Telewizyjnej i Teatralnej im. Leona Schillera oraz na Akademii Muzycznej im. Grażyny i Kiejstuta Bacewiczów w Łodzi. Pełni funkcję pełnomocnika dziekana Wydziału Aktorskiego PWSFTviT ds. współpracy z zagranicą.

</doc>
<doc id="1333681" url="https://pl.wikipedia.org/wiki?curid=1333681" title="Nosiła żółtą wstążkę">
Nosiła żółtą wstążkę

Nosiła żółtą wstążkę () – amerykański western z 1949 roku w reżyserii Johna Forda na podstawie opowiadania Jamesa Warnera Bellaha. Stanowił drugą część „trylogii kawaleryjskiej”. Film został zrealizowany w Monument Valley.
Fabuła.
60-letni kapitan kawalerii Nathan zostaje przez przełożonych zmuszony do odejścia na emeryturę. Jest tym przygnębiony i rozgoryczony, bowiem nie wyobraża sobie życia poza wojskiem. W czasie dokonywanego przeglądu wojska, zjawia się posłaniec z wiadomością o napaści Szejenów na dyliżans.

</doc>
<doc id="1333686" url="https://pl.wikipedia.org/wiki?curid=1333686" title="Pietro Lorenzetti">
Pietro Lorenzetti

Pietro Lorenzetti (ur. ok. 1280/1285, zm. 1348) – włoski malarz.
Życie Pietra Lorenzettiego owiane jest tajemnicą; istnieje niewiele potwierdzonych danych na jego temat, wiadomo tylko, że działał, podobnie jak jego brat Ambrogio, w pierwszej połowie XIV wieku i zmarł w 1348 roku w czasie epidemii dżumy. 
Źródłem inspiracji dla twórczości Pietra, ze względów terytorialnych, było malarstwo Ducia di Buoninsegni, a następnie późniejsze doświadczenia wyniesione z innych miast toskańskich i z Umbrii, zwłaszcza z kościoła św. Franciszka w Asyżu, gdzie miał możność poznania nowatorskiego stylu wielkiego florenckiego twórcy. Był artystą bardziej tradycyjnym od brata, a jego malarstwo cechuje wyjątkowa dbałość o szczegół, harmonię i elegancję kompozycji w połączeniu z ekspresją wyrażania uczuć. 
Do najważniejszych dzieł Pietra należy fresk namalowany w kaplicy Orsinich w dolnym kościele w Asyżu, datowany na lata 1310–1315, który był prawdopodobnie inspirowany malowidłem Mistrza św. Mikołaja, znajdującym się w zewnętrznej części kaplicy. 
W dolnym kościele znajduje się ponadto jego obraz Madonny z Dzieciątkiem w otoczeniu świętych Jana Chrzciciela i Franciszka, dzieło pełne elegancji i wrażliwości, którego postaci przywołują na myśl modele Giotta. 
Pierwszym jego dziełem opatrzonym podpisem jest poliptyk w kościele parafialnym Santa Maria w Arezzo, wykonany na zlecenie biskupa Guida Tarlatiego w roku 1320. Malowidło, niezwykle ekspresyjne, o bogatej kolorystyce, przypomina stylem freski przedstawiające sceny męki Pańskiej w dolnym kościele w Asyżu, cykl o kontrowersyjnej atrybucji chronologicznej, choć jak sądzą niektórzy historycy sztuki, pochodzący z tego samego okresu. Jednym z najpiękniejszych dzieł artysty jest powstały w roku 1329 poliptyk Madonna karmelitów, w dużej części zachowany w sieneńskiej Pinakotece. Przedstawia on najważniejsze dzieje karmelitów, poczynając od Eliasza, a także epizody późniejsze, jak założenie około XII wieku przez grupę pielgrzymów – pustelników zakonu żebrzącego na górze Karmel w Galilei. 
W 1335 roku Pietro wykonał wraz z bratem na fasadzie sieneńskiego kościoła Santa Maria della Scala cykl fresków, które uległy zniszczeniu w XVIII wieku, a w 1336 roku rozpoczął, także z bratem, dekorację wirydarza i sali kapituły sieneńskiego klasztoru świętego Franciszka. Zachowały się tam do dziś wykonane ręką Pietra jedynie sceny z ukrzyżowania i zmartwychwstania Chrystusa. W ostatnich latach życia artysty powstały: poliptyk Błogosławiona Umila i Maestra, oba w Uffizi, oraz obraz Narodziny Marii.

</doc>
<doc id="1333687" url="https://pl.wikipedia.org/wiki?curid=1333687" title="Galicia Caracas">
Galicia Caracas



</doc>
<doc id="1333690" url="https://pl.wikipedia.org/wiki?curid=1333690" title="Józef Antoni Podoski">
Józef Antoni Podoski

Józef Antoni Podoski herbu Junosza (ur. w 1710, zm. 17 stycznia 1779) – wojewoda płocki w 1761 roku, kuchmistrz wielki litewski w 1750 roku, generał-adiutant królewski, generał lejtnant wojsk koronnych w 1758 roku, generał major wojsk koronnych w 1754 roku, starosta bobrownicki w latach 1744-1754, starosta dobrzyński, karaczkowski, pokrzywnicki, złotoryjski, ambasador Rzeczypospolitej w Imperium Osmańskim w latach 1759-1760.
Życiorys.
Od 1724 roku uczył się w Kolegium Jezuitów w Braniewie. Poseł województwa płockiego na sejm nadzwyczajny 1732 roku. W 1733 roku podpisał z ziemią dobrzyńską i województwem ruskim elekcję Stanisława Leszczyńskiego.
Był delegatem z ziemi dobrzyńskiej w konfederacji dzikowskiej 1734 roku. Poseł ziemi dobrzyńskiej na sejm nadzwyczajny pacyfikacyjny 1736 roku. Poseł ziemi dobrzyńskiej na sejm grodzieński 1744 roku.
W latach 1759–1760 poseł do Konstantynopola. Podobnie jak poprzedni poseł Jan Wandalin Mniszech (1755–1756) uzyskał różne korzyści w zakresie stosunków handlowych między Rzplitą a Polską. Ponadto otrzymał od Turków potwierdzenie przyjaznych stosunków między obu państwami.
Był członkiem konfederacji Czartoryskich w 1764 roku. W czasie elekcji 1764 roku został sędzią generalnego sądu kapturowego. Był konsyliarzem konfederacji generalnej 1764 roku. W 1764 roku podpisał elekcję Stanisława Augusta Poniatowskiego z województwa płockiego. Komisarz z Senatu Komisji Wojskowej Koronnej. W 1764 roku na sejmie koronacyjnym wyznaczony do komisji do "compositio inter status".
Był członkiem konfederacji radomskiej 1767 roku. 23 października 1767 roku wszedł w skład delegacji Sejmu, wyłonionej pod naciskiem posła rosyjskiego Nikołaja Repnina, powołanej w celu określenia ustroju Rzeczypospolitej. Członek konfederacji 1773 roku. 18 września 1773 roku podpisał traktaty cesji przez Rzeczpospolitą Obojga Narodów ziem zagarniętych przez Rosję, Prusy i Austrię w I rozbiorze Polski. Członek konfederacji Andrzeja Mokronowskiego w 1776 roku.
W 1757 roku odznaczony Orderem Orła Białego. Kawaler Orderu Świętego Stanisława w 1766 roku.

</doc>
<doc id="1333691" url="https://pl.wikipedia.org/wiki?curid=1333691" title="Musick to Play in the Dark">
Musick to Play in the Dark

Musick to Play in the Dark – album Coil wydany po raz pierwszy w 1999 roku jako podwójny album na winylu 12’’. 
"Musick To Play In The Dark" był pierwszym z albumów zawierających tzw. "muzykę księżycową" (moon music). Kolejnym był "Musick to Play in the Dark Vol. 2", wydany rok później.
Utwór "Are You Shivering?" poświęcony jest MDMA. "Red Birds Will Fly Out Of The East And Destroy Paris In A Night" opiera się na albumie "Rubycon" Tangerine Dream. Tytuł pochodzi z "Przepowiedni" Nostradamusa. Na pianinie w "Red Queen" gra Thighpaulsandra. Słowa "Strange Birds" wzięto z tekstów Aleistera Crowleya, a utwór "The Dreamer Is Asleep" poświęcono Williamowi Blake'owi.
Spis utworów.
12" winyl.
Strona A:
Strona B:

</doc>
<doc id="1333695" url="https://pl.wikipedia.org/wiki?curid=1333695" title="Frankfurt (Oder)-Güldendorf">
Frankfurt (Oder)-Güldendorf

Frankfurt (Oder)-Güldendorf – przystanek kolejowy we Frankfurcie nad Odrą, w kraju związkowym Brandenburgia, w Niemczech. Znajduje się tu 1 peron.

</doc>
<doc id="1333704" url="https://pl.wikipedia.org/wiki?curid=1333704" title="Radar (singel Britney Spears)">
Radar (singel Britney Spears)

Radar – piosenka electropop stworzona przez Christiana Karlssona, Pontusa Winnberga, Henrika Jonbacka, Balewa Muhammada, Candice Nelson, Ezekiela Lewisa i Patricka Smitha na piąty album studyjny amerykańskiej wokalistki pop Britney Spears, "Blackout" (2007). W roku 2008 umieszczony został na oficjalnej liście utworów krążka "Circus" jako międzynarodowy utwór bonusowy. Wyprodukowana przez Bloodshy &amp; Avant oraz The Clutch, piosenka wydana została jako czwarty singel promujący wydawnictwo dnia 23 czerwca 2009.
Początkowo „Radar” miał się ukazać jako czwarty singel promujący album "Blackout" jednak wytwórnia płytowa Spears, Jive Records wycofała plany dnia 11 czerwca 2008 tłumacząc fakt, iż wokalistka ówcześnie zajęta była pracami nad nowym materiałem. Pomimo tego, w australijskich, nowozelandzkich, polskich, fińskich, szwedzkich, irlandzkich oraz brytyjskich stacjach radiowych utwór „Radar” można było usłyszeć. Dzięki temu piosenka stała się bardzo popularna, co dało możliwość pojawienia się piosenki na oficjalnych listach przebojów. Dnia 7 maja 2009 za pośrednictwem oficjalnej strony internetowej wokalistki potwierdzono, iż „Radar” stanie się pierwszym, oficjalnym singlem promującym krążek Circus (2009).
Struktura muzyczna i słowa.
Piosenka jest rytmicznie i lirycznie podobna do singla „Toxic” – piosenki, która przyniosła Spears nagrodę Grammy. Obydwa utwory inspirowane były muzyką electropop, synthpop oraz dance. W recenzji albumu "Blackout", MTV opisał „Radar” jako piosenkę:
... zbliżoną do rytmów electro/Eurodance, pozostawiając jednak wokal Spears na pierwszym planie. Zamiast tego naśladuje grę wideo, a jej skromie towarzyszą pulsy sonarne i zniekształcone odgłosy syntezatora co czyni z „Radar” utwór niebezpieczny, ponieważ to właśnie ona patroluje. 'I got my eye on you.’ mówi w jednym momencie. ‘And I can’t let you get away’.
Recenzje.
Piosenka uzyskała pozytywne recenzje od krytyków muzycznych. Magazyn "Blender" skomplementował utwór, dodając że ma haczyk który „większość gwiazd popu mogłaby zabić”. Stephen Thomas Erlewine, recenzent "AllMusic" stwierdził, że „Radar jest nieugięty” i wybrany został jako główna atrakcja albumu. Portal "Digitalspy" opisał utwór jako „silnie opancerzony muzyką electro, a głos Britney zniekszałcony pod wpływem dekodera dźwięku brzmi pozaziemsko”. Brytyjska gazeta "The Guardian" skrytykowała natomiast utwór powołując się na „bardzo denerwujące dźwięki podczas trwania piosenki”.
Wydanie utworu.
Przed wydaniem utworu jako singiel, piosenka z powodu wysokiej sprzedaży digital download jeszcze przed premierą krążka "Blackout" pojawiła się na kilku amerykańskich listach "Billboard" już dnia 17 listopada 2007. Kiedy album zadebiutował na notowaniu Billboard 200, „Radar” znalazł się na pozycji #68 na notowaniu Pop 100 oraz #52 na liście "Billboard" Hot Digital Songs. Piosenka znalazła się także na notowaniu Bubbling Under Hot 100 Singles osiągając miejsce #7.
Piosenka stała się najpopularniejszym utworem Spears w całej karierze muzycznej, który nie ukazał się jako singel zajmując miejsce #59 na australijskiej liście przebojów oraz osiągając pozycje w Top 40 oficjalnych list w Szwecji, Nowej Zelandii i Irlandii. Ponadto „Radar” znalazł się na miejscu #68 na notowaniu "Billboard" Pop 100.
Po wydaniu utworu jako oficjalnego singla promującego krążek "Circus", piosenka powróciła na światowe notowania. Dnia 18 lipca 2009 „Radar” ponownie znalazł się na amerykańskiej liście "Billboard" Bubbling Under Hot 100 na miejscu #17. Tego samego tygodnia utwór zadebiutował na notowaniu Top 40 Mainstream, na pozycji #38. Dnia 20 lipca 2009 kompozycja zadebiutowała w Top 50 oficjalnego zestawienia najpopularniejszych singli w Australii na miejscu #46.
Teledysk.
Teledysk do singla nagrywany był w dniach 27 - 28 maja 2009 w Santa Barbara, w Kalifornii i reżyserowany przez Dave’a Meyersa. 29 czerwca 2009 klip „wyciekł” do internetu, zaś oficjalna premiera teledysku nastąpiła dnia 2 lipca 2009 za pośrednictwem oficjalnego kanału artystki na portalu Vimeo.
Teledysk ukazuje Britney, która przyjeżdża w odwiedziny do swojego bogatego chłopaka, gracza polo. Następnie piosenkarka spotyka w stajni mężczyznę, który wpada jej w oko. Brit dostaje naszyjnik od swojego chłopaka, jednak nie jest specjalnie zainteresowana. Później piosenkarka przez lornetkę podgląda zawody polo, i obserwuje swojego nowego kochanka będąc na tarasie. Wreszcie ubrana w białą suknię i duży kapelusz schodzi na teren zawodów gdzie spogląda na graczy. Następna scena ukazuje Britney i chłopaka ze stajni namiętnie się całujących. Brit zrywa naszyjnik od swojego chłopaka i wychodzi z willi ze swoim nowym kochankiem. Chłopak Britney szuka jej, znajduje na ziemi zerwany naszyjnik, który jej podarował i jest wściekły. Końcowa scena klipu ukazuje piosenkarkę i jej kochanka biegnących przed siebie podczas zachodu słońca.

</doc>
<doc id="1333705" url="https://pl.wikipedia.org/wiki?curid=1333705" title="Verden (stacja kolejowa)">
Verden (stacja kolejowa)

Verden – stacja kolejowa w Verden (Aller), w kraju związkowym Dolna Saksonia, w Niemczech. Znajdują się tu 3 perony.

</doc>
<doc id="1333713" url="https://pl.wikipedia.org/wiki?curid=1333713" title="Koloua">
Koloua

Koloua - miejscowość na Tonga, na wyspie Tongatapu. W 1797 roku urodził się tam Jerzy Tupou I, pierwszy król Tonga w latach 1845 - 1893.

</doc>
<doc id="1333714" url="https://pl.wikipedia.org/wiki?curid=1333714" title="Człowiek bez twarzy">
Człowiek bez twarzy

Człowiek bez twarzy – amerykański dramat obyczajowy z 1993 na podstawie powieści Isabelle Holland. Debiut reżyserski Mela Gibsona.

</doc>
<doc id="1333718" url="https://pl.wikipedia.org/wiki?curid=1333718" title="Jan Baptysta d’Aloy">
Jan Baptysta d’Aloy

Jan Baptysta d’Aloy (zm. w 1786) – aktor, dyplomata polski. Pochodził z Turynu i był jak większość tamtejszej elity zgalicyzowanym, francuskojęzycznym Włochem.
Życiorys.
W 1757 roku posłował do Paryża w sprawie powołania francuskiej kompanii handlowej w Elblągu. Misja odbywała się z inicjatywy pierwszego ministra saskiego Henryka Brühla i kanclerza kor. Jana Małachowskiego. 
Od roku 1764 przebywał w otoczeniu posła saskiego Augusta Franza Essena, któremu pomagał w pilnowaniu saskich interesów, choć sam był oficjalnie rezydentem kurlandzkim w RP.
Synem Jana Baptysty był Franciszek Eliasz Aloe (ur. ok. 1759, zm. po 1821) działacz masoński, córką Ludwika d’Aloy (1760–1836), a jej mężem i zięciem Jana Baptysty Jan Nepomucen Eryk Potocki (zm. po 1815) poseł, brygadier kawalerii narodowej.

</doc>
<doc id="1333719" url="https://pl.wikipedia.org/wiki?curid=1333719" title="Sumy (stacja kolejowa)">
Sumy (stacja kolejowa)

Sumy – stacja kolejowa w Sumach, w obwodzie sumskim, na Ukrainie. Znajdują się tu 3 perony.

</doc>
<doc id="1333725" url="https://pl.wikipedia.org/wiki?curid=1333725" title="Amityville (film)">
Amityville (film)

Amityville – remake amerykańskiego filmu "The Amityville Horror", powstałego w 1979 roku. Film oparto na powieści Jaya Ansona pod tym samym tytułem, nawiązującej do zbrodni, której w listopadzie 1974 roku dokonał Ronald DeFeo Jr. Światowa premiera filmu miała miejsce 7 kwietnia 2005 w Hollywood. W Polsce "Amityville" trafił do kin 22 lipca 2005. Film wyprodukowali twórcy nowych wersji "Teksańskiej masakry piłą mechaniczną" oraz "Piątku, trzynastego".

</doc>
<doc id="1333728" url="https://pl.wikipedia.org/wiki?curid=1333728" title="Schwerte (Ruhr)">
Schwerte (Ruhr)

Schwerte – stacja kolejowa w Schwerte, w kraju związkowym Nadrenia Północna-Westfalia, w Niemczech. Znajdują się tu 3 perony.

</doc>
<doc id="1333730" url="https://pl.wikipedia.org/wiki?curid=1333730" title="Ukryty wymiar (film)">
Ukryty wymiar (film)

Ukryty wymiar (ang. "Event Horizon") – amerykański horror SF z 1997 roku. Wzorowany na amerykańskim filmie klasy b „Ciemna strona Księżyca” z 1990 r.
Fabuła.
Akcja filmu rozgrywa się pod koniec pierwszej połowy XXI wieku. W 2040 roku, w ramach tajnego rządowego projektu naukowego, zostaje zbudowany statek „Event Horizon”, wyposażony w prototypowy napęd grawitacyjny umożliwiający mu podróżowanie z prędkością ponadświetlną. Technicznie, statek nie przekracza prędkości światła, lecz wytwarza sztuczną czarną dziurę, tworząc tunel czasoprzestrzenny pomiędzy dwoma dowolnymi punktami w kosmosie, umożliwiając natychmiastowe „przeskoczenie” pomiędzy nimi. Napęd działa poprzez „skupienie wiązki grawitonów, która powoduje zakrzywienie czasoprzestrzeni do momentu w którym krzywa zaczyna dążyć do nieskończoności i powstaje czarna dziura”. Do wiadomości publicznej zostaje podana wersja, że jest to statek naukowo-badawczy zbudowany w celu eksploracji przestrzeni kosmicznej. W trakcie swojego pierwszego lotu statek oddala się do okolic Neptuna używając konwencjonalnych silników i odpala napęd grawitacyjny kierując się w stronę Proxima Centauri. W tym momencie „Event Horizon” znika z radarów i urywa się z nim wszelka łączność. Wszelkie próby odzyskania kontaktu lub choćby odnalezienia po nim jakichś śladów kończą się fiaskiem. Opinia publiczna zostaje poinformowana o eksplozji statku w wyniku awarii pokładowego reaktora, a katastrofa zostaje uznana za jedną z największych w historii podboju kosmosu.
Siedem lat później na Ziemi zostaje przechwycony sygnał radiowy pochodzący z okolic Neptuna, którego źródło zostaje zidentyfikowane jako „Event Horizon”. Na miejsce zostaje wysłany statek „Lewis i Clark” z ekipą ratunkową dowodzoną przez kapitana Millera (Laurence Fishburne), do której zostaje również przydzielony doktor William Weir (Sam Neill), twórca „Event Horizon”. W skład ekipy wchodzą ponadto: porucznik Starck (Joely Richardson), pilot Smith (Sean Pertwee), inżynier Justin (Jack Noseworthy), sanitariuszka Peters (Kathleen Quinlan), ratownik Cooper (Richard T. Jones) oraz lekarz D.J. (Jason Isaacs).
Ekipa ratunkowa, po odnalezieniu „Event Horizona” na orbicie Neptuna, wchodzi na pokład statku, odnajdując zmasakrowane szczątki załogi. W pewnej chwili napęd grawitacyjny włącza się samoczynnie, a Justin zostaje wciągnięty w głąb powstałego portalu. Uruchomienie napędu wyzwala falę uderzeniową, która poważnie uszkadza „Lewisa i Clarka”, zmuszając załogę do przeniesienia się na „Event Horizona”, dopóki statek nie zostanie naprawiony. Cooper wyciąga z portalu Justina, który okazuje się być w stanie katatonii.
Przebywając na pokładzie „Event Horizona”, członkowie ekipy zaczynają doświadczać przerażających halucynacji. Kapitan Miller spotyka widmo Edwarda Corricka – dawnego członka załogi, który spłonął żywcem, gdy Miller zostawił go na pokładzie ewakuowanego statku. Peters widzi swojego synka Denny'ego, z nogami pokrytymi krwawymi liszajami, zaś Weirowi ukazuje się widmo jego żony, zmarłej wskutek samobójstwa. Justin budzi się z katatonii, ostrzegając wszystkich przed „ciemnością”, później zaś próbuje popełnić samobójstwo, wychodząc przez śluzę na zewnątrz statku, bez skafandra – i zostaje cudem uratowany przez kapitana Millera, a następnie zahibernowany.
Z czasem ekipa dochodzi do wniosku, że napęd grawitacyjny spowodował przeniesienie „Event Horizona” do innego wymiaru. Kiedy naprawa „Lewisa i Clarka” ma się ku końcowi, udaje się odcyfrować ostatnie nagranie pierwotnej załogi statku, na którym widać, jak jej członkowie popadają w obłęd, masakrując się nawzajem. Kapitan Miller, pomimo protestów doktora Weira, decyduje się natychmiast opuścić „Event Horizona”, a następnie go zniszczyć. W międzyczasie Peters, podążając za widmem swojego synka, ginie wskutek upadku z dużej wysokości.
Tymczasem Weir, pogrążając się stopniowo w szaleństwie, zostaje ostatecznie opętany przez zło, jakie „Event Horizon” przyniósł z innego wymiaru. Przynosi na pokład „Lewisa i Clarka” ładunek wybuchowy, niszcząc statek – w wyniku czego ginie Smith, natomiast Cooper zostaje wyrzucony daleko w próżnię. Następnie opętany Weir atakuje D.J. i dokonuje na nim wiwisekcji. Miller, usiłując unieszkodliwić Weira, dostaje się na mostek, gdzie odnajduje nieprzytomną porucznik Starck. Oboje zostają osaczeni przez Weira, który zdradza im, że „Event Horizon” w istocie przeniósł się do innego wymiaru – „wymiaru czystego chaosu i czystego zła” (prawdopodobnie będącego Piekłem). W wyniku pobytu w owym wymiarze, zyskał świadomość i zaczął torturować członków załogi, materializując jej wewnętrzne lęki (co doprowadziło do obłędu poprzednią obsadę). Weir uruchamia następnie napęd grawitacyjny, który po trwającym dziesięć minut odliczaniu ma przenieść „Event Horizon” z powrotem do piekielnego wymiaru. Wtedy po drugiej stronie okna na mostku pojawia się Cooper (który powrócił na statek, używając tlenu w swoim skafandrze w charakterze napędu), próbując się porozumieć z ludźmi wewnątrz. Weir strzela do niego, niszcząc okno i doprowadzając do dekompresji – w wyniku czego zostaje wyrzucony w próżnię i ginie, natomiast Millerowi, Starck i Cooperowi udaje się przeżyć i zamknąć mostek.
Napęd grawitacyjny jest wciąż ustawiony na powrotną podróż do innego wymiaru, więc Miller decyduje się użyć umieszczonych na „Event Horizon” ładunków wybuchowych, by oddzielić część rufową (z napędem grawitacyjnym) od dziobowej, zmieniając tę drugą w szalupę ratunkową. W drodze do tylnej sekcji, zostaje zaatakowany przez materializacje Corricka oraz Weira. Nie mając już możliwości powrotu na dziób, decyduje się poświęcić i detonuje ładunki wybuchowe – w wyniku czego Starck, Cooper i Justin zostają uratowani, natomiast on sam, wraz z rufową częścią „Event Horizona”, przenosi się do innego wymiaru.
W 72 dni później, do ocalałej części „Event Horizona” dociera druga ekipa ratunkowa, odnajdując zahibernowanych Starck, Coopera i Justina. Starck ma wcześniej koszmar, w którym jednym z członków ekipy ratunkowych okazuje się być Weir – wskutek czego doznaje ataku histerii, gdy pojawiają się ratownicy. Ci podają kobiecie środki uspokajające, podczas gdy znajdująca się za ich plecami gródź wejściowa, w tajemniczy sposób, zamyka się sama z siebie.

</doc>
<doc id="1333732" url="https://pl.wikipedia.org/wiki?curid=1333732" title="Sejm ekstraordynaryjny">
Sejm ekstraordynaryjny

Sejm ekstraordynaryjny, nadzwyczajny (z łac. "extra ordinem" ‘poza porządkiem’) – w Rzeczypospolitej po 1573 r. sejm zwoływany przez króla w razie potrzeby na okres nie dłuższy niż dwa tygodnie. Sejmy zwyczajne na mocy artykułów henrykowskich były zwoływane co dwa lata, a w razie konieczności (np. w przypadku bezpośredniego zagrożenia państwa) król mógł zwołać sejm nadzwyczajny.

</doc>
<doc id="1333733" url="https://pl.wikipedia.org/wiki?curid=1333733" title="Herb Tonga">
Herb Tonga

Herb Tonga nadano Tondze w 1875 roku na mocy konstytucji. Jest to nieregularna tarcza podzielona na 5 części.
W środkowej części tarczy widnieje biała sześcioramienna gwiazda z czerwonym krzyżem greckim, który znajduje się na fladze Tonga. Trzy gwiazdy na żółtym tle to symbole 3 głównych wysp kraju - Tongatapu, Vavaʻu i Haʻapai. Korona na czerwonym tle jest znakiem władzy króla. Następnie, na niebieskim tle leci biały gołąb z gałązką oliwną jako symbol pokoju. Trzy białe miecze na żółtym tle to symbole trzech dynastii władców na Tonga - "Tuʻi Tonga", "Tuʻi Haʻatakalaua" i obecnie rządząca "Tuʻi Kanokupolu". Ponad tarczą herbową znajduje się następna korona o identycznej symbolice, a obok niej powiewają dwie flagi Tonga. Na dole jest napis z motto Tongi w języku tonga "Ko e ʻOtua mo Tonga ko hoku Tofiʻa" ("Bóg i Tonga są moim dziedzictwem").

</doc>
<doc id="1333737" url="https://pl.wikipedia.org/wiki?curid=1333737" title="Herlev (stacja kolejowa)">
Herlev (stacja kolejowa)

Herlev – stacja kolejowa w Herlev, w Danii. Znajduje się tu 1 peron.

</doc>
<doc id="1333740" url="https://pl.wikipedia.org/wiki?curid=1333740" title="Nędzne psy">
Nędzne psy

Nędzne psy – amerykańsko-brytyjski thriller z 1971 roku, na podstawie brytyjskiej powieści Gordona Williamsa z 1969 roku pod tytułem "The Siege of Trencher's Farm".
17 grudnia 1971 roku trzynastu angielskich krytyków opublikowało w "The Times" protest przeciwko decyzji BBFC o wpuszczeniu do kin angielskich filmu, przy jednoczesnym wstrzymaniu "Flesh" Andy Warhola.
W 2011 roku powstał remake filmu, również pod tytułem Nędzne psy.

</doc>
<doc id="1333742" url="https://pl.wikipedia.org/wiki?curid=1333742" title="Bill W.">
Bill W.



</doc>
<doc id="1333745" url="https://pl.wikipedia.org/wiki?curid=1333745" title="Heilbronn Hauptbahnhof">
Heilbronn Hauptbahnhof

Heilbronn Hauptbahnhof – stacja kolejowa w Heilbronn, w kraju związkowym Badenia-Wirtembergia, w Niemczech. Znajdują się tu 4 perony.

</doc>
<doc id="1333746" url="https://pl.wikipedia.org/wiki?curid=1333746" title="Elektrownia w Homer City">
Elektrownia w Homer City

Elektrownia w Homer City – elektrownia cieplna znajdująca się niedaleko Homer City w stanie Pensylwania w Stanach Zjednoczonych. Łączna moc trzech jednostek elektrowni wynosi 1884 MW. Elektrownia ma najwyższy w USA i trzeci co do wysokości na świecie komin o wysokości 371 metrów. Zbudowany został w 1977 roku. Elektrownia jest głównym źródłem zanieczyszczeń atmosfery w stanie Pensylwania i jednym z większych w całym kraju.

</doc>
<doc id="1333749" url="https://pl.wikipedia.org/wiki?curid=1333749" title="Adele">
Adele

Adele, właściwie Adele Laurie Blue Adkins (ur. 5 maja 1988 w Londynie) – brytyjska piosenkarka oraz autorka tekstów.
W 2006 ukończyła naukę w Brytyjskiej Szkole Sztuki Widowiskowej i Technologii (ang. "BRIT School for Performing Arts and Technology"). Niedługo później otrzymała propozycję podpisania kontraktu płytowego z wytwórnią XL Recordings po tym, jak jej kolega umieścił kilka jej utworów w serwisie Myspace. W 2007 otrzymała nagrodę Brit w kategorii „Wybór krytyków”, a rok później została wyróżniona w plebiscycie BBC Sound of 2008. Również w 2008 wydała debiutancki album studyjny pt. "19", za który odebrała status siedmiokrotnej platynowej płyty w Wielkiej Brytanii i podwójnej platynowej płyty w Stanach Zjednoczonych. Przełomowym momentem w jej karierze w USA był występ w talk-show "Saturday Night Live" w 2008. 8 lutego 2009 podczas 51. ceremonii wręczenia nagrody Grammy odebrała statuetki dla najlepszego nowego artysty i za najlepszy żeński wokalny występ popowy.
Na początku 2011 wydała drugi album studyjny pt. "21", który zyskał bardzo dobre recenzje krytyków muzycznych i osiągnął międzynarodowy sukces komercyjny. Płyta zapewniła piosenkarce wiele najważniejszych nagród muzycznych, w tym rekordową liczbę sześciu nagród Grammy (w tym za album roku), dwie nagrody Brit (w tym za brytyjski album roku) oraz trzy Amerykańskie Nagrody Muzyczne. Krążek uzyskał status 16-krotnej platynowej płyty w Wielkiej Brytanii i był czwartym najczęściej kupowanych albumem w historii brytyjskiego rynku muzycznego, jak również był płytą utrzymującą się najdłużej w historii na pierwszym miejscu amerykańskiej listy bestsellerów (od 1985) i uzyskał status diamentowej w USA. Do tej pory odnotowano ponad 30-milionową sprzedaż płyty. Płyta zapewniła Adele kilkukrotny zapis na kartach "Księgi rekordów Guinnessa": Adele została pierwszą kobietą w historii, której trzy kolejne single znalazły się na szczycie amerykańskiego notowania "Hot 100". Poza tym, jako pierwsza kobieta w historii znalazła się w pierwszej piątce najważniejszych notowań w kraju ze swoimi dwiema kolejnymi płytami oraz dwoma kolejnymi singlami. Album jest także najdłużej utrzymującą się na szczycie notowań sprzedaży płytą w historii list bestsellerów w Wielkiej Brytanii i Stanach Zjednoczonych. W 2013 otrzymała Nagrodę Akademii Filmowej, Złotego Globa oraz nagrodę Grammy za utwór „Skyfall”, który skomponowała, napisała i nagrała na potrzeby filmu o przygodach Jamesa Bonda o tym samym tytule.
Po trzyletniej przerwie w wydawaniu albumów, w listopadzie 2015 zaprezentowała trzeci album studyjny pt. "25", który zadebiutował na pierwszym miejscu listy najczęściej kupowanych płyt na najważniejszych rynkach muzycznych oraz ustanowił nowe rekordy sprzedaży w Wielkiej Brytanii i Stanach Zjednoczonych. Pierwszym singlem z płyty została piosenka „Hello”, która zadebiutowała na szczycie list przebojów w wielu krajach na całym świecie oraz została pierwszym utworem w historii amerykańskiego rynku muzycznego, który został sprzedany w ponad milionowym nakładzie w ciągu tygodnia po premierze.
W 2011 i 2012 amerykański magazyn "Billboard" uznał Adele „Artystą roku”. W 2012 znalazła się na piątym miejscu plebiscytu na „najlepszą kobietę w muzyce” przygotowanym przez VH1, a magazyn "Time" uznał ją za jedną z najbardziej wpływowych osób na świecie. Do tej pory szacuje się sprzedaż ponad 100 mln płyt artystki.
Życiorys.
Dzieciństwo i edukacja.
Urodziła się 5 maja 1988 w szpitalu North Middlesex w dzielnicy Tottenham w Londynie jako córka osiemnastoipółletniej, niezamężnej Penny Adkins oraz walijskiego hydraulika Marka Evansa, który opuścił rodzinę dwa lata później. Jak sam przyznał, popadł w alkoholizm po śmierci swojego ojca, który zmarł z powodu raka jelita.
Zaczęła śpiewać w wieku czterech lat, kiedy to zafascynowała się brzmieniem różnych głosów: "Pasjami lubiłam słuchać, jak tony głosu zmieniają się od gniewnych do podnieconych, czy od radosnych do smutnych". Jak sama przyznała w jednym z wywiadów, w dzieciństwie częściej śpiewała, niż czytała. Pierwszym koncertem, na który zabrała ją matka, był występ zespołu The Cure w Funsbury Park. Kilka lat później umieściła jedną z ich piosenek, „Lovesong”, na swojej drugiej płycie zatytułowanej "21".
Jako pięciolatka zaczęła występować na przyjęciach wydawanych przez jej matkę. W 1997, mając 9 lat, przeprowadziła się z matką do Brighton. Dwa lata później obie przeniosły się do West Norwood, które okazało się inspiracją do utworu „Hometown Glory” napisanego przez 16-letnią Adele w 2004.
Jednym z najbardziej decydujących w jej życiu momentów był występ piosenkarki Pink w Brixton Academy: "To była piosenka „Missundaztood”, więc miałam jakieś 13 albo 14 lat. Nigdy nie słyszałam w pomieszczeniu kogoś, kto tak śpiewa. Pamiętam to uczucie, jakbym była w tunelu aerodynamicznym, jej głos po prostu mnie uderzył. To było niesamowite". Duży wpływ na jej zauroczenie muzyką oraz późniejszą twórczość mieli także artyści, tacy jak zespół The Beautiful South, East 17, Gabrielle, Spice Girls, Tom Jones, Etta James czy Ella Fitzgerald. W 2003 została przyjęta do Brytyjskiej Szkoły Sztuki Widowiskowej i Technologii. Ukończyła naukę w szkole w maju 2006, a po ukończeniu szkoły planowała zostać szefem działu artystycznego (tzw. A&amp;R) w wytwórni muzycznej.
Kariera zawodowa.
Początki.
W lutym 2006 nagrała partie wokalne w utworze „Be Divine” rapera o pseudonimie Ricsta. Jest to pierwszy oficjalnie opublikowany utwór z udziałem piosenkarki. Cztery miesiące po ukończeniu nauki w BRIT School opublikowała dwie autorskie piosenki („Daydreamer” i „My Same”) na łamach czwartego internetowego wydania "PlatformsMagazine.com". Niedługo potem nagrała swoją pierwszą demówkę zawierającą trzy utwory napisane na potrzeby szkolnego projektu, czyli „Daydreamer”, „My Same” oraz „Hometown Glory”, pierwszą autorską piosenkę w jej karierze. Jedną z płyt podarowała swojemu koledze Lyndonowi, który opublikował piosenki na portalu Myspace. Niedługo po publikacji zdobyły one popularność oraz zostały przesłuchane m.in. przedstawicieli wytwórni muzycznej Island Records oraz przez Richarda Russella, ówczesnego prezesa wytwórni XL Recordings, które zaproponował Adele podpisanie kontraktu płytowego. Ta początkowo wątpiła w autentyczność propozycji, jednak ostatecznie zdecydowała się na spotkanie z Russellem, na które poszła ze swoim kolegą Benem Thomasem. Nick Huggett, założyciel wytwórni XL, polecił Adele jej przyszłemu menedżerowi, Jonathanowi Dickinsowi z agencji September Management, z którym podpisała umowę o współpracy w czerwcu 2006. We wrześniu podpisała kontrakt płytowy z wytwórnią XL Recordings.
Na początku 2007 zaśpiewała w kilku londyńskich pubach, a niedługo potem wyruszyła w krajową trasę koncertową jako support Jacka Peñate, którego poznała w serwisie Myspace. Nagrała dla niego partie wokalne do piosenki „My Yvonne”, która znalazła się na jego debiutanckim albumie pt. "Matinée" z października 2007. Podczas sesji nagraniowej poznała producenta Jima Abbissa, który później zajął się produkcją większości piosenek z jej dwóch pierwszych płyt, "19" i "21".
2007–2010: "19".
W czerwcu 2007 skończyła pracę nad materiałem na swoją pierwszą płytę, a także zaliczyła telewizyjny debiut, wykonując utwór „Daydreamer” w talk-show "Later... with Jools Holland" transmitowanym na kanale BBC. 22 października wydała debiutancki singiel, „Hometown Glory”. Kilka dni później wystąpiła gościnnie na koncercie Marka Ronsona w londyńskim Roundhouse, zagranym w ramach festiwalu "BBC Electric Proms 2007". Również w 2007 razem z Willem Youngiem wystąpiła na charytatywnym koncercie w londyńskim Union Chapel – "Mencap Music’s Little Noise Sessions", a także kontynuowała koncerty jako wsparcie dla Jacka Peñate i Devendry Banharta. 7 grudnia pojawiła się gościnnie w programie "Friday Night with Jonathan Ross", w którym zaśpiewała utwór „Chasing Pavements”, a dzień później została ogłoszona laureatką nagrody Brit w kategorii „Wybór krytyków”.
W 2008 zaczęła występować solowo podczas koncertów akustycznych, podczas których wspierana była przez Damiena Rice’a. Na początku stycznia została ogłoszona laureatką Sound of 2008, plebiscytu telewizji BBC mającego na celu wskazanie brytyjskiego artysty, który odniesie sukces w kolejnym roku. 14 stycznia wydała swój drugi singiel – „Chasing Pavements”, który zadebiutował na drugim miejscu brytyjskiej listy przebojów. 28 stycznia wydała debiutancki album studyjny pt. "19". Płyta, zawierająca piosenki w większości napisane i skomponowane przez samą piosenkarkę, zadebiutowała na pierwszym miejscu listy najczęściej kupowanych albumów w Wielkiej Brytanii. Album zyskał głównie pozytywne recenzje od krytyków muzycznych oraz zapewnił piosenkarce wygraną podczas ceremonii wręczenia Urban Music Award w kategorii „najlepszy występ jazzowy”, a także nominację do Mercury Prize w kategorii „Album roku”, do nagrody "Q" w kategorii „Przełom roku” oraz do nagrody Music of Black Origin w kategorii „Najlepsza brytyjska artystka”. W marcu podpisała kontrakt z wytwórniami Columbia Records i XL Recordings, w myśl której działania promocyjne miały zostać rozszerzone o amerykański rynek muzyczny. W tym czasie wyruszyła również w minitrasę koncertową po Ameryce Północnej, a w czerwcu wydała swoją debiutancką płytę w całych Stanach Zjednoczonych. W kwietniu ukazał się jej nowy singiel, „Cold Shoulder”, zaś w maju jej inna piosenka, „Hometown Glory”, została wykorzystana w ostatnim, podwójnym odcinku czwartej serii serialu "Chirurdzy", który obejrzało ponad osiemnaście milionów telewidzów.
Od maja 2008 do czerwca 2009 odbywała światową trasę koncertową zatytułowaną "An Evening with Adele". Później odwołała amerykańską część trasy, ponieważ chciała poświęcić ten czas swojemu ówczesnemu chłopakowi. Jak wyznała w wywiadzie dla magazynu „Nylon”: "Nie wierzę, że to zrobiłam. (...) W tamtym czasie bardzo dużo piłam, bo to było podstawą mojego związku z tym chłopakiem. Nie mogłam bez niego wytrzymać, więc pomyślałam: «No dobra, to w takim razie odwołam swoje rzeczy»". W trakcie rozmowy nazwała ten okres „kryzysem wieku młodzieńczego”. W tamtym czasie zaczęła być znana jej niechęć do podróży samolotem oraz ataki tęsknoty, kiedy znajdowała się daleko od swojego rodzinnego Londynu. W połowie października 2008 kariera Adele w Stanach Zjednoczonych sprawiała wrażenie rozczarowującej. 18 października wystąpiła jako gość muzyczny w programie "Saturday Night Live" transmitowanym przez telewizję NBC. Podczas odcinka, w którym wystąpiła Sarah Palin, ówczesna amerykańska wiceprezydent, artystka zaśpiewała piosenki „Chasing Pavements” i „Cold Shoulder”. Po programie odnotowano ponad 15-milionową oglądalność programu. Następnego dnia album "19" znalazł się na szczycie listy sprzedaży w serwisie iTunes oraz zajął piąte miejsce w zestawieniu na stronie sklepu internetowego Amazon.com. Płyta zajęła także 11. miejsce na amerykańskiej liście "Billboard 200", awansując o 35 miejsc w porównaniu z poprzednim tygodniem. W listopadzie przeprowadziła się do Notting Hill po opuszczeniu domu swojej matki, co sprowokowało ją do porzucenia alkoholu. W tym samym miesiącu wydała singiel „Make You Feel My Love”, który był jej wersją piosenki Boba Dylana o tym samym tytule, a także wystąpiła koncertu inaugurującego festiwal "BBC Electric Proms 2008", na którym zaśpiewała piosenkę „Baby It’s You”. 11 listopada po raz drugi wzięła udział na festiwalu Mencap Music’s LIttle Noise w Union Chapel, tym razem jednak jako główna gwiazda wieczoru. 8 lutego 2009 na 51. ceremonii wręczenia nagrody Grammy odebrała dwie statuetki za wygraną w kategoriach „najlepszy nowy artysta” i „najlepszy żeński wokalny występ popowy”. Była także nominowana do zdobycia nagród w kategoriach „nagranie roku” i „piosenka roku” (za „Chasing Pavements”). W tym samym miesiącu album "19" uzyskał status złotej płyty w Stanach Zjednoczonych, a w lipcu odnotowano jego sprzedaż w ponad 2,2 milionach egzemplarzy. Kilka miesięcy wcześniej, w kwietniu napisała pierwszą piosenkę do nowego albumu, „Take It All”. Po zaprezentowaniu tego utworu, opowiadającego o nieodwzajemnionym uczuciu do drugiej osoby, z piosenkarką zrywa jej ówczesny chłopak. 14 maja pojawiła się gościnnie w 22. odcinku serialu "Brzydula Betty" pt. "In the Stars". 28 czerwca wzięła udział w koncercie organizowanym w amfiteatrze Hollywood Bowl w Los Angeles, a we wrześniu wystąpiła u boku takich artystek, jak Kelly Clarkson, Miley Cyrus, Jennifer Hudson czy Leona Lewis na charytatywnym koncercie "Divas" organizowanym w nowojorskiej Akademii Muzycznej w Brooklynie, z którego dochód został przeznaczony na rzecz umuzykalniania amerykańskich uczniów oraz wyposażenia szkół w instrumenty muzyczne.
W 2010 zdobyła nominację do nagrody Grammy za najlepszy żeński wokalny występ popowy (za piosenkę „Hometown Glory”). W kwietniu jej utwór „My Same” trafił na niemiecką listę przebojów po tym, jak Lena zaśpiewała własną wersję piosenki w programie "Unser Star für Oslo", będącym krajowymi eliminacjami do 55. Konkursu Piosenki Eurowizji. 
2010–2014: "21".
Od kwietnia do maja przebywała w Kalifornii, gdzie razem z Rickiem Rubinem nagrywała część materiału na nowy album w studiu muzycznym Shangri-La w Malibu. Nagrania albumu trwały do października, a w trakcie sesji nagraniowej w Londynie towarzyszył piosenkarce Paul Epworth. W listopadzie poinformowała, że płyta ukaże się w styczniu 2011. Zdradziła, że płyta będzie nosiła tytuł "21", co miało nawiązywać do jej wieku. Dodała także: "To będzie inna płyta niż «19» – będzie o tych samych rzeczach, ale przedstawionych w innym świetle. (...) Całkiem inaczej radzę sobie teraz z różnymi sprawami. Jestem bardziej cierpliwa, bardziej szczera, szybciej wybaczam i jestem bardziej świadoma swoich wad, nawyków i zasad". Pod koniec listopada wydała pierwszy singiel zwiastujący nową płytę, czyli „Rolling in the Deep”, który zadebiutował na drugim miejscu brytyjskiej listy przebojów. 3 grudnia zaśpiewała przebój „Need You Now” razem z Dariusem Ruckerem z zespołu Lady Antebellum na koncercie "Country Music Television". Za występ zdobyli nominację do Nagrody Muzycznej CMT za najlepszy występ roku.
24 stycznia 2011 wydała album studyjny pt. "21". Materiał na płytę napisała po zerwaniu ze swoim chłopakiem. Na krążku można usłyszeć inspiracje współczesną muzyką country oraz muzyką dawną, zaś zmiana brzmienia inspirowana była jedną z podróży autobusowej Adele w trakcie jej trasy koncertowej po Ameryce Południowej. Podczas jazdy kierowca puszczał w radiu współczesną muzykę z Nashville, która była dla piosenkarki „bardzo ekscytująca, ponieważ nigdy nie dorastała przy tego typu muzyce”. Album zyskał bardzo dobre recenzje od krytyków muzycznych i osiągnął międzynarodowy sukces komercyjny, docierając do pierwszego miejsca list najczęściej kupowanych albumów w Wielkiej Brytanii i Stanach Zjednoczonych, a także w kilkunastu innych krajach na całym świecie. Tego samego dnia wydała drugi singiel z płyty, „Someone Like You”, który napisała po tym, jak dowiedziała się, że jej były chłopak oświadczył się innej kobiecie. Pod koniec stycznia wzięła udział w minisesji "Live Lounge" dla BBC Radio 1, podczas którego zaśpiewała sześć piosenek: „Rolling in the Deep”, „Someone Like You”, „Don’t You Remember”, „Chasing Pavements”, „Hometown Glory” i własną wersję przeboju Cheryl Cole „Promise This”. 15 lutego wystąpiła jako jeden z gości muzycznych podczas 31. ceremonii wręczenia nagród Brit. W trakcie gali dała emocjonalny występ z piosenką „Someone Like You”. Jak przyznała po gali: "Pod koniec wykonywania tej piosenki byłam naprawdę rozemocjonowana, bo byłam przytłoczona tym wszystkim, tą wizją mojego byłego, wizją tego, że ogląda mnie w domu i będzie się ze mnie śmiał, bo wie, że płaczę przez niego. (...) Wtedy wszyscy wstali, co mnie przytłoczyło". Występ uznawany był przez wielu krytyków muzycznych i obserwatorów za najlepszy podczas całej gali. Kilka dni po ceremonii obie płyty Adele ("19" i "21") oraz oba single z nowej płyty („Rolling in the Deep” i „Someone Like You”) znalazły się (kolejno) w pierwszej piątce listy najczęściej kupowanych albumów oraz singli, dzięki czemu piosenkarka została pierwszym żyjącym artystą (od czasów zespołu The Beatles w 1964), którego dwa kolejne albumy oraz single znalazły się w pierwszej piątce obu najważniejszych notowań brytyjskiego rynku. Nowy singiel dotarł na pierwsze miejsce kilku światowych list przebojów oraz ustanowił nowe rekordy sprzedaży.
Pod koniec maja 2011, w połowie amerykańskiej trasy koncertowej pt. "Adele Live", straciła głos z powodu infekcji gardła oraz zmęczenia. Niedługo później u piosenkarki rozpoznany został krwotok ze strun głosowych, a artystce zalecone było bezwzględne milczenie przez miesiąc. Tym samym musiała przerwać swoją trasę koncertową oraz wrócić do Londynu. W lipcu wystąpiła podczas koncertu "Heaven in London for Pride", a kilka dni później na "iTunes Festival" organizowanym w Roundhouse. 9 sierpnia wznowiła amerykańską trasę koncertową, a pod koniec miesiąca zaśpiewała utwór „Someone Like You” podczas 28. ceremonii wręczenia MTV Video Music Awards, na której odebrała za wideoklip do piosenki trzy statuetki za wygraną w kategoriach: najlepsza dyrekcja artystyczna, najlepszy montaż i najlepsza kinematografia; Klip był także nominowany do nagrody za teledysk roku, najlepszy teledysk popowy, najlepszy teledysk żeński i najlepszą reżyserię. Kilka dni po zakończeniu ceremonii utwór „Someone Like You” dotarł do pierwszego miejsca amerykańskiej listy przebojów. W lutym 2012 do pierwszego miejsca listy dotarł również trzeci singiel z płyty, „Set Fire to the Rain”. Została tym samym pierwszą artystką w historii, której album utrzymywał się na pierwszym miejscu listy najczęściej kupowanych płyt w Stanach Zjednoczonych, a single z niego pochodzące znalazły się w tym czasie na szczycie listy przebojów.
W październiku 2011 ponownie straciła głos, a z powodu choroby odwołała występ na gali wręczenia nagród "Q", podczas której wyróżniona została statuetkami dla najlepszej artystki i za najlepszą piosenkę („Rolling in the Deep”). Na przełomie października i listopada poddaje się zabiegowi mikrochirurgii struny głosowej, który wykonuje dr Steven Zeitels, profesor Harvard i dyrektor Centrum Operacji Krtani i Rehabilitacji Głosu w Massachusetts (ang. "Massachusetts Center for Laryngeal Surgery and Voice Rehabilitation"). Do grudnia 2011 album "21" został sprzedany w ponad 3,4 mln egzemplarzy w samej Wielkiej Brytanii, gdzie został okrzyknięty najlepiej sprzedającą się płytą XXI wieku, pokonując płytę "Back to Black" Amy Winehouse. Adele została również pierwszą artystką w historii, która sprzedała trzy miliony swoich płyt w ciągu jednego roku kalendarzowego. Według magazynu „Billboard”, "21" jest najlepiej sprzedającą się płytą dekady 2010–2019.
W lutym 2012 powróciła na scenę występem podczas 54. ceremonii wręczenia nagród Grammy, na której zaśpiewała piosenkę „Rolling in the Deep” oraz odebrała statuetki za wygraną we wszystkich kategoriach, w których była nominowana, tj. za nagranie roku, piosenkę roku i najlepszy krótkometrażowy teledysk (za „Rolling in the Deep”), najlepszy solowy występ popowy (za „Someone Like You”) oraz za album roku i najlepszy popowy album wokalny (za "21"). Po ceremonii płyta "21" osiągnęła najwyższy tygodniowy wynik sprzedaży w historii notowania Nielsen SoundScan, osiągając pułap 740 tys. sprzedanych egzemplarzy. Oprócz tego, piosenkarka zdobyła także dwie Brit Awards za wygraną w kategoriach „najlepsza brytyjska solistka” i „brytyjski album roku”. Była także nominowana do zyskania nagrody w kategorii „brytyjski singiel roku” (za „Someone Like You”). Po gali album "21" po raz 21. z rzędu znalazł się na szczycie brytyjskiego notowania najczęściej kupowanych płyt w kraju W grudniu poinformowano o łącznej sprzedaży płyty w ponad 4,5-milionowym nakładzie w kraju, co dało jej tytuł czwartego najczęściej kupowanego albumu w kraju w historii. W tym samym czasie odnotowano ponad 10-milionową sprzedaż "21" w USA, co dało albumowi status diamentowej płyty. Została tym samym jedyną artystką w historii amerykańskiego rynku muzycznego, która uzyskała ten certyfikat dzięki jednej płycie w mniej niż dwa lata.
W październiku 2012 potwierdzono, że jest odpowiedzialna za skomponowanie, napisanie i nagranie piosenki przewodniej filmu "Skyfall" opowiadającego o przygodach Jamesa Bonda. Utwór „Skyfall” napisała we współpracy z Paulem Epworthem, a jego nagranie odbyło się w Abbey Road Studios. 14 października singiel trafił na drugie miejsce brytyjskiej listy przebojów z wynikiem 92 tys. sprzedanych egzemplarzy oraz na ósme miejsce w notowaniu w USA, gdzie został sprzedany w ponad 261 tys. kopii. Ostatecznie singiel został sprzedany w ponad 2 mln egzemplarzy na świecie. Utwór został nagrodzony Złotym Globem dla najlepszej piosenki oryginalnej i Nagrodą Akademii Filmowej w tej samej kategorii. W grudniu została uznana za „artystę roku” według redakcji magazynu "Billboard", a "21" zyskał tytuł „albumu roku”, dzięki czemu piosenkarka została pierwszą artystką, która wygrała w obu kategoriach dwa lata z rzędu. Występ piosenkarki z piosenką „Set Fire to the Rain” podczas 55. ceremonii wręczenia nagród Grammy zdobył statuetkę Grammy w kategorii „najlepszy popowy występ solowy”. Również w 2012 ukazała się pierwsza oficjalna biografia Adele pt. „Być jak... Adele”, której autorką została Caroline Sanderson.
2015–2017: "25".
23 października 2015 opublikowała singiel „Hello”, który zapowiadał trzeci album studyjny pt. "25". W ciągu 24 godzin uzyskał liczbę ponad 27,7 mln wyświetleń na YouTubie. Utwór „Hello” ustanowił również rekord w najszybszym uzyskaniu 100 mln odtworzeń (zajęło to pięć dni). Utwór zajął pierwsze miejsce w "Billboard" Hot 100, gdzie utrzymał się 10 tygodni. 21 stycznia teledysk do utworu przekroczył miliard wyświetleń w serwisie YouTube, ustanawiając rekord najszybszego przekroczenia 1 mld wyświetleń (zajęło jej to 87 dni). Podczas 59. ceremonii wręczenia nagród Grammy odebrała pięć statuetek w kategoriach: album roku, najlepszy wokalny album – pop, nagranie roku, najlepsza piosenka roku i najlepsze solowe wykonanie – pop. Album "25" sprzedał się w nakładzie ponad 20 mln egzemplarzy.
Od 2018: "30".
W 2018 rozpoczęła prace nad swoim czwartym albumem. W lutym 2020 na ślubie swojego przyjaciela ogłosiła, że jej nowa płyta ukaże się we wrześniu 2020, jednak jego premiera opóźniła się z powodu wybuchu pandemii COVID-19. 24 października 2020 powróciła do występów telewizyjnych po czterech latach przerwy, prowadząc jeden z odcinków programu "Saturday Night Live". W październiku 2021 rozpoczęła kampanię promocyjną związaną z wydaniem albumu i potwierdziła, że płyta będzie nosić tytuł "30". W tym samym miesiącu także singiel zapowiadający album – „Easy on Me”, który zadebiutował na pierwszym miejscu list "UK Singles Chart" i "Hot 100". 19 listopada wydała album pt. "30", który zaraz po premierze stał się najlepiej sprzedającym wydawnictwem muzycznym w 24 krajach, m.in. w Wielkiej Brytanii, gdzie został najlepiej sprzedającym się albumem roku.
8 lutego 2022 na 42. gali rozdania nagród Brit odebrała statuetki za wygraną w kategoriach: brytyjski artysta roku, najlepsza brytyjska piosenka (za „Easy on Me”) i brytyjski album roku (za "30").
Życie prywatne.
Była związana z Simonem Koneckim. Mają syna, Angelo Jamesa (ur. 19 października 2012). W marcu 2017 oświadczyła, że wzięła ślub. W kwietniu 2019 media poinformowały, że para jest w separacji. We wrześniu 2019 Adele złożyła wniosek rozwodowy. W marcu 2021 rozwód został sfinalizowany.

</doc>
<doc id="1333750" url="https://pl.wikipedia.org/wiki?curid=1333750" title="Rimšė">
Rimšė



</doc>
<doc id="1333753" url="https://pl.wikipedia.org/wiki?curid=1333753" title="Giedraičiai">
Giedraičiai



</doc>
<doc id="1333757" url="https://pl.wikipedia.org/wiki?curid=1333757" title="Dieveniškės">
Dieveniškės



</doc>
<doc id="1333759" url="https://pl.wikipedia.org/wiki?curid=1333759" title="Jašiūnai">
Jašiūnai



</doc>
<doc id="1333760" url="https://pl.wikipedia.org/wiki?curid=1333760" title="Kernavė">
Kernavė



</doc>
<doc id="1333762" url="https://pl.wikipedia.org/wiki?curid=1333762" title="Bezdonys">
Bezdonys



</doc>
<doc id="1333763" url="https://pl.wikipedia.org/wiki?curid=1333763" title="Maišiagala">
Maišiagala



</doc>
<doc id="1333764" url="https://pl.wikipedia.org/wiki?curid=1333764" title="Biblioteka Brytyjska">
Biblioteka Brytyjska

Biblioteka Brytyjska (, BL) – biblioteka narodowa Wielkiej Brytanii. Powstała 1 lipca 1973 roku w wyniku połączenia biblioteki Muzeum Brytyjskiego i kilku innych mniejszych bibliotek decyzją parlamentu z 1972 roku. Gmach biblioteki mieści się przy Euston Road w Londynie; otwarty został w 1998 roku. Jest to jedna z największych bibliotek świata (150 mln jednostek bibliotecznych, w tym około 25 000 000 woluminów). Roczny budżet biblioteki wynosi £100 000 000. Liczba papirusów wynosi 2651.
Biblioteka Brytyjskiego Muzeum powstała w 1753 roku w oparciu o prywatny księgozbiór sir Hansa Sloane'a, w którego skład wchodziły anglo-saksońskie i łacińskie średniowieczne rękopisy. Król Jerzy II wsparł tę inicjatywę i przekazał bibliotekę królewską, którą zaczął gromadzić Edward IV, ustanowił też prawo obowiązkowego egzemplarza, dla wszystkich książek wydawanych na terenie Wielkiej Brytanii.
W 1823 roku księgozbiór muzeum został uzupełniony księgozbiorem króla Jerzego III. W 1850 roku w gmachu Muzeum Brytyjskiego otwarta została czytelnia. W XX wieku biblioteka została wzbogacona w stare buddyjskie teksty z Dunhuang, Kodeks Synajski, rękopisy hebrajskie, syryjskie, koptyjskie i wiele innych.
Biblioteka prowadzi polską sekcję, która posiada cenny księgozbiór polski.

</doc>
<doc id="1333766" url="https://pl.wikipedia.org/wiki?curid=1333766" title="Kennecott Smokestack">
Kennecott Smokestack

Kennecott Smokestack – 370-metrowy komin położony w stanie Utah w USA. Został zbudowany w 1974 roku w celu rozproszenia szkodliwych gazów z dala od najbliższej okolicy huty. Jest czwartym co do wysokości kominem na świecie.

</doc>
<doc id="1333770" url="https://pl.wikipedia.org/wiki?curid=1333770" title="Alvise Mocenico (dyplomata)">
Alvise Mocenico (dyplomata)

Alvise Mocenigo – wenecki dyplomata. Jego brat – również Alvise Mocenigo – był weneckim dożą w latach 1700-1709.
Alvise Mocenigo był weneckim ambasadorem w Londynie w latach 1701-1706. Z misji tej pozostawił wiele ciekawych relacji o dużej wartości historycznej.
W latach 1710-1714 był ambasadorem weneckim w Konstantynopolu.

</doc>
<doc id="1333771" url="https://pl.wikipedia.org/wiki?curid=1333771" title="Koivukylä (stacja kolejowa)">
Koivukylä (stacja kolejowa)

Koivukylä – stacja kolejowa w Koivukylä, w Vantaa, w prowincji Finlandia Południowa, w Finlandii. Znajduje się tu 1 perony.

</doc>
<doc id="1333773" url="https://pl.wikipedia.org/wiki?curid=1333773" title="Musick To Play In The Dark Vol. 1">
Musick To Play In The Dark Vol. 1



</doc>
<doc id="1333783" url="https://pl.wikipedia.org/wiki?curid=1333783" title="Żebra Żubra">
Żebra Żubra

Żebra Żubra – leżąca na terenie Puszczy Białowieskiej ścieżka przyrodnicza. Pierwsza leśna ścieżka przyrodnicza w Polsce, wytyczona w latach 70. XX wieku według projektu Jacka Wysmułka i jego żony Barbary Ewy.
Ścieżka liczy około 2,7 km długości. Jest to ciąg drewnianych kładek i grobli, wijących się przez podmokły teren puszczy oraz dawne łąki w dolinie rzeki Narewki. Nazwa pochodzi od początkowo ułożonych miejscami w dość szerokich odstępach desek lub pni (przypominających żebra). Obecnie na szlaku spotykamy drewniane pomosty oraz żwirowo kamienne ścieżki na których poruszamy się gęsiego. Na szlaku obowiązuje zakaz jazdy rowerem. Szlak rozpoczyna się niedaleko północnej części Białowieży przy drodze prowadzącej do miejscowości Budy (droga ta stanowi przedłużenie ul. Zastawa w Białowieży), a kończy się przy wejściu do Rezerwatu Pokazowego Żubrów, usytuowanego w pobliżu (około 150 m) od drogi Białowieża-Hajnówka.
Szlak prowadzi głównie przez podmokłe lasy olszowe i olszowo-jesionowe, ale prezentuje bioróżnorodność typów siedliskowych lasów Puszczy Białowieskiej. W okresie wiosennym (marzec-kwiecień), w okolicach wejścia na ścieżkę, można dostrzec bardzo dużą liczbę żab budzących się z letargu zimowego, które starają się przedostać do zbiornika wodnego Narewki.

</doc>
<doc id="1333784" url="https://pl.wikipedia.org/wiki?curid=1333784" title="Zaopiekuj się mną (album)">
Zaopiekuj się mną (album)

Zaopiekuj się mną – album łódzkiej grupy Rezerwat. Wydany w roku 1993 nakładem wydawnictwa Top Music.
Jest pierwszą z dwóch części kompilacji największych przebojów grupy. Wszystkie utwory zostały nagrane w nowych wersjach. Nagrań dokonano w studio „Olex” Łódź. Produkcja i aranżacje: Andrzej Adamiak i Zbigniew Nikodemski. Realizacja nagrań: Wojciech Olejnik. Współpraca: Wiesław Grzelak.
Autorzy.
gościnnie:

</doc>
<doc id="1333796" url="https://pl.wikipedia.org/wiki?curid=1333796" title="Mistrzostwa Europy w Podnoszeniu Ciężarów 2007">
Mistrzostwa Europy w Podnoszeniu Ciężarów 2007

86. Mistrzostwa Europy w Podnoszeniu Ciężarów – zawody sportowe, które odbyły się w dniach od 17 do 22 kwietnia 2007 w Strasburgu (Francja). Były to równocześnie 20. Mistrzostwa Europy Kobiet w podnoszeniu ciężarów.

</doc>
<doc id="1333797" url="https://pl.wikipedia.org/wiki?curid=1333797" title="Nikolaus Friedreich">
Nikolaus Friedreich

Nikolaus Friedreich (ur. 31 lipca 1825 w Würzburgu, zm. 6 lipca 1882 w Heidelbergu) – niemiecki patolog i neurolog.
Życiorys.
Lekarz w trzecim pokoleniu rodziny Friedreichów: jego ojciec Johann Baptist Friedreich (1796–1862) był patologiem, tak jak dziadek Nicolaus Anton Friedreich (1761–1836). Nikolaus Friedreich studiował medycynę na Uniwersytecie Juliusza i Maksymiliana w Würzburgu, gdzie jego nauczycielami byli Carl Friedrich von Marcus, Albert von Kölliker i Rudolf Virchow. W 1853 został profesorem nadzwyczajnym anatomii patologicznej Uniwersytetu w Würzburgu. Po powołaniu Virchowa na katedrę w Berlinie Friedreich objął w 1857 katedrę anatomii patologicznej w Würzburgu. W następnym roku został profesorem patologii i terapii na Uniwersytecie Ruprechta i Karola w Heidelbergu, gdzie wykładał do końca życia.
Jego uczniami byli Adolf Kussmaul, Wilhelm Heinrich Erb i Friedrich Schultze.
Zmarł nagle 6 lipca 1882 roku, po trzech latach od rozpoznania tętniaka aorty brzusznej.
Dorobek naukowy.
Friedreich badał dystrofie mięśniowe, ataksje rdzeniowe i guzy mózgu. W 1863 roku opisał chorobę znaną dziś jako ataksja Friedreicha.

</doc>
<doc id="1333798" url="https://pl.wikipedia.org/wiki?curid=1333798" title="Daniele Dolfin">
Daniele Dolfin

Daniele Dolfin – wenecki dyplomata.
W latach 1703–1708 ambasador Wenecji w Wiedniu, a latach 1715–1716 w Warszawie.
W pierwszych latach wojny z Turcją (1714–1718, kiedy stracona została wenecka Morea) był dowódcą weneckiej Floty. Podjął wówczas decyzje o nieratowaniu Morei, by nie narażać całej floty na zniszczenie. Miasta Nauplia, Modon, Corone i Malvasia padły nie otrzymawszy posiłków. Atak turecki został powstrzymany dopiero na Korfu.

</doc>
<doc id="1333799" url="https://pl.wikipedia.org/wiki?curid=1333799" title="Paryż (Moskwa)">
Paryż (Moskwa)

Paryż (Moskwa) – album łódzkiej grupy Rezerwat. Wydany w roku 1993 nakładem wydawnictwa Top Music.
Jest drugą częścią kompilacji największych przebojów grupy. Wszystkie utwory zostały nagrane w nowych wersjach. Nagrań dokonano w studio „Olex” Łódź. Produkcja i aranżacje: Andrzej Adamiak i Zbigniew Nikodemski. Realizacja nagrań: Wojciech Olejnik. Współpraca: Wiesław Grzelak.
Utwory.
źródło:.
Autorzy.
źródło:.

</doc>
<doc id="1333802" url="https://pl.wikipedia.org/wiki?curid=1333802" title="Gilles Binchois">
Gilles Binchois

Gilles Binchois, również Gilles de Binche, Gilles de Bins (ur. ok. 1400 w Mons, zm. 20 września 1460 w Soignies) – franko–flamandzki kompozytor okresu renesansu.
Syn Jeana i Johanny de Binche. Wychowywał się na dworze Wilhelma IV i Jacqueline de Bavière w Mons. Jeden z trzech najsławniejszych kompozytorów wczesnego XV wieku.
Nieznane są losy Gilles’a do czasu, gdy w 1419 został organistą w kościele St-Waudru w Mons. Około 1424 przebywał w Paryżu i Anglii w służbie Williama de la Pole, hrabiego Suffolku. Około 1430 został członkiem kapeli na dworze burgundzkim, na którym przebywał do śmierci, doszedłszy do stanowiska drugiego kapelana. Ponadto otrzymał liczne prebendy jako kanonik w kościołach kolegialnych w Mons, Cassel, Soignies.
Był, obok Guillaume’a Dufaya najwybitniejszym przedstawicielem szkoły burgundzkiej. W przeciwieństwie do innych kompozytorów tej szkoły uprawiał głównie pieśń świecką. Jego kompozycje to 54 chansons z tekstami francuskimi, rondeaux i ballady; części mszalne, magnifikaty, hymny, motety i inne. Chansons Binchoisa wydał W. Rehm.
„Wielkie znaczenie historyczne mają jego trzygłosowe pieśni świeckie”.

</doc>
<doc id="1333804" url="https://pl.wikipedia.org/wiki?curid=1333804" title="7 Ochotniczy Pułk Piechoty Illinois (3 miesiące)">
7 Ochotniczy Pułk Piechoty Illinois (3 miesiące)

7 Ochotniczy Pułk Piechoty Illinois (3 miesiące) (ang. "7th Illinois Volunteer Infantry Regiment (3 Months)") – pułk piechoty amerykańskiej, wchodzący w czasie wojny secesyjnej w skład Armii Unii.
Sformowany 25 kwietnia 1861 w Camp Yates (Illinois), dowodził nim płk John Cook (późniejszy generał sił Unii).
Rozwiązany 25 lipca tego samego roku. Większość jego żołnierzy zasiliła 7 Ochotniczy Pułk Piechoty Illinois (3 lata).

</doc>
<doc id="1333807" url="https://pl.wikipedia.org/wiki?curid=1333807" title="Leonardo Rubén Astrada">
Leonardo Rubén Astrada



</doc>
<doc id="1333808" url="https://pl.wikipedia.org/wiki?curid=1333808" title="Forum Politologiczne">
Forum Politologiczne

Forum Politologiczne - czasopismo naukowe ukazujące się od 2004 r., wydawane przez Instytut Nauk Politycznych Uniwersytetu Warmińsko-Mazurskiego w Olsztynie. Publikuje prace dotyczące nauk politycznych i pokrewnych.
W założeniu komitetu redakcyjnego "Forum" ma być głosem naukowców w dyskursie nad współczesnymi problemami świata, szczególnie tymi, które są mało dostrzegane lub nie uwzględniane przez środki społecznego przekazu.
Do końca 2012 r. ukazało się 13 tomów czasopisma.

</doc>
<doc id="1333809" url="https://pl.wikipedia.org/wiki?curid=1333809" title="Fiesta (zespół muzyczny)">
Fiesta (zespół muzyczny)

Fiesta (hiszp. 'impreza') – polska żeńska grupa wokalna (początkowo kwartet wokalno-taneczny), założona przez Janusza Komana (kompozytora i aranżera). Grupa ta powstała w 1984, a działała do 1987.
Kierownictwo muzyczne sprawował w zespole – opiekujący się przedtem grupą Vox – Janusz Koman, a nad emisją głosu czuwała Elżbieta Zapendowska. Oprócz brzmienia dla Fiesty było też ważne wrażenie wizualne, nad którym pracował choreograf Bogdan Jędrzejczak. Opieką artystyczną otoczył zespół ośrodek Sztuki Estradowej w Lublinie.
Zespół zadebiutował w telewizyjnym "Studiu Lato" piosenką "Kupię skodę na wodę" z tekstem Jacka Skubikowskiego i muzyką Janusza Komana. Do piosenki tej powstał też teledysk. Zespół wykonywał muzykę pop z elementami rocka oraz funky. Ponadto w repertuarze miał również standardy jazzowe.
W 1985 z zespołu odeszła Brygida Czarnota, która rozpoczęła karierę solową.
Wkrótce po debiucie Fiesta została laureatem Złotej Dziesiątki OMPP we Wrocławiu. Niedługo później zdobyła też wyróżnienie w koncercie "Debiutów" na Krajowym Festiwalu Polskiej Piosenki w Opolu i nagrała dwie piosenki dla Polskiego Radia – "W moim niebie nie ma gwiazd" i "Taki wstyd". Za aranżację tego ostatniego utworu Janusz Koman został nagrodzony w Opolu.
W 1987 wydano płytę długogrającą zespołu (Muza SX-2502), na której znalazły się głównie kompozycje Janusza Komana (m.in. "Dom złej dziewczyny", "Faux pas", "Lotem", "Najlepsza wróżka", "Skąd ta ironia", "W moim niebie nie ma gwiazd", "Wakacje w grajdole", "Wracasz wciąż"). Wiele tekstów dla Fiesty napisał Jacek Skubikowski. Ten sam materiał wydano też na kasecie audio.

</doc>
<doc id="1333810" url="https://pl.wikipedia.org/wiki?curid=1333810" title="Osiedle Świętokrzyskie (Kielce)">
Osiedle Świętokrzyskie (Kielce)

Osiedle Świętokrzyskie – osiedle położone w północno-wschodniej części Kielc. Od północy graniczy z osiedlem Na Stoku, od zachodu z osiedlem
Słoneczne Wzgórze, od południa z Nowym Folwarkiem, a od wschodu z Ogrodem Działkowym im. S. Żeromskiego. Południową oraz wschodnią granicę osiedla wyznacza droga krajowa nr 73. Świętokrzyskie wybudowano na przełomie lat 70. i 80. XX wieku.
Jest to osiedle mieszkalne zarządzane przez Spółdzielnię Mieszkaniową „Wichrowe Wzgórze”. Zabudowę stanowią bloki (czteropiętrowe i wieżowce) oraz niewielka liczba domków jednorodzinnych. Osiedle liczy 7300 mieszkańców. Świętokrzyskie jest najwyżej umiejscowionym osiedlem w Kielcach (znajduje się na wysokości ok. 340 m n.p.m.). Należy do okręgu parafii św. Jadwigi Królowej.
Ulice i komunikacja.
W skład ulic osiedla wchodzą:
Dojazd do osiedla autobusami komunikacji miejskiej o numerach: 5, 30, 34, 46, 102, 112, F (w soboty oraz niedziele), oraz liniami nocnymi N1 i N2.

</doc>
<doc id="1333811" url="https://pl.wikipedia.org/wiki?curid=1333811" title="Fortugał">
Fortugał

Fortugał (hiszp. "verdugado", franc. "vertugadin", ang. "farthingale") – stelaż stosowany w ubiorze kobiecym od końca XV do XVII wieku w Europie, poszerzający biodra i nadający nakładanej na niego spódnicy kształt stożka lub dzwonu. Fortugałowi w jego najbardziej rozwiniętej formie towarzyszyła usztywniona góra sukni, spłaszczająca piersi i brzuch. Szyję zaś otaczała kryza. Wszystkie te elementy nadawały kobiecej sylwetce kształt krzyża. 
Modę na tego typu obszerne spódnice wprowadziła podobno ok. 1470-1480 roku portugalska księżniczka Juana, chcąc ukryć mogącą ją skompromitować ciążę. 
Fortugał hiszpański.
Hiszpańskie "verdugado" było początkowo halką ze sztywnego płótna, usztywnioną drutem. Później konstrukcję stanowił wiklinowy kosz ("verdugo"), uformowany w kształcie stożka, a następnie równoległościanu. Widoczne na obrazie "Panny dworskie" Diego Velázqueza fortugały dla dziewczynek nazywano "guarda infante" lub "tontillo" (głupi). 
Hiszpańska moda przywędrowała na dwór angielski wraz z poślubioną Arturowi Tudorowi Katarzyną Aragońską (1501). 
Dwór hiszpański był też miejscem, gdzie fortugał pozostał elementem ceremonialnego stroju dworskiego nawet wówczas, gdy w pozostałych częściach Europy wyszedł z użycia. Przybyła do Francji w 1660 roku ubrana w "verdugado" infantka Maria Teresa budziła swoją figurą zdumienie ludu francuskiego. 
Fortugał francuski.
W fortugale francuskim początkowo, za panowania Karola IX, usztywnienie stanowił wałek w kształcie półksiężyca, na którym była rozpięta marszczona spódnica. W latach 80. XVI wieku fortugał przybrał kształt tarczy okalającej talię, a konstrukcję stanowiły wszyte między dwie warstwy tkaniny żelazne obręcze. Efekt potęgowała nakładana na spódnicę marszczona lub plisowana baskinka. 
Fortugał królowej Margot był podobno tak imponujących rozmiarów, że do przejścia przez drzwi potrzebowała pomocy popychających i ciągnących ją osób, a pod spódnicą miała ukrywać nie tylko tuszę, ale i przechowywane w puszkach serca zmarłych kochanków. 
Michał Montaigne pisał o ówczesnej modzie: "Na jakąż gehennę skazuje się kobiety, by nadać ciału ów hiszpański kształt" oraz "Do czego służą owe potężne bastiony, którymi okrywają flanki, jeśli nie do podsycenia naszych apetytów i przyciągnięcia do siebie poprzez przymusowe oddalenie".
Fortugał zaczął wychodzić z mody w latach 30. XVII wieku. Spódnice, choć dalej dość obszerne, były poszerzane jedynie przez kilka halek. Umieszczane pod spódnicą stelaże, zwane panier, powróciły w XVIII wieku.

</doc>
<doc id="1333825" url="https://pl.wikipedia.org/wiki?curid=1333825" title="Mistrzostwa Europy w Podnoszeniu Ciężarów 2006">
Mistrzostwa Europy w Podnoszeniu Ciężarów 2006

85. Mistrzostwa Europy w podnoszeniu ciężarów odbyły się od 29 kwietnia do 7 maja 2006 we Władysławowie (Polska). Były to równocześnie 19. Mistrzostwa Europy Kobiet w podnoszeniu ciężarów.

</doc>
<doc id="1333827" url="https://pl.wikipedia.org/wiki?curid=1333827" title="Studia Politologiczne">
Studia Politologiczne

Studia Politologiczne - seria wydawnicza ukazująca się od 2003 r., wydawana przez Instytut Nauk Politycznych UWM w Olsztynie. Publikuje prace dotyczące nauk politycznych i pokrewnych.
Mimo politologicznego charakteru serii, można w niej znaleźć artykuły uwzględniające dorobek innych dyscyplin nauk społecznych, zwłaszcza socjologii, psychologii, antropologii, etnologii, prawa, ekonomii i historii - funkcjonujących na styku z politologią.
W ramach tej serii ukazały się:

</doc>
<doc id="1333833" url="https://pl.wikipedia.org/wiki?curid=1333833" title="Nerthus">
Nerthus

Nerthus – germańska bogini płodności, urodzaju (Matka Ziemia) i zemsty (niektóre źródła podają, że również nocy), znana z "Germanii" rzymskiego historyka Tacyta.
Raz w roku kapłani w uroczystej procesji wokół wyspy będącej jej siedzibą obwozili jej posąg ukwieconym wozem zaprzężonym w parę białych krów; miało to zapewnić urodzaj w nadchodzącym lecie. Po procesji posąg był myty przez niewolników, których zabijano, co tłumaczono później jako oczyszczenie Nerthus po rytualnych godach.
Niektórzy badacze przypuszczają, że w czasach późniejszych bóstwo to przybrało męską formę, którego odpowiednikiem miałby być skandynawski bóg Njord.
Od błędnej interpretacji pisowni imienia owej bogini pochodzi nazwa niemieckiej drużyny piłkarskiej Hertha BSC

</doc>
<doc id="1333836" url="https://pl.wikipedia.org/wiki?curid=1333836" title="Huéscar">
Huéscar

Huéscar − miasto w Hiszpanii, w Andaluzji. W 2007 liczyło 8 263 mieszkańców. Gospodarka opiera się głównie na rolnictwie i hodowli zwierząt, będąc siedzibą krajowych targów hodowców owiec Segureña.

</doc>
<doc id="1333842" url="https://pl.wikipedia.org/wiki?curid=1333842" title="Marta Stebnicka">
Marta Stebnicka

Marta Stebnicka-Kern (ur. 22 marca 1925 we Lwowie, zm. 5 lipca 2020 w Warszawie) – polska aktorka, reżyserka teatralna, pieśniarka, wykładowczyni Państwowej Wyższej Szkoły Teatralnej im. Ludwika Solskiego w Krakowie. Związana z Kabaretem Jama Michalika (1960–1991).
Życiorys.
Na początku lat 40., w czasie II wojny światowej, zarabiała jako śpiewaczka uliczna w rodzinnym Lwowie. W 1941 wraz z matką wyjechała ze Lwowa do Krakowa, gdzie jesienią tego samego roku poszła do zawodowej szkoły przemysłu artystycznego Kunstgewerbeschule. Na przełomie lat 1942/1943 zdawała do konspiracyjnego Teatru Niezależnego Tadeusza Kantora. W wieku 18 lat zadebiutowała na scenie rolą Skierki w sztuce "Balladyna" Juliusza Słowackiego w reżyserii Kantora. Rok później zagrała u niego w "Powrocie Odysa". W 1945 wstąpiła do Studia Aktorskiego przy Starym Teatrze, którego została absolwentką, a uchwałą Komisji Kwalifikacyjnej MKiSz (30 września 1954) uznano ją aktorką dramatyczną.
Zawodowo związana z krakowskimi teatrami:
W 1960 została wykładowcą Państwowej Wyższej Szkoły Teatralnej im. Ludwika Solskiego w Krakowie, gdzie pracowała do 1964, a później od 1972 przez ponad 40 lat. Od lat 70. XX wieku do początku XXI wieku zajmowała się także reżyserią teatralną.
Autorka książki "Polowanie na wachlarze" (Państwowa Wyższa Szkoła Teatralna im. Ludwika Solskiego w Krakowie 2008; Nagroda Krakowska Książka Miesiąca, czerwiec 2008 r.).
Zmarła 5 lipca 2020 w Warszawie. Miała 95 lat. 15 lipca została pochowana obok męża w Alei Zasłużonych Cmentarza Rakowickiego w Krakowie (kwatera LXIX pas C-2-5).
Życie prywatne.
W latach 1954–2010 była żoną Ludwika Jerzego Kerna. Jej pierwszym mężem był Marek Sobolewski. Mieszkała w Krakowie.

</doc>
<doc id="1333846" url="https://pl.wikipedia.org/wiki?curid=1333846" title="Tiosiarczan sodowy">
Tiosiarczan sodowy



</doc>
<doc id="1333850" url="https://pl.wikipedia.org/wiki?curid=1333850" title="Mistrzostwa Europy w Podnoszeniu Ciężarów 2005">
Mistrzostwa Europy w Podnoszeniu Ciężarów 2005

84. Mistrzostwa Europy w podnoszeniu ciężarów odbyły się od 19 do 24 kwietnia 2005 w Sofii (Bułgaria). Były to równocześnie 18. Mistrzostwa Europy Kobiet w podnoszeniu ciężarów.

</doc>
<doc id="1333857" url="https://pl.wikipedia.org/wiki?curid=1333857" title="Mujelenzaur">
Mujelenzaur

Mujelenzaur (Muyelensaurus) – nieduży, smukły tytanozaur znany z późnokredowych osadów z terenów Argentyny. Jak wszystkie zauropody, także on był spokojnym roślinożercą, prawdopodobnie stadnym. Inne dinozaury żyjące w środowisku mujelenozaura to dromeozauryd Unenlagia, tajemniczy tetanur Megaraptor, i niewielki alwarezauryd Patagonyk. Odkrycie Muyelensaurus pecheni, smukłego zauropoda, jest istotne z anatomicznego i systematycznego punktu widzenia. Analizy kladystyczne wskazują na bliskie pokrewieństwo z Rynkonzaurem, dla tych dwóch zwierząt utworzono klad - Rinconsauria. Najbliższymi krewnymi rynkonzaurów były tytanozaury z plemienia Aeolosaurini – eolozaur i gondwanatytan. Nieco dalszymi krewnymi są bardziej zaawansowane zauropody z taksonów Opisthocoelicaudiinae i Saltasaurinae. 

</doc>
<doc id="1333859" url="https://pl.wikipedia.org/wiki?curid=1333859" title="¿Por qué no te callas?">
¿Por qué no te callas?

¿Por qué no te callas? (pol. „Czy mógłbyś się zamknąć?”) – zdanie, które król Hiszpanii Jan Karol I Burbon skierował do prezydenta Wenezueli Hugo Cháveza, na Szczycie Ibero-Amerykańskim w Santiago, 10 listopada 2007 r., w sytuacji gdy Hugo Chávez przerywał wystąpienie premiera Hiszpanii José Luisa Zapatero. Sformułowanie to stało się słynne i znalazło swe miejsce w kulturze masowej (drukowane na koszulkach, wgrywane jako dzwonek do telefonu komórkowego, a także umieszczone w serwisie YouTube).
Opis incydentu.
Na posiedzeniu 10 listopada 2007 r. Chávez ciągle przerywał wystąpienie premiera Hiszpanii José Luisa Zapatero, obrażając jego poprzednika José María Aznara. Zapatero, chociaż reprezentuje inną opcję polityczną niż Aznar, w tym przypadku bronił go, stwierdzając, iż Aznar wybrany został w demokratycznych wyborach i był pełnoprawnym przedstawicielem Hiszpanii. Chávez nie zaprzestał swych ataków słownych nawet po wyłączeniu przez organizatorów mikrofonu. W pewnym momencie zniecierpliwiony sytuacją król Hiszpanii Jan Karol I zwrócił się do Cháveza słowami: "¿Por qué no te callas?", co dosłownie oznacza: „Dlaczego nie zamilkniesz?”, polski odpowiednik to natomiast: „Czy mógłbyś zamilknąć?”, „Czy mógłbyś się zamknąć?”. Znamienne, że użył tu formy "te" („ty”) zamiast przyjętej w zwracaniu się w sposób formalny formy "se" (odpowiednik „pan/pani”).

</doc>
<doc id="1333860" url="https://pl.wikipedia.org/wiki?curid=1333860" title="Jozafat Ołeh Howera">
Jozafat Ołeh Howera

Jozafat Ołeh Howera (ur. 12 września 1967 w Iwano-Frankiwsku) – biskup, egzarcha Łucka od 2008, pierwszy wołyński egzarcha Kościoła katolickiego obrządku bizantyjsko-ukraińskiego, zwanego także Ukraińskim Kościołem Greckokatolickim. 
Życiorys.
Kształcił się w seminarium podziemnym i 30 maja 1990 otrzymał święcenia kapłańskie. Od 1996 do 1999 studiował na Katolickim Uniwersytecie Lubelskim. Następnie był wicerektorem Wyższego Seminarium Duchownego im. Josyfa Slipyja. W latach 2004-2007 studiował w Papieskim Instytucie Wschodnim w Rzymie, gdzie zdobył licencjat z teologii pastoralnej. Wykonywał obowiązki rektora Wyższego Seminarium Duchownego im. Josyfa Slipyja. 
15 stycznia 2008 mianowany pierwszym egzarchą łuckim. Chirotonia (sakra) biskupia miała miejsce 7 kwietnia 2008 w Tarnopolu. Ingres odbył się w Łucku 12 kwietnia 2008.
Jego rodzony brat to Wasyl Howera, którego to 1 czerwca 2019 papież Franciszek mianował go administratorem apostolskim dla wiernych Kościoła katolickiego obrządku bizantyjsko-ukraińskiego, zwanego także Ukraińskim Kościołem Greckokatolickim w Kazachstanie i krajach Azji Środkowej.

</doc>
<doc id="1333862" url="https://pl.wikipedia.org/wiki?curid=1333862" title="Dubel (snooker)">
Dubel (snooker)

Dubel – zagranie w snookerze polegające na próbie wbicia bili zagrywanej do przeciwległej kieszeni względem jej pozycji i z wykorzystaniem bandy. Najprostszym "dublem" jest zagranie bili blisko stojącej jednej z band przy środkowej kieszeni tak, aby przecięła poziomą oś stołu i wpadła do środkowej kieszeni po drugiej stronie. Inny przykładem "dubla" jest zagranie od bandy po przekątnej do jednej narożnych kieszeni. 
Zagranie dubla jest często wybierane przez zawodników w chwili, gdy na stole pozostały trudno rozmieszczone bile (przy bandach) i nie ma możliwości łatwego zagrania do żadnej z kieszeni, a istnieje chęć kontynuowania brejka. Zagranie "dubla" na ogół wiąże się z ryzykiem pozostawienia gry przeciwnikowi w przypadku chybienia. Zagranie to nie jest na ogół wybierane przez zawodników, którzy preferują defensywny styl gry. "Dubel" jest obserwowany częściej, gdy gracz przy stole ma już zapewnione wygranie partii.
Wykonując zagranie "dubla" należy uważać, by biała bila nie zderzyła się dwukrotnie w zagraniu z bilą zagrywaną.
Wśród światowej czołówki najczęściej zagrywającymi skutecznie "duble" zawodnikami są John Higgins oraz Mark Selby.
Określenie "dubel" ma znaczenie żargonowe.

</doc>
<doc id="1333865" url="https://pl.wikipedia.org/wiki?curid=1333865" title="Kamień Wskrzeszenia">
Kamień Wskrzeszenia



</doc>
<doc id="1333866" url="https://pl.wikipedia.org/wiki?curid=1333866" title="Klątwy, mikroby i uczeni">
Klątwy, mikroby i uczeni

Klątwy, mikroby i uczeni – trylogia autorstwa Zbigniewa Święcha. Stanowią ją książki popularnonaukowe o tematyce historycznej.
T. I: "W ciszy otwieranych grobów", pierwsze wydanie: Kraków, Wydawnictwo Iskry, 1988 – tematem tomu jest tzw. "klątwa Kazimierza Jagiellończyka": seria zgonów osób uczestniczących w otwarciu grobu króla w 1973, a także badania grobów królewskich na Wawelu, relacja z powtórnego pochówku Kazimierza Jagiellończyka i Elżbiety Rakuszanki.
T. II: "Wileńska klątwa Jagiellończyka", pierwsze wydanie: Kraków, Wydawnictwo Wawelskie, 1993 – tematem tomu jest rzekoma klątwa, jaką miał być obłożony grób króla Aleksandra Jagiellończyka w katedrze wileńskiej. 
T. III: "Ostatni krzyżowiec Europy. Cz. 1: Oddychający sarkofag Warneńczyka?", pierwsze wydanie: Kraków, Wydawnictwo Wawelskie, 1995 – tematem tomu jest legenda związana z rzekomym cudownym ocaleniem Władysława Warneńczyka po bitwie pod Warną.

</doc>
<doc id="1333868" url="https://pl.wikipedia.org/wiki?curid=1333868" title="Wahanie miary wektorowej">
Wahanie miary wektorowej



</doc>
<doc id="1333873" url="https://pl.wikipedia.org/wiki?curid=1333873" title="UNSCEAR">
UNSCEAR

Komitet Naukowy ONZ ds. Skutków Promieniowania Atomowego (ang. "United Nations Scientific Committee on the Effects of Atomic Radiation", "UNSCEAR") – stały komitet ONZ powołany w celu monitorowania zmian poziomu promieniowania jonizującego na Ziemi. Powstał na mocy rezolucji Zgromadzenia Ogólnego ONZ z 1955 r., w latach, gdy zagrożenie konfliktem nuklearnym wydawało się bardzo duże, prowadzony był wyścig zbrojeń i dokonywano wielu prób z bronią jądrową. 
W Komitetu skład wchodzi obecnie 21 członków, od 1973 należy do niego również Polska. Co roku odbywają się spotkania naukowców – przedstawicieli członków Komitetu i przygotowywane są raporty dla Zgromadzenia Ogólnego ONZ.
Zadania Komitetu.
Do głównych zadań Komitetu należą:
Co pewien czas publikowane są raporty naukowe, które są podstawą do tworzenia standardów ochrony przed promieniowaniem i opracowywania strategii dotyczących bezpieczeństwa jądrowego. Raport taki powstał np. po katastrofie w Czarnobylu. Komitet publikuje swoje raporty średnio raz na kilka lat.
Delegaci Polski.
Pełna lista wszystkich członków polskich delegacji do UNSCEAR (w kolejności alfabetycznej):

</doc>
<doc id="1333880" url="https://pl.wikipedia.org/wiki?curid=1333880" title="The Best of Rezerwat">
The Best of Rezerwat

The Best of Rezerwat – kompilacyjny album łódzkiej grupy Rezerwat. Wydany w roku 2000 nakładem wydawnictwa Kommunikationshaus Polen i Universal Music Polska.
Produkcja muzyczna: Rezerwat. Mastering: Jarosław Czajka, Grzegorz Piwkowski (w utworze 13).
Utwory.
źródło:.
Autorzy.
źródło:.

</doc>
<doc id="1333881" url="https://pl.wikipedia.org/wiki?curid=1333881" title="Szilágysomlyó">
Szilágysomlyó



</doc>
<doc id="1333883" url="https://pl.wikipedia.org/wiki?curid=1333883" title="Dry (album)">
Dry (album)

Dry – pierwszy album brytyjskiej wokalistki PJ Harvey.

</doc>
<doc id="1333884" url="https://pl.wikipedia.org/wiki?curid=1333884" title="Sekwencja wzmacniająca">
Sekwencja wzmacniająca



</doc>
<doc id="1333885" url="https://pl.wikipedia.org/wiki?curid=1333885" title="Suzuki Ignis">
Suzuki Ignis

Suzuki Ignis – samochód osobowy segmentu najmniejszych crossoverów produkowany w latach 2000 – 2008 oraz ponownie od 2016 roku przez japońską markę Suzuki. W 2016 roku po 8-letniej przerwie do produkcji trafiła trzecia generacja modelu.
Pierwsza generacja.
Suzuki Ignis I zadebiutował w 2000 roku jako alternatywa dla miejskich samochodów, która oferowała niespotykany wśród tej wielkości pojazdów wyższy prześwit i napęd na cztery koła. Mimo wyglądu klasycznego samochodu osobowego pierwszy Ignis był zatem jednym, z pierwszych tak małych crossoverów.
Pierwsze wcielenie Ignisa jako pierwsze i ostatnie oferowało oprócz pięciodrzwiowej także odmianę z trzema drzwiami. Na japońskim rynku wewnętrznym samochód oferowano pod nazwą Suzuki Swift.
W 2002 roku przedstawiono usportowioną odmianę, która oferowała na rynku europejskim silnik o mocy 110 KM.
Druga generacja.
Suzuki Ignis II to de facto głęboko zmodernizowana pierwsza generacja. Poza innym wyglądem tyłu, przodu oraz deski rozdzielczej zmieniły się jednak także wymiary zewnętrzne.
Druga odsłona Ignisa na rynek europejski wytwarzana była w węgierskiej fabryce Suzuki w Ostrzyhomiu. Sprzedaż ruszyła w 2003 roku z dwoma silnikami benzynowymi w ofercie. Bliźniaczy wobec Ignisa II był Subaru Justy III.
Jednostką napędową europejskiej wersji były silniki benzynowe o pojemności 1.3 i mocy 94 KM, 1.5 o mocy 99 KM i dostępny w Europie od 2004 roku turbodiesel 1.3 o mocy 69 KM, wyprodukowany w polskich zakładach Powertrain. Japoński Ignis mógł być wyposażony w silnik benzynowy 1.3 o mocy 83 KM.
Podobnie jak w przypadku poprzednika, dostępna była również wersja z napędem na cztery koła. Seryjnie auto wyposażone było w ABS z EBD, elektryczne wspomaganie kierownicy, dwie poduszki powietrzne, elektrycznie regulowane lusterka.
Produkcja drugiej odsłony Ignisa zakończyła się w 2010 roku na Węgrzech, Bezpośrednim następcą zostało większe SX4.
Trzecia generacja.
Suzuki Ignis III zadebiutowało podczas Tokyo Motor Show w 2016 roku.
Historia i opis modelu.
Producent powrócił do tej nazwy po 8-letniej przerwie. Trzecia odsłona Ignisa nie jest bezpośrednim poprzednikiem dotychczasowego wcielenia, gdyż przez 5 lat nieobecności tego modelu w gamie za następcę producent określał model Suzuki SX4. Po uporządkowaniu gamy w roku 2014 marka powróciła zatem ponownie do niszowego segmentu crossoverów klasy A.
Ignis III do Europy trafił rok po premierze w Japonii, na początku 2017 roku. Samochód dostępny jest w wersji benzynowej 1.2 o mocy 90 koni mechanicznych. Ignisowi z tym silnikiem sprint do setki zajmuje 12,2 sekundy, a prędkość maksymalna wynosi 170 km/h. Dostępna jest również wersja hybrydowa (1.2 SHVS). Do wersji benzynowej można kupić napęd All Grip 4WD. W wersji benzynowej 2WD możemy się zdecydować na automatyczną przekładnię (AGS). Samochód dostał w podstawowej wersji wyposażenia 3 na 5 gwiazdek w testach zderzeniowych organizacji Euro NCAP, jednak w wersji z pakietem bezpieczeństwa otrzymał 5 gwiazdek.
Face lifting.
Na początku 2020 roku samochód przeszedł face lifting. Z zewnątrz zmieniono m.in. atrapę chłodnicy i zderzak przedni. We wnętrzu zmiany objęły m.in. kolorystykę wskaźników, elementów dekoracyjnych i tapicerki. Wprowadzono nowe kolory lakierów. Oprócz tego wprowadzono bezstopniową automatyczną skrzynię biegów (CVT), w miejsce używanej do tej pory zautomatyzowanej przekładni AGS.
Wyposażenie.
Suzuki Ignis trzeciej generacji jest oferowany w trzech wersjach wyposażenia:
6 poduszek powietrznych, klimatyzację manualną, system audio z 4 głośnikami, odtwarzacz CD z portem USB, centralny zamek, elektrycznie regulowane szyby przednie i lusterka.
asystenta podjazdu, system multimedialny z kamerą cofania, przesuwane tylne fotele, nawiew na siedzenia tylne, 16 calowe alufelgi i podgrzewane lusterka.
Najbogatszej Elegance (od 64 100 zł), która dodatkowo oferuje:
układ reagowania przedkolizyjnego, system ostrzegania o niezamierzonej zmianie pasa ruchu, automatyczną klimatyzację, nawigację satelitarną, dostęp bezkluczykowy, elektrycznie regulowane szyby tylne, skórzaną kierownicę, tempomat, reflektory diodowe i światła przeciwmgielne.

</doc>
<doc id="1333888" url="https://pl.wikipedia.org/wiki?curid=1333888" title="Rid of Me">
Rid of Me

Rid of Me – drugi album PJ Harvey.
W 2003 album został sklasyfikowany na 405. miejscu listy 500 albumów wszech czasów magazynu Rolling Stone.

</doc>
<doc id="1333892" url="https://pl.wikipedia.org/wiki?curid=1333892" title="Zwyrodnienie prążkowiowoczarne">
Zwyrodnienie prążkowiowoczarne



</doc>
<doc id="1333894" url="https://pl.wikipedia.org/wiki?curid=1333894" title="Bouillante">
Bouillante

Bouillante – gmina w zachodniej części Gwadelupy (departament zamorski Francji), w okręgu Basse-Terre. Według danych szacunkowych na rok 2010 liczyło 7 206 mieszkańców.

</doc>
<doc id="1333903" url="https://pl.wikipedia.org/wiki?curid=1333903" title="Drżenie samoistne">
Drżenie samoistne

Drżenie samoistne, choroba Minora (łac. "tremor essentialis", "tremor senilis") – najczęstsze zaburzenie układu pozapiramidowego. Część przypadków występuje rodzinnie, dziedziczona w sposób autosomalny dominujący. Jak dotąd, mutacje dwóch genów powiązano z objawami choroby: "FET1" w locus 3q13 i "ETM" w locus 2p22-25. Na obraz kliniczny choroby składają się drżenie obu kończyn górnych, głowy, warg, języka, w zaawansowanej postaci choroby także kończyn dolnych. Częstotliwość drżenia waha się w szerokich granicach 8–12 Hz. Mogą mu towarzyszyć inne zaburzenia ruchowe: ruchy dystoniczne, skurcz pisarski, blefarospazm, dystonia krtani, parkinsonizm, mioklonie.
Etiologia.
Połowa przypadków jest spowodowana mutacją genu i dziedziczy się w sposób autosomalny dominujący. Istnieją dwa główne loci: "ETM1" i "ETM2". Reszta przypadków jest idiopatyczna. Do tej pory nie zidentyfikowano nieprawidłowości strukturalnych w układzie nerwowym osób z drżeniem samoistnym.
We francuskim badaniu rodzin odkryto, że wariant receptora dopaminowego D3 (DRD3), Ser9Gly, jest silnie powiązany z występowaniem drżenia samoistnego w 23 na 30 przebadanych rodzin.
Rozpoznanie.
Opracowano kryteria rozpoznania drżenia samoistnego:
Rozpoznanie jest potwierdzone przy spełnionych kryteriach podstawowych, kryteria dodatkowe mają znaczenie pomocnicze (występują u &gt;50% chorych).
Różnicowanie.
W diagnostyce różnicowej drżenia samoistnego należy uwzględnić inne przyczyny drżenia:
Leczenie.
W leczeniu stosuje się propranolol i prymidon.
Historia.
Drżenie samoistne od drżenia parkinsonowskiego odróżnił już James Parkinson. W 1836 opisał jego rodzinne występowanie Georg Friedrich Most. Monografię na jego temat wydał w 1887 roku Charles Loomis Dana. Inny klasyczny opis choroby przedstawił w 1925 roku Łazar Salomonowicz Minor.
Jednym z najwcześniejszych udokumentowanych przypadków drżenia samoistnego był amerykański rewolucjonista Samuel Adams.

</doc>
<doc id="1333906" url="https://pl.wikipedia.org/wiki?curid=1333906" title="Abdon (sędzia)">
Abdon (sędzia)

Abdon (hebr. עַבְדּוֹן) – zamożny sędzia biblijny, syn Hillela Piratonity z plemienia Efraima. Podczas jego służby, trwającej 8 lat, w starożytnym Izraelu panował pokój. Miał 40 synów i 30 wnuków. Po śmierci pochowano go w ojczystym Efraimie. Wspomina o nim biblijna Księga Sędziów.

</doc>
<doc id="1333909" url="https://pl.wikipedia.org/wiki?curid=1333909" title="FI">
FI



</doc>
<doc id="1333912" url="https://pl.wikipedia.org/wiki?curid=1333912" title="Albert Alexander">
Albert Alexander

Albert Victor Alexander, 1. hrabia Alexander of Hillsborough KG, CH (ur. 1 maja 1885 w Weston-super-Mare, zm. 11 stycznia 1965) – brytyjski polityk związany z Partią Pracy, minister w rządach Ramsaya MacDonalda, Winstona Churchilla i Clementa Attleego.
Życiorys.
Był jednym z czworga dzieci Alberta Alexandra i Elizy Thatcher. Po śmierci ojca w 1886 r. wraz z rodziną Albert przeprowadził się do Bristolu. Wykształcenie odebrał w Barton Hill School. W wieku 13 lat zrezygnował z nauki i rozpoczął pracę w jako handlarz skórami. Po pięciu miesiącach otrzymał posadę w Bristol School Board. W 1903 r. rozpoczął pracę w Somerset County Council w nowo utworzonym nadzorze edukacji. 6 czerwca 1908 r. poślubił Esther Ellen Chapple. W 1909 r. urodziła się ich córka, Beatrix, a w 1911 r. syn, który jednak zmarł już w 1913 r.
Alexander był członkiem Weston Co-operative Society. W 1908 r. został skarbnikiem lokalnej młodzieżowej organizacji liberalnej. W 1909 r. został skarbnikiem Trades and Labour Council. W 1910 r. został wybrany do zarządu Weston Co-op Society. Po wybuchu I wojny światowej zaciągnął się do armii, ale nigdy nie walczył na froncie. W listopadzie 1918 r. otrzymał stopień kapitana oraz zaczął prowadzić kursy dla rannych żołnierzy mające przygotować ich do życia w cywilu. Został zdemobilizowany w 1919 r. Rok później został wiceprzewodniczącym Weston Co-op Society.
W 1922 r. Alexander został wybrany do Izby Gmin z okręgu Sheffield Hillsborough jako kandydat Co-operative Party. Okręg ten reprezentował do 1950 r., z przerwą w latach 1931-1935. W parlamencie rychło związał się z Partią Pracy. W pierwszym laburzystowskim rządzie w 1924 r. Alexander był parlamentarnym podsekretarzem stanu przy Zarządzie Handlu. Odpowiadał za marynarkę handlową. Kiedy Partia Pracy znalazła się w opozycji, Alexander został mówcą ds. handlu. Przemawiał również na tematy związane z rolnictwem, samorządem lokalnym oraz bezpieczeństwem socjalnym.
Po powrocie Partii Pracy do władzy w 1929 r. Alexander został pierwszym lordem Admiralicji. Na tym stanowisku działał na rzecz zmniejszenia potencjału militarnego Royal Navy. W styczniu 1930 r. uczestniczył w konferencji londyńskiej, gdzie Wielka Brytania, Stany Zjednoczone i Japonia podpisały traktat ograniczający zbrojenia na morzu. W 1931 r., kiedy Partia Pracy zawarła koalicję z liberałami i konserwatystami, Alexander opuścił gabinet i przeszedł do opozycji. W 1935 r. został mówcą ds. zagranicznych i handlu. Kiedy w 1940 r. premierem został Winston Churchill, Alexander został członkiem gabinetu wojennego jako pierwszy lord Admiralicji.
Na tym stanowisku Alexander zyskał sobie sporą sympatię podwładnych. W 1942 r. płynął w konwoju arktycznym, a w 1944 r. odwiedził wojska brytyjskie we Francji, niedługo po D-Day. Mimo przyjaźni z Churchillem Alexander opuścił gabinet wraz z resztą Partii Pracy po zakończeniu wojny w maju 1945 r. Partia Pracy wygrała wybory w lipcu 1945 r. i Alexander powrócił na stanowisko pierwszego lorda Admiralicji. W 1946 r. został ministrem bez teki, a następnie ministrem obrony, ministrem, którym poprzednio zawsze był urzędujący premier. Alexander odpowiadał za wprowadzenie nowego modelu służby wojskowej.
W 1950 r. Alexander zdecydował się nie startować w wyborach powszechnych. Otrzymał tytuł 1. wicehrabiego Alexander of Hillsborough i zasiadł w Izbie Lordów. Objął również stanowisko Kanclerza Księstwa Lancaster. Po przegranych przez Partię Pracy wyborach 1951 r. wycofał się z czynnego życia politycznego, jednak w 1955 r. uległ namowom Hugh Gaitskella i został liderem Partii Pracy w Izbie Lordów. Popierał utworzenie instytucji parów dożywotnich oraz sprzeciwiał się członkostwu Wielkiej Brytanii w EWG. W 1963 r. otrzymał tytuły hrabiego Alexander of Hillsborough i barona Weston-super-Mare. W 1964 r. został kawalerem Orderu Podwiązki. W 1964 r. zrezygnował ze stanowiska lidera laburzystów w izbie wyższej.
Zmarł w 1965 r. Wraz z jego śmiercią wygasły wszystkie jego tytuły parowskie.

</doc>
<doc id="1333913" url="https://pl.wikipedia.org/wiki?curid=1333913" title="Por que no te callas?">
Por que no te callas?



</doc>
<doc id="1333915" url="https://pl.wikipedia.org/wiki?curid=1333915" title="Hrabia Alexander of Hillsborough">
Hrabia Alexander of Hillsborough



</doc>
<doc id="1333917" url="https://pl.wikipedia.org/wiki?curid=1333917" title="Choroba Minora">
Choroba Minora



</doc>
<doc id="1333934" url="https://pl.wikipedia.org/wiki?curid=1333934" title="Striatonigralis degeneratio">
Striatonigralis degeneratio



</doc>
<doc id="1333940" url="https://pl.wikipedia.org/wiki?curid=1333940" title="Huescar">
Huescar



</doc>
<doc id="1333943" url="https://pl.wikipedia.org/wiki?curid=1333943" title="Okręg wyborczy Sheffield Hillsborough">
Okręg wyborczy Sheffield Hillsborough

Okręg wyborczy Sheffield Hillsborough powstał w 1918 r. i wysyła do brytyjskiej Izby Gmin jednego deputowanego. Okręg obejmuje północno-wschodnią część miasta Sheffield.

</doc>
<doc id="1333948" url="https://pl.wikipedia.org/wiki?curid=1333948" title="Alternative Airplay">
Alternative Airplay

Alternative Airplay (wcześniej Alternative Songs, Modern Rock Tracks) – publikowana od 10 września 1988 roku, jedna z wielu list przebojów regularnie opracowywanych przez amerykański magazyn muzyczny "Billboard". Przedstawia ona czterdzieści najczęściej granych piosenek przez stacje radiowe o formacie modern rock, z których większość stanowią utwory z gatunku rocka alternatywnego. Notowanie powstało w odpowiedzi na eksplozję muzyki alternatywnej w amerykańskich radiach pod koniec lat 80.
Notowanie jest oparte wyłącznie na częstotliwości nadawania poszczególnych piosenek na antenach stacji radiowych. Modern Rock Tracks jest jednym z zestawień, które kształtują najważniejszą listę przebojów, „Billboard” Hot 100. Z listą współpracuje około 80 stacji, które monitorowane są przez Nielsen Broadcast Data Systems całą dobę przez cały tydzień.
Wielu rockowych artystów nie wydaje singli w Stanach Zjednoczonych. Dlatego też do grudnia 1998 roku, zgodnie z obowiązującymi wtedy zasadami, mimo dużej popularności piosenek, nie były one uwzględniane na "Billboard" Hot 100, chociaż na Modern Rock Tracks zajmowały wysokie pozycje.
Przez pierwsze lata istnienia Modern Rock Tracks, notowanie przedstawiało muzykę, która nie była popularna w komercyjnych stacjach radiowych, tylko w radiach o formacie modern rock, których było niewiele. W zestawieniu bardzo często obecna była muzyka elektroniczna oraz post-punk. Kiedy rock alternatywny zaczął cieszyć się większym zainteresowaniem, Modern Rock Tracks i Mainstream Rock Tracks stały się bardzo podobne, prezentując wiele tych samych piosenek. Obecnie między zestawieniami wytworzyły się pewne granice; Modern Rock Tracks przedstawia głównie rock alternatywny, indie rock i emo, podczas gdy Mainstream Rock Tracks skupia się przede wszystkim na hard rocku i heavy metalu.
Pierwszą piosenką, która uplasowała się na szczycie notowania była "Peek-a-Boo" Siouxsie and the Banshees.

</doc>
<doc id="1333951" url="https://pl.wikipedia.org/wiki?curid=1333951" title="Dystonia z dobrą odpowiedzią na L-dopę">
Dystonia z dobrą odpowiedzią na L-dopę

Dystonia z dobrą odpowiedzią na L-dopę (choroba Segawy) – uwarunkowana genetycznie choroba układu pozapiramidowego z grupy dystonii. Wyróżnia się trzy postaci dystonii z dobrą odpowiedzią na lewodopę: DYT5 o dziedziczeniu autosomalnym dominującym, postać dziedziczoną autosomalnie recesywnie i rzadką DYT14. DYT5 spowodowana jest mutacjami genu "DYT5" w "locus" 14q22.1-q22.2 kodującego cyklohydrolazę GTP. Blok metaboliczny spowodowany niedoborem enzymu przyczynia się do niedostatecznej produkcji endogennej dopaminy. Objawy ujawniają się w dzieciństwie, około 4.-8. roku życia. Dystonia początkowo jest ograniczona do kończyn dolnych i ma charakter zaburzeń chodu; z czasem uogólnia się. Wszystkie objawy ustępują po małych dawkach lewodopy, a skuteczność leczenia nie zmniejsza się z czasem. Rokowanie przy prawidłowym rozpoznaniu choroby jest doskonałe. Test z lewodopą przeprowadza się w diagnostyce różnicowej u każdego pacjenta z dystonią, bez względu na wiek. Chorobę opisał w 1976 roku Masaya Segawa i wsp..

</doc>
<doc id="1333953" url="https://pl.wikipedia.org/wiki?curid=1333953" title="II liga polska na żużlu (2004)">
II liga polska na żużlu (2004)

II liga polska na żużlu w sezonie 2004. Do rozgrywek początkowo miało przystąpić siedem zespołów. Jeszcze przed rozpoczęciem sezonu zespół z Warszawy wycofał się z walki. Natomiast tydzień przed startem rozgrywek do ligi zgłosił się zespół Polonia Piła. Po trzeciej kolejce ze zmagań wycofała się Wanda Kraków. Ostatecznie rywalizację ukończyło sześć zespołów. Upragniony awans uzyskały drużyny Kolejarza Opole i KSŻ Krosno.
Rozgrywki.
Runda finałowa.
Rozgrywki łączone I ligi - zespoły z miejsc 5-7 i II ligi - zespoły z miejsc 1-3. Z Zaliczeniem wyników meczów bezpośrednich z rundy zasadniczej.

</doc>
<doc id="1333956" url="https://pl.wikipedia.org/wiki?curid=1333956" title="Internet Explorer Mobile">
Internet Explorer Mobile

Internet Explorer Mobile lub IE Mobile (dawniej Pocket Internet Explorer albo PIE) – mobilna przeglądarka internetowa stworzona przez Microsoft dla Pocket PC i Handheld PC. Program jest załączony jako przeglądarka internetowa do Windows Phone (wcześniej Windows Mobile) i Windows CE. 
Aktualna wersja bazuje na przeglądarce desktopowej Internet Explorer 11, jednak starsze wersje, zwane Pocket Internet Explorer, nie były oparte na tym samym silniku co wersje na komputer osobisty.
Dziesiąta odsłona przeglądarki ma nowy silnik renderowania Trident. Rozszerzono w niej możliwości CSS 3 i HTML 5. Dodano efekty 3D, którymi można wzbogacić dowolny element strony internetowej oraz wprowadzono możliwość umieszczania cieni zarówno do tekstów jak i elementów graficznych. Oprócz tego wprowadzono uruchamianie kart w oddzielnych procesach, dzięki czemu po wystąpieniu jakichkolwiek problemów z pojedynczą kartą, cała przeglądarka (a co za tym idzie pozostałe karty) nie ulega zamknięciu. Pojawiła się też możliwość zmiany wyszukiwarki z Binga na Google.
Najnowsza odsłona przeglądarki to m.in. możliwość synchronizacji otwartych kart, ulubionych i haseł między urządzeniami) oraz wiele innych.

</doc>
<doc id="1333959" url="https://pl.wikipedia.org/wiki?curid=1333959" title="Sekwencje wzmacniające">
Sekwencje wzmacniające



</doc>
<doc id="1333960" url="https://pl.wikipedia.org/wiki?curid=1333960" title="Enhancery">
Enhancery



</doc>
<doc id="1333969" url="https://pl.wikipedia.org/wiki?curid=1333969" title="Canton Tower">
Canton Tower

Canton Tower (znana także jako Guangzhou TV &amp; Sightseeing Tower) – wieża w Kantonie w Chinach oddana do użytku w 2010 roku. Ma 600 metrów wysokości i miano drugiej co do wysokości wieży na świecie (po Tokyo Skytree). Ma hiperboloidalny kształt.

</doc>
<doc id="1333973" url="https://pl.wikipedia.org/wiki?curid=1333973" title="Amancio Ortega">
Amancio Ortega

Amancio Ortega Gaona (ur. 28 marca 1936 w Busdongo de Arbás, w León) – hiszpański przedsiębiorca, założyciel firmy Zara. Według magazynu „Forbes” jest drugim najbogatszym Europejczykiem, a szóstym według listy najbogatszych ludzi świata (w 2018) z majątkiem szacowanym na 70 mld USD.
Jego ojciec był kolejarzem. Ortega ożenił się z Rosalią Merą, z którą ma córkę Sandrę i syna Marcosa. Obecnie jego żoną jest Flora Perez Marcote, z którą ma córkę Martę. W wieku 12 lat rozpoczął pracę w La Maja – małym sklepie odzieżowym. W 1974 otworzył swój pierwszy sklep "ZARA", tworząc podwaliny pod międzynarodową sieć sklepów tej marki.

</doc>
<doc id="1333975" url="https://pl.wikipedia.org/wiki?curid=1333975" title="Zapalenie opon mózgowo-rdzeniowych Mollareta">
Zapalenie opon mózgowo-rdzeniowych Mollareta

Zapalenie opon mózgowo-rdzeniowych Mollareta () – rzadkie i łagodne zapalenie opon mózgowo-rdzeniowych, czasami o przebiegu nawrotowym. Jednostkę chorobową opisał francuski lekarz Pierre Mollaret w 1944 roku.
Etiologia.
Etiologia zapalenia opon mózgowo-rdzeniowych Mollareta początkowo była niewyjaśniona. Dzisiaj uznaje się, że wirus opryszczki pospolitej typu 2 jest przyczyną większości (84%) przypadków tej choroby, ponieważ wykrywano jego DNA za pomocą PCR w płynie mózgowo-rdzeniowym, niekiedy wykrywano też wirusa opryszczki zwykłej typu 1, Epsteina-Barr, Coxsackie oraz ECHO.
Objawy i przebieg.
Przed napadem zapalenia opon mózgowo-rdzeniowych Mollareta mogą występować przemijające objawy pod postacią parestezji, bólów stawów lub bólu neuropatycznego. Napad trwa od kilku dni do kilku tygodni, zazwyczaj 2–7 dni. Najczęściej występują w nim objawy pod postacią gorączki, bólu głowy, wymiotów oraz sztywność karku, rzadziej takie jak splątanie czy afazja. Opisano wystąpienie wysypki. W okresie napadu badanie płynu mózgowo-rdzeniowego wykazuje pleocytozę, w pierwszej dobie jego trwania pojawiają się w nim też charakterystyczne dla tej choroby duże, jednojądrzaste komórki, zwane komórkami Mollareta (czasami mogą nie być obecne albo występować przy nawracającym chemicznym zapaleniu opon mózgowo-rdzeniowych wywołanym wyciekaniem łoju wytwarzanego przez potworniaka wewnątrzczaszkowego, chorobie Behçeta, sarkoidozie i gorączce Zachodniego Nilu). Występuje niewielkie zwiększenie stężenia białka przy prawidłowym poziomie glukozy. We wczesnym okresie występują duże komórki endotelialne. Objawy przechodzą, nie pozostawiając po sobie trwałych zaburzeń neurologicznych. Pomiędzy napadami nie występują żadne objawy.
Rozpoznanie.
Możliwe jest jedynie rozpoznanie różnicowe. Chorobę należy różnicować z rodzinną gorączką śródziemnomorską oraz postaciami neurologicznymi zespołu Sweeta i choroby Behçeta.
Leczenie.
Brak leczenia swoistego. Choroba czasami przechodzi samoistnie, więc leczenie nie jest potrzebne. Proponowano ciągłą terapię acyklowirem u niektórych chorych w celu zmniejszenia częstości napadów i poprawy jakości życia chorych oraz w celach profilaktycznych. Próbowano także terapii walacyklowirem i famcyklowirem, ale nie opublikowano badań potwierdzających ich skuteczność w prewencji napadów choroby.

</doc>
<doc id="1333979" url="https://pl.wikipedia.org/wiki?curid=1333979" title="Kostiantyn Sliusarczuk">
Kostiantyn Sliusarczuk

Kostiantyn Sliusarczuk ukr. Костянтин Слюсарчук (ur. 1869, zm. 1919 we wsi Hruszka k. Kamieńca Podolskiego) – oficer armii austro-węgierskiej (w tym Ukraińskich Strzelców Siczowych), następnie pułkownik Ukraińskiej Armii Halickiej.
Urodził się w rodzinie księdza greckokatolickiego – Oleksija Sliusarczuka. Od lipca 1917 był dowódcą Wyszkołu USS w Pisocznej koło Lwowa (w stopniu podpułkownika). W czasie wojny polsko-ukraińskiej (1918-1919) był dowódcą grupy bojowej „Szczyreć”, a następnie 7 Lwowskiej Brygady UHA.
Po przejściu UHA za Zbrucz szef szkolenia całej armii UHA. Zmarł na tyfus.

</doc>
<doc id="1333981" url="https://pl.wikipedia.org/wiki?curid=1333981" title="Viðareiði">
Viðareiði

Viðareiði (duń. "Viderejde") – miejscowość na północnoatlantyckim archipelagu Wysp Owczych, będąca centrum administracyjnym gminy Viðareiði, znajdującej się w regionie Norðoyar. Osadę zamieszkuje 352 osoby wedle danych z roku 2008. Nazwa oznacza po przetłumaczeniu na język polski "Drzewny Przesmyk".
Geografia.
Położenie.
Leży w północnej części wyspy Viðoy. Osada położona jest między trzema górami - Malinsfjall (750 m n.p.m.) na południu, Oyggjarskoratindur (687 m n.p.m.) oraz trzecim co do wysokości wzniesieniem na archipelagu, mierzącym 844 m n.p.m. Villingadalsfjall od północy. Od zachodu przylega do wód cieśniny Hvannasund, na wschód znajduje się zaś Ocean Atlantycki, a przed nim przylądek Hamarsgjógv. Najbliższą osadą jest Hvannasund oddalona o 9 kilometrów na południe od Viðareiði.
Informacje ogólne.
Populacja.
Viðareiði jest największą osadą wyspy Viðoy. Mieszka tam obecnie 252 Farerczyków, czyli rdzennych mieszkańców Wysp Owczych. Liczba ta od 1985 zmieniła się dość radykalnie. Jeszcze w połowie lat 80. XX wieku żyło tam 276 ludzi. Liczba ta rosła systematycznie co było związane z rozkwitem gospodarczym mieszkańców archipelagu. W 1992 żyło tam już 309 obywateli. Wzrost zatrzymał się jednak w związku z kryzysem jaki nastąpił na początku lat 90. XX wieku, przez który znaczna ilość ludności archipelagu emigrowała do Danii, osada Viðareiði nie odczuła jednak znacznego spadku populacji, a liczba mieszkających tam osób nie spadła poniżej 300. Później liczba obywateli znów zaczęła rosnąć z niewielkimi rocznymi spadkami w roku 2005 i 2007 by na początku 2008 osiągnąć stan obecny.
Transport.
Osada nie posiada swej własnej przystani, nie kursują tam promy. Dostać się do niej można jedyną prowadzącą tam drogą prowadzącą z Hvannasund, a wcześniej przez groblę łączącą Viðoy z Borðoy. Na linii Klaksvík-Viðareiði kursuje autobus nr. 500 przejeżdżający też przez Ánir, Depil, Norðdepil oraz Hvannasund, do którego można dostać się jeszcze inną drogą - promem łączącym go ze Svínoy i Fugloy.
Historia.
Pierwsi osadnicy przybyli w rejony tej miejscowości między rokiem 1350, a 1400. Była to prawdopodobnie pierwsza miejscowość założona na wyspie Viðoy, Hvannasund bowiem założono po roku 1584, nie stwierdzono by wcześniej ktoś próbował mieszkać tam na stałe.
W zimie 1847 roku mieszkańcy osady uratowali załogę brygu "Marwood", który rozbił się w okolicy podczas zamieci śnieżnej. Za bohaterską postawę rząd brytyjski ofiarował im drogocenne srebra.
Turystyka.
Zakwaterowanie.
W miejscowości znajduje się też kilka domków letniskowych do wynajęcia.

</doc>
<doc id="1333984" url="https://pl.wikipedia.org/wiki?curid=1333984" title="Pałac w Chichach">
Pałac w Chichach

Pałac w Chichach – zbudowano w 1718 roku w bezpośrednim sąsiedztwie potoku Iławka, w miejscu starszej rycerskiej siedziby mieszkalnej. 
Już w 1539 roku jest mowa o Franciszku von Nechern, do którego należała część tej miejscowości. Zarówno lokalizacja jak i obecnie fragmentaryczne otoczenie fosą przemawiają za niegdysiejszym warownym przeznaczeniem tego miejsca. 
Przebudowa pałacu nastąpiła około 1840 roku, nadając mu znamiona neoklasycystyczne, przy czym obiekt powiększono o dobudówkę od strony północnej. Do 1945 roku pałacem władała rodzina von Diebitsch. 
W latach 70. XX wieku budowlę poddano pracom remontowym i adaptacyjnym, niszcząc część architektonicznego wystroju elewacji. 
Z rysunku F.B. Wernera, wykonanego około 1740 roku, wynika, że już wtedy przy barokowym pałacu znajdował się park, przylegający od strony południowej. W parku tym rośnie obecnie wiele pomnikowych drzew. 
Od 2002 roku pałac jest własnością prywatną Leokadii Brudzińskiej i jednocześnie siedzibą Lubuskiej Akademii Sztuki „Chichy Art”. Mąż Leokadii Brudzińskiej, Stanisław (zm. 8 listopada 2019), należał do rodziny Dobrowolskich, która spokrewniona była z rodziną de Poths (Jerzy Fryderyk Poths), właścicieli majątku Łomianki, Buraków oraz Młociny. Herb Łomianek pochodzi od herbu Trójstrzał, nadanemu Jerzemu Fryderykowi Pothsowi w 1790 wraz z tytułem szlacheckim, za zasługi w działalności finansowej.
Opis.
Piętrowy pałac jest budowlą murowaną, na wysokim podpiwniczeniu, krytą czterospadowym dachem mansardowym z lukarnami, założoną na planie prostokąta o wymiarach 24x13 metrów, z prostokątną dobudówką od północy, krytą takim samym dachem. Od frontu ryzalit zwieńczony frontonem.

</doc>
<doc id="1333993" url="https://pl.wikipedia.org/wiki?curid=1333993" title="Marco Zwyssig">
Marco Zwyssig

Marco Zwyssig (ur. 24 października 1971 roku w St. Gallen) – były szwajcarski piłkarz występujący na pozycji środkowego obrońcy.
Kariera klubowa.
Marco Zwyssig zawodową karierę rozpoczynał w 1996 roku w FC Sankt Gallen. W zespole tym od razu wywalczył sobie miejsce w podstawowej jedenastce i w pierwszym sezonie występów rozegrał 33 ligowe spotkania. Podczas pobytu w FC Sankt Gallen w linii defensywy grywał między innymi z takimi zawodnikami jak Marc Zellweger, Giuseppe Mazzarelli oraz Pascal Thüler. W sezonie 1999/00 roku wraz z drużyną Zwyssig sięgnął po mistrzostwo kraju. Po zakończeniu rozgrywek 2000/01 Szwajcar zdecydował się zmienić klub. Latem podpisał kontrakt z austriackim Tirolem Innsbruck, w barwach którego grał razem z Jerzym Brzęczkiem i Radosławem Gilewiczem. Zwyssig w nowym klubie rozegrał 20 meczów i jeszcze w trakcie sezonu odszedł do FC Basel. Jak się później okazało w ekipie "Bebbi" spędził cztery lata, w trakcie których odnosił wiele krajowych sukcesów. W 2002, 2004 i 2005 roku sięgnął po mistrzostwo, a w 2002 i 2003 roku zdobył Puchar Szwajcarii. Karierę zakończył po sezonie 2004/05. Dla FC Basel rozegrał łącznie 93 ligowe pojedynki, w których zdobył trzy bramki.
Kariera reprezentacyjna.
W reprezentacji swojego kraju Zwyssig zadebiutował 6 sierpnia 1997 roku w przegranym 0:1 meczu ze Słowacją. W 2004 roku Jakob Kuhn powołał go na Mistrzostwa Europy. Szwajcarzy zajęli na nich jednak dopiero ostatnie miejsce w swojej grupie i odpadli z turnieju. Sam Zwyssig na portugalskich boiskach pełnił rolę rezerwowego i nie zagrał w żadnych ze spotkań. Łącznie w barwach drużyny narodowej wystąpił w 20 meczach, w których zdobył jedną bramkę.

</doc>
<doc id="1333996" url="https://pl.wikipedia.org/wiki?curid=1333996" title="Choroba Segawy">
Choroba Segawy



</doc>
<doc id="1333998" url="https://pl.wikipedia.org/wiki?curid=1333998" title="Zespół Segawy">
Zespół Segawy



</doc>
<doc id="1333999" url="https://pl.wikipedia.org/wiki?curid=1333999" title="Dystonia wrażliwa na dopaminę">
Dystonia wrażliwa na dopaminę



</doc>
<doc id="1334007" url="https://pl.wikipedia.org/wiki?curid=1334007" title="Galway Races">
Galway Races

Galway Races – tygodniowy irlandzki festiwal wyścigów konnych rozpoczynający się każdego roku w ostatni poniedziałek lipca. Zawody odbywają się na hipodromie Ballybrit w Galway w Irlandii i są jedynym tego typu 7-dniowym spotkaniem zarówno w samej Irlandii jak i Wielkiej Brytanii.
W 2007 roku w festiwalu wzięła udział rekordowa liczba osób, czyli 210 000, a łączna suma zakładów wyniosła 31 000 000 euro. W tym samym czasie suma nagród osiągnęła kwotę 1 900 000 euro.
Tydzień wyścigów jest czasem wolnym od pracy w większości fabryk, zakładów a nawet i szkół w całym mieście Galway. Na festiwal zjeżdżają nie tylko miłośnicy koni czy pasjonaci zakładów, ale również cała śmietanka towarzyska Irlandii oraz gwiazdy z całego świata.
Historia festiwalu.
Pierwszy festiwal wyścigów konnych trwał dwa dni, a zaczął się we wtorek, 17 sierpnia 1869 roku. Został rozszerzony do 3 dni w roku 1959, do 4 w 1971, do 5 w 1974, do 6 w 1982 a obecną formę przybrał w 1999.
Ladies Day.
Czwartego dnia festiwalu (czwartek) obchodzony jest Ladies Day. Tego dnia panie sięgają po fantazyjne kreacje pochodzące równie często od znanych projektantów jak i z domowej pracowni. W czasie tego wydarzenia nagradzana jest najlepiej i najciekawiej ubrana osoba. Jury przechadzając się wśród tłumu, wybiera kandydatki do tytułu ‘Best Dressed Person’ zapraszając je do specjalnego namiotu głównego sponsora, a następnie ogłasza zwycięzcę. Nagrodzona jest również kobieta w najlepszym kapeluszu, który jest tego dnia nieodłącznym dodatkiem do sukni.
Mad Hatter Day.
Ostatni dzień festiwalu (niedziela) jest dniem noszenia szalonych kapeluszy. Uczestnicy (od najmłodszych, często w wózkach, po najstarszych) paradują przez cały dzień w wymyślnych nakryciach głowy. Dla przykładu można tu podać czapkę z balonów czy pustych butelek.
Festiwale dodatkowe.
Oprócz konkursu letniego, w skład Galway Races wchodzą jeszcze dwa festiwale: 3-dniowy jesienny (pierwsza połowa września) oraz 2-dniowy w październiku. Są to wydarzenia w mniejszej skali jeśli chodzi o rozrywkę, jednak często bardziej cenione przez koneserów sztuki jeździeckiej.

</doc>
<doc id="1334009" url="https://pl.wikipedia.org/wiki?curid=1334009" title="DYT5">
DYT5



</doc>
<doc id="1334028" url="https://pl.wikipedia.org/wiki?curid=1334028" title="Tsunenaga Hasekura">
Tsunenaga Hasekura

 – japoński samuraj, wysłannik Japonii do papieża Pawła V, pierwszy japoński ambasador w Europie. Przed zmianą imienia nazywał się . Jego chrześcijańskie imię brzmi Don Felipe Francisco Hasekura.
Tsunenaga Hasekura został wysłany jako przywódca poselstwa Japonii do krajów europejskich, zwłaszcza na dwór papieża Pawła V. Wyruszył w 1613 na pokładzie jednego z pierwszych japońskich żaglowców europejskiego typu, galeonu o nazwie „San Juan Bautista”. Dotarł do Acapulco, stamtąd do Veracruz i dalej do Europy. W drodze powrotnej przemierzył powtórnie Meksyk w 1619, skąd odpłynął do Manili na Filipinach i dalej do Japonii, gdzie przybył w 1620. Niedługo po powrocie do kraju zachorował i umarł.
Ze względu na to, że w czasie nieobecności Hasekury w Japonii zaczęły przeważać nastroje antychrześcijańskie i izolacjonalistyczne (sakoku), jego podróż nie przyniosła żadnych następstw. On sam został zapomniany, a jego rodzina zabita wkrótce po jego śmierci.
Pamięć o wielkiej podróży Hasekury powróciła dopiero po zakończeniu okresu izolacjonizmu, w XIX wieku.
W XX wieku japoński pisarz Shūsaku Endō uczynił Hasekurę bohaterem swojej powieści "Samuraj".

</doc>
<doc id="1334029" url="https://pl.wikipedia.org/wiki?curid=1334029" title="Elektrownia Mitchell">
Elektrownia Mitchell

Elektrownia Mitchell – węglowa elektrownia cieplna w Moundsville w Wirginii Zachodniej w USA. Posiada ponad 367-metrowy komin, jeden z najwyższych na świecie. W momencie zbudowania w roku 1971 przez krótki czas był najwyższą strukturą tego typu na świecie.

</doc>
<doc id="1334034" url="https://pl.wikipedia.org/wiki?curid=1334034" title="Pałac Alfreda Biedermanna w Łodzi">
Pałac Alfreda Biedermanna w Łodzi

Pałac Alfreda Biedermanna – pałac znajdujący się przy ulicy Franciszkańskiej 1/3 w Łodzi, nieopodal skrzyżowania z ulicą Północną.
Historia.
Zbudowany dla Alfreda Biedermanna (1866–1936), syna Roberta. Wzniesiony wraz z zabudowaniami gospodarczymi i wozownią w 1912 roku. Usytuowany w ogrodzie, przypuszczalnie w miejscu istniejącego tu wcześniej parterowego domu zbudowanego jeszcze przez Roberta Biedermanna.
W styczniu 2008 właścicielem pałacu został Uniwersytet Łódzki. Od roku akademickiego 2004/2005 w pałacu ma siedzibę Katedra Historii Sztuki oraz Instytut Kultury Współczesnej Uniwersytetu Łódzkiego. W najbardziej reprezentacyjnej części budynku mają miejsce tylko oficjalne uroczystości uniwersyteckie.
Budynek wpisany jest do rejestru zabytków pod numerem A/271 z 16.09.1980.
Architektura.
Należy do typu pałaców wolnostojących, wznoszonych z dala od fabryki, nie w bezpośrednim jej sąsiedztwie. Otoczony żeliwnym parkanem na ceglanej podmurówce. W parku zachował się stary drzewostan (lipy i dęby), a przy wejściu zabytkowa stróżówka.
Dom mieszkalny składał się z dwóch budynków na planie prostokątów połączonych łącznikiem. Budynek główny jest trzytraktowy, podpiwniczony, dwukondygnacyjny z użytkowym poddaszem.
Całość ma zwartą bryłę o cechach modernistycznych i nakryta jest dachem mansardowym. Główne wejście od strony północnej osłonięte jest portykiem kolumnowym prowadzącym do reprezentacyjnego holu, od którego biegnie korytarz, z rozmieszczonymi wokół pokojami. Na parterze oprócz holu znajdowała się jadalnia i gabinet. Na piętro mające kiedyś charakter mieszkalny prowadzą dwubiegowe drewniane schody o ciekawej, asymetrycznej kompozycji i manierystyczno-barokowej dekoracji balustrad.
Wnętrza były bogato wyposażone w liczne obrazy, rzeźby i dywany wchodzące w skład słynnej kolekcji Alfreda Roberta Biedermanna, juniora (1902–1964). Po II wojnie światowej niewiele z nich pozostało na swoim miejscu.
W pałacu pierwotnie zaplanowano wykonanie witraży, jednak wybuch I wojny światowej zniweczył te plany. Dopiero podczas ostatniego remontu pałacu, prowadzonego w latach 1999–2003 przez UŁ, oprócz odnowienia elewacji i dachu uzupełniono wystrój wnętrz o stylizowane witraże. Zastosowano identyczną technologię jak sto lat wcześniej – ornamenty nanoszono metodą malarską i wypalano. Wnętrze uzupełniono także m.in. o złocone klamki z literą „B”.

</doc>
<doc id="1334039" url="https://pl.wikipedia.org/wiki?curid=1334039" title="Ur svenska hjärtans djup en gång">
Ur svenska hjärtans djup en gång

Ur svenska hjärtans djup en gång ("Z głębin szwedzkich serc"), Kungssången ("Królewski Hymn") – królewski hymn Szwecji. Słowa do niego napisał Carl Vilhelm August Strandberg, a muzykę skomponował Otto Lindblad.
Tekst utworu.
"&lt;poem&gt;
1. Ur svenska hjärtans djup en gång
en samfälld och en enkel sång,
som går till kungen fram!
Var honom trofast och hans ätt,
gör kronan på hans hjässa lätt,
och all din tro till honom sätt,
du folk av frejdad stam!
2. O konung, folkets majestät
är även ditt: beskärma det
och värna det från fall!
Stå oss all världens härar mot,
vi blinka ej för deras hot:
vi lägga dem inför din fot -
en kunglig fotapall.
3. Men stundar ock vårt fall en dag,
från dina skuldror purpurn tag,
lyft av dig kronans tvång
och drag de kära färger på,
det gamla gula och det blå,
och med ett svärd i handen gå
till kamp och undergång!
4. Och grip vår sista fana du
och dristeliga för ännu
i döden dina män!
Ditt trogna folk med hjältemod
skall sömma av sitt bästa blod
en kunglig purpur varm och god,
och svepa dig i den.
5. Du himlens Herre, med oss var,
som förr du med oss varit har,
och liva på vår strand
det gamla lynnets art igen
hos sveakungen och hans män.
Och låt din ande vila än
utöver nordanland! 
&lt;/poem&gt;"

</doc>
<doc id="1334042" url="https://pl.wikipedia.org/wiki?curid=1334042" title="Endesa Termic">
Endesa Termic

Endesa Termic – 356-metrowy komin należący do elektrowni cieplnej i znajdujący się na przedmieściach Ferrol w Galicji w północno-zachodniej Hiszpanii. Został zbudowany w 1974 roku, jest drugim co do wysokości kominem w Europie (po kominie w Trbovlje) i jednym z najwyższych na świecie.

</doc>
<doc id="1334048" url="https://pl.wikipedia.org/wiki?curid=1334048" title="Bartosz Domański">
Bartosz Domański

Bartosz Domański (ur. 25 sierpnia 1980 w Opolu) – polski łyżwiarz figurowy, dwukrotny mistrz i trzykrotny wicemistrz Polski w łyżwiarstwie figurowym.
Życiorys.
Karierę zakończył w listopadzie 2007 po wygranych zawodach w Erfurcie (Niemcy), gdzie reprezentował barwy niemieckie. Został instruktorem łyżwiarstwa figurowego oraz profesjonalnym łyżwiarzem. Swoje umiejętności wykorzystuje w rewiach łyżwiarskich (m.in. Philippe Candeloro Show), show telewizyjnych ("Gwiazdy tańczą na lodzie"), pokazach i show na całym świecie. Prowadzi również treningi z dziećmi i młodzieżą w Polsce i za granicą. Ściśle współpracuje z klubem UKŁF Piast Opole.

</doc>
<doc id="1334049" url="https://pl.wikipedia.org/wiki?curid=1334049" title="Sébastien Roth">
Sébastien Roth

Sébastien Roth (ur. 1 kwietnia 1978 w Boncourt) – szwajcarski piłkarz występujący na pozycji bramkarza. 
Kariera klubowa.
Sébastien Roth zawodową karierę rozpoczynał w 1999 roku w zespole Servette FC. W 2001 roku zdobył z nim Puchar Szwajcarii. Miejsce w podstawowej jedenastce wywalczył sobie jednak dopiero w sezonie 2003/2004, kiedy to rozegrał 36 ligowych pojedynków. Z powodu olbrzymich długów Servette, działacze klubu zdecydowali się na sprzedaż szwajcarskiego bramkarza oraz wielu innych zawodników z drużyny.
W 2005 roku Roth trafił ostatecznie do francuskiego FC Lorient, w barwach którego wystąpił w 11 meczach Ligue 2. Kolejnym zespołem w karierze Rotha był Yverdon-Sport FC. 17 czerwca 2007 roku Szwajcar został natomiast zawodnikiem FC Schaffhausen. Grał tam do 2009 roku, kiedy to podpisał kontrakt z FC Le Mont. Rok później przeniósł się do Étoile Carouge FC. W 2013 roku zakończył tam karierę.
W pierwszej lidze szwajcarskiej rozegrał 71 spotkań.
Kariera reprezentacyjna.
W 2004 roku Roth został powołany przez Jakoba Kuhna do reprezentacji Szwajcarii na mistrzostwa Europy. W kadrze znalazł się jednak tylko dlatego, że jeden z wcześniej powołanych bramkarzy doznał kontuzji. Na Euro Szwajcarzy zajęli ostatnie miejsce w swojej grupie i odpadli z turnieju. Sam Roth na portugalskich boiskach pełnił rolę trzeciego golkipera i nie zagrał w żadnych ze spotkań.

</doc>
<doc id="1334051" url="https://pl.wikipedia.org/wiki?curid=1334051" title="Sebastien Roth">
Sebastien Roth



</doc>
<doc id="1334053" url="https://pl.wikipedia.org/wiki?curid=1334053" title="Mainstream Rock Songs">
Mainstream Rock Songs

Mainstream Rock Songs (dawniej Mainstream Rock Tracks) – publikowana od 21 marca 1981 roku, jedna z wielu list przebojów regularnie opracowywanych przez amerykański magazyn muzyczny "Billboard". Przedstawia ona najpopularniejsze piosenki grane przez stacje radiowe o formacie mainstream rock.
Początkowo notowanie nosiło nazwę Rock Tracks i asystowało zestawieniu Rock Albums, które jednak zostało zlikwidowane w 1984 roku. Zanim powstała Mainstream Rock Tracks, "Billboard" nie sporządzał listy, która skupiałaby się tylko na muzyce rockowej. Najbliższa temu gatunkowi była Album Radio Action, która ukazywała część albumów rockowych na podstawie statystyk stacji radiowych; zestawienie nie uwzględniało jednak piosenek. Rock Tracks składała się z 60 utworów, a pierwszym, który uplasował się na szczycie zestawienia był „I Can't Stand It” Erica Claptona. W kwietniu 1986 roku lista zmieniła nazwę na Album Rock Tracks.
10 września 1988 roku "Billboard" utworzył nowe notowanie, Modern Rock Tracks, także przedstawiające muzykę rockową. Po dwóch miesiącach od powstania nowego zestawienia piosenka „Desire” U2 uplasowała się na szczycie zarówno Modern Rock Tracks, jak i Mainstream Rock Tracks.
W 1996 roku notowanie ponownie zmieniło nazwę, tym razem na Hot Mainstream Rock Tracks. 26 lipca 2003 roku lista po raz ostatni ukazała się w magazynie i od tej pory dostępna jest wyłącznie na stronie internetowej "Billboardu".
Rekordzistą Mainstream Rock Tracks jest utwór „Loser” 3 Doors Down, który na szczycie zestawienia spędził 21 tygodni.
Rekordy.
Piosenki, które na szczycie zestawienia spędziły najwięcej tygodni:
21 tygodni
20 tygodni
17 tygodni
16 tygodni
15 tygodni
14 tygodni
13 tygodni
12 tygodni
11 tygodni
10 tygodni

</doc>
<doc id="1334058" url="https://pl.wikipedia.org/wiki?curid=1334058" title="Salvador Gabriel Del Río Angelis">
Salvador Gabriel Del Río Angelis

Salvador Gabriel Del Río Angelis (ur. 2 października 1976) – hiszpański szachista, arcymistrz od 2002 roku.
Kariera szachowa.
W połowie lat 90. XX wieku zdobył trzy medale mistrzostw Hiszpanii juniorów: 2 złote (1994, 1996) i srebrny (1995). Jest również dwukrotnym srebrnym medalistą indywidualnych mistrzostw kraju (2003, 2006). W 2001 r. wystąpił w drugim zespole Hiszpanii na drużynowych mistrzostwach Europy, natomiast w 2004 - w trzeciej drużynie na szachowej olimpiadzie.
Do jego największych międzynarodowych sukcesów należą m.in.:
Najwyższy ranking w dotychczasowej karierze osiągnął 1 lipca 2009 r., z wynikiem 2560 punktów zajmował wówczas 6. miejsce wśród hiszpańskich szachistów.

</doc>
<doc id="1334059" url="https://pl.wikipedia.org/wiki?curid=1334059" title="Salvador Gabriel Del Rio Angelis">
Salvador Gabriel Del Rio Angelis



</doc>
<doc id="1334064" url="https://pl.wikipedia.org/wiki?curid=1334064" title="Joseba Sarrionandia">
Joseba Sarrionandia

Joseba Sarrionandia Uribelarrea "Sarri" (ur. 13 kwietnia 1958 w Iurreta, prowincja Vizcaya) – baskijski filolog, poeta i pisarz. 
Życiorys.
Wydał wiele tomików poezji, a także powieści i nowele. Odsiadywał wyrok za przynależność do zorganizowanej grupy uzbrojonej (był członkiem ETA). W 1985 r. uciekł z więzienia, od tamtego czasu jego miejsce pobytu jest nieznane, pisze w ukryciu.

</doc>
<doc id="1334065" url="https://pl.wikipedia.org/wiki?curid=1334065" title="Kurt Fuller">
Kurt Fuller

Kurt Fuller, właśc. Curtis Fuller (ur. 16 września 1953 w San Francisco w Kalifornii, USA) – amerykański aktor telewizyjny i filmowy.
W Stanach Zjednoczonych znany jest głównie jako reżyser show stacji NBC "Wayne’s World". Wystąpił także jako Hardemeyer w komediowych "Pogromcach duchów II" ("Ghostbusters II", 1989), jako Robert Lindsey w trzecim sezonie serialu telewizyjnego "Agentka o stu twarzach" ("Alias") oraz w roli szeryfa w "Strasznym filmie" ("Scary Movie", 2000).
Życie prywatne.
Jest żonaty z aktorką Jessicą Hendrą, z którą ma dwójkę dzieci.

</doc>
<doc id="1334066" url="https://pl.wikipedia.org/wiki?curid=1334066" title="Přáslavice">
Přáslavice

Přáslavice – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 1430 mieszkańców.

</doc>
<doc id="1334067" url="https://pl.wikipedia.org/wiki?curid=1334067" title="Air Box TV">
Air Box TV

Air Box TV – stacja muzyczna emitująca zagraniczne teledyski oraz bloki erotyczne.
Historia.
Stacja nadawanie rozpoczęła 17 kwietnia 2008 roku. Początkowo konkurencją dla stacji był kanał 4fun.tv, który również emitował live czat na ekranie. Właścicielem Air Box TV była spółka Mega Dating. Stacja nadawała reklamy, w których pojawiały się bloki erotyczne i anonse towarzyskie. Program emitowała jako stacja niekodowana na satelicie Hot Bird 8. Program był nadawany z Turcji i przez ponad połowę okresu nadawania, pod logiem kanału widniał napis "TEST". Kanał został przekształcony 12 kwietnia 2009 w planszowy kanał erotyczny o nazwie Finest TV.
Dating TV.
Polskojęzyczny blok programowy. Wystartował 5 marca 2008 roku. Na początku był nadawany jako osobny kanał telewizyjny, ale wraz ze startem Air Box TV został blokiem stacji. Na antenie emitowane były ogłoszenia matrymonialne zapowiadane przez prezenterkę w studio.

</doc>
<doc id="1334068" url="https://pl.wikipedia.org/wiki?curid=1334068" title="Marcin Trębacki">
Marcin Trębacki

Marcin Trębacki (ur. 12 września 1981 w Gdańsku) – polski łyżwiarz figurowy, startujący w parach tanecznych. Uczestnik mistrzostw świata juniorów oraz mistrz Polski juniorów (2001).
Jego żoną jest była łyżwiarka figurowa i trenerka Sylwia Nowak, mistrzyni świata juniorów 1994. Mają syna Maksymiliana (ur. 2003) i córkę Sonię.

</doc>
<doc id="1334074" url="https://pl.wikipedia.org/wiki?curid=1334074" title="Paulina Urban">
Paulina Urban

Paulina Urban (ur. 17 października 1985 w Łodzi) – polska łyżwiarka figurowa, startująca w parach tanecznych z Marcinem Trębackim. Uczestniczka mistrzostw świata juniorów oraz wicemistrzyni Polski juniorów (2003).

</doc>
<doc id="1334076" url="https://pl.wikipedia.org/wiki?curid=1334076" title="Gieret (jezioro)">
Gieret (jezioro)

Gieret – jezioro rynnowe położone na północno-wschodnim krańcu Puszczy Augustowskiej, oddalone ok. 1 km od jeziora Pomorze, około 0,5 km na południowy zachód leży jezioro Wiereśne (powierzchnia 34 ha, długość 1 km, szer. do 500 m), z którego wypływa rzeka Wierśnianka, dopływ Czarnej Hańczy. Dorzecze jeziora stanowią dwie rzeki Marycha i Niemen. Jezioro jest typowym zbiornikiem sielawowym.
Nad jeziorem znajduje się wieś Giby, nad brzegiem południowym – wieś Giby II, a na północy Stara Wieś.
Z jeziora Gieret wody płyną niewielkim ciekiem do jeziora Pomorze. Od zachodu jezioro Gieret łączy się innym strumieniem z jeziorem Dabiel.
Na brzegu jeziora jest plaża, z której można zobaczyć znajdującą się na końcu mulistą toń "Pod Bagno". Północne brzegi jeziora Gieret stanowią maksymalny zasięg lądolądu stadiału pomorskiego zlodowacenia bałtyckiego. Na południe od niego można zobaczyć moreny czołowe fazy Wigier, które są po części pokryte utworami sandrowymi stadiału pomorskiego.
Obecna nazwa jeziora jest – zdaniem prof. Knuta-Olofa Falka – albarutenizmem. Nazwa prawdopodobnie pochodzi z języka litewskiego, gdzie "gir-et-as" znaczy „leśne jezioro”. Jezioro to dawnej nazywane było przez mieszkańców wsi Giby "Heretem".

</doc>
<doc id="1334077" url="https://pl.wikipedia.org/wiki?curid=1334077" title="Dominika Polakowska">
Dominika Polakowska

Dominika Polakowska (ur. 3 grudnia 1982 w Łodzi) – polska łyżwiarka figurowa, startująca w parach tanecznych. Uczestniczka mistrzostw świata juniorów oraz mistrzyni Polski juniorów (2001).
Osiągnięcia.
Z Marcinem Trębackim

</doc>
<doc id="1334090" url="https://pl.wikipedia.org/wiki?curid=1334090" title="Droga magistralna M1 (Rosja)">
Droga magistralna M1 (Rosja)

Droga magistralna M-1 «Białoruś» (), nazywana czasem "Szosą Mińską", "Minką", "Olimpijką" () – trasa szybkiego ruchu znaczenia federalnego na terenie Rosji. Droga jest częścią trasy europejskiej E30, trasy azjatyckiej AH6 i stanowi ważne połączenie drogowe stolicy Rosji, Moskwy z zachodnią częścią Europy. Magistrala M-1 biegnie od przejścia granicznego Redźki – Krasnaja Gorka na granicy białorusko-rosyjskiej w kierunku Moskwy.

</doc>
<doc id="1334091" url="https://pl.wikipedia.org/wiki?curid=1334091" title="Řídeč">
Řídeč

Řídeč – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 198 mieszkańców.

</doc>
<doc id="1334095" url="https://pl.wikipedia.org/wiki?curid=1334095" title="Lista najwyższych kominów">
Lista najwyższych kominów

Wysokie kominy zaczęły powstawać wraz z rozwojem przemysłu. Początkowo budowano je z cegieł, a w późniejszych latach głównie z betonu i stali. Kominy od dawna należą do najwyższych budowli na świecie, a w wielu krajach (w tym w Polsce) są najwyższymi konstrukcjami wolno stojącymi. Choć żaden z kominów nigdy nie był najwyższą konstrukcją stworzoną przez człowieka, to może to się zmienić wraz z rozpoczęciem konstrukcji wież słonecznych.
Lista zawiera najwyższe na świecie kominy wraz z ich wysokością, lokalizacją i rokiem budowy.

</doc>
<doc id="1334100" url="https://pl.wikipedia.org/wiki?curid=1334100" title="Pokuć">
Pokuć

Pokuć – w ludowych wierzeniach różnych regionów Polski mały duszek zamieszkujący zakamarki chat (najchętniej za piecem lub w pobliżu progu), stajnie i stodoły. Jego życzliwość starano się podtrzymywać wtykając w różne zakamarki nieduże ilości jedzenia, które wkrótce znikało (np. zjadane przez myszy).

</doc>
<doc id="1334106" url="https://pl.wikipedia.org/wiki?curid=1334106" title="Schokland">
Schokland

Schokland – pozostałość po opuszczonej osadzie, położonej na wyspie, która stała się częścią osuszonego polderu w Holandii. Schokland przestał być wyspą w momencie osuszenia Polderu Północno-Wschodniego w 1942 roku. Do dziś dobrze zachowały się wały przeciwpowodziowe oraz linia brzegowa wyspy z wyraźnym wzniesieniem.
Schokland zamieszkany był od średniowiecza, jednak wraz ze wzrostem poziomu morza coraz częstsze powodzie zmusiły mieszkańców do opuszczenia wyspy w XIX wieku. Największa powódź miała miejsce w 1825 roku. Pomimo odbudowania wyspy, na skutek powtarzających się podtopień, w 1859 roku jej władze, chcąc uniknąć podobnej tragedii w przyszłości, zdecydowały się przesiedlić całą ludność Schokland. Mimo to do dziś zachowała się charakterystyczna zabudowa wyspy, która przetrwała dzięki osuszeniu pobliskich terenów. Dziś jako obiekt dziedzictwa kulturowego UNESCO jest bardzo często odwiedzany przez turystów, gdyż jako jedno z niewielu miejsc na Polderze Północno-Wschodnim posiada długą historię.

</doc>
<doc id="1334107" url="https://pl.wikipedia.org/wiki?curid=1334107" title="Sun ONE">
Sun ONE

Sun ONE - marka produktowa firmy Sun Microsystems definiująca oprogramowanie serwerowe. Słowo "ONE" jest skrótem od "Open Net Environment" (otwarte środowisko sieciowe).
Sun ONE było stworzone dla grupy produktów, które powstały w wyniku aliansu z firmą Netscape Communications Corporation. Następnie nazwa była używana dla takich produktów Suna, jak Sun ONE Studio 8 i Sun ONE Active Server Pages 4.0.
Markę wprowadzono 15 kwietnia 2002 dla zamiany nazwy iPlanet, po zakończeniu współpracy z Netscape. Z kolei 16 września 2003 r. zamieniono ją na markę Sun Java System.

</doc>
<doc id="1334108" url="https://pl.wikipedia.org/wiki?curid=1334108" title="Mechanizm Finansowy EOG i Norweski Mechanizm Finansowy">
Mechanizm Finansowy EOG i Norweski Mechanizm Finansowy

Fundusze EOG i norweskie – finansowy wkład Islandii, Liechtensteinu i Norwegii w zmniejszanie nierówności społeczno-ekonomicznych w Europejskim Obszarze Gospodarczym (EOG) oraz w umacnianie stosunków dwustronnych z 15 państwami członkowskimi UE z Europy Środkowej i Wschodniej. Ponadto Fundusze przyczyniają się do umacniania fundamentalnych wartości europejskich takich jak demokracja, tolerancja i praworządność.
Historia.
Powstanie Funduszy.
Fundusze EOG i norweskie są skutkiem porozumienia o EOG. Na mocy tego porozumienia Islandia, Liechtenstein i Norwegia stały się częścią rynku wewnętrznego UE, umożliwiającego swobodny przepływ towarów, usług, kapitału i osób w obrębie Unii Europejskiej. Porozumienie o EOG określa wspólne cele współpracy, jakimi są zmniejszenie nierówności społeczno-ekonomicznych w Europie oraz umocnienie współpracy między państwami Europy. 
Od momentu wejścia w życie porozumienia o EOG Islandia, Liechtenstein i Norwegia przyczyniają się do postępu społeczno-gospodarczego w państwach członkowskich UE oraz EOG. Udostępniane środki finansowe nosiły kolejno nazwę Mechanizmu Finansowego (1994–1998), Instrumentu Finansowego (1999–2003), a obecnie znane są pod nazwą Funduszy EOG i norweskich (2004-2009, 2009-2014, 2014-2021). W latach 1994-2014 Norwegia, Islandia i Liechtenstein przekazały łącznie 3,3 mld euro w ramach programów udzielania funduszy. Dalsze środki w kwocie 2,8 mld euro udostępniono w okresie finansowania 2014-2021. Wielkość funduszy przekazywanych przez wyżej wymienione trzy państwa – darczyńców jest uzależniona od wielkości ich powierzchni oraz PKB. W związku z powyższym w okresie od 2014 do 2021 r. wkład Norwegii w finansowanie Funduszy EOG i norweskich wyniesie 97,7%, Islandii 1,6% zaś Liechtensteinu 0,7% funduszy.
Od 2004 r. istnieją dwa odrębne mechanizmy: Fundusze EOG oraz Fundusze norweskie. Fundusze EOG finansują wszystkie trzy państwa, tj. Islandia, Liechtenstein i Norwegia; zaś Fundusze norweskie finansuje wyłącznie Norwegia.
Mechanizm Finansowy 1994–1998.
Mechanizm Finansowy 1994-1998 obejmuje Grecję, Irlandię, Irlandię Płn., Portugalię i Hiszpanię. Wsparto projekty w dziedzinie ochrony środowiska, edukacji i szkoleń oraz transportu. Poza wsparciem sięgającym 500 mln euro przyznano zniżkę w kwocie 1,5 mld euro na oprocentowanie pożyczek zaciąganych w Europejskim Banku Inwestycyjnym (EIB).1. 
Finlandia, Szwecja i Austria, które do 1994 r. były członkami EFTA, opuściły tę organizację i przystąpiły do UE. Komisja Europejska przejęła odpowiedzialność za wkłady tych trzech krajów w Mechanizm Finansowy 1994-1998.1. 
Instrument Finansowy 1999–2003.
W okresie 1999–2003 Grecja, Irlandia, lrlandia Płn., Portugalia i Hiszpania otrzymały 119,6 mln euro z państw EFTA znajdujących się w EOG (Islandia, Liechtenstein i Norwegia). Wsparto projekty w dziedzinie ochrony środowiska, odnowy tkanki miejskiej, zmniejszenia zanieczyszczeń na obszarach miejskich, ochrony dziedzictwa kulturowego, transportu, edukacji i szkoleń oraz badań akademickich. Ok 93% funduszy wydano na projekty dotyczące ochrony środowiska.
Fundusze EOG i norweskie 2004–2009.
W 2004 r. do UE i do EOG przystąpiło dziesięć nowych państw – Cypr, Czechy, Estonia, Węgry, Łotwa, Litwa, Malta, Polska, Słowacja i Słowenia. 
Rozszerzenie wymagało znacznego wzrostu wkładów na programy przeznaczone na cele spójności europejskiej. Rozwój społeczno-ekonomiczny większości nowych państw członkowskich był znacznie poniżej średniego poziomu dla UE. 
W okresie 2004-2009 oferta Funduszy EOG i norweskich opiewała na kwotę 1,3 miliarda euro. Fundusze EOG (672 mln euro) wsparły 15 państw beneficjentów z Europy Środkowo-Wschodniej. W ramach Funduszy norweskich wsparto dodatkową kwotą 567 mln euro dziesięć państw, które przystąpiły do UE w 2004 r.
Prócz tych dwóch mechanizmów Norwegia przeznaczyła 68 mln euro na dwustronne norweskie programy współpracy z Bułgarią i Rumunią, gdy te dwa państwa przystąpiły do UE w 2007 r. 
Jako największy darczyńca Norwegia przekazała blisko 97% całkowitego finansowania w okresie 2004-2009.
Obszary wsparcia.
W okresie 2004 – 2009 w ramach Mechanizmu Finansowego EOG i norweskiego finansowanie przyznano 1 250 projektom. Projekty te były finansowane w ramach następujących obszarów wsparcia:
Współpraca.
Więcej niż jeden na pięć wspieranych projektów był "projektem partnerskim" realizowanym pomiędzy podmiotami z państw beneficjentów a Islandią, Liechtensteinem lub Norwegią. 
Rezultaty.
W dokumencie Przegląd końcowy Funduszy EOG i norweskich 2004-2009 stwierdza się, że „Fundusze EOG i norweskie przewidziane na okres 2004-2009 przyczyniły się do zmniejszenia nierówności w Europie […] i zapewniły znaczące korzyści na poziomie lokalnym” ("Sprawozdanie końcowe", Nordic Consulting Group, styczeń 2012). 
W okresie finansowania 2004-2009 przeprowadzono następujące niezależne ewaluacje i przeglądy: 
Fundusze EOG i norweskie 2009–2014.
Kwota Funduszy przeznaczona na lata 2009-2014 wyniosła 1,8 mld euro. Fundusze EOG (993,5 mln euro), współfinansowane przez Islandię (3%), Liechtenstein (1%) i Norwegię (96%), były dostępne w 16 państwach. Fundusze norweskie (804,6 mln euro), finansowane wyłącznie przez Norwegię, były dostępne w 13 państwach, które przystąpiły do UE po 2003 r. Hiszpania otrzymała przejściowo finansowanie w latach 2009-2014. Po przystąpieniu do UE w roku 2013, Chorwacja stała się członkiem EOG w 2014 r., a co za tym idzie, stała się beneficjentem Funduszy EOG i norweskich. 
Tabela 1. Finansowanie w ramach Funduszy EOG i norweskich w latach 2009-2014 (EUR)
Źródło: "Przegląd końcowy Funduszy EOG i norweskich 2009-2014, szybka ocena: sprawozdanie końcowe", marzec 2019. 
Obszary wsparcia.
W latach 2009-2014 wsparcie w ramach Funduszy EOG i norweskich zapewniono w dziewięciu sektorach priorytetowych (sp) i 32 obszarach programowych (op), co przedstawia Tabela 2. Fundusze alokowane na każdy sektor priorytetowy pokazano na wykresie poniżej. 
Tabela 2. Sektory priorytetowe (sp) i obszary programowe (op) finansowane w ramach Funduszy EOG i norweskich w latach 2009-2014
Źródło: Blue Book 2009-2014
Współpraca.
Współpraca w ramach programów i projektów bilateralnych stanowi arenę wymiany wiedzy, wzajemnego uczenia się najlepszych praktyk oraz opracowywania wspólnej polityki. W okresie finansowania 2009-2014 zaangażowanych było dwudziestu trzech partnerów programowych darczyńców (DPP) (20 z Norwegii, 2 z Islandii i 1 z Liechtenstein). Ponadto w kilku programach Rada Europy liczyła się jako partner programowy darczyńców. 
Partner programowy darczyńcy był zaangażowany w ponad 30% z 7 000 projektów finansowanych w tym okresie. W projektach brało udział prawie 1 000 partnerów z państw darczyńców (780 z Norwegii, 185 z Islandii, 11 z Liechtensteinu). 
Rezultaty.
Dokument pt. Przegląd końcowy Funduszy EOG i norweskich 2009-2014 rzuca światło na wsparcie w ramach Funduszy w 16 państwach członkowskich UE. W latach finansowania 2009-2014 przeprowadzono następujące niezależne ewaluacje i przeglądy: 
Więcej informacji o programach i projektach finansowanych w latach 2009-2014 można znaleźć na Portalu danych dotyczących Funduszy EOG i norweskich. 
Kraje uprawnione do otrzymywania wsparcia.
Kryteria przyznawania finansowania z Funduszy EOG i norweskich stanowią odzwierciedlenie kryteriów określonych dla Funduszu Spójności UE, z którego mogą korzystać państwa członkowskie, w których dochód narodowy przypadający na mieszkańca jest mniejszy niż 90% średniej UE. W okresie finansowym 2014-2021 do państw spełniających to kryterium zalicza się Bułgaria, Chorwacja, Cypr, Czechy, Estonia, Grecja, Węgry, Łotwa, Litwa, Malta, Polska, Portugalia, Rumunia, Słowacja i Słowenia. Państwa, które przystąpiły do UE przed 2004 nie kwalifikują się do wsparcia z Funduszy norweskich, tak więc Grecja i Portugalia mogą ubiegać się o finansowanie tylko w ramach Funduszy EOG.
Działanie mechanizmu na poziomie krajowym.
Najpierw UE i trzy państwa darczyńcy zawierają porozumienie (Memorandum Of Understanding) określające całkowity wkład oraz podział finansowania na państwa - beneficjentów. Kwoty alokacji rozdzielane są na rzecz beneficjentów w oparciu o liczbę mieszkańców oraz PKB przypadający na mieszkańca, dlatego też największym beneficjentem jest Polska; na drugim miejscu jest Rumunia, zaś Malta jest najmniejszym państwem korzystającym z tych funduszy.
Następnie Islandia, Liechtenstein i Norwegia negocjują i uzgadniają z każdym państwem beneficjentem opracowanie programów, ich cele oraz wielkość alokacji dla każdego programu. Porozumienia uwzględniają potrzeby i priorytety danego kraju oraz zakres współpracy z państwami darczyńcami. Podczas negocjacji konsultowana jest Komisja Europejska, co ma zapobiec duplikowaniu finansowania i zapewnić przeznaczenie funduszy tam, gdzie ich wpływ będzie największy. Programy realizowane w ramach Funduszy EOG i norweskich muszą spełniać przepisy prawa i normy UE w zakresie praw człowieka, dobrego zarządzania, zrównoważonego rozwoju i równości płci. 
Środki udostępniane przez UE oraz Fundusze EOG i norweskie są komplementarne i zwykle na poziomie krajowym zarządza nimi ta sama Instytucja Zarządzająca. Ze środków pozyskiwanych z Funduszy EOG i norweskich często finansuje się projekty w obszarach, w których rzadko dostępne są fundusze UE lub dofinansowanie krajowe. 
Za ogólne zarządzanie programami w danym kraju będącym beneficjentem funduszy odpowiada krajowy punkt kontaktowy. Operatorzy programów opracowują programy i zarządzają nimi, często we współpracy z partnerem z państwa darczyńcy, i przyznają finansowanie na rzecz projektów. Projekty są wybierane w drodze naboru prowadzonego przez operatorów programów.
Umacnianie współpracy dwustronnej.
Jednym z dwóch głównych celów Funduszy EOG i norweskich jest rozwój współpracy i kontaktów między państwami beneficjentami i darczyńcami. Partnerstwa między podmiotami z państw będących beneficjentami a podmiotami z Islandii, Liechtensteinu i Norwegii stanowią fundamentalną część finansowania z Funduszy i są jedyną w swoim rodzaju okazją do wspólnego stawienia czoła wyzwaniom europejskim. 
Instytucje publiczne i prywatne z państw beneficjentów i darczyńców są bardzo zachęcane do zawierania partnerstw dwustronnych. Współpraca między osobami i instytucjami na poziomie administracyjnym i politycznym oraz w sektorze prywatnym, akademickim oraz w obrębie społeczeństwa obywatelskiego jest warunkiem umocnienia stosunków dwustronnych.
Fundusze EOG i norweskie w okresie 2014–2021.
Kwota dostępna w ramach Funduszy na okres 2014–2021 wynosi 2,8 mld euro. Fundusze EOG (1,55 mld euro) pochodzą z Islandii (3%), Liechtensteinu (1%) i Norwegii (96%) i są dostępne dla wszystkich 15 ww. państw. Fundusze norweskie (1,25 mld euro) pochodzą wyłącznie z Norwegii i są dostępne dla 13 państw członkowskich, które przystąpiły do UE po roku 2003. Wkład darczyńców zależy od produktu krajowego brutto (PKB) każdego z nich.
Obszary wsparcia.
Pięć sektorów priorytetowych (sp) i powiązane 23 obszary programowe finansowane w okresie 2014-2021 odzwierciedlają priorytety określone w ‘Strategii Europa 2020’ – dziesięcioletniej strategii Unii Europejskiej na rzecz inteligentnego, zrównoważonego rozwoju sprzyjającego włączeniu społecznemu – jak również stanowią odzwierciedlenie 11 celów polityki spójności UE. Środki z Funduszy przeznaczane są na wzrost i tworzenie miejsc pracy, działania związane ze zmianą klimatu oraz przechodzeniem na zieloną energię, przy równoczesnym zmniejszaniu ubóstwa i wykluczenia społecznego. Ponadto programy promują współpracę dwustronną i międzynarodową.
sp 1: Innowacyjność, badania, edukacja i konkurencyjność.
1. Rozwój przedsiębiorstw, innowacyjność i MŚP
2. Badania
3. Edukacja, stypendia, praktyki i przedsiębiorczość młodych ludzi
4. Równowaga między życiem zawodowym i prywatnym
5. Dialog społeczny – godna praca 
sp 2: Włączenie społeczne, zatrudnienie młodych ludzi oraz zmniejszanie ubóstwa.
6. Wyzwania dla europejskiego sektora zdrowia publicznego
7. Włączenie społeczne i upodmiotowienie Romów
8. Zagrożone dzieci i młodzież 
9. Uczestnictwo młodzieży w rynku pracy
10. Rozwój lokalny i zmniejszanie ubóstwa
sp 3: Ekologia, energia, zmiana klimatu i gospodarka niskoemisyjna.
11. Środowisko naturalne i ekosystemy
12. Energia odnawialna, energooszczędność, bezpieczeństwo energetyczne
13. Opóźnienie zmian klimatu i adaptacja do tych zmian
sp 4: Kultura, społeczeństwo obywatelskie, dobre zarządzanie, podstawowe prawa i wolności.
14. Przedsiębiorczość w obszarze kultury, dziedzictwo kulturowe i współpraca kulturowa
15. Społeczeństwo obywatelskie
16. Dobre zarządzanie, odpowiedzialne instytucje, przejrzystość
17. Prawa człowieka – wdrożenie na poziomie krajowym
sp 5: Wymiar sprawiedliwości i sprawy wewnętrzne.
18. Polityka azylowa i migracyjna
19. Służby penitencjarne i areszt śledczy
20. Międzynarodowa współpraca policji i walka z przestępczością 
21. Skuteczność i sprawność wymiaru sprawiedliwości, wzmocnienie praworządności 
22. Przemoc domowa i ze względu na płeć 
23. Zapobieganie klęskom żywiołowym i przygotowanie do stawienia im czoła
Nową cechą Funduszy EOG i norweskich w okresie 2014-2021 jest ustanowienie Funduszu na Rzecz Zatrudnienia Młodych (65,5 mln euro) oraz Funduszu Współpracy Regionalnej (34,5 mln euro). Fundusze te wspierają inicjatywy transgraniczne i międzynarodowe, stanowiące próbę podjęcia pewnych wspólnych europejskich wyzwań. 
Realizacja wszystkich programów w ramach Funduszy EOG i norweskich przewidzianych na okres 2014-2021 musi zakończyć się do 30 kwietnia 2024 r. 
Współpraca i partnerzy zewnętrzni.
Partnerzy programowi darczyńców (Donor Programme Partners -DPP) odgrywają strategiczną rolę w planowaniu i realizacji programu, oraz w ułatwieniu zawiązania się partnerstwa w ramach projektu. W okresie finansowania 2014-2021 we współpracę zaangażowanych jest 21 DPP (dwoje z Islandii, jeden z Liechtensteinu i 18 z Norwegii). 
Partnerzy programowi darczyńców to z reguły instytucje publiczne, posiadające pełnomocnictwa rządowe w określonych dziedzinach i legitymujące się dużym doświadczeniem międzynarodowym. Partnerzy ci zostali wybrani z inicjatywy państw darczyńców. 
Międzyrządowe organizacje i interesariusze odgrywają ważną rolę w Funduszach EOG i norweskich, ponieważ monitorują przestrzeganie międzynarodowych konwencji i traktatów w całej Europie. Organizacje te świadczą pomoc w obszarach powiązanych z prawami człowieka, demokracją oraz praworządnością. W celu zapewnienia zgodności programów i projektów realizowanych w ramach Funduszy EOG i norweskich ze standardami europejskimi i międzynarodowymi, darczyńcy ustanowili partnerstwa strategiczne z trzema partnerami europejskimi, którzy w okresie finansowania 2014-2021 pełnią rolę międzynarodowych organizacji partnerskich (IPO):

</doc>
<doc id="1334109" url="https://pl.wikipedia.org/wiki?curid=1334109" title="Tarnowsko-Rzeszowski Okręg Przemysłowy">
Tarnowsko-Rzeszowski Okręg Przemysłowy

Tarnowsko-Rzeszowski Okręg Przemysłowy – okręg przemysłowy we wschodniej Małopolsce, gdzie głównymi ośrodkami są Tarnów, Rzeszów i Dębica. 
Gałęzie przemysłu: górniczy, elektromaszynowy, chemiczny. Surowce występujące na obszarze okręgu to: ropa naftowa i gaz ziemny.
Główne zakłady:

</doc>
<doc id="1334111" url="https://pl.wikipedia.org/wiki?curid=1334111" title="Benjamin Atkins">
Benjamin Atkins

Benjamin Atkins (ur. 26 sierpnia 1968 w Detroit, zm. 17 września 1997 w Jackson) – amerykański seryjny morderca nazywany Mordercą z Woodward Corridor. W latach 1991–1992 zamordował w Detroit, 11 kobiet – głównie prostytutek.
Młodość.
Atkins urodził się w ubogiej rodzinie. Jego rodzice często nadużywali alkoholu oraz narkotyków. Gdy miał 2 lata, trafił do domu dziecka, gdzie spędził większość dzieciństwa. Gdy miał 10 lat, został zgwałcony przez pracownika domu dziecka. Do rodzinnego domu powrócił, mając 15 lat. Wówczas okazało się, że jego matka się prostytuuje i regularnie przyjmuje klientów w swoim domu. Zachowanie matki było nie do zaakceptowania przez Atkinsa, który zaczął się nią brzydzić. Niedługo później uciekł z domu i został bezdomnym. Uzależnił się też od alkoholu oraz narkotyków. Pod ich wpływem zawsze mówił jak bardzo nienawidzi prostytutek.
Morderstwa.
Atkins zaczął mordować pod koniec 1991 roku. Przez 9 miesięcy – od grudnia 1991 do sierpnia 1992 – zgwałcił i zamordował na terenie Detroit 11 kobiet, głównie prostytutek lub narkomanek. Wszystkie zostały uduszone, a ich ciała znajdowano w opuszczonych budynkach, często przeznaczonych do rozbiórki. Do morderstw dochodziło najczęściej w okolicy Woodward Corridor, czyli budynkach przyległych do ulicy Woodward Avenue w Detroit. Policja była blisko schwytania Atkinsa już w styczniu 1992 roku, gdyż spotkali go w jednym z pustostanów podczas rutynowych przeszukiwań. Z braku dowodów, nie postawiono mu żadnych zarzutów, co pozwoliło mu dalej mordować kobiety. Pod koniec sierpnia 1992 roku na policję zgłosiła się kobieta, którą Atkins zgwałcił w 1991 roku. Kobieta rozpoznała swego oprawcę na ulicy. Atkinsa aresztowano, a śledczy bardzo szybko połączyli gwałt z serią morderstw. Po 12 godzinach przesłuchań, Atkins przyznał się do popełnienia morderstw. Wskazał też miejsca ukrycia zwłok dwóch ofiar, o których policjanci nie wiedzieli. Przyznał, że motywem zbrodni była nienawiść do prostytutek. Za zabójstwa został skazany na karę dożywotniego pozbawienia wolności.
W 1997 roku u Atkinsa zdiagnozowano wirusa HIV, którym zaraził się od jednej ze swoich ofiar. Niedługo później zmarł w więziennym szpitalu.

</doc>
<doc id="1334113" url="https://pl.wikipedia.org/wiki?curid=1334113" title="Marpat">
Marpat

MARPAT (skrót od MARine PATtern) – pikselowany kamuflaż używany przez Korpus Piechoty Morskiej Stanów Zjednoczonych, zastosowany w Marine Corps Combat Utility Uniform (MCCUU), który zastąpił Camouflage Utility Uniform. Opracowany na wzór kanadyjskiego CADPAT'a (CAnadian Disruptive PATtern). Wzór jest tworzony przez wiele małych, prostokątnych pikseli. W teorii oznacza to, że MARPAT jest bardziej efektywny w kamuflowaniu od innych „normalnych” kamuflaży, ponieważ naśladuje cętkowane powierzchnie i zatarte granice jakie można znaleźć w naturalnym środowisku. Spowodowane jest to tym, jak ludzkie oko odbiera spikselowane obrazy. Kamuflaż MARPAT pozwala opóźnić wykrycie żołnierza około 2,5-krotnie (w porównaniu do munduru w jednolitym kolorze) lub 1,5-krotnie (w porównaniu do Eurocam). Taki kamuflaż dobrze maskuje gdy patrzy się na niego z niewielkiej odległości ale, za to gdy patrzy się na niego z większej odległości, zlewa się, tworząc dobrze rozpoznawalną plamę o kształcie człowieka. Graniczną odległością, na jakiej wzór nie zlewa się w jednolitą plamę, jest około 100 metrów.
Są cztery podstawowe wersje: Woodland, Desert, Snow i Urban, jednakże tylko trzy pierwsze są używane przez Marines. Kamuflaż Urban nadal jest testowany, lecz szanse na jego wprowadzenie są niewielkie, gdyż jest w kolorystyce podobny do używanego już powszechnie kamuflażu UCP (Universal Camouflage Pattern). W kamuflażu Snow wykonywane są głównie parki dla snajperów i zwiadowców.
Korpus Piechoty Morskiej USA opatentował kamuflaż i zarejestrował go pod znakiem handlowym „MARPAT”. Dzięki regulacjom prawnym tylko niektóre, autoryzowane firmy mogą produkować kamuflaż na potrzeby MCCUU oraz ILBE, ale nie na rynek cywilny. Niektóre firmy wypuszczają marpata pod nazwą „Digital Woodland Camo” lub „Digital Desert Camo”. Łatwo jest odróżnić oryginał od wersji cywilnej. Oryginalna wersja marpata ma namalowane na materiale małe godła USMC (w kolorze jasnego brązu w wersji pustynnej a zieleni w wersji leśnej).

</doc>
<doc id="1334120" url="https://pl.wikipedia.org/wiki?curid=1334120" title="Muyelensaurus">
Muyelensaurus



</doc>
<doc id="1334123" url="https://pl.wikipedia.org/wiki?curid=1334123" title="Szewnica (przystanek kolejowy)">
Szewnica (przystanek kolejowy)

Szewnica – przystanek kolejowy i posterunek odstępowy Polskich Kolei Państwowych obsługiwany przez Koleje Mazowieckie. Przystanek znajduje się we wsi Szewnica, w województwie mazowieckim, w Polsce. 
W roku 2017 przystanek obsługiwał 300–499 pasażerów na dobę.
Zatrzymują się tu wszystkie pociągi podmiejskie przejeżdzające linią kolejową D29-6 Zielonka – Kuźnica Białostocka.
Opis przystanku.
Perony.
Przystanek składa się z dwóch peronów bocznych (po jednej stronie każdego krawędź peronowa):
Na każdym peronie znajdują się:
Powierzchnia peronu składa się z płyt betonowych.
Budynek przystanku.
Budynek przystanku po modernizacji i przeniesieniu stacji kolejowej został wyburzony, a na nowych peronach nie znaleziono miejsca dla takowego.
Stary budynek przystanku znajdował się przy peronie drugim.
Był to budynek drewniany, parterowy. W jednej jego części znajdowała się poczekalnia, a w drugiej stanowisko kasowe i zaplecze.
Przejścia naziemne.
Na obu krańcach peronów znajdują się przejścia naziemne łączące perony.
Tunel.
Pod torami wybudowano tunel, który zastąpił zlikwidowany przejazd naziemny. Tunel zapewnia bezkolizyjny przejazd z drogą lokalną (ul. Mazowiecka). W tunelu poza dwoma pasami ruchu drogowego znajdują się dwa chodniki oraz wejścia na perony stacji. 

</doc>
<doc id="1334124" url="https://pl.wikipedia.org/wiki?curid=1334124" title="Drużynowe Mistrzostwa Polski na Żużlu 2004">
Drużynowe Mistrzostwa Polski na Żużlu 2004

Drużynowe Mistrzostwa Polski na Żużlu 2004 – 57. edycja drużynowych mistrzostw Polski, organizowanych przez Polski Związek Motorowy (PZM). W sezonie 2004 rozgrywki podzielono na trzy ligi.

</doc>
<doc id="1334126" url="https://pl.wikipedia.org/wiki?curid=1334126" title="Hot Latin Songs">
Hot Latin Songs

Hot Latin Songs (dawniej Hot Latin Tracks) − opracowywana przez amerykański magazyn muzyczny "Billboard", najważniejsza lista przebojów hiszpańskojęzyczych w Stanach Zjednoczonych. Notowanie powstało w latach 70. XX wieku, kiedy wytwórnie płytowe oraz "Billboard" zdały sobie sprawę, jak duży potencjał wśród amerykańskich słuchaczy mają hiszpańskojęzyczne piosenki. Zestawienie tworzone jest na podstawie statystyk stacji radiowych. Mimo iż większość piosenek na liście jest w języku hiszpańskim, to mogą się na niej znaleźć utwory nagrane w innym języku.
Rekordy.
25 tygodni
20 tygodni
16 tygodni
14 tygodni
13 tygodni
12 tygodni
11 tygodni
10 tygodni
9 tygodni

</doc>
<doc id="1334127" url="https://pl.wikipedia.org/wiki?curid=1334127" title="Kościół Saint Vincent de Paul w Paryżu">
Kościół Saint Vincent de Paul w Paryżu

Kościół Saint-Vincent-de-Paul w Paryżu (św. Wincentego a Paulo) – neorenesansowa świątynia w Paryżu, w 10. okręgu paryskim, pochodząca z XIX wieku.
Historia.
Kościół został wzniesiony w XIX wieku na miejscu dawnego klasztoru Św. Łazarza, w którym działał św. Wincenty a Paulo. Obiekt ten został zburzony w czasie Wielkiej Rewolucji Francuskiej. Autorem projektu budynku był znany architekt paryski Jean-Baptiste Lepère, zaś kamień węgielny został położony w 1824 r. w obecności arcybiskupa Paryża de Quelena. W 1830 r. wybuch rewolucji lipcowej zakłócił prace, zaś dalsze przestoje wywołał brak pieniędzy. Na nowo budowa rozpoczęła się w 1831 r. i została ukończona trzynaście lat później pod kierunkiem zięcia Lepère'a Jacques'a Hittorffa, który istotnie zmodyfikował pierwotny projekt. W 1852 r. kościół otrzymał organy, które znajdują się w nim do tej pory; zostały zbudowane przez Aristide'a Cavallé'a-Cola i składają się z 2669 piszczałek. Do dobroczyńców parafii należał cesarz Napoleon III
W czasie Komuny Paryskiej obiekt został siedmiokrotnie trafiony przez pocisk artyleryjski i poważnie uszkodzony. Komunardzi zdemontowali również pierwotne kościelne schody, z których zrobili barykady. Już po zakończeniu walk do kościoła została dobudowana Kaplica Maryi Dziewicy pod kierunkiem Williama Bougereau.
Architektura.
Kościół został wzniesiony na klasycznym planie bazylikowym. Symetryczną fasadę wyznacza portyk z sześciu kolumn jońskich zwieńczonych tympanonem z krzyżem i płaskorzeźbą Charles'a-François Lebœuf-Nanteuila zatytułowana "Apoteoza św. Wincentego a Paulo". Przedstawia patrona kościoła w otoczeniu osób, którym pomógł w osiągnięciu zbawienia lub z którymi współdziałał (między innymi Siostry Miłosierdzia pracujące z dziećmi, galernik, misjonarze).
Kościół jest dwu wieżowy. Każda z wież wzniesiona jest na planie kwadratu, z dwoma prostokątnymi oknami na najwyższej kondygnacji oraz skromną dekoracją w postaci czterech jońskich pilastrów oraz dwóch doryckich u podstawy, jak i figury świętego na środkowym poziomie. Dach pomiędzy wieżami dekorują kolejne cztery rzeźby ewangelistów. Na każdej z wież umieszczony został zegar. Kościół otoczony jest ogrodem, prowadzi do niego 20 stopni schodów.
Wnętrze obiektu pokryte jest bogatą dekoracją malarską autorstwa Hipolita Flandrina wykonaną w latach 1848-1853. Główny ołtarz, autorstwa François Rude'a, przedstawia drogę krzyżową.
Organiści.
W latach 40. XIX wieku organistą był Louis Braille twórca alfabetu dla niewidomych.

</doc>
<doc id="1334129" url="https://pl.wikipedia.org/wiki?curid=1334129" title="Technologiczność konstrukcji">
Technologiczność konstrukcji

Technologiczność konstrukcji – zespół cech konstrukcyjnych określonego przedmiotu umożliwiających łatwe wykonanie go w danych warunkach produkcyjnych. 
O technologiczności konstrukcji decydują informacje przekazywane wytwórcy przez konstruktora, głównie za pomocą rysunku technicznego. Informacje te dotyczą materiałów wyjściowych, ich wymiarów, rodzaju zastosowanych półfabrykatów, kształtu i wymiarów gotowych przedmiotów oraz ich dokładności, jakości powierzchni, twardości itp. Konstruktor podając te informacje, powinien uwzględnić nie tylko wymagania wynikające z zadań, jakie ma spełnić konstruowany przedmiot (np. element maszyny, maszyna), ale również wymagania wynikające z warunku technologiczności konstrukcji. Dlatego więc należy przewidzieć optymalny w danym przypadku materiał i proces technologiczny, jaki będzie zastosowany przy wytwarzaniu konstruowanego przedmiotu.
Technologiczność konstrukcji można zdefiniować jako właściwość konstrukcji zapewniająca uzyskanie przy określonej wielkości produkcji, wymaganych właściwości wyrobu przy minimalnych kosztach wytwarzania w danych określonych warunkach produkcji. Z dwóch konstrukcji tej samej maszyny lub urządzenia spełniających założenia konstrukcyjne, ta będzie bardziej technologiczna, która zapewni w określonych warunkach produkcyjnych mniejsze koszty wytwarzania. Najlepsze jest takie rozwiązanie, kiedy już na etapie powstawania konstrukcji następuje ścisła współpraca między konstruktorem a technologiem.
Ocena poziomu technologiczności danej konstrukcji powinna dotyczyć:

</doc>
<doc id="1334130" url="https://pl.wikipedia.org/wiki?curid=1334130" title="Hot Christian Songs">
Hot Christian Songs

Hot Christian Songs – jedna z wielu list przebojów regularnie opracowywanych przez amerykański magazyn muzyczny "Billboard". Przedstawia ona 50 najpopularniejszych piosenek muzyki chrześcijańskiej.

</doc>
<doc id="1334137" url="https://pl.wikipedia.org/wiki?curid=1334137" title="Zespół Morvana">
Zespół Morvana

Zespół Morvana (ang. Morvan’s syndrome) – rzadka choroba autoimmunologiczna. Na obraz kliniczny zespołu składają się miokimie, skurcze mięśni, świąd, hiperhydroza, bezsenność i delirium. Przebieg choroby jest zazwyczaj przewlekły, z wielomiesięcznym lub wieloletnim początkiem. Około 90% pacjentów wchodzi w remisję, pozostałe 10% umiera. Obraz kliniczny przypomina mocno zapalenie układu limbicznego. Chorobę opisał Augustin Marie Morvan w 1880 roku jako "la chorée fibrillaire".

</doc>
<doc id="1334142" url="https://pl.wikipedia.org/wiki?curid=1334142" title="John Burke (genealog)">
John Burke (genealog)

John Burke (ur. 1787, zm. 1848) – irlandzki genealog, autor i wydawca wielu dzieł z zakresu genealogii i heraldyki, ojciec sir Johna Bernarda Burke, herolda Ulsteru, również heraldyka i genealoga.
Życiorys.
W 1826 opublikował swoje najbardziej znane dzieło "Burke’s Genealogical and Heraldic Dictionary of the Peerage and Baronetage of the United Kingdom" (ang. "Genealogiczy i heraldyczny słownik Burkego parów i baronetów Zjednoczonego Królestwa"), wydawane do dziś (107 edycja w 2003) jako "Burke’s Peerage, Baronetage and Knightage".
Kolejnym dziełem Burkego było "Burke’s Extinct and Dormant Peerage" ("Burkego wygasłe i zawieszone").
W latach 1833–1835 napisał cztery tomy "A Genealogical and Heraldic History of The Commoners of Great Britain and Ireland" ("Genealogiczna i heraldyczna historia gminu"). Dzieło opisuje herby i genealogie nieutytułowanych rodzin szlachty ziemskiej ("Landed gentry") Anglii, Szkocji i Irlandii, zawiera ponad 2000 drzew genealogicznych i obejmuje ok. 50000 nazwisk.
Wspólnie z synem Johnem Bernardem napisał dwutomowe dzieło "The Royal Families of England, Scotland and Wales, with their Descendants" ("Rody królewskie Anglii, Szkocji i Walii i ich potomkowie"), wydane dopiero po śmierci Johna Burkego – tom 1. w 1848, tom 2. w 1851.

</doc>
<doc id="1334144" url="https://pl.wikipedia.org/wiki?curid=1334144" title="Prążkowie">
Prążkowie

Prążkowie (łac. "striatum") – część kresomózgowia, na którą składają się jądro ogoniaste ("nucleus caudatus") i skorupa ("putamen").

</doc>
<doc id="1334147" url="https://pl.wikipedia.org/wiki?curid=1334147" title="Miokimie">
Miokimie

Miokimie to ruchy mimowolne mające postać powolnych fali skurczu mięśniowego widocznych pod skórą, angażujących pojedyncze włókna lub grupy mięśni. Nie powodują efektu ruchowego.
Zwykle dotyczą okolicy głowy i szyi. Zwykle są to łagodne, przemijające objawy ale mogą pojawiać się u pacjentów ze stwardnieniem rozsianym lub uszkodzeniem pnia mózgu.

</doc>
<doc id="1334152" url="https://pl.wikipedia.org/wiki?curid=1334152" title="(12999) 1981 QJ2">
(12999) 1981 QJ2



</doc>
<doc id="1334166" url="https://pl.wikipedia.org/wiki?curid=1334166" title="Lynda Boyd">
Lynda Boyd

Lynda Boyd (ur. 28 stycznia 1965 w Vancouver, Kolumbia Brytyjska) – kanadyjska aktorka filmowa i telewizyjna.
Znana głównie z ról obok swojego ekranowego syna Jamesa Kirka w hollywoodzkich filmach: "Oszukać przeznaczenie 2" ("Final Destination 2", 2003) oraz "Ona to on" ("She's The Man", 2006).
Jest laureatką dwóch nominacji do nagrody Gemini. Za rolę Natalie Laine w filmie Tony’ego Deana Smitha "Reflection" nominowano ją do nagrody Leo w 2005 roku.

</doc>
<doc id="1334175" url="https://pl.wikipedia.org/wiki?curid=1334175" title="Lothar Sieber">
Lothar Sieber

Lothar Sieber (ur. 7 kwietnia 1922, zm. 1 marca 1945) – niemiecki pilot z okresu drugiej wojny światowej. Dosłużył się stopnia podporucznika ("Leutnant"), ale został zdegradowany po tym, jak udowodniono mu samowolne oddalenie się pod wpływem alkoholu.
Zginął podczas jedynego testu samolotu rakietowego Natter. Pośmiertnie został awansowany do stopnia porucznika ("Oberleutnant").

</doc>
<doc id="1334177" url="https://pl.wikipedia.org/wiki?curid=1334177" title="Ringtones">
Ringtones

Ringtones (dawniej Hot Ringtones) – publikowana od 6 listopada 2004 roku, jedna z wielu list przebojów regularnie opracowywanych przez amerykański magazyn muzyczny "Billboard". Tworzona jest w oparciu o system RingScan, część Nielsen Mobile.
Notowanie składa się z 40 pozycji, na których plasują się najpopularniejsze dzwonki telefoniczne; dane dotyczące ich sprzedaży pochodzą od największych dystrybutorów.
9 grudnia 2006 roku w "Billboard" zamiast Hot Ringtones ukazało się nowe notowanie, Hot RingMasters. Od tego czasu zestawienie jest publikowane wyłącznie na stronie internetowej magazynu.

</doc>
<doc id="1334179" url="https://pl.wikipedia.org/wiki?curid=1334179" title="Samotišky">
Samotišky

Samotišky – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 1373 mieszkańców.

</doc>
<doc id="1334182" url="https://pl.wikipedia.org/wiki?curid=1334182" title="Muzeum Archeologiczne Środkowego Nadodrza w Zielonej Górze z siedzibą w Świdnicy">
Muzeum Archeologiczne Środkowego Nadodrza w Zielonej Górze z siedzibą w Świdnicy



</doc>
<doc id="1334183" url="https://pl.wikipedia.org/wiki?curid=1334183" title="Muzeum Archeologiczne Środkowego Nadodrza w Świdnicy">
Muzeum Archeologiczne Środkowego Nadodrza w Świdnicy

Muzeum Archeologiczne Środkowego Nadodrza w Zielonej Górze z siedzibą w Świdnicy, muzeum archeologiczne w Świdnicy koło Zielonej Góry.
Siedziba.
Siedzibę placówki stanowi wzniesiony w 1602 renesansowy dwór zaprojektowany przez włoskiego architekta Alberta Antonio z Urbino, należący wcześniej do niemieckiej rodziny Kietliczów (von Kittlitz). 
Ekspozycja.
Muzeum dokumentuje ciągłość osadnictwa słowiańskiego na ziemiach nadodrzańskich oraz pradzieje i historię regionu do czasów nowożytnych. Większość prezentowanych zabytków archeologicznych pochodzi z własnych badań wykopaliskowych muzeum.
Wystawy.
Wystawy stałe.
Wystawy stałe prezentują następującą tematykę:
Wystawy czasowe.
Wystawy czasowe dokumentują najnowsze znaleziska archeologiczne.

</doc>
<doc id="1334186" url="https://pl.wikipedia.org/wiki?curid=1334186" title="Hot RingMasters">
Hot RingMasters

Hot RingMasters – publikowana od 9 grudnia 2006 roku, jedna z wielu list przebojów regularnie opracowywanych przez amerykański magazyn muzyczny "Billboard". Tworzona jest w oparciu o system RingScan, część Nielsen Mobile.
Notowanie składa się z 40 pozycji, na których plasują się najpopularniejsze dzwonki telefoniczne; dane dotyczące ich sprzedaży pochodzą od największych dystrybutorów.
Hot RingMasters zastąpiła Hot Ringtones w drukowanej edycji magazynu; Hot Ringtones jest wciąż publikowana na stronie internetowej "Billboardu".

</doc>
<doc id="1334191" url="https://pl.wikipedia.org/wiki?curid=1334191" title="Podróż apostolska Jana Pawła II do Albanii">
Podróż apostolska Jana Pawła II do Albanii

58. podróż apostolska Jana Pawła II odbyła się 25 kwietnia 1993 roku. Papież odwiedził Albanię.
Przebieg pielgrzymki i nawiązanie do polityki.
Jan Paweł II przybył do Albanii rok po pierwszych wolnych wyborach, prawie trzy lata po oświadczeniu prezydenta Albanii: "Nie może być mowy o tym, aby komukolwiek zabraniano być wierzącym!"
Pierwszy niekomunistyczny prezydent Albanii, Sali Berisha, powitał na lotnisku w Tiranie papieża słowami: "Bóg wysłuchał Twych modłów! Dziś przybywasz do wolnej Albanii. I my, i przyszłe pokolenia zachowamy dla Ciebie wdzięczność!"
W katedrze w Szkodrze papież wyświęcił czterech albańskich biskupów (pierwszych od 50 lat). Zostali nimi kapłani w podeszłym już wieku, którzy spędzili wiele lat w komunistycznych obozach i więzieniach. W kazaniu papież stwierdził: "Oto na waszą ziemię powraca Eucharystia. Powraca Kościół, który jak za czasów cesarstwa rzymskiego wychodzi z katakumb i w pełni radości z odzyskanej swobody ogłasza: Pan zmartwychwstał! Pan rzeczywiście zmartwychwstał!".
Papież dokonał także wmurowania kamienia węgielnego pod odbudowę zniszczonego sanktuarium Matki Bożej Dobrej Rady. W czasie pielgrzymki papież wypowiadał słowa, w których ostro potępiał to, co działo się w Albanii w czasie rządów komunistów.

</doc>
<doc id="1334192" url="https://pl.wikipedia.org/wiki?curid=1334192" title="Z ulicy na Harvard">
Z ulicy na Harvard

Z ulicy na Harvard (tytuł oryg. "Homeless to Harvard: The Liz Murray Story") – amerykański film fabularny z 2003 roku w reżyserii Petera Levina. Film powstał na potrzeby telewizyjne. Jest oparty na faktach.
Nagrody i nominacje.
Nagroda Emmy 2003

</doc>
<doc id="1334194" url="https://pl.wikipedia.org/wiki?curid=1334194" title="III Korpus Ukraińskiej Armii Halickiej">
III Korpus Ukraińskiej Armii Halickiej

III Korpus Ukraińskiej Armii Halickiej – korpus Ukraińskiej Armii Halickiej, utworzony na przełomie stycznia i lutego 1919 w czasie wojny polsko-ukraińskiej z grup bojowych „Szczyreć”, „Rudky”, „Krukenyczi”, Hłyboka”, „Staryj Sambir” i „Liutowyśka”.
Organizacja.
Z grup bojowych:
Ostatnie dwie grupy, razem z 8 Brygadą działały pod wspólnym dowództwem płk. Antina Krawsa.
Korpus bronił linii frontu długości 178 km, rozciągającej się od Cisnej do Obroszyna pod Lwowem. Liczył wtedy 15 000 żołnierzy i 24 baterie artylerii.
W czerwcu 1919 III korpus przeszedł kolejną reorganizację, a w jego skład weszły:
Korpus liczył wtedy 7000 żołnierzy i 13 baterii artylerii. Komenda korpusu znajdowała się w Stryju. Dowódcą był początkowo płk Hryhorij Kossak, potem gen. M. Gembacziw i płk Kraws, szefami sztabu ppłk J. Papp de Janoszy, ppłk Karl Dołeżal, mjr R. Jakwert i mjr Wilhelm Lobkowitz.
Działania.
Po wyparciu przez wojska polskie 16 lipca oddziałów UHA za Zbrucz, III korpus wyruszył na Naddnieprze do walki z bolszewikami. 2 i 8 brygada oraz 1 brygada konna weszły do grupy generała Antina Krawsa, 11 brygada – do grupy płk. Ołeksandra Udowyczenki, a 14 brygada stanowiła garnizon Winnicy, dopóki nie wyruszyła do walki z Armią Ochotniczą pod koniec 1919.
Po połączeniu z bolszewikami i utworzeniu Czerwonej Ukraińskiej Armii Halickiej korpus został przeformowany w 3 brygadę strzelecką CzUHA. Jej stan 1 marca 1920 wynosił 413 oficerów i podoficerów oraz 3067 żołnierzy. Dowódcą brygady został kpt. Osyp Stanimir, a szefem sztabu mjr Wilhelm Lobkowitz.
6 kwietnia 1920 z brygady zdezerterowała jednostka łączności, przyłączając się do oddziałów armii URL, i razem z nimi uczestnicząc w I pochodzie zimowym.

</doc>
<doc id="1334205" url="https://pl.wikipedia.org/wiki?curid=1334205" title="Książeczka walutowa">
Książeczka walutowa

Książeczka walutowa – dokument, wydawany obywatelom PRL w latach siedemdziesiątych i osiemdziesiątych XX wieku, w którym rejestrowane były wszystkie zakupy walut zagranicznych oraz czeków podróżnych. Zakupy takie były ściśle reglamentowane i dopuszczalne jedynie wówczas, gdy obywatel otrzymał zezwolenie na wyjazd poza granice kraju.
System kontroli dystrybucji zagranicznych środków płatniczych zmieniał się przez wszystkie lata po II wojnie światowej i zasadniczo był powoli i stopniowo łagodzony. Na przykład na początku lat 70. Polakom wyjeżdżającym do krajów Europy Zachodniej wolno było wykupić równowartość tylko 10 dolarów amerykańskich niezależnie od tego, dokąd i na jak długo wyjeżdżali, w kolejnych latach limit ten podniesiono do 100, 110 i później do ok. 130 USD.
Wydanie książeczki walutowej, które trzeba było opłacić znaczkami skarbowymi, odnotowywane było w dowodzie osobistym jej posiadacza, fakt wypłacenia mu walut poświadczany był stemplem w paszporcie, a na polskiej granicy państwowej celnik potwierdzał w książeczce walutowej fakt wywozu zakupionych walut.
Zgubienie książeczki walutowej powodowało, że o nową można było się starać dopiero po dwóch latach od zgłoszenia utraty dokumentu, a o prawo zakupu walut wymienialnych na wyjazd do krajów kapitalistycznych lub Jugosławii można było się starać nie prędzej, niż po trzech latach od zgłoszenia.

</doc>
<doc id="1334211" url="https://pl.wikipedia.org/wiki?curid=1334211" title="Jonathan Sadowski">
Jonathan Sadowski

Jonathan Michael-Angelo Sadowski (ur. 23 listopada 1979 w Chicago) – amerykański aktor filmowy i telewizyjny pochodzenia polskiego i włoskiego.
Życiorys.
Urodził się w Chicago w stanie Illinois jako syn Marirose i Roberta Sadowski. Jego matka jest pochodzenia włoskiego, a ojciec polskiego. Jego starszy brat Mark Sadowski, został dyrektorem College Scouting.
W klasie czwartej został wybrany reżyserem filmowym. Uczęszczał do Mount Carmel High School w Chicago w stanie Illinois. Po obejrzeniu musicalu "Upiór w operze" w szkole średniej zdecydował, że zostanie aktorem. Początkowo studiował na kierunku finanse na Uniwersytecie Illinois w Urbana-Champaign, potem przeniósł się na wydział teatralny. Po ukończeniu studiów w grudniu 2001, w styczniu 2002 przeniósł się do Los Angeles.
Debiutował na kinowym ekranie jako Paul Antonio, najlepszy przyjaciel Violi Hasting (Amanda Bynes) w komedii romantycznej Andy’ego Fickmana "Ona to on" ("She's the Man", 2006). Popularność wśród telewidzów przyniosła mu postać Josha Xandera Kamińskiego w sitcomie Freeform "Young &amp; Hungry". Wystąpił również w serialu USA Network "Paramedycy" ("Sirens") i sitcomie CBS "Jak ojciec coś palnie, to..." ("S#*! My Dad Says") jako Henry Goodson.
5 czerwca 2015 związał się z Melissą Lynn, stylistką, którą poznał na planie serialu "Young &amp; Hungry".
Bywa porównywany z wyglądu do Jude’a Law.

</doc>
<doc id="1334213" url="https://pl.wikipedia.org/wiki?curid=1334213" title="Maso di Banco">
Maso di Banco

Maso di Banco (ur.?, zm. 1348) – włoski malarz.
Maso di Banco tworzył we Florencji. Malował freski, które wiszą obecnie we włoskich muzeach. Jego styl wzorowany był na Giotto di Bondone, którego był uczniem.

</doc>
<doc id="1334214" url="https://pl.wikipedia.org/wiki?curid=1334214" title="Bailee Madison">
Bailee Madison

Bailee Madison (ur. 15 października 1999 w Fort Lauderdale) – amerykańska aktorka.
Życiorys.
Pierwszy film, w którym zagrała to "Samotne serca". Wcieliła się w nim w rolę Rainelle, dziewczynki będącej w samym środku zbrodniczego świata. Wystąpiła tam u boku Salmy Hayek i Johna Travolty. Bailee wcieliła się także w rolę May Belle Aarons, siostry Jessa Aaronsa, bohatera kreowanego przez Josha Hutchersona w filmie "Most do Terabithii". Aktorka pojawiła się także w niezależnym filmie "Look", jako Megan, dziewczyna śledzona i obserwowana przez porywacza. Bailee Madison można też zobaczyć w filmie wyprodukowanym przez amerykańską stację Nickelodeon, "Ostatni dzień lata".
Aktorka rozpoczęła swoją karierę już w wieku dwóch tygodni, wzięła udział w reklamie firmy "Office Depot". Od tego czasu wystąpiła także w kilku innych reklamach dużych przedsiębiorstw – "Seaworldu", "Disneya", "Cadillaca". W 2018 roku zagrała Kinsey w horrorze "" ("The Strangers: Prey at Night").
Nagrody.
Bailee Madison 30 marca 2008 roku została laureatką nagrody dla młodego aktora, w kategorii do 10 roku życia, za rolę w filmie "Most do Terabithii".

</doc>
<doc id="1334219" url="https://pl.wikipedia.org/wiki?curid=1334219" title="Nowy Akatuj">
Nowy Akatuj

Nowy Akatuj () – wieś (ros. село, trb. sieło) w rejonie alieksandrowo-zawodskim (Kraj Zabajkalski w Rosji), obok wsi Stary Akatuj.
Nazwa Akatuj pochodzi od nazwy najwyższej góry wśród pasm górskich znajdujących się w okolicy, która to z kolei nazwa wywodzi się od buriackiego "Aha" lub "Ahat" co oznacza „starszy” lub „dowódca”. W okolicach wsi, w 1815 roku odkryto pokłady srebra i ołowiu, a pomiędzy 1832 a 1917 rokiem we wsi znajdowało się akatujskie więzienie katorżnicze. Od 1890 roku więzienie przekształcono w katorgę dla więźniów politycznych, a od 1911 przekształcono je w zakład dla kobiet. Latem 1917 roku więzienie zamknięto.
W latach 1842 - 1857 w okolicy na zesłaniu przebywał powstaniec listopadowy, przywódca sprzysiężenia podchorążych płk Piotr Wysocki. 

</doc>
<doc id="1334222" url="https://pl.wikipedia.org/wiki?curid=1334222" title="Clément Jannequin">
Clément Jannequin

Clément Jannequin, także Janequin (ur. ok. 1485 w Châtellerault, zm. ok. 1558 w Paryżu) – francuski kompozytor epoki renesansu.
Życiorys.
Nie zachowały się dokumenty opisujące jego młode lata, wiadomo tylko, że ukończył seminarium duchowne i otrzymał święcenia kapłańskie. Od 1505 r. był księdzem w Bordeaux i w latach 1505–1523 pozostawał tam w służbie u Lancelota du Fau. W między rokiem 1523 a 1529 pracował u Jeana de Foix, biskupa Bordeaux, następnie sprawował funkcje kościelne m.in. w Angres, gdzie w latach 1534–1537 prowadził kapelę katedralną. Ok. 1545 r. przebywał w Paryżu, a przed 1549 r. kierował kapelą w Beaumont, na dworze Philippe'a de Croý diuka d'Aerschot. Po roku 1550 nosił tytuł "kompozytora królewskiego" ("compositeur ordinaire du roi"). Jego pierwszym wydawcą w Paryżu był P. Attaingnant.
Twórczość.
Jannequin jest przede wszystkim autorem trzy-, cztero- i pięciogłosowych chansons (sam nazywał je "inventiones"), o tematyce zarówno religijnej, jak i świeckiej (do tekstów m.in. C. Marota, M. de Saint-Gelais, P. de Ronsarda). Większość chansons to pieśni ilustracyjno-programowe – przedstawiają sceny wojenne (np. zdobycie Boulogne, bitwę pod Renty, oblężenie Metzu), polowania i inne sceny z życia codziennego, lub przyrodę (szczególnie ptaki). Najbardziej znana jest 4-głosowa "La guerre ou bataille de Marignano", której transkrypcję pt. "Bellum francigenum" zawierają tabulatury organowe: Jana z Lublina (1540) i klasztoru Św. Ducha (1548). Przykładami frywolnego humoru i mistrzowskiej charakterystyki muzycznej są "Le caquet des femmes", "La jalousie", "Les cris de Paris" (wykrzykniki ulicznych przekupniów), obrazki przyrody: "Le chant des oiseaux", "La rossignol" ("Słowik"), "L'alouette" (jej transkrypcja również znalazła się w tabulaturze Jana z Lublina). Chansons Jannequina były wielokrotnie wydawane w latach 1520–78 w Wenecji (przez A. Gardano), oraz Paryżu (m.in. P. Attaignant, N. du Chemin, J. Moderne).

</doc>
<doc id="1334224" url="https://pl.wikipedia.org/wiki?curid=1334224" title="Mostostal Warszawa">
Mostostal Warszawa

Mostostal Warszawa – polskie przedsiębiorstwo budowlane z siedzibą w Warszawie, notowane na Giełdzie Papierów Wartościowych. Wykonuje prace z zakresu budownictwa ogólnego, przemysłowego, inżynierskiego, drogowego i ekologicznego. Spółka Mostostal wchodzi w skład hiszpańskiej grupy Acciona.
Struktura.
Przedsiębiorstwo jest podmiotem dominującym grupy kapitałowej, w skład której wchodzą:
Działalność.
Mostostal Warszawa SA działa głównie jako generalny wykonawca projektów budowlanych, wykonując prace projektowe i realizując obiekty budownictwa ogólnego, przemysłowego, inżynierskiego, ekologicznego i drogowego. 
Zrealizowane budowy to między innymi:
Historia.
Przedsiębiorstwo powstało w 1945, jego pierwszym projektem była odbudowa mostu Poniatowskiego. W dalszych latach działalności realizowało budynki przemysłowe, handlowe i użyteczności publicznej. Pierwszym projektem zagranicznym był zbiornik kulisty gazu w Berlinie, wykonany w 1973. W 1991 przedsiębiorstwo zostało przekształcone w spółkę akcyjną i sprywatyzowane. Od 14 października 1993 jego akcje są notowane na Giełdzie Papierów Wartościowych w Warszawie. W 1994 rozpoczęło budowę własnej grupy kapitałowej. W 1999 połączyło się kapitałowo z hiszpańską grupą Acciona.
Akcjonariat.
Według danych ze strony głównej Mostostalu Warszawa z lutego 2023 r. 

</doc>
<doc id="1334228" url="https://pl.wikipedia.org/wiki?curid=1334228" title="Pre Master of Business Administration">
Pre Master of Business Administration

Pre MBA, studia podyplomowe przygotowawcze do Master of Business Administration, Pre MBA – zazwyczaj jednoroczne, zaoczne studia podyplomowe. W Polsce najpopularniejsze staje się tworzenie kierunków podyplomowych typu Pre MBA wykorzystując fundusze Unii Europejskiej głównie EFS.
Podobnie jak w trakcie nauki na studiach MBA dużą wagę przykłada się do zajęć praktycznych. Program studiów zazwyczaj jest związany z tematyką studiów MBA.
Przykłady studiów Pre MBA w Polsce:
Przykłady studiów Pre MBA na Świecie:

</doc>
<doc id="1334232" url="https://pl.wikipedia.org/wiki?curid=1334232" title="Ayanami (1929)">
Ayanami (1929)

 – japoński niszczyciel typu "Fubuki" z okresu II wojny światowej. Okręt był pierwszą jednostką drugiej serii niszczycieli typu "Fubuki", która określana była jako podtyp "Ayanami".
Historia.
Stępkę pod budowę okrętu położono 20 stycznia 1928 w stoczni Fujinagata. Wodowanie nastąpiło 5 października 1929, wejście do służby – 30 kwietnia 1930. Główną modyfikacją w stosunku do poprzednich jednostek tego typu było zwiększenie kąta podniesienia dział artylerii głównej do 75 stopni, co miało ułatwić zwalczanie celów powietrznych.
19 grudnia 1941 "Ayanami" wraz z dwiema bliźniaczymi jednostkami wziął udział w zatopieniu holenderskiego okrętu podwodnego O-20. W marcu okręt zabezpieczał siły inwazyjne atakujące Andamany. W czerwcu 1942 ochraniał japońskie siły główne uczestniczące w bitwie pod Midway.
14 listopada 1942 "Ayanami" uczestniczył w II bitwie pod Guadalcanal. W początkowej fazie bitwy wziął udział w zatopieniu dwóch amerykańskich niszczycieli: USS "Walke" i USS "Preston". Podczas tego starcia ciężkich uszkodzeń doznały niszczyciele USS "Benham" i USS "Gwin". Podczas walki "Ayanami" lekko uszkodził pancernik USS "South Dakota". W tym czasie okręt został ostrzelany przez pancernik USS "Washington", w wyniku czego doznał poważnych uszkodzeń, a z jego załogi zginęło 40 osób. Opuszczony okręt został dobity jedną torpedą wystrzeloną z niszczyciela "Uranami".
W lipcu 1992 wrak okrętu został odkryty przez Roberta Ballarda na głębokości 700 metrów.

</doc>
<doc id="1334234" url="https://pl.wikipedia.org/wiki?curid=1334234" title="FreeCommander">
FreeCommander

FreeCommander – bezpłatny menedżer plików autorstwa Marka Jasińskiego, działający w środowisku Microsoft Windows i może być on wykorzystywany z powodzeniem jako zamiennik systemowego Eksploratora Windows. Program nazwą i wyglądem (dwa panele obok siebie) nawiązuje do pierwowzoru ortodoksyjnych menedżerów plików, czyli do działającego pod systemem MS-DOS Norton Commandera.
Program jest bezpłatny do użytku domowego jak i komercyjnego.

</doc>
<doc id="1334237" url="https://pl.wikipedia.org/wiki?curid=1334237" title="Grand Prix Wielkiej Brytanii na Żużlu 2004">
Grand Prix Wielkiej Brytanii na Żużlu 2004

Wyniki Grand Prix Wielkiej Brytanii 2004, czwartej eliminacji mistrzostw świata Grand Prix w sezonie 2004.
Były to dziesiąte zawody o Wielką Nagrodę Wielkiej Brytanii, a zarazem czwarte na Millenium Stadium w Cardiff.
Lista startowa.
Stawkę 22 stałych uczestników Grand Prix uzupełniło 2 zawodników z dziką kartą (David Norris i Chris Louis). W nawiasach podano numery stałe.
Opis.
Zawody o Wielką Nagrodę Wielkiej Brytanii zakończyły się zwycięstwem Amerykanina Grega Hancocka. Kolejne miejsca zajęli Australijczyk Leigh Adams i reprezentant gospodarzy Lee Richardson. Czwarte miejsce zajął Jason Crump i wobec słabej postawy Tony'ego Rickardssona został on liderem klasyfikacji generalnej GP 2004. Byłego mistrza świata wyprzedził też Leigh Adams.
Zawiedli reprezentanci Polski. Tomasz Gollob był 7, Piotr Protasiewicz 12, a świetnie spisujący się w tym sezonie (2 podium GP z rzędu) Jarosław Hampel zaledwie 14.

</doc>
<doc id="1334239" url="https://pl.wikipedia.org/wiki?curid=1334239" title="Międzynarodowa Federacja Wolnych Kościołów Ewangelicznych">
Międzynarodowa Federacja Wolnych Kościołów Ewangelicznych

Międzynarodowa Federacja Wolnych Kościołów Ewangelicznych (skrót: IFFEC, od ang. "International Federation of Free Evangelical Churches") – międzynarodowa organizacja stanowiąca porozumienie 42 protestanckich wolnych Kościołów ewangelikalnych. Siedzibą organizacji jest Berno.
Większość Kościołów zrzeszonych w Federacji stanowią denominacje z Europy, Ameryki Północnej i Ameryki Południowej. Łączna liczba członków Kościołów należących do Federacji sięga ok. 400 tysięcy. Jedną ze społeczności zrzeszonych w Federacji jest działający w Polsce Kościół Ewangelicznych Chrześcijan w RP.

</doc>
<doc id="1334242" url="https://pl.wikipedia.org/wiki?curid=1334242" title="Akatujskie więzienie katorżnicze">
Akatujskie więzienie katorżnicze

Akatujskie więzienie katorżnicze – rosyjskie więzienie ciężkiej pracy (katorga) wybudowane w 1832 i funkcjonujące do 1917 roku 625 kilometrów na wschód od Czyty, obecnie wieś Nowy Akatuj. Praca katorżnicza polegała na pracy w kopalni rud srebra i ołowiu. Więźniowie uznawani za szczególnie niebezpiecznych zakuci byli w ciężkie kajdany przymocowane po zakończeniu pracy do ścian.
Katorga była przeznaczona głównie dla więźniów kryminalnych. Pośród więźniów politycznych XIX wieku w więzieniu karę odbywali między innymi dekabrysta Michaił Łunin, uczestnicy powstania listopadowego i powstania styczniowego, a w latach 70. i 80. XIX wieku działacze ruchu narodników.
W czerwcu 1842 roku wśród 130 więźniów odsiadujących kary za nowe przewinienia popełnione w trakcie zesłania na Syberię były dwie kobiety i sześciu Polaków - uczestników powstania listopadowego: Wincenty Chłopicki, Hilary Weber, Kazimierz Kisielewski, Franciszek Ksawery Szokalski, Eustachy Raczyński oraz inicjator wybuchu powstania Piotr Wysocki pełniący funkcje nieoficjalnego starosty katorżników Polaków.
Na początku 1837 roku Wysocki wraz z Rosjanami Nikołajem Gaśkowem, Gorkinem i Zasorinem podjął próbę ucieczki i wywołania buntu więźniów. Spisek został dość szybko wykryty, a jego bezpośredni uczestnicy rozstrzelani. Wysockiego osadzono w osobnej celi i poddano obostrzonemu rygorowi więziennemu. Na przełomie 1842 i 1843 uzyskał od tamtejszych władz zezwolenie na wolne osiedlenie w Akatui.
Po zamknięciu karyjskiego więzienia katorżniczego w 1890 roku, więzienie akatujskie przekształcono w katorgę dla więźniów politycznych.
W roku 1911 przekształcono je w więzienie dla kobiet, a latem 1917 – zlikwidowano.

</doc>
<doc id="1334246" url="https://pl.wikipedia.org/wiki?curid=1334246" title="IFFEC">
IFFEC



</doc>
<doc id="1334248" url="https://pl.wikipedia.org/wiki?curid=1334248" title="Ludzie w stanie zagrożenia">
Ludzie w stanie zagrożenia

Ludzie w stanie zagrożenia (tyt. oryg. Njerëz në rrymë) - albański film fabularny z roku 1989 w reżyserii Besnika Bishy i Grigora Stavriego, na motywach powieści Teodora Laço - "Te gjithë lumenjtë rrjedhin".
Opis fabuły.
Arsen Morina znalazł się w najbardziej dramatycznym momencie swojego życia. Musi podjąć decyzję, jak zabezpieczyć własną rodzinę i żonę przed grożącym im niebezpieczeństwem. Arsen nie zdaje sobie sprawy z tego, że prawdziwa tragedia w jego życiu rodzinnym dopiero nadejdzie.

</doc>
<doc id="1334250" url="https://pl.wikipedia.org/wiki?curid=1334250" title="Skala bluesowa">
Skala bluesowa

Skala bluesowa – 6-stopniowa (heksatoniczna) skala wynaleziona w XX wieku, charakterystyczna dla muzyki bluesowej oraz jazzu.
Skalę bluesową otrzymujemy poprzez dodanie jednego dźwięku będącego podwyższeniem (za pomocą znaku chromatycznego) dźwięku głównego pentatoniki anhemitonicznej, np. dla dźwięku podstawowego d:
Istnieje także heptatoniczna (7-stopniowa) skala bluesowa: do heksatonicznej dodajemy sekundę wielką (składnik) tj, do c es f fis g b dodajemy d otrzymując c d es f fis g b.

</doc>
<doc id="1334253" url="https://pl.wikipedia.org/wiki?curid=1334253" title="Kazimierz Romuald Dąbrowski">
Kazimierz Romuald Dąbrowski

Kazimierz Romuald Dąbrowski, ps. "Naldek" (ur. 27 sierpnia 1941 roku w Warszawie, zm. 10 lutego 1994 roku w Hamburgu) – polski malarz, animator życia artystycznego, założyciel Galerii Forma &amp; Colour.
Dzieciństwo i wczesną młodość spędził w Bielawie na Dolnym Śląsku. Po maturze w 1959 roku ukończył Studium Nauczycielskie w Warszawie, a ćwiczenia z rysunku odbywał w Ognisku Plastycznym na stołecznych Nowolipkach. Nie przyjęty na studia w Akademii Sztuk Pięknych, swój talent malarski musiał rozwijać samodzielnie. Pierwszą wystawę indywidualną miał w 1962 roku, a rok później uzyskał na podstawie przedstawionego zestawu prac wymagane wówczas przez Ministerstwo Kultury i Sztuki uprawnienia do pracy w zawodzie artysty malarza.
Razem z Jerzym Lassotą i Jackiem Mieliwodzkim w latach 1963-1967 organizował plenerowe wystawy zbiorowe na murach staromiejskich w pobliżu Barbakanu, w ramach których prezentował także swoje obrazy. Ich działalność, rozwijana poza ramami oficjalnych instytucji życia artystycznego PRL, spotykała się z szykanami ze strony władz i milicji.
Następnie wspólnie z Lassotą i Mirosławem E. Długoszem "Mironem" utworzył Warszawską Grupę Malarzy "Niezależni'69". W latach 1969-1973 artyści wystawiali swoje prace rokrocznie w sezonie letnim w Świnoujściu, na Wolinie i w Międzyzdrojach, a także w Ystad (Svenska Handels Banken, 1970), Münster (foyer Stadttheater, 1974), Darmstadt (Galerie Keller – Schlloss, 1974) i Malmö (Galleri Hipp, 1978) oraz kilkakrotnie w warszawskich Klubach Międzynarodowej Prasy i Książki.
Od połowy lat 60. nawiązywał intensywne kontakty z licznymi ośrodkami artystycznymi w Europie Zachodniej, zwłaszcza w RFN i Szwecji, co zaowocowało kilkudziesięcioma wystawami indywidualnymi, m.in.:
Liczne podróże i wystawy w wielu krajach sprawiły, że jego dorobek jest dzisiaj rozproszony, a gros prac znajduje się w prywatnych kolekcjach zagranicznych, głównie w Szwecji i Niemczech, gdzie najczęściej prezentował i sprzedawał swoje obrazy.
W latach 80. brał aktywny udział w opozycyjnym ruchu artystycznym, uczestniczył w wystawach w kościołach warszawskich, m.in. w 1985 roku w podziemiach bazyliki św. Krzyża.
W 1990 roku założył Galerię Forma &amp; Colour przy Krakowskim Przedmieściu w Warszawie. Urządził tutaj dużą wystawę własnych prac (1991), przede wszystkim jednak poświęcił się promowaniu polskich artystów za granicą. Do jego największych osiągnięć na tym polu należy zorganizowanie w latach 1992-1993 czterech wielkich ekspozycji "Kunst aus Polen", prezentujących kilkudziesięciu malarzy związanych z Galerią Forma &amp; Colour – w Duisburgu, Düsseldorfie, Kassel i Kolonii.
Uprawiał wszelkie rodzaje przedstawień – martwe natury, pejzaże, portrety, wielkie kompozycje figuralne – nadając im rozmaite formaty i stosując najróżniejsze techniki plastyczne: rysunek ołówkiem, linoryt, olej na płótnie, akwarelę na papierze. Często portretował bliskich i przyjaciół, chętnie malował uliczki Starej Pragi i Targówka, gdzie miał pracownię, oraz widoki Kazimierza nad Wisłą, w którym spędzał wakacje wraz ze swoją liczną rodziną. Jego obrazy pełne są nadnaturalnie żywych kolorów i bujnych kształtów, nie pozostawiających wątpliwości co do zmysłowej, materialnej realności przedstawianego świata. W tekstach teoretycznych i manifestach dawał wyraz przekonaniu o istnieniu metafizycznej podstawy bytu i – przeciwnemu tradycji awangardowej – poczuciu obowiązku wiernego (choć nie werystycznego) odtwarzania w sztuce widzialnego świata.
Zginął w wypadku samochodowym w Hamburgu w 1994 roku.
Po jego śmierci przez kolejne 10 lat (aż do zamknięcia w roku 2004) Galerię Forma &amp; Colour prowadziła żona artysty Helena Dąbrowska, która w 1998 i 2002 roku w ramach staromiejskiej imprezy Artbarbakan zorganizowała obszerne wystawy pośmiertne jego prac, a 1997 roku urządziła retrospektywny pokaz dorobku całej grupy "Niezależnych'69", prezentowany w tym samym roku również jako wydarzenie towarzyszące podczas Documenta X w Kassel.

</doc>
<doc id="1334256" url="https://pl.wikipedia.org/wiki?curid=1334256" title="Vincenzo Marchetti">
Vincenzo Marchetti

Vincenzo Marchetti (ur. 5 kwietnia 1955 w Cuneo) – włoski lekkoatleta, który specjalizował się w rzucie oszczepem. 
W 1978 wystartował w zawodach pucharu narodów oraz odpadł w eliminacjach podczas mistrzostw Europy. Uczestnik pucharu Europy oraz wielokrotny reprezentant kraju w meczach międzypaństwowych. W 1979 zdobył jedyny w karierze tytuł mistrza Włoch. Jego żona – Renata Scaglia – zdobyła dwa medale igrzysk śródziemnomorskich w rzucie dyskiem. 
Rekord życiowy: 79,94 (21 czerwca 1977, Turyn)

</doc>
<doc id="1334257" url="https://pl.wikipedia.org/wiki?curid=1334257" title="Teoria selekcji klonalnej">
Teoria selekcji klonalnej



</doc>
<doc id="1334258" url="https://pl.wikipedia.org/wiki?curid=1334258" title="Korelacja rangowa">
Korelacja rangowa

Korelacja rangowa – dowolna statystyka pozwalająca na określenie zależności zmiennych losowych w sposób niezmienniczy ze względu na operację rangowania.
Współczynniki korelacji rangowej w odróżnieniu od klasycznego współczynnika korelacji mierzą monotoniczną zależność między zmiennymi a nie tylko liniową. Np. jeśli jedna ze zmiennych jest rosnącą funkcją drugiej, to korelacja rangowa przyjmuje wartość maksymalną.
Współczynniki korelacji rangowej są bardziej odporne na obserwacje odstające. 
Najczęściej używanymi współczynnikami korelacji rangowej dla dwóch zmiennych są:

</doc>
<doc id="1334260" url="https://pl.wikipedia.org/wiki?curid=1334260" title="Włoska Partia Socjaldemokratyczna">
Włoska Partia Socjaldemokratyczna

Włoska Partia Socjaldemokratyczna (wł. "Partito Socialista Democratico Italiano", PSDI) – włoska partia polityczna o profilu centrolewicowym.
Historia.
Partia została założona 11 stycznia 1947 w wyniku rozłamu we Włoskiej Partii Socjalistycznej. Początkowo działała pod nazwą Włoska Socjalistyczna Partia Pracowników ("Partito Socialista dei Lavoratori Italiani"). Pierwszym jej liderem został Giuseppe Saragat, późniejszy prezydent Włoch. W wyborach parlamentarnych w 1948 PSLI wystartowała w ramach wspólnej listy z Włoską Partią Komunistyczną. W 1952 po przyłączeniu się Zjednoczonej Partii Socjalistycznej ("Partito Socialista Unitario") ugrupowanie przyjęło nową nazwę. W 1963 PSDI podjęła współpracę z PSI, inicjowano powołanie wspólnej Partii Jedności Socjalistycznej ("Partito Socialista Unificato"), lecz w 1969, wkrótce po niekorzystnym rezultacie wyborczym, stronnictwo powróciło do samodzielnej działalności. W 1980 partia dołączyła do koalicji pięciu partii ("Pentapartito"), uczestniczyła w różnych koalicjach rządowych do 1994.
PSDI była powiązana z korupcyjną sprawą znaną jako "Tangentopoli". Afera ta doprowadziła do faktycznego zaniku partii i utraty znaczenia. W 1998 pod wodzą Giana Franca Schietromy formacja dołączyła do Włoskich Demokratycznych Socjalistów, jednak większość jej działaczy odeszła do innych ugrupowań, m.in. do Forza Italia (np. Carlo Vizzini, sekretarz PSDI w latach 1992–1993), Centrum Chrześcijańsko-Demokratycznego (m.in. Enrico Ferri, lider PSDI w latach 1993–1994) oraz do Demokratów.
Partia została reaktywowana w 2004 pod uprzednią nazwą. Pierwszym jej sekretarzem został Giorgio Carta. W wyborach parlamentarnych w 2006 lider PSDI jako jedyny jej przedstawiciel uzyskał mandat posła do Izby Deputowanych z ramienia Drzewa Oliwnego, działającego w ramach L'Unione. Giorgio Carta wkrótce zrezygnował z zajmowanej funkcji, po sporach między różnymi frakcjami i niewielkim rozłamie stanowisko to objął jego bliski współpracownik Mimmo Magistro. Działalność partii w 2008 faktycznie zanikła.

</doc>
<doc id="1334262" url="https://pl.wikipedia.org/wiki?curid=1334262" title="Kodeks Augiensis">
Kodeks Augiensis



</doc>
<doc id="1334273" url="https://pl.wikipedia.org/wiki?curid=1334273" title="Turecki Czerwony Półksiężyc">
Turecki Czerwony Półksiężyc

Kızılay lub Turecki Czerwony Półksiężyc (pełna turecka nazwa: Türkiye Kızılay Derneği) – największa humanitarna organizacja działająca w Turcji jako część Międzynarodowego Ruchu Czerwonego Krzyża i Czerwonego Półksiężyca.
Organizacja ta została założona w Imperium Osmańskim 11 czerwca 1868 i nazwana "Al-Hilal al-Ahmar" (arab. "czerwony półksiężyc"). Nazwa organizacji została zmieniona w 1923 po proklamowaniu Republiki Tureckiej (Türkiye Hilaliahmer Cemiyeti – "Hilaliahmer" – starotureckie słowo oznaczające "czerwony półksiężyc", "Cemiyeti" – "towarzystwo"), w 1935 nazwę na Türkiye Kızılay Cemiyeti zmienił Mustafa Kemal Atatürk ("Kızılay" – "czerwony półksiężyc"), zaś aktualna oficjalna nazwa organizacji (Türkiye Kızılay Derneği – "Derneği" – "stowarzyszenie") została ustanowiona w 1947.

</doc>
<doc id="1334276" url="https://pl.wikipedia.org/wiki?curid=1334276" title="Free Comander">
Free Comander



</doc>
<doc id="1334283" url="https://pl.wikipedia.org/wiki?curid=1334283" title="Rzeka, która nie płynie">
Rzeka, która nie płynie

Rzeka, która nie płynie (tyt. oryg. "Lumi që nuk shteron") – albański film fabularny z roku 1989 w reżyserii Fatmira Koçiego i Flamura Koçiego na motywach noweli "E qara e jetes" Halila Qendro.
Opis fabuły.
Akcja filmu rozgrywa się w czasie II wojny światowej, w jednej ze wsi w południowej Albanii. Niemcy przeprowadzają pacyfikację, w czasie której ginie młoda kobieta, trzymająca w ramionach dziecko. Mimo trwającego nadal ostrzału wsi, trzech partyzantów i kobiety ze wsi próbują ocalić dziecko, płaczące w ramionach zastrzelonej matki.

</doc>
<doc id="1334284" url="https://pl.wikipedia.org/wiki?curid=1334284" title="Kto jest zabójcą?">
Kto jest zabójcą?

Kto jest zabójcą? (tyt. oryg. "Kush është vrasësi") – albański film fabularny z roku 1989 w reżyserii Marka Topallaja, na motywach powieści "E fshehta e paketes porti" Stavri Madhiego.
Film poświęcony bohaterstwu funkcjonariuszy Sigurimi, którzy pod dowództwem Gjergjego przeprowadzają akcję mającą na celu likwidację grupy sabotażystów, kierowanych przez Thimi Dino.

</doc>
<doc id="1334289" url="https://pl.wikipedia.org/wiki?curid=1334289" title="Puchar żubra">
Puchar żubra



</doc>
<doc id="1334295" url="https://pl.wikipedia.org/wiki?curid=1334295" title="Piramida Maslowa">
Piramida Maslowa



</doc>
<doc id="1334300" url="https://pl.wikipedia.org/wiki?curid=1334300" title="Denaun Porter">
Denaun Porter



</doc>
<doc id="1334302" url="https://pl.wikipedia.org/wiki?curid=1334302" title="Trasa azjatycka AH6">
Trasa azjatycka AH6

Trasa azjatycka AH6 (ang. "Asian Highway 6") – międzynarodowa trasa w Azji łącząca Pusan w Korei Płd. z granicą białorusko-rosyjską o długości 10 475 km.
W Rosji między Omskiem a granicą z Białorusią AH6 ma wspólny przebieg z trasą europejską E30.

</doc>
<doc id="1334310" url="https://pl.wikipedia.org/wiki?curid=1334310" title="Jerash">
Jerash



</doc>
<doc id="1334313" url="https://pl.wikipedia.org/wiki?curid=1334313" title="13 Dywizja Pancerna (USA)">
13 Dywizja Pancerna (USA)

13 Dywizja Pancerna () – amerykańska dywizja pancerna w latach 1942–1952.
Utworzona 15 października 1942, przybyła do Francji pod koniec stycznia 1945, dotarła na front w całości w kwietniu, w okolicach Zagłębia Ruhry. Zakończyła wojnę w Bawarii. Ogółem spędziła 16 dni zaangażowana w walki, podczas których straciła 105 zabitych, 366 rannych i 22 zaginionych.
Po wojnie dywizja wróciła do Stanów Zjednoczonych i została rozwiązana w listopadzie 1945. Reaktywowana ponownie w 1947, istniała do 1952.

</doc>
<doc id="1334314" url="https://pl.wikipedia.org/wiki?curid=1334314" title="13 Dywizja Pancerna">
13 Dywizja Pancerna

Niemiecka dywizja pancerna:
Amerykańska dywizja pancerna:

</doc>
<doc id="1334315" url="https://pl.wikipedia.org/wiki?curid=1334315" title="Dżerasz">
Dżerasz



</doc>
<doc id="1334316" url="https://pl.wikipedia.org/wiki?curid=1334316" title="Geraza">
Geraza



</doc>
<doc id="1334320" url="https://pl.wikipedia.org/wiki?curid=1334320" title="Filotei">
Filotei

Filotei (gr. "Φιλοθέη") – miejscowość w Grecji, w administracji zdecentralizowanej Attyka, w regionie Attyka, w jednostce regionalnej Ateny-Sektor Północny, w gminie Filotei-Psichiko. W 2011 roku liczyła 7302 mieszkańców. Położona w granicach Wielkich Aten.

</doc>
<doc id="1334329" url="https://pl.wikipedia.org/wiki?curid=1334329" title="Bitwa o Port Royal">
Bitwa o Port Royal

Bitwa o Port Royal – jedna z pierwszych operacji desantowych w amerykańskiej wojnie secesyjnej, podczas której marynarka wojenna i siły ekspedycyjne armii Unii zdobyły 8 listopada 1861 roku umocnienia cieśniny Port Royal w Karolinie Południowej.
Podłoże i przygotowania.
Od samego początku wojny US Navy miała za zadanie utrzymywanie blokady morskiej południowo-wschodniego wybrzeża Ameryki Północnej. Nie było to zadanie łatwe, bowiem okręty musiały zaopatrywać się we wszystko (zwłaszcza zaś w węgiel dla silników parowych) w portach na północy. Marynarce potrzebna była głębokowodna zatoka na południu, z której można by było utrzymywać całoroczną blokadę ważnych konfederackich portów, jak Wilmington, Charleston i Savannah. Cieśnina Port Royal była prawdopodobnie najlepszym naturalnym portem na południu i znakomicie nadawała się do roli bazowej przystani US Navy.
Przygotowania do zajęcia cieśniny toczyły się w najgłębszej tajemnicy. Oficer flagowy Samuel F. du Pont miał dowodzić flotyllą 74 jednostek, w tym transportowców do przewozu sił desantu liczących 12 000 ludzi. Na desant ten składały się trzy brygady Sił Ekspedycyjnych Port Royal dowodzone przez gen. bryg. Thomasa W. Shermana. Była to największa flota, jaką kiedykolwiek do tej pory zgrupowano w Stanach Zjednoczonych. Flota, z rozkazami w zalakowanych kopertach, wyszła 29 października 1861 z Hampton Roads, robiąc wszystko, by ukryć prawdziwy cel wyprawy. Jednakże wywiad konfederatów w jakiś sposób rozszyfrował tajemnicę. W trzy dni później, 3 listopada, obrońcy Port Royal otrzymali telegram: "Nieprzyjacielska ekspedycja kieruje się do Port Royal".
Tego samego dnia flotę unionistów ogarnął na wysokości przylądka Hatteras sztorm, który szybko przybrał siłę huraganu. Dwa okręty poszły na dno, a załoga trzeciego – by ratować się przed zatonięciem – zepchnęła za burtę swoje działa. Następnego dnia rano okazało się, że flota jest całkowicie rozproszona. Oficer flagowy du Pont odnotował na pokładzie swego okrętu, USS "Wabash", że niemal nie widać innych masztów. W rezultacie pierwsze jednostki zaczęły pojawiać się przed wejściem do cieśniny 3 listopada, a ostatnie przybyły 6.
Bitwa.
Bitwa rozpoczęła się o godz. 9.30, 7 listopada, gdy okręty unionistów weszły do cieśniny. Gen. Thomas F. Drayton, dowódca konfederatów w Port Royal, pisał później, że "najmniejsza nawet fala nie marszczyła szerokiej tafli wody, by zaszkodzić celności ognia z pokładów tej wspaniałej armady".
Cieśnina Port Royal była broniona przez Fort Beauregard z 13 działami na wyspie Eddings na północy i Fort Walker z 23 działami (chociaż w bitwie użyto tylko 16) na wyspie Hilton Head Island na południu. Forty znajdowały się w odległości około 5 kilometrów od siebie, po obu stronach Broad River. Były solidnie zbudowane i obsadzone przez artylerzystów, którzy od tygodnia przygotowani byli na atak. Konfederaci mieli do dyspozycji także niewielką flotyllę pod dowództwem komandora Josiaha Tattnalla składającą się z trzech holowników uzbrojonych w pojedyncze działa i rzecznego bocznokołowca. 
Du Pont podzielił swoją flotę na główny dywizjon złożony z dziewięciu najcięższych fregat i slupów w formacji liniowej oraz dywizjon flankujący złożony z pięciu kanonierek. Plan zakładał wejście do cieśniny w dwóch równoległych kolumnach: lżejszy dywizjon miał przejść samym jej środkiem, ostrzeliwując oba forty. Tymczasem zespół główny winien był minąć forty, dwie mile od wejścia do cieśniny zawrócić w lewo i przepłynąć wolno obok Fortu Walker, ostrzeliwując go ze swych wszystkich 123 dział, po czym ponownie zawrócić po wydłużonej elipsie, tym razem biorąc na cel Fort Beauregard. Dywizjon flankujący miał teraz trzymać się na uboczu, zwalczając okręty konfederackiej flotylli i wszelkie inne cele na swej drodze, podczas gdy dywizjon główny ostrzeliwać stale oba forty poszerzając swój eliptyczny kurs tak, by podchodzić coraz bliżej celów.
Przy pierwszym nawrocie floty unijnej w cieśninie Tattnall rzucił swe cztery jednostki w stronę ujścia, oddając kilka salw w kierunku "Wabash". Gdy okręty unionistów odpowiedziały celnym ogniem, Tattnall zawrócił i schronił się w ujściu rzeczki Skull Creek, 5 kilometrów na północny zachód od Fortu Walker.
Flota, zawracając na wschód, rozpoczęła bombardowanie północnego sektora Fortu Walker. Konfederackie działa odpowiadały chaotycznie i niecelnie. Okręty, generalnie trzymając się eliptycznego kursu, ciągle zmieniały szybkość i zasięg, co utrudniało artylerzystom na lądzie celowanie. Co więcej, wiele pocisków nie pasowało kalibrem do luf, proch był podłej jakości, a część dział za mocno odbijała i tym samym była niezdatna do użytku (w związku z brakiem amunicji konfederaccy artylerzyści nie mogli sobie pozwolić na ćwiczenia strzeleckie przed atakiem). Fort był zaprojektowany, by bronić cieśniny przed okrętami wpływającymi z otwartego morza, nie od strony rzeki. Teraz spadały nań 24 pociski na minutę. Dywizjon flankujący przyłączył się do ostrzału. 
Po zawróceniu okręty podeszły na odległość 600 metrów od Fortu Beauregard, gdzie w tym momencie już tylko trzy działa były sprawne. Gdy zawrócono na południe, rozpoczynając trzecią elipsę, du Pont otrzymał informację, że Fort Walker został opuszczony. O godz. 14.20 oddział desantowy marynarki zatknął flagę Unii na wałach, a transportowce zaczęły wysadzać na ląd piechotę, by przed zmierzchem obsadzić umocnienia. W Forcie Beauregard flaga Konfederacji została opuszczona wieczorem, a oddziały armii unionistów zajęły go wczesnym rankiem. Było to łatwe zwycięstwo. Straty po stronie Unii to 8 zabitych i 23 rannych podczas trwającego cztery godziny ostrzału. Konfederaci odnotowali: 11 zabitych, 48 rannych i 7 zaginionych.
Rezultaty.
W ciągu następnych trzech dni wojska Unii ruszyły w głąb lądu zajmując miejscowość Beaufort i okoliczne tereny określane wspólną nazwą "Port Royal" (dzisiejsze miasto Port Royal powstało dopiero w roku 1874). Dzień po zajęciu Port Royal generał Robert E. Lee przybył do Savannah jako nowo mianowany dowódca obrony południowego wybrzeża. Przybył zbyt późno z zadaniem wypełnienia misji niemożliwej do wypełnienia. 
Unia miała teraz obronny, głębokowodny port położony około 90 kilometrów od Charleston, kolebki amerykańskiej secesji. Miał być użyty zgodnie z przeznaczeniem, tj. jako port bazowy dla floty blokadowej, ale także jako punkt wypadowy do kolejnych operacji desantowych w następnych latach wojny.

</doc>
<doc id="1334339" url="https://pl.wikipedia.org/wiki?curid=1334339" title="Spirit">
Spirit



</doc>
<doc id="1334346" url="https://pl.wikipedia.org/wiki?curid=1334346" title="Janusz Zaleski (inżynier)">
Janusz Zaleski (inżynier)

Janusz Zygmunt Zaleski (ur. 20 kwietnia 1955) – polski inżynier, nauczyciel akademicki, były wojewoda wrocławski.
Życiorys.
W 1978 ukończył studia z zakresu matematyki stosowanej na Wydziale Podstawowych Problemów Techniki Politechniki Wrocławskiej, następnie studia doktoranckie w Instytucie Inżynierii Chemicznej i Urządzeń Cieplnych na tej uczelni. W 1983 uzyskał stopień naukowy doktora, habilitował się w 1987.
Początkowo był zatrudniony w Instytucie Inżynierii Chemicznej i Urządzeń Cieplnych, później przeszedł do Zakładu Aparatury Procesowej na Wydziale Mechaniczno-Energetycznym PWr. Zaczynał jako asystent, w 1992 został profesorem nadzwyczajnym. W 2005 otrzymał tytuł naukowy profesora. Został kierownikiem Zakładu Aparatury Procesowej.
Opublikował około 100 prac naukowych z zakresu zastosowania analizy wymiarowej w inżynierii procesowej, modelowania procesu poboru wody w budynkach mieszkalnych, gospodarki wodnej w dorzeczu Odry oraz polityki regionalnej.
W 1992 przez kilka miesięcy był wicewojewodą następnie do 1998 zajmował stanowisko wojewody wrocławskiego. W 1997 w trakcie tzw. powodzi tysiąclecia podjął decyzję o przebiciu wału w Łanach, do czego nie doszło z uwagi na sprzeciw mieszkańców. Następnie do 2001 w Kancelarii Prezesa Rady Ministrów współtworzył Program dla Odry 2006. W 2001 stanął na czele Biura Koordynacji Projektu Banku Światowego Usuwania Skutków Powodzi, a w 1998 objął funkcję prezesa zarządu Wrocławskiej Agencji Rozwoju Regionalnego. Był też m.in. przewodniczącym rady Narodowego Funduszu Zdrowia.
Odznaczenia.
W 2001 otrzymał Złoty Krzyż Zasługi.

</doc>
<doc id="1334348" url="https://pl.wikipedia.org/wiki?curid=1334348" title="Janusz Merkel">
Janusz Merkel

Janusz Merkel (ur. 1953 we Wrocławiu) – polski artysta malarz, kolorysta, rysownik. Doktor habilitowany nauk o sztukach pięknych
Absolwent Państwowej Wyższej Szkoły Sztuk Plastycznych we Wrocławiu, gdzie w latach 1981–1986 studiował malarstwo i rysunek w pracowni prof. Józefa Hałasa, oraz malarstwo w architekturze i urbanistyce, w pracowni prof. Mieczysława Zdanowicza. Od 1989, pracownik naukowo-dydaktyczny Akademii Sztuk Pięknych we Wrocławiu.
Twórczość.
Jego twórczość charakteryzuje eksploracja geometrycznie prostych, abstrakcyjnych form, w których największą rolę odgrywają: subtelna kolorystyka i stworzenie wrażenia miękkiej, włóknistej struktury materii plastycznej, a także poszukiwanie wizualnych środków ekspresji naturalnego porządku i spokoju. Poszukiwania te, poza technikami z użyciem farb olejnych i akrylowych, zaprowadziły go także w dziedzinę kolażu.

</doc>
<doc id="1334349" url="https://pl.wikipedia.org/wiki?curid=1334349" title="Jarosław Broda">
Jarosław Broda

Jarosław Józef Broda (ur. 25 lutego 1956 w Bystrzycy Kłodzkiej) – jeden z liderów Solidarności Polsko-Czesko-Słowackiej.
Ukończył filologię polską na Uniwersytecie Wrocławskim. Absolwent Polsko-Amerykańskiego Studium Komunikacji Społecznej Uniwersytetu Stanowego Centralnego Connecticut we Wrocławiu w 1993.
Działalność opozycyjna.
1976–1980 współpracownik KOR, następnie KSS „KOR”, kolporter wydawnictw niezależnych (książki „Nowej”, Biuletyn Informacyjny KSS „KOR”). 1977–1980 współorganizator, działacz wrocławskiego SKS we Wrocławiu. W 1980 uczestnik legendarnej głodówki solidarnościowej w kościele św. Krzysztofa w Podkowie Leśnej z głodującymi w więzieniu Mirosławem Chojeckim i Dariuszem Kobzdejem oraz w proteście przeciwko przetrzymywaniu w więzieniach działaczy opozycji. Był wielokrotnie szykanowany i zatrzymywany na 48 godzin przez SB. 1978–1982 rozpracowywany przez Wydz. III KW MO we Wrocławiu w ramach SOR krypt. „Orędownicy”; 1986–1990 przez Wydz. III WUSW we Wrocławiu w ramach SOR krypt. „Grafomani/SOR” krypt. Prezes.
W „Solidarności” od 1980, redaktor naczelny tygodnika „Solidarność Dolnośląska”. Podczas I Krajowego Zgromadzenia Delegatów w Gdańsku współredagował gazetę zjazdową „Głos Wolny”. Od 13 grudnia 1981 do 31 lipca 1982 w stanie wojennym był internowany. 1984–1987 archiwista w Spółdzielni Pracy „Nowa” we Wrocławiu oraz pracownik prywatnego zakładu dekarskiego. Od 1984 w podziemnej organizacji „Solidarność Walcząca”. Redaktor pisma „Walka”, „Biuletynu Solidarności Polsko-Czechosłowackiej” i Wschodnioeuropejskiej Agencji Informacyjnej. 1985–1989 członek wrocławskiego Komitetu Kultury Niezależnej. Od 1989 w Solidarności Polsko-Węgierskiej. Teksty Brody ukazywały się m.in. na łamach wrocławskiej „Obecności”.
Po 1989.
W latach 1990–1991 zastępca redaktora naczelnego Polskiego Radia Wrocław, następnie, w 1991–2001 dyrektor wrocławskiego oddziału Wydawnictwa Naukowego PWN. Od 2001 dyrektor Wydziału Kultury Urzędu Miejskiego we Wrocławiu.
Literatura.
1977–1980 współredaktor i wydawca niezależnych wydawnictw z serii poetyckiej literackiej Biblioteki „Agory” i Warsztatów Literackich Filologów. 1979–1981 członek Koła Młodych przy wrocławskim oddziale ZLP. Członek Stowarzyszenia Pisarzy Polskich i Stowarzyszenia Dziennikarzy Polskich. Autor pięciu zbiorów wierszy, m.in. "Pozostawmy im wybór broni" (w podziemiu: Inicjatywa Wydawnicza Aspekt, Wrocław 1986) i "Listy do żywych i umarłych" (1997).
Nagrody i odznaczenia.
Odznaczony Krzyżem Wolności i Solidarności (2022), Krzyżem Oficerskim Orderu Odrodzenia Polski (2007), medalem „Pro Memoria” (2010), Srebrną Odznaką Honorową Wrocławia, a także czeskim Medalem za Zasługi dla Dyplomacji.

</doc>
<doc id="1334350" url="https://pl.wikipedia.org/wiki?curid=1334350" title="Les Hayes">
Les Hayes



</doc>
<doc id="1334352" url="https://pl.wikipedia.org/wiki?curid=1334352" title="Alojzy Maciej Poprawa">
Alojzy Maciej Poprawa

Alojzy Maciej Poprawa EC (ur. 3 marca 1893 w Kaszowie, zm. 14 sierpnia 1942 w KL Dachau) – polski duchowny katolicki, Sługa Boży Kościoła katolickiego.
Życiorys.
Syn Józefa i Rozalii z domu Skucińskiej, ukończywszy Gimnazjum św. Jacka w Krakowie wstąpił w 1912 roku do nowicjatu w klasztorze Ojców Kamedułów na Bielanach koło Krakowa. Święcenia kapłańskie przyjął 9 czerwca 1918 roku, a następnie podjął studia w Kolegium św. Anzelma w Rzymie. Działalność duszpasterską podjął pełniąc obowiązki magistra nowicjuszy i przełożonego w klasztorze na Bielanach i wizytatora klasztorów kamedulskich. W 1937 roku podjął się odbudowy i ponownego założenia klasztoru w Bieniszewie.
Po upomnieniu się u niemieckich władz okupacyjnych o prawo do godnego życia i ludzkie traktowanie mieszkańców Bieniszewa, 26 sierpnia 1940 roku został aresztowany. O. Alojzy trafił 29 sierpnia 1940 do obozu koncentracyjnego Sachsenhausen, a 14 grudnia 1940 roku został przewieziony do obozu w Dachau i zarejestrowany jako numer 22577. Pracował tam na plantacjach. W międzyczasie spowiadał więźniów, mimo grożącej za to kary śmierci. Zamordowany został zastrzykiem z trucizną w szpitalu obozowym 14 sierpnia 1942 roku.
Jest autorem książki "Żywot św. Romualda Ojca i Patriarchy Kamedułów".
Jest jednym z 122 Sług Bożych, wobec których 17 września 2003 roku rozpoczął się proces beatyfikacyjny drugiej grupy męczenników z okresu II wojny światowej.

</doc>
<doc id="1334356" url="https://pl.wikipedia.org/wiki?curid=1334356" title="Korelacja rang">
Korelacja rang



</doc>
<doc id="1334357" url="https://pl.wikipedia.org/wiki?curid=1334357" title="Dariusz Matelski">
Dariusz Matelski

Dariusz Grzegorz Matelski (ur. 18 stycznia 1963 w Poznaniu) – polski historyk i archiwista, doktor habilitowany nauk humanistycznych.
Edukacja.
Studiował na Wydziale Historycznym Uniwersytetu im. Adama Mickiewicza w Poznaniu, w 1987 uzyskał magisterium. Jego promotorami byli – prof. Edmund Makowski (historia) i prof. Stanisław Nawrocki (archiwistyka).
W 1994 uzyskał doktorat z nauk humanistycznych w zakresie historii pod kierunkiem prof. Stanisława Nawrockiego (formalnym promotorem był prof. Stanisław Sierpowski – kierownik Zakładu Archiwistyki IH UAM). Praca doktorska dotyczyła mniejszości niemieckiej w Wielkopolsce w latach 1919–1939.
W 2008 uzyskał stopień doktora habilitowanego nauk humanistycznych w zakresie historii najnowszej.
Kwestia współpracy z SB.
Jesienią 2005 Tomasz Schramm podał informację, że Dariusz Matelski został pozyskany w październiku 1984 r. jako tajny współpracownik SB o pseudonimie "Leński".

</doc>
<doc id="1334358" url="https://pl.wikipedia.org/wiki?curid=1334358" title="Ángel Vicioso">
Ángel Vicioso

Ángel Vicioso Arcos (ur. 13 kwietnia 1977 w Alhama de Aragón) – hiszpański kolarz szosowy, zawodnik profesjonalnej ekipy Team Katusha-Alpecin.

</doc>
<doc id="1334359" url="https://pl.wikipedia.org/wiki?curid=1334359" title="Improved Load Bearing Equipment">
Improved Load Bearing Equipment

Improved Load Bearing Equipment albo ILBE - to plecak amerykańskiego Korpusu Piechoty Morskiej zaprojektowany, aby zastąpić obecnie używane plecaki w systemach ALICE i MOLLE.
Historia.
ILBE powstało jako następca plecaków systemu MOLLE. Plecaki MOLLE nie zadowalały żołnierzy USMC - były mało trwałe, niewygodne i słabo współpracowały z Interceptor Body Armor System. Z uwagi na to, że modernizacje plecaków MOLLE nie spełniły oczekiwań podjęto prace nad nowym systemem. W roku 2003 podjęto badania i wybrano do testów dwa projekty - firmy Bianchi i Propper International.
Zmiany w stosunku do MOLLE obejmowały:
Oba projekty były lżejsze od MOLLE. Testy polowe plecaków przeprowadzono w roku 2003. Ostateczny projekt wybrano 15 stycznia 2004 roku. Wprowadzono zmodyfikowaną wersję firmy Propper International. 
Opis konstrukcji.
ILBE jest produkowane przez zakład Propper Inc. Plecak zrobiony jest z gęstej tkaniny Cordura 725 w kamuflażu Marpat. Jest także pokryty taśmami, do których można doczepić ładownice.
Rodzina plecaków ILBE obejmuje:

</doc>
<doc id="1334361" url="https://pl.wikipedia.org/wiki?curid=1334361" title="ILBE">
ILBE



</doc>
<doc id="1334365" url="https://pl.wikipedia.org/wiki?curid=1334365" title="Jewhen Mieszkowski">
Jewhen Mieszkowski

Jewhen Mieszkowski lub Myszkowski (, niekiedy stosowano pisownię Мишковський, ur. w Kijowie, zm. 9 lipca 1920 w Tarnopolu) – ukraiński generał, szef sztabu Ukraińskiej Armii Halickiej od 10 grudnia 1918 do 12 lutego 1919.
Życiorys.
Pochodził z kozackiej rodziny z Połtawszczyzny. Razem z Symonem Petlurą uczył się w seminarium duchownym w Połtawie, następnie ukończył z wyróżnieniem szkołę oficerską w Petersburgu, a potem Mikołajewską Akademię Sztabu Generalnego. Po ukończeniu uzyskał stopień sztabskapitana, został również odznaczony orderem św. Stanisława III klasy.
Po wybuchu I wojny światowej, w listopadzie 1914 został za swoją dywizją skierowany na Ukrainę, do 8 armii gen. Brusiłowa. W 1916 został odwołany do Petersburga, we wrześniu 1917 w randze pułkownika został skierowany przez rząd Kiereńskiego na Wołyń.
W styczniu 1918, po ogłoszeniu IV Uniwersału Ukraińskiej Centralnej Rady, skierował swoją dywizję do Kijowa, i tam ją rozformował. Na prośbę Dmytra Dmytra Wytowskiego skierowano go do ZURL, jako szefa sztabu UHA.
Na początku grudnia 1919 zachorował na tyfus i został wysłany wraz z innymi ciężko chorymi (m.in. Wasylem Tjutjunnykiem i Andrijem Melnykiem) do Równego, gdzie zostali wzięci do niewoli przez wojska polskie.
Po podpisaniu umowy warszawskiej został wysłany w lutym 1920 przez Petlurę do Warszawy, w celu organizacji sztabu generalnego nowej armii URL. Otrzymał stanowisko generalnego kwatermistrza armii URL. Na początku lipca 1920 sztab generalny znajdował się w Płoskirowie. 5 lipca bolszewicka konnica Budionnego (8 Dywizja Kawalerii Czerwonego Kozactwa) przerwała front i zaatakowała 6 lipca miejsce postoju sztabu pod Czornym Ostrowom. Mieszkowski organizował obronę pociągu sztabowego, sam biorąc w niej udział, i odniósł rany. Został wysłany drezyną do szpitala, jednak podróż trwała 3 dni, i nie udało się już go uratować. Został pochowany 9 lipca na cmentarzu Mikulinieckim w Tarnopolu.

</doc>
<doc id="1334370" url="https://pl.wikipedia.org/wiki?curid=1334370" title="Tour de Pologne 1949">
Tour de Pologne 1949

8. edycja wyścigu kolarskiego Tour de Pologne odbyła się w dniach 22 sierpnia – 4 września 1949. Rywalizację rozpoczęło 94 kolarzy, a ukończyło 58. Łączna długość wyścigu – 1994 km.
Pierwsze miejsce w klasyfikacji generalnej zajął Francesco Locatelli (Włochy), będąc pierwszym zagranicznym kolarzem wygrywającym wyścig, drugie Marin Niculescu (Rumunia), a trzecie Kaj Allan Olsen (Dania). Dopiero siódmy był najlepszy z naszych reprezentantów Wacław Wójcik.
Był to wyścig rekordowy i wyjątkowy pod każdym względem. Organizator "Czytelnik" wzniósł się na szczyty organizacyjnych i dyplomatycznych możliwości sprowadzając aż 9 zagranicznych ekip. Rekordowa była jak dotychczas: liczba zawodników, dystans, organizacja, opieka lekarska, zainteresowanie i poziom sportowy zaproszonych zagranicznych kolarzy. Sędzią głównym był Franciszek Szymczyk.

</doc>
<doc id="1334371" url="https://pl.wikipedia.org/wiki?curid=1334371" title="Polska Poczta, Telegraf i Telefon">
Polska Poczta, Telegraf i Telefon

Polska Poczta, Telegraf i Telefon (PPTiT) – polskie przedsiębiorstwo państwowe działające w latach 1928-1991. W 1987 roku przekształcone w państwową jednostkę organizacyjną. Jego zadaniem była eksploatacja wszystkich urządzeń pocztowych, telegraficznych i telekomunikacyjnych.
Geneza utworzenia.
W marcu 1927 r. z inicjatywy Ministra Przemysłu i Handlu Eugeniusza Kwiatkowskiego wydano rozporządzenie o komercjalizacji przedsiębiorstw państwowych. Pozwalało ono na tworzenie przedsiębiorstw państwowych posiadających osobowość prawną oraz przekształcanie w tym kierunku przedsiębiorstw już istniejących. Powodowało to wydzielenie ich ze struktur administracji państwowej i przystosowanie do działalności w warunkach handlowych.
Ewentualne przekształcenie poczty i telegrafu w przedsiębiorstwo handlowe stwarzało przed rozwojem tej gałęzi gospodarki nowe możliwości. Dla polskich władz najlepszym tego przykładem były przeprowadzone reformy poczty francuskiej (od 1923 r.) i niemieckiej (od 1924 r.). Nowe rozwiązania, jakie tam zastosowano, takie jak: zyskanie samodzielności finansowej, określenie odpowiedzialności za przedsiębiorstwo, ograniczenie interwencji parlamentu w sprawy poczty, wprowadzenie nowego systemu zarządzania i motywacji dla personelu oraz swoboda i szybkość decyzji, podejmowanych przez kierownictwo w warunkach zmiennej koniunktury, pozwoliły na szybki rozwój sieci pocztowej i wzrost dochodów przedsiębiorstw pocztowych w tych krajach. Działalność w warunkach handlowych wymusiły także wprowadzenie nowych, nieznanych dotąd usług pocztowo-telekomunikacyjnych.
Pomysł komercjalizacji przedsiębiorstw w Polsce sprawdził się na przykładzie Polskich Kolei Państwowych. To największe przedwojenne przedsiębiorstwo w kraju na zasadach handlowych funkcjonowało już od 1926 r. Racjonalizacja administracji i eksploatacji przedsiębiorstwa przyniosły spodziewane efekty, co spowodowało przyspieszenie prac nad zreformowaniem poczty.
Utworzenie.
Podstawą prawną utworzenia przedsiębiorstwa pocztowo-telekomunikacyjnego było rozporządzenie Prezydenta Rzeczypospolitej z dnia 22 marca 1928 r. o utworzeniu państwowego przedsiębiorstwa „Polska Poczta, Telegraf i Telefon”. Zgodnie z jego postanowieniami dzień rozpoczęcia działalności miał określić Minister Poczt i Telegrafów z Ministrem Skarbu. Kolejnym rozporządzeniem określono dzień 1 lipca 1928 r. jako datę podjęcia działalności PPTiT i przejęcia przez nie w zarząd majątku ruchomego i nieruchomego stanowiącego do tej pory własność Skarbu Państwa.
Działalność.
Przedsiębiorstwo miało być zarządzane według zasad handlowych, z uwzględnieniem potrzeb państwa i interesów społeczeństwa. Jego zadaniem była eksploatacja wszystkich urządzeń pocztowych, telegraficznych i telekomunikacyjnych w kraju. Odpowiadało za zobowiązania Skarbu Państwa z zakresu poczty i telegrafu. PPTiT posiadało osobowość prawną. Zarząd nad państwowym przedsiębiorstwem „Polska Poczta, Telegraf i Telefon” sprawował Minister Poczt i Telegrafów przy pomocy terenowych Dyrekcji Poczt i Telegrafów oraz podległych im struktur. Przedsiębiorstwo zwolnione było od podatków i danin publicznych na rzecz Skarbu Państwa oraz samorządu. Posiadało także pewne swobody w gospodarowaniu finansami i nieruchomościami, lecz liczne ograniczenia w tych kwestiach często uniemożliwiały szybszy rozwój.
Mimo rozpoczęcia w 1928 r. reformy, proces pełnej komercjalizacji przedsiębiorstwa opóźniał się. Nie zdołano wprowadzić ważnych organów, gwarantujących dużą niezależność przedsiębiorstwa, jak rada administracyjna czy rada nadzorcza. Majątek, jaki PPTiT posiadało, przekazany był nie na własność, lecz w zarząd, co znacznie utrudniało działalność inwestycyjną i eksploatacyjną.
1 stycznia 1930 r. minister Ignacy Boerner, dążący do dokończenia komercjalizacji poczty, powołał Biuro Studiów – organ, który miał się zająć dalszą komercjalizacją i modernizacją przedsiębiorstwa. Rezultatem prac Biura była nowelizacja rozporządzenia tworzącego przedsiębiorstwo „Polska Poczta, Telegraf i Telefon”. Zgodnie z rozporządzeniem z 21 października 1932 r., przedsiębiorstwo określono jako instytucję prawa publicznego. Na nowo uregulowano sprawy majątkowe, nieruchomości przekazano w „zarząd powierniczy i użytkowanie”, natomiast cały majątek ruchomy przekazano przedsiębiorstwu na własność. Zapowiedziano także inwentaryzację i oszacowanie majątku, co było konieczne do sporządzenia bilansu otwarcia, co z kolei było niezbędnym warunkiem faktycznego skomercjalizowania przedsiębiorstwa.
Mimo poszerzenia samodzielności przedsiębiorstwa „Polska Poczta, Telegraf i Telefon”, nadal nie uzyskało ono pełnej samodzielności, zwłaszcza kredytowej. Komercjalizacja nie była dokończona również ze względu na brak bilansu otwarcia przedsiębiorstwa.
Ostatecznie w rezultacie trwających kilka miesięcy prac zdołano ustalić na dzień 1 kwietnia 1937 r. bilans otwarcia przedsiębiorstwa, który następnie został zatwierdzony uchwałą Rady Ministrów z 24 listopada 1937 r. W ten sposób 1 kwietnia 1937 r. ukończony został długi proces komercjalizacji i formowania przedsiębiorstwa.
W 1939 r. na ziemiach polskich działały 1274 urzędy pocztowe, telekomunikacyjne i telegraficzno-telefoniczne oraz 2911 agencji pocztowych.
Organizacja.
Na szczeblu centralnym PPTiT zarządzane było bezpośrednio przez Ministra Poczt i Telegrafów, przy pomocy struktur ministerstwa i jednostek centralnych. W terenie przedstawicielami PPTiT byli Dyrektorzy Okręgów Poczt i Telegrafów, którym podlegały niższe jednostki. Struktura organizacyjna przedsiębiorstwa została ujęta w rozporządzeniu Ministra Poczt i Telegrafów z 31 sierpnia 1935 r. Akt ten wprowadził ostateczny ustrój, strukturę i nazewnictwo jednostek, które do tego czasu funkcjonały często na bazie przepisów uchwalonych przed powołaniem PPTiT.
Według rozporządzenia z 1935 r. struktura PPTiT wyglądała następująco:
Jednostki centralne:
Terytorialne jednostki kierownicze:
Terytorialne jednostki wykonawcze:
Likwidacja.
4 grudnia 1991, zarządzeniem Ministra Łączności, w miejsce państwowej jednostki organizacyjnej „Polska Poczta, Telegraf i Telefon” powołano dwa oddzielne podmioty gospodarcze: państwowe przedsiębiorstwo użyteczności publicznej „Poczta Polska” oraz spółkę akcyjną Skarbu Państwa „Telekomunikacja Polska”.

</doc>
<doc id="1334373" url="https://pl.wikipedia.org/wiki?curid=1334373" title="Dorian Yates">
Dorian Yates

Dorian Andrew Mientjez Yates (ur. 19 kwietnia 1962 w Sutton Coldfield w Anglii) – brytyjski zawodowy kulturysta, sześciokrotny zdobywca tytułu Mr. Olympia (1992-97), piąty w rankingu z najwyższą liczbą nagród Mr. Olympia wszech czasów, za Ronnie Colemanem (8), Lee Haneyem (8), Arnoldem Schwarzeneggerem (7) i Philem Heathem (7). Powszechnie uważany za jednego z najlepszych zawodników w historii współczesnej kulturystyki.
Kariera.
Przezwisko "Shadow" zostało mu przypisane przez redaktora naczelnego "Flex Magazine" – Petera McGough.
Dorian poniósł tylko dwie porażki w trakcie swej zawodowej kariery. W 1990 roku zajął drugie miejsce w "Night of Champions" ustępując Mohammedowi "Momo" Benazizzie. W 1991 roku w swym debiucie w Mr. Olympia musiał uznać wyższość 8-krotnego Championa tych zawodów - Lee Haney'a, dla którego był to ostatni konkurs. Następne 6 sezonów okazały się zwycięstwami. W 1997 kontuzjowany Yates odniósł kolejne zwycięstwo w Mr. Olympia. Kontuzja, tricepsa, była jednym z powodów, dla których postanowił zakończyć karierę.
W roku 1993 opublikował autobiografię zatytułowaną "Blood and Guts". W roku 1996 ukazał się film o tym samym tytule zawierający jego typowy tygodniowy trening. W 1998 został współautorem książki "A Warrior's Story", w której opisał swoją drogę kariery zawodowej. W 2015 wyprodukował film dokumentalny "All I Know is Pain", w którym wystąpił wraz z synem Lewisem, także kulturystą.
Dorian Yates mieszka obecnie w hiszpańskim kurorcie Marbella na Costa del Sol. W 2006 roku rozwiódł się ze swoją pierwszą żoną Debbie, aw 2009 Yates poślubił brazylijską modelkę fitness Gal Ferreirę, mistrzynię świata w kulturystyce.

</doc>
<doc id="1334374" url="https://pl.wikipedia.org/wiki?curid=1334374" title="Ferenc Paragi">
Ferenc Paragi

Ferenc Paragi (ur. 21 sierpnia 1953 w Budapeszcie, zm. 21 kwietnia 2016) – węgierski lekkoatleta specjalizujący się w rzucie oszczepem. Czołowy węgierski oszczepnik przełomu lat siedemdziesiątych i osiemdziesiątych XX wieku. Był rekordzistą świata i Europy. 23 kwietnia 1980 na stadionie w miejscowości Tata uzyskał rezultat 96,72 – dzięki temu poprawił po niespełna 4 latach poprzedni rekord należący do jego rodaka Miklósa Németha.
Podczas Igrzysk XXII Olimpiady w Moskwie w 1980 roku – kilka miesięcy po tym jak pobił rekord świata – uzyskał w kwalifikacjach doskonały rezultat – 88,75 (o prawie 3 metry lepszy od drugiego zawodnika – Wolfganga Hanischa). Dwa dni później – podczas olimpijskiego finału udało mu się osiągnąć tylko 79,52 i zajął 10. miejsce w konkursie.
Rekord świata odebrał mu trzy lata później – 15 maja 1983 roku Amerykanin Tom Petranoff uzyskując wynik 99,72.
Paragi w 1975, 1976, 1977, 1979 i 1982 zdobywał złote medale mistrzostw Węgier.

</doc>
<doc id="1334376" url="https://pl.wikipedia.org/wiki?curid=1334376" title="Małachowski">
Małachowski



</doc>
<doc id="1334382" url="https://pl.wikipedia.org/wiki?curid=1334382" title="Bernardo Ruiz">
Bernardo Ruiz

Bernardo Ruiz (ur. 8 stycznia 1925 w Orihuela) - hiszpański kolarz szosowy startujący wśród zawodowców w latach 1945-1958. Zwycięzca Vuelta a España (1948). Trzeci kolarz Tour de France (1952).

</doc>
<doc id="1334383" url="https://pl.wikipedia.org/wiki?curid=1334383" title="Angel Vicioso">
Angel Vicioso



</doc>
<doc id="1334384" url="https://pl.wikipedia.org/wiki?curid=1334384" title="Macaca nemestrina">
Macaca nemestrina



</doc>
<doc id="1334388" url="https://pl.wikipedia.org/wiki?curid=1334388" title="Plac Lajosa Kossutha">
Plac Lajosa Kossutha

Plac Lajosa Kossutha (węg. "Kossuth Lajos tér" lub w skrócie "Kossuth tér") – plac w centralnej części Budapesztu, na wschodnim brzegu Dunaju. W latach 1898–1927 nosił nazwę Plac Parlamentarny, gdyż znajduje się przy nim budynek parlamentu. 
Na placu stoi pomnik upamiętniający wydarzenia powstania węgierskiego z 1956. Co roku 20 sierpnia na placu Węgrzy świętują Dzień Św. Stefana, pierwszego króla Węgier, patrona kraju.
Turyści znajdą tu także historyczną flagę z 1956 z wyciętym godłem Węgierskiej Republiki Ludowej. 
Na północnym skraju stoi pomnik patrona placu – Lajosa Kossutha. W pobliżu placu znajduje się stacja czerwonej linii metra – Kossuth tér. Można dojechać także autobusami, trolejbusami i tramwajami.

</doc>
<doc id="1334389" url="https://pl.wikipedia.org/wiki?curid=1334389" title="Płochocin (przystanek kolejowy)">
Płochocin (przystanek kolejowy)

Płochocin - przystanek kolejowy w Płochocinie, w województwie mazowieckim, w Polsce. Według klasyfikacji PKP ma kategorię dworca lokalnego. Znajdują się tu 2 perony.
Jest to ostatni przystanek II Strefy Biletowej ZTM. Na stacji zatrzymują się jedynie pociągi podmiejskie należące do Kolei Mazowieckich. Pociągi dalekobieżne oraz towarowe przejeżdżają przez stację bez zatrzymania.
W roku 2018 przystanek obsługiwał 700–1000 pasażerów na dobę.

</doc>
<doc id="1334392" url="https://pl.wikipedia.org/wiki?curid=1334392" title="Republika Turecka Cypru Północnego">
Republika Turecka Cypru Północnego



</doc>
<doc id="1334393" url="https://pl.wikipedia.org/wiki?curid=1334393" title="Emilio Rodríguez">
Emilio Rodríguez

Emilio Rodríguez (ur. 28 listopada 1923 w Puenteareas; zm. 21 lutego 1984) - hiszpański kolarz szosowy startujący wśród zawodowców w latach 1946-1957. Zwycięzca Vuelta a España (1950).

</doc>
<doc id="1334394" url="https://pl.wikipedia.org/wiki?curid=1334394" title="Emilio Rodriguez">
Emilio Rodriguez



</doc>
<doc id="1334398" url="https://pl.wikipedia.org/wiki?curid=1334398" title="Kawa mokka">
Kawa mokka

Kawa mokka – jeden z wariantów kawy latte. Składa się z espresso, gorącego mleka oraz ciemnej lub mlecznej czekolady. W odróżnieniu od latte czy cappuccino kawa mokka nie zawiera piany. W zamian dodaje się bitą śmietanę i posypuje ją cynamonem lub kakao. Taką kawę serwuje się również czasami z kakao lub syropem czekoladowym. Istnieje wariant tej kawy, w którym zamiast ciemnej lub mlecznej czekolady dodaje się białą. Jest również odmiana zwana „zebrą”, do której dodaje się zarówno syrop z ciemniej, jak i z białej czekolady.
Przygotowanie: do wysokiej przezroczystej szklanki wlewa się espresso, a następnie czekoladę (może być w syropie lub w proszku, gorzka, mleczna lub biała) i miesza się składniki. Następnie wlewa się gorące mleko.
Nazwa „mokka” pochodzi od portu Mokka w Jemenie, skąd kiedyś sprowadzano kawę o czekoladowym smaku i zapachu.
Odmiany.
Mokka aksamitna – połączenie kawy z lodami. Serwuje się osobno kawę i osobno lody, a osoba pijąca sama polewa je kawą. Składniki: 3 gałki lodów, filiżanka kawy, bita śmietana.

</doc>
<doc id="1334399" url="https://pl.wikipedia.org/wiki?curid=1334399" title="Port lotniczy Nawazibu">
Port lotniczy Nawazibu

Port lotniczy Nawazibu (IATA: NDB, ICAO: GQPP) – międzynarodowy port lotniczy położony w Nawazibu, w Mauretanii. Jest drugim co do wielkości portem lotniczym w kraju.

</doc>
<doc id="1334404" url="https://pl.wikipedia.org/wiki?curid=1334404" title="Aborcja w Niemczech">
Aborcja w Niemczech

Aborcja w Niemczech – obecnie w Niemczech aborcja prawnie dopuszczalna jest jedynie w dwóch wypadkach:
Nie karze się jednak za jej wykonanie w pierwszym trymestrze ciąży z innych powodów, jeżeli kobieta skorzystała z odpowiednich konsultacji, zabieg został wykonany przez lekarza i pomiędzy konsultacją a zabiegiem zachowano odstęp co najmniej 3 dni, a także od poczęcia nie minęło więcej niż 12 tygodni – są to warunki, które muszą być spełnione jednocześnie. Oznacza to, że kobiety de facto mogą usuwać ciążę także z przyczyn społecznych, ekonomicznych i osobistych bez jakiejkolwiek odpowiedzialności karnej. Natomiast lekarz podlega odpowiedzialności karnej za wystawienie błędnego zaświadczenia o występowaniu okoliczności uprawniających do legalnej aborcji, karze się go również za dokonanie aborcji bez sprawdzenia stadium zaawansowania ciąży, poinformowania kobiety o możliwych konsekwencjach zabiegu bądź bez dania jej możliwości wyjawienia motywów swojej decyzji.
Historia.
Constitutio Criminalis Carolina zabraniała aborcji pod karą śmierci przez ścięcie mieczem. Podobnie surowo kwestię tę traktowała Theresiana (XVIII wiek). Dopiero wiek XIX przyniósł złagodzenie kar za przerywanie ciąży, w dalszym ciągu pozostało ono nielegalne.
W roku 1871 wszedł w życie Kodeks Karny którego artykuł 218 zabraniał całkowicie aborcji. Był on również w mocy na ziemiach polskich dawnego zaboru pruskiego do roku 1932.
Niemcy były jednym z pierwszych krajów świata gdzie zaczęto mówić o legalizacji aborcji. Z pomysłem takim wystąpiła w 1908 roku działaczka feministyczna Camilla Jelinek. Pomysł upadł jednak w Reichstagu w roku następnym. W 1920 roku działacze SPD złożyli projekt legalizacji aborcji w pierwszych trzech miesiącach ciąży, ale został on odrzucony przez Reichstag. Ostatecznie burzliwą debatę na ten temat przerwało orzeczenie Reichsgerichtu z 1927 roku uznające aborcję dokonaną dla ratowania życia matki za legalną jako działanie w stanie wyższej konieczności.
W okresie Republiki Weimarskiej (1918–1933) zalegalizowano aborcję i dopuszczono do powszechnej sprzedaży środki antykoncepcyjne.
Zmiana nastąpiła po dojściu do władzy Adolfa Hitlera i powstaniu III Rzeszy (1933–1945), w której aborcję uznano za zbrodnię przeciwko ciału i państwu, zezwalając Niemcom tzw. Aryjczykom jedynie w szczególnych okolicznościach. W wyniku tego nastąpił spadek liczby zabiegów aborcyjnych z 34 698 w 1932 do mniej niż 2000 (średnia z lat 1935–1940).
Kolejna zmiana przepisów nastąpiła w 1943 roku gdy z jednej strony wprowadzono aborcję na żądanie dla kobiet z tzw. niższych ras (m.in. Polek), z drugiej wprowadzono karę śmierci za usunięcie ciąży w przypadku kobiet niemieckich. Po wojnie w strefie okupowanej przez mocarstwa zachodnie wrócono do przepisów z 1927 roku, natomiast w strefie sowieckiej wprowadzono legalność aborcji z szeregu przyczyn. W 1950 roku parlament NRD przyjął "Ustawę o ochronie matki i dziecka oraz prawach kobiety". Aborcja była dozwolona jedynie z racji medycznych i embriopatologicznych. NRD było jedyną spośród sowieckich satelitów, która nie zalegalizowała przerywania ciąży w drugiej połowie lat 50.
Debata aborcyjna rozgorzała na nowo w Niemczech Zachodnich na początku lat 70. 18 czerwca 1974 roku Bundestag przyjął legalizację aborcji na żądanie w pierwszych trzech miesiącach ciąży, ale ustawa ta nie zdążyła wejść w życie, gdyż kilka dni później zaskarżyli ją do Trybunału Konstytucyjnego parlamentarzyści CDU/CSU. W roku 1975 Trybunał uznał legalizację aborcji za sprzeczną z Konstytucją Niemiec. W roku następnym przyjęto jednak nowelizację kodeksu karnego dopuszczającą aborcję z racji medycznych, embriopatologicznych, kryminalnych i społecznych.
W NRD wprowadzono aborcję na żądanie w 1972 roku w jedynym niejednomyślnym głosowaniu Izby Ludowej.
Po zjednoczeniu Niemiec kwestia aborcji znów odżyła, gdyż na terytorium Niemiec zachodnich obowiązywały przepisy RFN z 1976 roku, a w Niemczech wschodnich ustawodawstwo NRD z 1972 roku.
W roku 1992 Bundestag ponownie przegłosował ustawę wprowadzającą aborcję na żądanie – rząd Bawarii oraz szereg osób (m.in. Kanclerz Helmut Kohl) zaskarżyli ustawę do federalnego Trybunału Konstytucyjnego który podtrzymał swe wcześniejsze orzeczenie o niekonstytucyjności aborcji na żądanie, postanowił jednak iż nie będzie ona karana w trzech pierwszych miesiącach ciąży pod warunkiem skorzystania z odpowiedniej konsultacji i odstępu trzech dni między konsultacją a zabiegiem.
Nowe prawo weszło w życie w 1995 roku.
Nastroje społeczne.
W badaniu "Europejskie Wartości" w maju 2005 roku na pytanie "Czy kobieta, jeśli nie chce mieć dzieci powinna mieć możliwość dokonania aborcji?" twierdząco odpowiedziało 64% Niemców, przeciwne zdanie miało 34% a tylko 2% nie miało zdania w tej kwestii. Odsetek przeciwników dopuszczalności przerywania ciąży był równy średniej z dziesięciu krajów biorących udział w badaniu, natomiast odsetek zwolenników legalności aborcji był od niej większy o 2%.

</doc>
<doc id="1334411" url="https://pl.wikipedia.org/wiki?curid=1334411" title="Droga I/48 (Czechy)">
Droga I/48 (Czechy)

Droga krajowa 48 (cz. "Silnice I/48") – droga krajowa w Czechach. Szlak łączy Bělotín z Frydkiem-Mistkiem.

</doc>
<doc id="1334412" url="https://pl.wikipedia.org/wiki?curid=1334412" title="Farba olejna">
Farba olejna

Farby olejne – rodzaj wolno wysychających farb o konsystencji pasty lub płynnej, w których cząsteczki pigmentu zawieszone są w nośniku, oleju, zwykle roślinnym. Używane zarówno w malarstwie artystycznym (malarstwo olejne), jak i w budownictwie i innych gałęziach przemysłu, w celach dekoracyjnych, lub jako powłoka ochronna. Niektóre farby olejne zawierają szkodliwe dla zdrowia pigmenty.
Artystyczne farby olejne.
Do prac artystycznych używane są farby olejne w tubkach, z których wyciska się je na paletę malarską i w razie potrzeby miesza, aby uzyskać potrzebny kolor.
Produkcja.
Tradycyjnie do produkcji farb olejnych używany był olej lniany lub orzechowy, współcześnie dodaje się olej krokoszowy, a także nie wysychający bez promieni UV olej makowy. Do dwóch lat ten ostatni wydaje się twardy, po czym zaczyna chłonąć wodę i mięknie, co powoduje że nie powstaje linoksyd. Odkryto, że farba, na oleju makowym, w obrazie z lat 60 XX wieku, przechowywanym w ciemnym magazynie muzeum jest miękka (impasto).
Jednakże współcześnie farby olejne, z każdej półki cenowej, mają dodatki, które wpływają negatywnie na ich jakość, wysychanie farby i trwałość pigmentów.
Analiza farb studyjnych jednej z firm angielskich wykazała obecność: kaolinu, krzemionki, siarczanu baru, wosku pszczelego, soli cyrkonu i kobaltu, stearynianu glinu, węglanu magnezu oraz wapnia, a także obecność innych niż lniany olei, krokoszowego, makowego i być może słonecznikowego.
W farbach holenderskiego producenta z serii Artists Quality ze średniego segmentu znaleziono: stearynian glinu i węglan wapnia. Natomiast w farbach innego producenta holenderskiego, który istnieje od 1664, wykazano obecność kaolinu, węglanu wapnia, wosku rycynowego (ang. "castor wax"), W badaniach zauważa się, że najbardziej degradujący wpływ na powłokę malarską mają wosk rycynowy i stearyniany. W literaturze anglojęzycznej te ostatnie – metal soaps.

</doc>
<doc id="1334413" url="https://pl.wikipedia.org/wiki?curid=1334413" title="Kossuth ter">
Kossuth ter



</doc>
<doc id="1334414" url="https://pl.wikipedia.org/wiki?curid=1334414" title="Jean Dotto">
Jean Dotto

Jean Dotto (ur. 27 marca 1928 w Saint-Nazaire; zm. 20 lutego 2000 w Ollioules) – francuski kolarz szosowy startujący wśród zawodowców w latach 1950-1963. Był pochodzenia włoskiego, od 1 września 1937 obywatel Francji. Zwycięzca Vuelta a España (1955).

</doc>
<doc id="1334415" url="https://pl.wikipedia.org/wiki?curid=1334415" title="EgyptAir Cargo">
EgyptAir Cargo

EgyptAir Cargo – egipska towarowa linia lotnicza z siedzibą w Kairze. Głównym węzłem jest port lotniczy Kair.
Historia.
Spółka EgyptAir Holding Company powstała w 2004 z siedmiu spółek zależnych, jedną z nich była EgyptAir Cargo.
Spółka jest członkiem programu IATA Cargo 2000.
EgyptAir Cargo planuje przeznaczyć co najmniej 50 milionów dolarów na nowe centrum przeładunku na lotnisku w Kairze. Podobne centrum powstało na lotnisku w Luksorze.
W 2008 linia EgyptAir Cargo wprowadziła nowe logo.
Flota.
Flota EgyptAir cargo

</doc>
<doc id="1334417" url="https://pl.wikipedia.org/wiki?curid=1334417" title="Karol Godeffroy">
Karol Godeffroy

Karol Godeffroy (ur. 1839, zm. 24 września 1872) – hrabia, właściciel Zborowa i okolicznych dóbr, założyciel i wieloletni właściciel uzdrowiska w Solcu-Zdroju, ojciec Juliana Godeffroy uczestnika powstania styczniowego.
Karol Godeffroy, gdy dorobił się znacznego majątku na dzierżawie starostwa rabsztyńskiego nabył dobra w Zborowie, zamieszkał w tamtejszym starym pałacu. Ożenił się z hrabianką Joanną Wessel, z którą miał dwóch synów Juliana i Józefa oraz córkę Karolinę.
W 1836 r. w pobliskim Busku-Zdroju otwarto uzdrowiskowe sanatorium Marconi. Prawdopodobnie to było impulsem dla Karola Godeffroy by w 1837 r. w odległym od Zborowa zaledwie o kilka kilometrów Solcu, wykorzystując lokalne, znane od wielu lat właściwości lecznicze tamtejszych wód założył uzdrowisko. W tym celu zostały wybudowane pierwsze budynki leczniczo-kąpielowe i mieszkalne oraz przyłączono do Solca przyległe 100 ha lasu iglastego.
Karol Godeffroy w 1865 r. ufundował i postawił w okolicy Zborowa i Solca trzy krzyże przydrożne, jako wotum wdzięczności za szczęśliwe uwolnienie z carskiego więzienia jego najstarszego syna Juliana, osadzonego tam za udział w powstaniu styczniowym.
Krzyże stanęły w:
Wkrótce potem przeprowadził się do Krakowa. Po wielu latach, na starość zamieszkał u swej córki Karoliny i zięcia Ludwika Walchnowskiego w Nizinach, tam też zmarł w 1878 r. Jest pochowany w Koniemłotach.
Na początku XX wieku uzdrowisko Solec-Zdrój zostało odkupione przez braci Romualda i Włodzimierza Daniewskich.

</doc>
<doc id="1334420" url="https://pl.wikipedia.org/wiki?curid=1334420" title="Berlin-Tempelhof (stacja kolejowa)">
Berlin-Tempelhof (stacja kolejowa)

Berlin-Tempelhof – stacja kolejowa na liniach S-Bahn S41, S42, S45, S46 i S47 oraz stacja metra w Berlinie, na linii U6, w dzielnicy Tempelhof, w okręgu administracyjnym Tempelhof-Schöneberg. Stacja metra otwarta została w 1929.

</doc>
<doc id="1334421" url="https://pl.wikipedia.org/wiki?curid=1334421" title="Aborcja w Hiszpanii">
Aborcja w Hiszpanii

Prawo.
Do 1985 roku w Hiszpanii obowiązywał całkowity zakaz aborcji. W tym właśnie roku wprowadzono jej niekaralność w trzech przypadkach:
Przerwanie ciąży może być dokonane jedynie w szpitalu publicznym lub prywatnym posiadającym specjalną akredytację władz. Ponad 90% aborcji ma miejsce w placówkach prywatnych.
24 lutego 2010 została przyjęta nowa ustawa, która pozwala na przerywanie ciąży na życzenie kobiety, w pierwszych 14 tygodniach. Ustawa ponadto pozwala dokonać aborcji do 22 tygodnia, jeżeli ciąża zagraża życiu matki lub płodu. W myśl ustawy kobieta powyżej 16 roku życia może dokonać zabiegu bez zgody rodziców.
Skala aborcji w Hiszpanii.
Klauzula zdrowia psychicznego matki jest interpretowana bardzo liberalnie, w efekcie czego liczba legalnych aborcji jest w Hiszpanii niewiele mniejsza niż w państwach o bardziej liberalnym ustawodawstwie. Najwięcej aborcji dokonują mieszkanki Balearów (256/1000 urodzeń), najmniej Ceuty (18/1000 urodzeń). W roku 2008 w całym kraju dokonano 115812 aborcji, zaś w roku 2009 111482. Tym samym po raz pierwszy od 10 lat odnotowano spadek.
Nastroje społeczne.
Hiszpanie wykazują mniejszą akceptację dla aborcji niż inne społeczeństwa Europy Zachodniej, niemniej w badaniu "Europejskie wartości" 59% z nich odpowiedziało twierdząco na pytanie "Czy kobieta, gdy nie chce mieć dzieci, powinna mieć możliwość dokonania aborcji?" (średnia z dziesięciu państw biorących udział w badaniu – 62%). Przeciwne zdanie miało 35% obywateli Hiszpanii (średnia z dziesięciu państw-uczestników sondażu – 34%), 6% nie miało zdania w tej kwestii (średnia europejska – 4%).

</doc>
<doc id="1334422" url="https://pl.wikipedia.org/wiki?curid=1334422" title="Alt-Tempelhof">
Alt-Tempelhof

Alt-Tempelhof - stacja metra w Berlinie na linii U6, w dzielnicy Tempelhof, w okręgu administracyjnym Tempelhof-Schöneberg. Stacja została otwarta w 1966.

</doc>
<doc id="1334423" url="https://pl.wikipedia.org/wiki?curid=1334423" title="Jewhen Myszkowśkyj">
Jewhen Myszkowśkyj



</doc>
<doc id="1334426" url="https://pl.wikipedia.org/wiki?curid=1334426" title="Gerry Healy">
Gerry Healy

Gerry Healy, właśc. Thomas Gerard Healy (ur. 3 grudnia 1913 w Ballybane, zm. 14 grudnia 1989) – brytyjski polityk, trockista.
Wczesna działalność.
Urodzony w Irlandii, Healy z powodu trudnej sytuacji finansowej musiał już jako czternastolatek podjąć pracę jako radiowiec na statku handlowym. Również jako nastolatek przyłączył się do Komunistycznej Partii Wielkiej Brytanii, z której w 1937 r. odszedł do trockistowskiej grupy Militant. Poznał tam Jocka Hastona i Ralpha Lee, z którymi zakładał Robotniczą Ligę Międzynarodową. Konfliktowy charakter Healy'ego nie ułatwiał jednak pracy; kilkakrotnie porzucał on tę organizację, po czym do niej wracał. Przyczynił się do jej przekształcenia w Rewolucyjną Partię Komunistyczną i do wstąpienia do IV Międzynarodówki. Chociaż deklarował się jako jednoznaczny zwolennik samodzielnego działania trockistów, został przekonany przez liderów Międzynarodówki do wstąpienia do Partii Pracy, zakładając w niej grupę o nazwie Klub, liczącą zaledwie 40 osób. Wytrwał w niej jedynie kilka lat i został razem ze swoimi zwolennikami wyrzucony za zbytni radykalizm, co ostatecznie przekonało go o bezsensowności działania wewnątrz organizacji masowych.
W 1953 r. Healy poparł Jamesa Cannona przeciw Michelowi Pablo i wystąpił z Międzynarodówki, współorganizując Międzynarodowy Komitet IV Międzynarodówki – alternatywny ośrodek ruchu trockistowskiego. Wzrosła również jego pozycja w Wielkiej Brytanii. Do jego grupy dołączyło 200 członków Komunistycznej Partii Wielkiej Brytanii, którzy stracili złudzenia co do ZSRR po XX zjeździe KPZR i referacie Chruszczowa, dalszy wzrost miał miejsce po stłumieniu powstania antyradzieckiego na Węgrzech. W 1958 r. Klub zaczął wydawać socjalistyczny tygodnik, zaś w 1959 r. zmienił nazwę na Socjalistyczną Ligę Pracy. Od 1973 r. organizacja nosiła nazwę Rewolucyjnej Partii Robotników (WRP).
Rewolucyjna Partia Robotników.
W 1974 r. miał miejsce rozłam w WRP, połowa jej członków odeszła wskutek kolejnego konfliktu Healy'ego z liderem robotników z przemysłu samochodowego z Cowley, Alanem Thornettem. Wielu członków nie mogło znieść reżimu wprowadzonego przez Healy'ego w organizacji; domagał się on ogromnej aktywności, poświęcenia maksymalnej ilości czasu organizacji oraz bezkompromisowości w stosunku do innych lewicowych grup, które nie popierały trockizmu. Równocześnie organizacja stawała się coraz bardziej izolowana od reszty ruchu pracowniczego, mimo niezłej pozycji wydawanej przez nią prasy, wspieranej notabene finansowo przez rząd Libii i – czego jednak Healy konsekwentnie się wypierał – Iraku. Ostateczną przyczyną rozpadu WRP stały się sensacyjne, acz nigdy dokładnie niesprawdzone, informacje o molestowaniu seksualnym kobiet należących do organizacji, przedstawione przez wieloletnią działaczkę Aileen Jennings. W 1985 partia rozpadła się na kilka rywalizujących ze sobą grupek, które przestały mieć jakąkolwiek polityczną wartość, zaś sam Healy został oficjalnie z niej wyrzucony. W ostatnich latach życia Healy utrzymywał, że stało się tak na skutek intryg zewnętrznych, przeprowadzanych przez konkurencyjne organizacje lewicowe. Z kolei on sam był przez nie oskarżany o świadome torpedowanie działalności trockistów innych nurtów oraz całkowicie błędną, sekciarską taktykę. Wiadomo, że działacz ten łatwo popadał w konflikty, zaś niezgadzające się z nim osoby oskarżał nie tylko o zdradę trockizmu, ale nawet o współpracę z CIA
Ostatnie lata.
Jeszcze w 1987 Healy założył Partię Marksistowską, która zdobyła jednak tylko śladowe poparcie. Zdołał jednak przekonać do powrotu do aktywizmu najbardziej znaną członkinię WRP, aktorkę Vanessę Redgrave. W czasie pieriestrojki zaangażował się w kampanię na rzecz przedstawiania alternatywy dla przemian w ZSRR. Zmarł w wieku 76 lat z przyczyn naturalnych.

</doc>
<doc id="1334427" url="https://pl.wikipedia.org/wiki?curid=1334427" title="Powrót martwej armii">
Powrót martwej armii

Powrót martwej armii (tyt. oryg. "Kthimi e ushtrisë se vdekur") – albański film fabularny z roku 1989 w reżyserii Dhimitra Anagnostiego, na podstawie powieści Ismaila Kadare – "Generał martwej armii".
Opis fabuły.
Do Albanii w okresie rządów Envera Hodży przyjeżdża generał włoskiej armii i ksiądz katolicki, którzy mają nadzorować ekshumację szczątków żołnierzy włoskich, poległych w czasie II wojny światowej, a pochowanych na terenie Albanii. Ksiądz przyjeżdża ze szczególnie delikatną misją odnalezienia na prośbę jego znajomej Beti zwłok jej byłego męża, pułkownika. W czasie pobytu w Albanii dowiaduje się, że ów pułkownik próbował zgwałcić małoletnią Albankę i zginął z ręki jej matki.

</doc>
<doc id="1334430" url="https://pl.wikipedia.org/wiki?curid=1334430" title="Cascavel EC">
Cascavel EC

Cascavel Esporte Clube – brazylijski klub piłkarski z siedzibą w mieście Cascavel leżącym w stanie Paraná.
Historia.
"Cascavel" założony został 19 stycznia 1979 roku. W 1986 wystąpił w I lidze brazylijskiej (Campeonato Brasileiro Série A), gdzie na 80 klubów zajął 75 pozycję.
Klub zakończył istnienie 17 grudnia 2001, gdy połączył się z klubem Sorec Cascavel tworząc nowy klub - Cascavel Clube Recreativo.

</doc>
<doc id="1334434" url="https://pl.wikipedia.org/wiki?curid=1334434" title="Cascavel Esporte Clube">
Cascavel Esporte Clube



</doc>
<doc id="1334448" url="https://pl.wikipedia.org/wiki?curid=1334448" title="Powrót do domu (film 1978)">
Powrót do domu (film 1978)

Powrót do domu (tytuł oryg. "Coming Home") – amerykański film fabularny (dramat wojenny) z 1978 roku, wyreżyserowany przez Hala Ashby’ego.

</doc>
<doc id="1334450" url="https://pl.wikipedia.org/wiki?curid=1334450" title="Mykoła Marynowycz">
Mykoła Marynowycz

Mykoła Marynowycz (ukr. "Микола Маринович") (ur. 1861 we wsi Iszkiw k. Podhajec, zm. 1944) – tytularny pułkownik cesarsko-królewskiej Obrony Krajowej, generał-chorąży Ukraińskiej Armii Halickiej, pierwszy szef sztabu generalnego UHA na początku wojny polsko-ukraińskiej (do 5 listopada 1918).
Życiorys.
Ukończył austriacką szkołę oficerską w Wiedniu, oraz dodatkowe kursy oficerskie w latach 1897–1898. Do 1904 jego formacją macierzystą był Batalion Obrony Krajowej Tarnopol Nr 71 w Złoczowie. Na stopień porucznika został mianowany ze starszeństwem z 1 maja 1893. W latach 1894–1908 pełnił służbę w 19 Pułku Piechoty Obrony Krajowej we Lwowie. Na stopień kapitana 2. klasy został mianowany ze starszeństwem z 1 listopada 1900. Trzy lata później został mianowany kapitanem 1. klasy z tym samym starszeństwem. W 1908 został przeniesiony do 36 Pułku Piechoty Obrony Krajowej w Kołomyi. Na stopień majora został mianowany ze starszeństwem z 1 listopada 1912. W tym samym roku został przeniesiony do 33 Pułku Piechoty Obrony Krajowej w Stryju na stanowisko komendanta kadry batalionu zapasowego.
W czasie I wojny światowej brał udział w walkach w Karpatach, gdzie został kilkakrotnie odznaczony. W stan spoczynku został przeniesiony w stopniu tytularnego pułkownika. Od 2 listopada 1918 był pierwszym ukraińskim komendantem Lwowa.
Brał udział w walkach UHA do 1920, po wojnie działał ukraińskim ruchu narodowym, od 1929 był doradcą wojskowym Organizacji Ukraińskich Nacjonalistów. Podczas sowieckiej okupacji w latach 1939–1941 działał w ukraińskim ruchu oporu. Od 1942 przebywał w swoim chutorze Sełeśka opodal Jaworowa, gdzie został zabity w 1944 przez sowieckich partyzantów.

</doc>
<doc id="1334453" url="https://pl.wikipedia.org/wiki?curid=1334453" title="EC Noroeste">
EC Noroeste

Esporte Clube Noroeste – brazylijski klub piłkarski z siedzibą w mieście Bauru leżącym w stanie São Paulo.
Historia.
"Noroeste" założony został 1 września 1910 roku. W 1948 stał się klubem zawodowym. Jeszcze jako klub o statusie amatorskim "Noroeste" w 1943 wygrał turniej Campeonato do Interior, będący najbardziej znaczącym turniejem dla prowincjonalnych klubów stanu São Paulo.
Dziesięć lat później, w 1953, "Noroeste" po raz pierwszy awansował do pierwszej ligi stanowej (Campeonato Paulista). Grając w niej nieprzerwanie do roku 1966 klub miał okazję zmierzyć się z wieloma czołowymi potęgami Brazylii, w tym ze słynnym Santosem FC, w którym występował legendarny Pelé. Po tym okresie "Noroeste" wielokrotnie spadał i powracał do pierwszej ligi. W pierwszej lidze brazylijskiej (Campeonato Brasileiro Série A) klub wystąpił tylko raz – w 1978 roku.
Lata 90. były najgorszym okresem w historii klubu "Noroeste". Klub dwukrotnie (w 1994 i 1999) spadał do trzeciej ligi stanowej (Campeonato Paulista Série A-3), a do pierwszej ligi (Campeonato Paulista Série A-1) powrócił dopiero w 2005 roku.
W 2006 roku "Noroeste" zajął piąte miejsce w I lidze stanu São Paulo – najwyższe w całej historii klubu. Debiut w Pucharze Brazylii (Copa do Brasil nie był udany – "Noroeste" odpadł wcześnie, wyeliminowany przez 15 de Novembro Campo Bom. W III lidze brazylijskiej (Campeonato Brasileiro Série C) klub dotarł do trzeciego etapu, jednak nie zdołał awansować do II ligi (Campeonato Brasileiro Série B).
Także sezon 2007 roku był dal klubu ogólnie udany, i to pomimo tego, że "Noroeste" odpadł już w pierwszej rundzie trzeciej ligi brazylijskiej. Za to w Campeonato Paulista klub zajął 7 miejsce – trzecie w swojej historii występów w pierwszej lidze stanowej. Ponadto w mistrzostwach klubów prowincjonalnych stanu (Campeonato do Interior) "Noroeste" zajął drugie miejsce za drużyną Guaratinguetá oraz awansował do kolejnej rundy Copa do Brasil, gdzie nie dali rady późniejszemu finaliście imprezy – Figueirense Florianópolis.

</doc>
<doc id="1334455" url="https://pl.wikipedia.org/wiki?curid=1334455" title="Esporte Clube Noroeste">
Esporte Clube Noroeste



</doc>
<doc id="1334456" url="https://pl.wikipedia.org/wiki?curid=1334456" title="High Sierra">
High Sierra

High Sierra – amerykański film noir z 1941 roku na podstawie powieści Williama Burnetta.

</doc>
<doc id="1334458" url="https://pl.wikipedia.org/wiki?curid=1334458" title="Johnny Araya Monge">
Johnny Araya Monge

Johnny Araya Monge (ur. 29 kwietnia 1957 w Palmares) – kostarykański polityk, burmistrz San José w latach 1998-2001 oraz od 2003.
Życiorys.
Johny Araya Monge urodził się w 1957. W 1982 ukończył agronomię na Uniwersytecie Kostarykańskim. W 1992 ukończył studia na Uniwersytecie Harvarda w USA.
Od 1982 do 1986 zasiadał w radzie miejskiej San Jose. W latach 1991-1998 wchodził w skład władz wykonawczych stolicy. W latach 1998-2001 po raz pierwszy zajmował stanowisko burmistrza San Jose. W 2003 został ponownie burmistrzem, pierwszym wybranym w wyborach bezpośrednich. W 2007 uzyskał reelekcję na stanowisku na kolejną czteroletnią kadencję. W latach 2006-2008 pełnił funkcję prezydenta Unii Stołecznych Miast Latynoamerykańskich (UCCI, "Unión de Ciudades Capitales Iberoamericanas"). W 2006 objął również stanowisko prezydenta Federacji Miast Latynoamerykańskich (FLAC, "Federación Latinoamericana de Ciudades").
W czerwcu 2009 wziął udział w prawyborach Partii Wyzwolenia Narodowego ("Partido Liberación Nacional", PNL) przed wyborami prezydenckimi w 2010. Przegrał jednak rywalizację z Laurą Chinchillą. W 2014 brał udział w wyborach prezydenckich, jednak przegrał z Luisem Guillermo Solísem.

</doc>
<doc id="1334459" url="https://pl.wikipedia.org/wiki?curid=1334459" title="Bartąg (jezioro)">
Bartąg (jezioro)

Bartąg, potocznie Bartążek (dawn. "Bartężkowe", "Bartajskie", niem. "Klein Bertunger See," hist. "Bertingen, Berting") – jezioro położone w dorzeczu rzeki Łyny, w gminie Stawiguda (powiat olsztyński, województwo warmińsko-mazurskie), około 4 km na południe od granic Olsztyna. Znajduje się na Warmii. 
Nad jeziorem położone są trzy miejscowości, historycznie ze sobą powiązane. Na południowym krańcu jeziora leży wieś Bartążek (niem. "Klein Bertung"), na północno-wschodnim osada Owczarnia (niem. "Neu Bertung"). Na zachód od jeziora znajduje się wieś Bartąg (niem. "Gross Bertung"). Nazwa jeziora pochodzi od pruskiego pola (lauksu) "Berting", znajdującego się w ziemi Berting ("terra Bertingen") i ma związek z bartnictwem.
Brzegi przeważnie o łagodnych stokach i tylko miejscami strome, długość linii brzegowej wynosi 4400 m. Jezioro położone w krajobrazie rolniczym (otwartym) z nielicznymi nadbrzeżnymi drzewami. W zlewni znajdują się łąki, pola uprawne oraz zabudowania. Dno przy brzegu piaszczyste, głębiej muliste. Szuwary porastają na prawie całej linii brzegowej. Wśród elodeidów występują rdestnice, ramienice i rogatek.
Do jeziora wpływają nieliczne, małe drobne cieki śródpolne, a wypływa niewielki ciek (w części południowej), regulowany zastawką (odpływ częściowo prowadzony drenami), kierując się do Jeziora Kielarskiego.
Występują następujące gatunki ryb:

</doc>
<doc id="1334460" url="https://pl.wikipedia.org/wiki?curid=1334460" title="Laura Chinchilla">
Laura Chinchilla

Laura Chinchilla Miranda (ur. 28 marca 1959 w San José), kostarykańska polityk, wiceprezydent Kostaryki i minister sprawiedliwości od 8 maja 2006 do 8 października 2008. Zwyciężczyni wyborów prezydenckich w lutym 2010, urząd szefa państwa objęła 8 maja 2010.
Życiorys.
Laura Chinchilla urodziła się w 1959 w San José jako córka Rafaela Ángela Chinchilli Fallasa, kontrolera generalnego Republiki w latach 1972-1987 (urząd nadzorujący finanse publiczne) oraz Emilce Mirandy Castillo.
W 1981 ukończyła nauki polityczne na Uniwersytecie Kostarykańskim San José (Universidad de Costa Rica). W 1989 uzyskała tytuł magistra polityki publicznej na Georgetown University w Waszyngtonie. Po studiach pracowała w różnych organizacjach międzynarodowych zajmujących się sprawami Ameryki Łacińskiej i Afryki, min. w UNDP, Amerykańskiej Agencji do Spraw Rozwoju Międzynarodowego (USAID) oraz Międzyamerykańskim Banku Rozwoju (IDB). Pełniła w nich funkcję konsultanta ds. reform wymiaru sprawiedliwości i bezpieczeństwa narodowego. Była również aktywną działaczką wielu fundacji, m.in. Washington Office on Latin America (WOLA), Fundacji Ariasa na rzecz Pokoju i Postępu Ludzkiego (Fundación Arias para la Paz y el Progreso Humano) oraz Fundacji na rzecz Pokoju i Demokracji (FUNPADEM). W tym czasie opublikowała wiele książek, monografii i artykułów na tematy związane z wymiarem sprawiedliwości, bezpieczeństwem narodowym i reformą służb bezpieczeństwa.
W latach 1994-1996 zajmowała stanowisko wiceministra bezpieczeństwa publicznego, a od 1996 do 1998 ministra bezpieczeństwa publicznego. W latach 2002-2006 wchodziła w skład Zgromadzenia Ustawodawczego Kostaryki (parlamentu) z ramienia Partii Wyzwolenia Narodowego ("Partido Liberación Nacional", PLN). W czasie wyborów prezydenckich z 5 lutego 2006 została wybrana na urząd pierwszego wiceprezydenta Kostaryki u boku prezydenta Oscara Ariasa. Stanowisko objęła 8 maja 2006. Jednocześnie została także ministrem sprawiedliwości.
Laura Chinchilla od 2000 jest żoną Jose Marii Rico Cueto, z którym ma jednego syna.
Droga do prezydentury.
8 października 2008 zrezygnowała ze stanowiska wiceprezydenta i ministra w gabinecie prezydenta Ariasa, by rozpocząć przygotowania do kampanii wyborczej. 10 października 2008 oficjalnie ogłosiła zamiar startu w wyborach prezydenckich w lutym 2010 i postanowiła ubiegać się o nominację prezydencką swojej partii. W prawyborach PLN 7 czerwca 2009 zajęła pierwsze miejsce, zdobywając przewagę ponad 15% głosów nad pozostałymi rywalami i pokonując burmistrza stolicy, Johnny'ego Araya Monge. Jako faworytka sondaży przedwyborczych, wyprzedzała w nich swoich konkurentów różnicą ok. 20% głosów. W czasie kampanii obiecywała kontynuowanie polityki rządu prezydenta Ariasa, poszerzanie układów o wolnym handlu, przyciąganie do kraju zagranicznych inwestorów oraz walkę z przestępczością zorganizowaną. W kwestiach społecznych przeciwna była prawu do aborcji, zawieraniu małżeństw jednopłciowych i zmianie przepisów konstytucji o katolicyzmie jako religii państwowej.
W wyborach prezydenckich 7 lutego 2010 odniosła zdecydowane zwycięstwo, uzyskując prawie 47% głosów poparcia. Zdobyła dwa razy więcej głosów niż jej dwaj główni rywale, Ottón Solís (25%) i Otto Guevara (21%). Po zwycięstwie podziękowała rodakom i odchodzącemu gabinetowi prezydenta Ariasa oraz obiecała nie zawieść zaufania obywateli.
8 maja 2010 została zaprzysiężona na stanowisku prezydenta. W ceremonii uczestniczyli prezydenci Meksyku, Gwatemali, Hondurasu, Salwadoru, Nikaragui, Panamy, Kolumbii, Ekwadoru, Gruzji oraz hiszpański następca tronu.

</doc>
<doc id="1334465" url="https://pl.wikipedia.org/wiki?curid=1334465" title="Rdestnice">
Rdestnice



</doc>
<doc id="1334467" url="https://pl.wikipedia.org/wiki?curid=1334467" title="Jej wysokość Afrodyta">
Jej wysokość Afrodyta

Jej wysokość Afrodyta (ang. "Mighty Aphrodite") – amerykańska komedia filmowa z 1995 roku w reżyserii Woody’ego Allena.
Opis fabuły.
Dziennikarz sportowy Lenny (Woody Allen) za namową żony (Helena Bonham Carter) postanawia adoptować dziecko. Ich syn, Max okazuje się być tak inteligentny, że Lenny postanawia odnaleźć jego biologiczną matkę. Gdy ją odnajduje, okazuje się, że jest ona niezbyt inteligentną aktorką porno.

</doc>
<doc id="1334474" url="https://pl.wikipedia.org/wiki?curid=1334474" title="Młody Frankenstein">
Młody Frankenstein

Młody Frankenstein – amerykańska komedia grozy z 1974 roku parodiująca wcześniejsze ekranizacje powieści "Frankenstein" Mary Shelley.
Film otrzymał nagrodę Hugo w kategorii "najlepsza prezentacja dramatyczna" w 1975 roku.
Scenariusz doczekał się inscenizacji musicalowej.
Fabuła.
Frederick, neurochirurg, wnuk doktora Frankensteina, przez wiele lat wypierał się pokrewieństwa ze swoim kontrowersyjnym krewnym. Pewnego dnia dowiaduje się, że odziedziczył posiadłość swojego dziadka, leżącą w Transylwanii. Po przybyciu na miejsce odkrywa notatki swojego przodka dotyczące eksperymentu ożywienia ludzkiego ciała. Mimo początkowego sceptycyzmu postanawia przeprowadzić eksperyment do końca.

</doc>
<doc id="1334475" url="https://pl.wikipedia.org/wiki?curid=1334475" title="Puerto Nuevo Campana">
Puerto Nuevo Campana

Club Atlético Puerto Nuevo - argentyński klub piłkarski z siedzibą w mieście Campana leżącym w prowincji Buenos Aires.
Historia.
"Puerto Nuevo" założony został 12 października 1939 roku. Nazwa klubu pochodzi od filmu zatytułowanego Porto Nuevo, w którym rolę tytułową odegrał Pepe Arias. Barwy pochodzą od klubu Atlanta Buenos Aires.
"Puerto Nuevo" występuje obecnie w V lidze argentyńskiej (Primera D Metropolitana).

</doc>
<doc id="1334478" url="https://pl.wikipedia.org/wiki?curid=1334478" title="Club Atlético Puerto Nuevo">
Club Atlético Puerto Nuevo



</doc>
<doc id="1334488" url="https://pl.wikipedia.org/wiki?curid=1334488" title="Żądza władzy">
Żądza władzy

Żądza władzy (ang. "Power") – amerykański dramat polityczny z 1986 roku.
Nagrody i nominacje.
Złota Malina 1986

</doc>
<doc id="1334492" url="https://pl.wikipedia.org/wiki?curid=1334492" title="Holy Moses">
Holy Moses

Holy Moses – niemiecki zespół thrashmetalowy pochodzący z Akwizgranu. Jeden z pierwszych niemieckich przedstawicieli gatunku.

</doc>
<doc id="1334493" url="https://pl.wikipedia.org/wiki?curid=1334493" title="Ołtarz z Ortenberga">
Ołtarz z Ortenberga

Ołtarz z Ortenberga – przykład malarstwa tablicowego doby gotyku. Dzieło to zostało namalowane przez anonimowego artystę działającego na terenie dzisiejszej Hesji zwanego Mistrzem Ołtarza z Ortenberga.
Ołtarz pochodzi z parafialnego kościoła w Ortenbergu, w Hesji. Prawdopodobnie został namalowany w Moguncji około 1430 roku. Dzieło znajduje się w zbiorach Hessisches Landesmuseum w Darmstadt.
Dzieło to niegdyś miało formę tryptyku o wymiarach 100 x 162 cm (część środkowa), oraz 100 x 81 cm (skrzydła boczne). Obrazy namalowane są na desce jodłowej, techniką tempery.
Środkowy obraz łączy dwa wątki ikonograficzne związane z Marią - Sacra Conversazione oraz Rodzinę Marii.
Maria została ukazana pośrodku kompozycji, jako Madonna z Dzieciątkiem, którą wyróżnia korona. Dzieciątko Jezus stoi na kolanach swojej matki, kieruje swój wzrok do Świętej Elżbiety, która obejmuje małego Jana Chrzciela. Matka Boska zwraca swój wzrok ku adorującej ją Świętej Agnieszki, która wręcza Marii kwiat lilii. Jej atrybutem jest także Baranek. Grupę świętych dziewic reprezentują także siedzące w dolnym rzędzie po prawej stronie Święta Barbara (z kielichem i wieżą) i Święta Dorota (z koszyczkiem kwiatów). Ponadto w dolnym rzędzie po lewej stronie siedzi Maria Salome z dwójką synów Jakubem Starszym oraz Janem.
W górnym rzędzie zostali kolejno: Maria Kleofasowa z czwórką synów (Jakub Młodszy, Józef Sprawiedliwy, oraz Szymon i Juda Tadeusz, Emerentia (matka św. Anny), Święta Anna z księgą, (matka Marii, Marii Kleofasowej i Marii Salome), Józef, Maria, św. Elżbieta, Esmeria przewijająca przędzę z wrzeciona na motowidło (siostra św. Anny i matka Elżbiety) oraz Święty Serwacy - biskup Maastricht w stroju pontyfikalnym.
Na skrzydłach bocznych znajdują się sceny Bożego Narodzenia (lewe skrzydło) oraz Pokłonu Trzech Króli. 
Dzieło to charakteryzuje się specyficzną kolorystyką. Dominują tonacje oliwkowe, zielone i koloru khaki, które kontrastują z niewielkimi akcentami pomarańczy i żółci oraz ze złotym tłem. Płaskim reliefem zaakcentowano nimby z minuskułowymi titulusami identyfikujące poszczególnych świętych. Silnie zaakcentowane linearne układy fałd nadają ruch kompozycji, za pomocą subtelnego modelunku światłocieniowego artysta dąży do przestrzenności. To może potwierdzać zainteresowanie twórcy ołtarza ówczesnym malarstwem książkowym. Twarze postaci są mocno idealizowane, ponadto postaci cechuje liryzm, w sposób wysublimowany nadano obrazom dworski nastrój. Cechy te charakteryzują nurt w malarstwie i rzeźbie przełomu XIV i XV wieku zwanym stylem pięknym.

</doc>
<doc id="1334499" url="https://pl.wikipedia.org/wiki?curid=1334499" title="Droga przez piekło">
Droga przez piekło

Droga przez piekło – amerykański kryminał z 1997 roku na podstawie książki Johna Ridleya.
Nagrody i nominacje.
Złota Malina 1997

</doc>
<doc id="1334500" url="https://pl.wikipedia.org/wiki?curid=1334500" title="Lista najwyższych wieżowców na świecie">
Lista najwyższych wieżowców na świecie



</doc>
<doc id="1334502" url="https://pl.wikipedia.org/wiki?curid=1334502" title="Funkcje Blasiusa">
Funkcje Blasiusa

Funkcje Blasiusa – funkcje specjalne występujące w teorii warstwy granicznej. Funkcje te pojawiły się po raz pierwszy w podanym przez Blasiusa klasycznym rozwiązaniu samopodobnym równań Prandtla opisujących przepływ płynu w laminarnej warstwie granicznej (tzw. laminarna warstwa graniczna Balsiusa).
Nazwa funkcji pochodzi od nazwiska niemieckiego fizyka Blasiusa.
Funkcja pierwotna Blasiusa.
Funkcja będąca rozwiązaniem nieliniowego równania różniczkowego Blasiusa:
spełniająca zarazem warunki brzegowe:
Pierwotna funkcja Blasiusa nie wyraża się przez funkcje elementarne. Ze względu na nieliniowość równania różniczkowego Blasiusa jego rozwiązanie uzyskać można korzystając z rozwinięć w szeregi nieskończone, lub też stosując metody numeryczne.
Dla dodatnich wartości argumentu pierwotna funkcja Blasiusa jest regularną, monotonicznie rosnącą funkcją nie posiadającą punktów przegięcia. Posiada natomiast asymptotę ukośną do której zdążają jej wartości jeśli argument zdąża do nieskończoności.
Funkcja styczna Blasiusa (pierwsza funkcja Blasiusa).
Funkcja będąca pierwszą pochodną pierwotnej funkcji Blasiusa, zdefiniowana w sposób:
Dla dodatnich wartości argumentu styczna funkcja Blasiusa jest regularną, monotonicznie rosnącą funkcją nieposiadającą punktów przegięcia. Funkcja styczna Blasiusa posiada dwie asymptoty. Jedna z nich to asymptota pozioma na wysokości 1, do której dążą wartości funkcji, gdy jej argument zmierza do nieskończoności. Druga asymptota jest asymptotą ukośną o nachyleniu równym pierwszej pochodnej pierwotnej funkcji Blasiusa, gdy jej argument zmierza do zera. Wartości stycznej funkcji Blasiusa zbliżają się do asymptoty ukośnej, gdy jej argument zmierza do zera.
Funkcja styczna Blasiusa opisuje rozkład prędkości formula_6 stycznej do nieskończonej płaskiej płyty w laminarnej warstwie granicznej rozwijającej się w pobliżu płyty. Wzór na rozkład prędkości stycznej przyjmuje wówczas postać:
gdzie formula_8 jest prędkością jednorodnego strumienia płynu poza warstwą graniczną równoległego do sztywnej płyty, a formula_9 jest parametrem samopodobieństwa zdefiniowanym jako:
gdzie:
Rozkład prędkości stycznej formula_6 w warstwie granicznej wyraża się więc ostatecznie wzorem:
Funkcja normalna Blasiusa (druga funkcja Blasiusa).
Funkcja zdefiniowana przy pomocy pierwotnej funkcji Blasiusa w sposób:
Funkcja normalna Blasiusa jest funkcją regularną, monotonicznie rosnącą. Posiada jeden punkt przegięcia. Dla małych wartości argumentu jest funkcją wklęsłą, przy dużych – wypukłą.
Przy pomocy funkcji normalnej Blasiusa wyrazić można rozkład prędkości formula_18 normalnej (tj. prostopadłej) do nieskończonej płaskiej płyty w laminarnej warstwie granicznej rozwijającej się w pobliżu płyty. Wzór na rozkład prędkości normalnej przyjmuje wówczas postać:
i ostatecznie:
Zastosowania funkcji Blasiusa.
Funkcje Blasiusa wykorzystuje się w teorii laminarnej warstwy granicznej. Poza określaniem składowych prędkości można też wyznaczyć narastanie grubości warstwy granicznej od początku płyty. Grubość warstwy granicznej (rozumiana tutaj jako tzw. grubość wypierania) wyraża się wówczas wzorem:
i po przeprowadzeniu całkowania numerycznego:
W praktyce przyjmuje się często grubość warstwy granicznej równą trzykrotnej grubości wypierania.

</doc>
<doc id="1334504" url="https://pl.wikipedia.org/wiki?curid=1334504" title="Bird (film)">
Bird (film)

Bird – amerykański film biograficzny z 1988 roku przedstawiający losy jazzowego muzyka Charliego Parkera.

</doc>
<doc id="1334505" url="https://pl.wikipedia.org/wiki?curid=1334505" title="Pol Espargaró">
Pol Espargaró

Pol Espargaró (ur. 10 czerwca 1991 w części Barcelony – Granollers) – hiszpański motocyklista uczestniczący w Motocyklowych Mistrzostwach Świata. Swoją karierę rozpoczął w 2006 roku w wieku 14 lat będąc przy tym najmłodszym zawodnikiem w historii mistrzostw świata. Wicemistrz świata Moto2 sezonu 2012 oraz trzeci zawodnik klasyfikacji generalnej kategorii 125 cm³ w sezonie 2010. Mistrz świata Moto2 w sezonie 2013.
Kariera.
2006 – Najmłodszy zawodnik mistrzostw świata.
Pol po raz pierwszy w wyścigu o mistrzostwo świata w klasie 125 cm³ wystartował w Grand Prix Katalonii 18 czerwca 2006 roku, kiedy to wystartował, dzięki „dzikiej karcie”. Start został zaliczony do udanych. W pierwszym starcie zdobył 3 oczka, zajmując 13. miejsce, stając się najmłodszym zawodnikiem w historii, który zdobył punkty mając zaledwie 15 lat i 8 dni. Potem wystartował jeszcze w ostatnich sześciu zawodów sezonu, dzięki kontuzji zawodnika teamu Derbi Andrea Iannone. W Czechach nie dojechał do mety, Malezji był 14. W kolejnych dwóch wyścigach nad Pacyfikiem nie zdobył punktów. Po powrocie do Europy. Zdobył kolejne punkty. Poprawiając dotychczasowe najlepsze wyniki. W Portugalii zajął 12. miejsce, a w zamykających zawodach w Walencji przyjechał na metę na 6. miejscu.
2007 – Pierwsze podium.
Espargaró drugi sezon wyścigował się w zespole Aprilii. Z siedemnastu eliminacji tylko czterech nie ukończył. W pozostałych zdobył punkty. Już w pierwszych zawodach w Katarze miał szansę na pobicie swojego najlepszego wyniku będąc siódmym. Jednak na domowym torze zajął świetną czwartą pozycję, tracąc do podium niecałe 0,7 sekundy. Potem zastąpiły cztery starty w których naprzemiennie zdobywał 11. oraz 9. miejsce. Wtedy doszło do wyścigu o wielką nagrodę Katalonii, w której to rok wcześniej debiutował. W tym wyścigu stracił do zwycięzcy zaledwie 2,081 sekundy, będąc jednak dopiero na 5. miejscu. Kolejne starty nie były udane. W Wielkiej Brytanii oraz Niemczech Hiszpan nie dojechał do mety, a w Holandii zajął 11. pozycję. W ostatnich startach przed wyjazdem nad Pacyfik. Pol startował bardzo dobrze. W Czechach był szósty, a w San Marino piąty. W Grand Prix Portugalii po raz pierwszy stanął na podium. Przegrywając ze zwycięzcą Hectorem Faubelem o 0,235 sekundy oraz Gáborem Talmácsi. Jednak ci zawodnicy do ostatnich startów walczyli o mistrzostwo świata. Tego wyczynu nie udało już się poprawić Espargaró do końca sezonu. Najlepiej spisał się w Walencji zajmując 10. pozycję. Jednak ze 110 oczkami zdobył 9. miejsce w kwalifikacji generalnej.
2008 – Powrót do Derbi.
W sezonie 2008 Pol wrócił do motocyklu Derbi w którym jeździł w debiutanckim sezonie. Pierwszy start w mocnym wyścigu o Motocyklowe Grand Prix Kataru zakończył na 8. miejscu walcząc do samego końca z Włochem Simone Corsi. W drugim starcie w Hiszpanii nie było już tak dobrze do Corsiego, który wygrał wyścig stracił nieco ponad 40 sekund zajmując 14. miejsce. W Portugalii znalazł się o jedno miejsce wyżej niż w pierwszym wyścigu europejskim. W Chinach Hiszpan ukończył start już na czwartym miejscu. Taki sam wynik wywalczył w skróconym Francji. Dwa tygodnie później we Włoszech zajął po raz drugi w swojej karierze trzecie miejsce. Tracąc na ostatniej prostej drugą pozycję względem Gábora Talmácsiego. Do zwycięzcy w tym wyścigu stracił zaledwie 0,036 sekundy. Zaledwie tydzień później odbyło się domowe Grand Prix Katalonii. Pol świetnie rozegrał wkwalifikacje w których po raz pierwszy w karierze wywalczył pole position, jednak w konkursie nie udało się obronić prowadzenie. Ostatecznie i tak zajmując najlepsze miejsce w życiu, tj. drugie. W Wielkiej Brytanii oraz Holandii nie wystartował z powodu kontuzji (złamanie obojczyka), której nabawił się na torze Donington Park. Na tor wrócił podczas wyścigu rozgrywanego w Niemczech. Jednak nie zdobył punktów, zajmując dopiero siedemnastą lokatę.
2012 – Walka o tytuł w Moto2.
W sezonie 2012 Pol przesiadł się z maszyny FTR na Kalex a i już podczas zimowych testów pokazał, że będzie mocny osiągając świetne czasy. Sezon rozpoczął od trzeciej lokaty w Katarze tracąc do Marca Márqueza niewiele ponad 1s.. W Hiszpanii Pol już wygrał. Okoliczności tego zwycięstwa były jednak niezwykłe, bo wyścig został zakończony przedwcześnie z powodu opadu deszczu. O zwycięstwo w Grand Prix Portugalii walczył do ostatnich zakrętów finałowego okrążenia. Ostatecznie jednak zajął drugie miejsce tracąc do Marca Márqueza 1,987s.. Po wyścigu we Francji, który ukończył na 6 pozycji, objął po raz pierwszy w karierze prowadzenie w klasyfikacji generalnej Motocyklowych Mistrzostw Świata w klasie Moto 2. Domowego wyścigu o Grand Prix Katalonii nie może zaliczyć do udanych. Gdy do mety zostawały tylko 3 okrążenia Pol próbował wykorzystać błąd Marca Márqueza. W wyniku kontaktu upadł i stracił cenne punkty. Po kilku apelacjach i odwołaniach Marc Márquez utrzymał wywalczone na torze trzecie miejsce. Do wyścigu na Silverstone Pol przystąpił mocno zdeterminowany. Przełożyło to się na fantastyczną dyspozycję i Hiszpan zdominował cały weekend wygrywając w pięknym stylu niedzielny wyścig. Holenderskie Tourist Trophy rozpoczął w podobnym stylu. Tym razem jednak wyścigu nie ukończył upadając już na samym początku rywalizacji, gdy próbował odjechać rywalom. Pol próbował się odgryźć na torze Sachsenring. Kolejny raz dominował w trakcje weekendu, jednak podczas kwalifikacji na mokrym torze nie radził sobie najlepiej i uzyskał zaledwie 17. czas. W trakcie wyścigu z okrążenia na okrążenie przebijał się w górę klasyfikacji kończąc ostatecznie tuż za podium. Motocyklowe Grand Prix Włoch rozpoczął już tradycyjnie od najlepszych czasów w piątkowych sesjach treningowych. Podczas sobotniej sesji treningowej został "wycięty" z toru przez Johanna Zarco i występ w dalszej części weekendu stał pod dużym znakiem zapytania. Ostatecznie Pol wystąpił w kwalifikacjach i mógł wystartować do wyścigu z pole position, który ukończył na drugiej pozycji. Po blisko miesięcznej przerwie Pol znowu dominował. Tym razem na torze Indianapolis wygrał wszystkie trzy treningi, wywalczył pole position, ale znowu nie mógł się cieszyć ze zwycięstwa w wyścigu. Po kuriozalnym błędzie upadł na początku sesji warm-up, stracił wiele cennego czasu i, jak się okazało, nie był w stanie rywalizować z Markiem Márquezem w trakcie wyścigu. Po tym Grand Prix strata do prowadzącego Márqueza wzrosła do 39 punktów.
Kolejna eliminacja odbyła się w czeskim Brnie. Espargaro po raz trzeci z rzędu i czwarty w sezonie ruszył do wyścigu z pierwszego pola. Metę, po pasjonującej walce, osiągnął na trzeciej pozycji. Podobny przebiegł miała walka na torze Misano. "Pollycio" ukończył wyścig na drugiej pozycji. W następnej rundzie Pol w końcu wygrał nie tylko kwalifikacje, ale także wyścig, choć i tym razem nie było to zdecydowane zwycięstwo. Wyścig na Motegi to kolejne starcie Espargaro z Márquezem. Startujący z pole position Pol nie dał rady Marquezowi, który znacznie przybliżył się do tytułu mistrzowskiego. Kolejny wyścig odbył się w Malezji. Pol ponownie wygrał kwalifikacje i miał szanse odrobić cenne punkty do lidera klasyfikacji generalnej. W wyścigu panowały trudne warunki i na siedem okrążeń przed metą upadek zaliczył Márquez, ale Espargaro nie wykorzystał okazji finiszując na 10. pozycji. Na torze Phillip Island "Pollycio" dominował od pierwszego treningu. Zwycięstwo w kwalifikacjach oraz nokaut w wyścigu jednak nie wystarczyły, aby przedłużyć szansę na mistrzowski tytuł. Kończący wyścig na trzecim miejscu Marc Márquez zapewnił sobie tytuł i ostatni wyścig w sezonie o niczym już nie decydował. Pol jeszcze raz wywalczył pierwsze pole startowe, ale w wyścigu nie radził sobie najlepiej kończąc rywalizację na 9. miejscu. Ostatecznie sezon Pol Espargaró zakończył na drugiej pozycji z wynikiem 268 punktów tracąc do Marca Márqueza 56 oczek.
2013.
Przed sezonem 2013 Polowi ubyło kilku groźniejszych rywali. Marc Márquez, Andrea Iannone oraz Bradley Smith awansowali do kategorii Moto GP, natomiast Thomas Lüthi podczas zimowych testów doznał poważnej kontuzji wykluczającej go z kilku wyścigów. Espargaro swoją dominacje pokazał już w zimowych testach wygrywając 4 z 6 rozegranych sesji. W treningach przed pierwszym wyścigiem w Katarze Pol jednak nie dominował. Wszystkie sesje treningowe wygrał Takaaki Nakagami. "Pollycio" obudził się dopiero w końcówce kwalifikacji. W czwartym sektorze swojego ostatniego okrążenia pomiarowego odrobił ponad 0,3s do Japończyka i wywalczył pierwsze pole position w sezonie i zarazem piąte z rzędu. W wyścigu Espargaro do ostatnich metrów walczył ze swoim najgroźniejszym rywalem, Scottem Reddingiem ostatecznie wygrywając o 0,844s. Kolejny wyścig odbył się na zupełnie nowym torze w Austin. Tym razem Pol przez cały weekend borykał się z problemami przyczepności przodu motocykla i w kwalifikacjach wywalczył zaledwie 7 pole startowe. Gorszy był jednak wyścig, w którym Hiszpan zaliczył groźny upadek i zakończył rywalizacje przedwcześnie. Dodatkowo stracił pozycję lidera klasyfikacji mistrzostw świata na rzecz Reddinga. Po tych wydarzeniach zaczął mozolnie odrabiać stracone punkty do Reddinga, wygrywał m.in. w Barcelonie i Assen oraz zajął 3. miejsce w Niemczech, co wywierało wciąż rosnącą presję na Brytyjczyku. Udzieliła się ona w Australii, gdzie w trakcie trwania treningów Scott wypadł z motocykla i złamał lewy nadgarstek tym samym dając szansę Polowi na odzyskanie upragnionego pierwszego miejsca w klasyfikacji generalnej, Hiszpan wygrał Grand Prix Australii i do dwóch ostatnich weekendów przystępował ze spokojną głową. Dokładając jeszcze do całości triumf w Japonii, Espargaro zapewnił sobie tytuł mistrza świata Moto2.
2014.
Młodszy z braci Espargaró awansował do MotoGP i od razu dostał do dyspozycji czołowy motocykl stawki tj. Yamahę M1, nie był to zespół fabryczny a satelicki. W przeciągu całego sezonu Hiszpan czterokrotnie nie ukończył wyścigów, ale w swoim debiucie w królewskiej klasie Espargaró zanotował bardzo dobre starty, co pozwoliło w ostatecznym rozrachunku zająć szóste miejsce w generalce, zaraz przed starszym z braci.

</doc>
<doc id="1334506" url="https://pl.wikipedia.org/wiki?curid=1334506" title="Senice na Hané">
Senice na Hané

Senice na Hané – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 1779 mieszkańców.

</doc>
<doc id="1334507" url="https://pl.wikipedia.org/wiki?curid=1334507" title="Lista najwyższych wież">
Lista najwyższych wież

Wieże od lat należą do najwyższych konstrukcji na świecie, a przez wiele dekad (do czasu budowy Burdż Chalifa) były najwyższymi wolno stojącymi konstrukcjami na świecie. Głównym zastosowaniem tych budynków jest zazwyczaj transmisja sygnału radiowego i telewizyjnego. Najwyższe wieże często stanowią atrakcję turystyczną i część z nich udostępnia zwiedzającym obrotowe restauracje i galerie widokowe.
Definicja wieży.
Wieża to wolno stojąca budowla posiadająca dach i fundamenty. Zasadniczą różnicą między wieżą a wieżowcem (oprócz smukłości i innych różnic wizualnych) jest procent wysokości zajęty przez piętra użytkowe. W przypadku wież wynosi on mniej niż 50 procent, natomiast jeśli ten próg jest przekroczony, to budynek można traktować jako wieżowiec (o ile jest odpowiednio wysoki).
Zestawienie wież o wysokości przynajmniej 300 metrów.
Zestawienie zawiera obecnie najwyższe wieże na świecie wraz z ich wysokością i położeniem. Zestawienie nie zawiera wieżowców i nieukończonych wież.

</doc>
<doc id="1334508" url="https://pl.wikipedia.org/wiki?curid=1334508" title="Fredericia (stacja kolejowa)">
Fredericia (stacja kolejowa)

Fredericia - stacja kolejowa w Fredericia, w Danii. Znajdują się tu 4 perony.

</doc>
<doc id="1334509" url="https://pl.wikipedia.org/wiki?curid=1334509" title="Józef Kwietniewski">
Józef Kwietniewski

Józef Kwietniewski (ur. 19 kwietnia 1903 w Lünen, zm. 5 sierpnia 1969 w Bytomiu) – polski polityk, poseł na Sejm PRL III i IV kadencji z ramienia PZPR, harcmistrz, inspektor Związku Harcerstwa Polskiego w Niemczech.
Życiorys.
Syn Władysława i Zofii. Był harcmistrzem i inspektorem Związku Harcerstwa Polskiego w Niemczech. Ukończył średnie studia bankowe, pracował w Konsulacie Generalnym RP w Berlinie. W 1924 należał do Centrali Związku Polaków w Niemczech, a w latach 1924–1929 był redaktorem „Biuletynu” wydawanego przez ZPwN.
1 września 1934 został przeniesiony na Śląsk przez Centralę Związku Polaków w Niemczech, gdzie został sekretarzem Gimnazjum Polskiego w Bytomiu. Podczas II wojny światowej był więźniem obozów koncentracyjnych Buchenwald i Ravensbrück.
W kwietniu 1947 wstąpił do Polskiej Partii Robotniczej, z którą w grudniu 1948 przystąpił do Polskiej Zjednoczonej Partii Robotniczej. W latach 1947–1950 był wiceprezydentem Bytomia. Od lipca 1950 do marca 1951 dyrektor Bytomskiej Hurtowni Centrali Odzieżowej, potem wicedyrektor w Szpitalu Miejskim nr 1 w Bytomiu. Był też zastępcą dyrektora Przedsiębiorstwa Robót Górniczych w Bytomiu. Od 1956 do 1967 zasiadał w egzekutywie Komitetu Miejskiego PZPR w Bytomiu. Był przewodniczącym Wojewódzkiego Komitetu Frontu Jedności Narodu oraz członkiem Ogólnopolskiego Komitetu FJN. W latach 1961–1969 był posłem na Sejm III i IV kadencji.

</doc>
<doc id="1334510" url="https://pl.wikipedia.org/wiki?curid=1334510" title="Senička">
Senička

Senička – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 361 mieszkańców.

</doc>
<doc id="1334512" url="https://pl.wikipedia.org/wiki?curid=1334512" title="Stary cmentarz protestancki w Makau">
Stary cmentarz protestancki w Makau

Stary cmentarz protestancki w Makau (chin. trad.: 基督教墳場, port.: "Cemitério Protestante") – założony w 1821 roku przez Brytyjską Kompanię Wschodnioindyjską w odpowiedzi na brak miejsc pochówku dla protestantów w zdominowanym przez ludność katolicką Makau. Został zamknięty w 1858 roku. Jest miejscem pochówku m.in. artysty George’a Chinnery’ego, misjonarza Roberta Morrisona i kapitana marynarki Henry’ego Johna Spencer-Churchilla (dalekiego przodka Winstona Churchilla). W 2005 roku cmentarz wpisano na listę światowego dziedzictwa UNESCO jako część zabytkowego centrum Makau.

</doc>
<doc id="1334513" url="https://pl.wikipedia.org/wiki?curid=1334513" title="Quedlinburg (stacja kolejowa)">
Quedlinburg (stacja kolejowa)

Quedlinburg – stacja kolejowa w Quedlinburgu, w kraju związkowym Saksonia-Anhalt, w Niemczech. Znajdują się tu 2 perony.

</doc>
<doc id="1334515" url="https://pl.wikipedia.org/wiki?curid=1334515" title="Sigismondo Pandolfo Malatesta">
Sigismondo Pandolfo Malatesta

Sigismondo Pandolfo Malatesta (ur. 19 czerwca 1417 w Rimini, zm. 7 października 1468 tamże) – włoski kondotier zwany "wilkiem z Rimini" (wł. "il lupo di Rimini"), syn Pandolfa III Malatesty i jego kochanki Antonii di Giacomino dei Barignano. Od 1432 był panem (wł. "signore") Rimini i Fano z dynastii Malatesta, podczas gdy jego brat Domenico Malatesta był panem Ceseny.
Życiorys.
Był jednym z trzech nieślubnych synów Pandolfa. Papież Marcin V zalegalizował jego stan cywilny, mimo to Sigismondo nie czuł się zobowiązanym do lojalności wobec papiestwa, które pozbawiło jego ród wielu ziem w 1430. Poświęcił się rzemiosłu wojennemu. Był uważany przez swoich współczesnych za jednego z najodważniejszych kondotierów w Italii. Uchodził też za wzór renesansowego księcia. Uczestniczył we wszystkich ważniejszych wojnach włoskich, które charakteryzowały jego czasy. Służył po kolei wszystkim stronom tego konfliktu. Wielokrotnie angażowali go papieże, ale prowadził także wojska weneckie przeciwko Republice Ambrozjańskiej i przeciwko Franciszkowi Sforzy. Walczył także przeciwko Imperium osmańskiemu w 1465. Pomagał Florentyńczykom podczas inwazji Alfonsa V. Zdołał przerwać oblężenie Piombino dzięki manewrowi, który wszystkich wprawił w zdziwienie. Za ten wyczyn przyznano mu prawo do triumfu we Florencji. To osiągnięcie było jednak przyczyną nienawiści ze strony króla Aragonii, który nie przestał go nigdy nienawidzić i dążył do zniszczenia państwa zbudowanego przez Malatestę. Sigismondo był uważany za człowieka wiarołomnego, który nie budzi zaufania. W rzeczywistości jego zmienne zachowanie nie wynikało z charakteru, ale spowodowane było raczej troską o państwo, które ciągle znajdowało się w stanie wojny z Montefeltro rządzonym przez Federico da Montefeltro. Pozostałości po dobrze funkcjonującym państwie Malatesty znajdujemy do dziś, chociażby w postaci twierdz wskazujących na zamożność władcy. Najważniejsze z nich to: Rimini, Fano, Verucchio, Gradara, Mondaino, Montefiore Conca, San Leo, Montebello i Santarcangelo di Romagna.
Malatesta był również poetą i mecenasem sztuki. Dzięki niemu powstała świątynia, która jest symbolem Rimini – Tempio Malatestiano. Jej budowę władca powierzył Leonowi Battiście Albertiemu, słynnemu wówczas architektowi.
Sigismondo był trzykrotnie żonaty. Pierwszą jego żoną była Ginevra d'Este, drugą Polissena Sforza, a trzecią Isotta degli Atti. Prawdopodobnie druga z nich została zamordowana przez niego samego. Tylko ślub z trzecią nie był spowodowany przyczynami politycznymi. Była ona bowiem od dziesięciu lat jego kochanką i dała mu również nieślubnego syna. Małżeństwo z nią było więc uregulowaniem stanu faktycznego.
Historia władcy kończy się w sposób dramatyczny. Na skutek nacisku króla Aragonii został on wykluczony z uczestnictwa w pokoju w Lodi, który położył kres wojnom włoskim. To wykluczenie stało się początkiem jego upadku. Wkrótce popsuły się relacje Malatesty z papieżem Piusem II, który jako Sieneńczyk był jego przeciwnikiem. Doprowadziło to do walk z wojskami papieskimi dowodzonymi przez Federico da Montefaltro. Malatesta został zmuszony do obrony i wreszcie pokonany pod Pian della Marotta nad rzeką Cesano. Klęska ta była początkiem upadku jego państwa.
Reputacja gwałtownika, która przylgnęła do Malatesty, była częściowo wynikiem konsekwentnego zniesławiania go przez Piusa II.
W celu odzyskania sławy zaciągnął się na służbę wenecką do walki z Turkami, ale wojna ta nie przyniosła mu spodziewanej sławy. Po powrocie wezwał go do siebie nowy papież Paweł II, który w zamian za odstąpienie Rimini, zaproponował mu Foligno i Spoleto. Malatesta odrzucił tę propozycję, stwierdzając, że nigdy nie porzuciłby dziedzictwa swych przodków.
Zmarł 7 października 1468, w wieku 51 lat. Został pochowany w grobowcu znajdującym się w Tempio Malatestiano w Rimini. Świątynia ta może być traktowana jako symbol jego dążeń i planów, została bowiem zaprojektowana jako olbrzymia budowla, ale projekt ten nie został w pełni zrealizowany, tak jak plany dotyczące państwa.
Linki zewnętrzne.
Sigismondo Pandolfo Malatesta

</doc>
<doc id="1334519" url="https://pl.wikipedia.org/wiki?curid=1334519" title="Skrbeň">
Skrbeň

Skrbeň – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 1160 mieszkańców.
Pierwsza wzmianka o miejscowości pochodzi z 1174 roku. Z miejscowości wywodzi się ród szlachecki Skrbeńskich z Hrziszcza.

</doc>
<doc id="1334520" url="https://pl.wikipedia.org/wiki?curid=1334520" title="Bagrationowsk (stacja kolejowa)">
Bagrationowsk (stacja kolejowa)

Bagrationowsk () – stacja kolejowa w miejscowości Bagrationowsk, w rejonie bagrationowskim, w obwodzie kaliningradzkim, w Rosji. Położona jest na linii Kaliningrad – Bagrationowsk.
Historia.
Stacja powstała w okresie przynależności Prus Wschodnich do Niemiec. Początkowo nosiła nazwę "Preußisch Eylau". W 1945 przez kilka miesięcy stacja położona była w Polsce. Następnie w Związku Sowieckim, będąc sowiecką, a następnie rosyjską stacją graniczną na granicy z Polską. Współcześnie przejście oficjalnie istnieje, lecz stan torowiska na linii transgranicznej nie pozwala na ruch pociągów

</doc>
<doc id="1334521" url="https://pl.wikipedia.org/wiki?curid=1334521" title="Cmentarz księdza Maestro">
Cmentarz księdza Maestro

Cmentarz księdza Maestro - cmentarz znajduje się w stolicy Peru - Limie. 
Historia.
Został otwarty w 1808 roku przez wicekróla José Fernando de Abascala. Nazwę swą zawdzięcza projektantowi, hiszpańskiemu duchownemu Matiasowi Maestro. 
Ciekawe obiekty.
Najciekawszym obiektem nekropolii jest El Panteon de los Próceres, gdzie spoczywają bohaterowie wojny o Pacyfik m.in. Miguel Grau i Alfonso Ugarte y Vernal. 
Pochowani na Cmentarzu Księdza Maestro w Limie.
Cmentarz mieści groby polityków jak Ramón Castilla, artystów jak José Sabogal, pisarzy jak Ricardo Palma i María Wiesse, oraz ludzi nauki jak Daniel Alcides Carrión. Spoczywają tam również Edward Jan Habich i Ernest Malinowski.
Coroczne przedstawienie.
Na cmentarzu Presbítero Maestro w Limie odbywa się co roku, w okresie Święta Zmarłych (koniec października i początek listopada), przedstawienie "Don Juan Tenorio", klasyki teatru hiszpańskiego.

</doc>
<doc id="1334522" url="https://pl.wikipedia.org/wiki?curid=1334522" title="Celle (stacja kolejowa)">
Celle (stacja kolejowa)

Celle – stacja kolejowa w Celle, w kraju związkowym Dolna Saksonia, w Niemczech. Znajdują się tu 3 perony.

</doc>
<doc id="1334524" url="https://pl.wikipedia.org/wiki?curid=1334524" title="Hastings (stacja kolejowa)">
Hastings (stacja kolejowa)

Hastings – stacja kolejowa w Hastings, w hrabstwie East Sussex, w Anglii. Znajdują się tu 2 perony. Przewoźnikiem zarządzającym stacją jest Southeastern, a obsługuje ją również Southern.

</doc>
<doc id="1334525" url="https://pl.wikipedia.org/wiki?curid=1334525" title="Slatinice">
Slatinice

Slatinice – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 1555 mieszkańców.

</doc>
<doc id="1334528" url="https://pl.wikipedia.org/wiki?curid=1334528" title="Borisoglebsk (stacja kolejowa)">
Borisoglebsk (stacja kolejowa)

Borisoglebsk – stacja kolejowa w Borisoglebsku, w obwodzie woroneskim, w Rosji. Znajdują się tu 2 perony.

</doc>
<doc id="1334530" url="https://pl.wikipedia.org/wiki?curid=1334530" title="Cmentarz świętego Jana Chrzciciela w Rio de Janeiro">
Cmentarz świętego Jana Chrzciciela w Rio de Janeiro

Cmentarz świętego Jana Chrzciciela (port. "Cemitério São João Batista")- cmentarz znajdujący się w Rio de Janeiro. Został otwarty 4 grudnia 1852 roku i tego samego dnia pochowano na nim pierwszą osobę – czteroletnią Rosaurę. W 1855 na cmentarzu spoczywało już 412 osób. Wśród pochowanych są m.in. Floriano Peixoto – prezydent Brazylii, Marcelo Caetano – premier Portugalii odsunięty w 1974 przez rewolucję goździków oraz pisarz Machado de Assis.

</doc>
<doc id="1334531" url="https://pl.wikipedia.org/wiki?curid=1334531" title="Aleksander Selkirk">
Aleksander Selkirk



</doc>
<doc id="1334532" url="https://pl.wikipedia.org/wiki?curid=1334532" title="Kolding (stacja kolejowa)">
Kolding (stacja kolejowa)

Kolding - stacja kolejowa w Kolding, w Danii. Znajdują się tu 2 perony.

</doc>
<doc id="1334533" url="https://pl.wikipedia.org/wiki?curid=1334533" title="Exaile">
Exaile

Exaile – program komputerowy do odtwarzania muzyki dla systemów uniksopodobnych oparty na GTK+ i wzorowany na Amaroku. Napisany jest w Pythonie i wykorzystuje GStreamer media framework.

</doc>
<doc id="1334536" url="https://pl.wikipedia.org/wiki?curid=1334536" title="Gare de Béziers">
Gare de Béziers

Gare de Béziers – stacja kolejowa w Béziers, w regionie Oksytania, we Francji. Znajdują się tu 3 perony.

</doc>
<doc id="1334540" url="https://pl.wikipedia.org/wiki?curid=1334540" title="Rita Gorr">
Rita Gorr

Rita Gorr (ur. 18 lutego 1926 w Zelzate, Belgia, zm. 22 stycznia 2012 w Hiszpanii) – belgijska śpiewaczka operowa, mezzosopran. 
Kariera.
Urodziła się jako Marguerite Geirmaert. Śpiewu uczyła się w Gandawie i w Brukseli, pod okiem Viny Rovy i Germaine Hörner. W 1946 r. wygrała konkurs śpiewaczy w Verviers i mogła zadebiutować w operze w Antwerpii jako Fricka w Walkirii Richarda Wagnera. w latach 1949-1952 śpiewała w zespole opery strasburskiej. W 1952 r. po raz kolejny została zwyciężczynią prestiżowego konkursu w Lozannie, co zwróciło na nią uwagę międzynarodowej krytyki i umożliwiło debiut w Opéra Garnier. Grała tak Matkę Marię w Dialogach karmelitanek, Genowefę w Peleasie i Melizandzie, Dalilę w Samsonie i Dalili, Charlottę w Werterze, Wenus w Tannhäuserze, Magdalenę w Śpiewakach norymberskich, Ortrud w Lohengrinie oraz swoją najsłynniejszą rolę – Amneris w Aidzie. 
W 1958 r. debiutowała w Bayreuth, w 1959 r. w Covent Garden, rok później w La Scali, zaś w 1962 r. w Metropolitan Opera, ponownie jako Amneris. W Metropolitan Opera zagrała Azucenę w Trubadurze, Eboli w Don Carlosie, Dalilę oraz Santuzzę w Rycerskości wieśniaczej. 
Rita Gorr zadziwiała wszechstronnością, śpiewając z powodzeniem repertuar francuski, włoski oraz niemiecki, pozostając aktywną artystką do lata 2007, kończąc karierę rolą Hrabiny w Damie pikowej na scenie w Antwerpii. 
Jej najsłynniejsze role w "Lohengrinie" i "Aidzie" zostały utrwalone w nagraniach.

</doc>
<doc id="1334542" url="https://pl.wikipedia.org/wiki?curid=1334542" title="Cemitério São João Batista">
Cemitério São João Batista



</doc>
<doc id="1334543" url="https://pl.wikipedia.org/wiki?curid=1334543" title="Elliniko">
Elliniko



</doc>
<doc id="1334547" url="https://pl.wikipedia.org/wiki?curid=1334547" title="Pomieszczenie przynależne">
Pomieszczenie przynależne

Pomieszczenie przynależne – pomieszczenie, które zgodnie z ustawą o własności lokali, stanowi część składową samodzielnego lokalu, nawet jeśli dane pomieszczenie nie przylega bezpośrednio do lokalu.
Źródła prawne.
Możliwość ustanawiania pomieszczeń przynależnych do nieruchomości lokalowych przewiduje art. 2 ust. 4 uwl. Należy podkreślić, że pomieszczeniem przynależnym jest wyłącznie to pomieszczenie przeznaczone do wyłącznego użytkowania przez właściciela określonej nieruchomości lokalowej, które zostało uwzględnione w procesie wyodrębniania takiej nieruchomości lokalowej z nieruchomości wspólnej. 
Powyższe oznacza, że pomieszczenia użytkowane przez właścicieli lokali w wielu nieruchomościach, w których nie dokonano ustanowienia tej przynależności i ujawnieniu jej w księdze wieczystej lokalu, tak naprawdę nie są pomieszczeniami przynależnymi do konkretnego lokalu, w rozumieniu ustawy o własności lokali, lecz pomieszczeniami wspólnymi, których sposób użytkowania winna regulować stosowna umowa notarialna współwłaścicieli nieruchomości wspólnej bądź uchwała wspólnoty mieszkaniowej. Najczęściej jednak, gdy przy wydzielaniu nie ustanowiono przynależności dla takich pomieszczeń, np. komórek lokatorskich w piwnicach, są one nadal, bez umowy lub uchwały, użytkowane przez poszczególnych właścicieli lokali, na zasadzie milczącej zgody ogółu, które to użytkowie jest kontynuacją z chwili przed ustanowieniem samodzielności lokalu, kiedy to najemca komunalny lokalu lub użytkownik lokalu w spółdzielni, korzystał z określonej komórki wynajmując lokal (który później został wykupiony), wraz z komórką (która nie została wykupiona, gdyż nie została ustanowiona odpowiednia przynależność do lokalu).
Zgodnie z ustawą przynależne do lokalu mogą być wyłącznie pomieszczenia. Oznacza to, że przynależną do lokalu nie można ustanowić określonej powierzchni, np. miejsca postojowego w garażu wielostanowiskowym czy ogródka przydomowego. W tym przypadku regulacje dotyczące własności takich powierzchni muszą być oparte na zasadach dotyczących własności i współwłasności zawartych w kodeksie cywilnym.
Cel ustanowienia.
Celem uregulowań prawnych umożliwiających ustanawianie pomieszczeń przynależnych było możliwość zapewnienia pełnego uregulowania prawnego własności dla lokali wyodrębnionych, które z założenia mają być lokalami samodzielnymi, tzn. mają zapewniać pełną realizację określonej funkcji, przy zachowaniu odrębnej własności takiego lokalu. Takie założenie narzuciło konieczność traktowania pomieszczeń nie wchodzących bezpośrednio w skład lokalu, jako część tego lokalu dla zapewnienia realizacji określonych potrzeb. Zakres tych potrzeb wynika również wprost z listy typowych pomieszczeń przynależnych występujących w praktyce obrotu prawnego. 
Rodzaje.
Najczęściej spotykanymi pomieszczeniami są (wymienione w art. 2 ust. 4 uwl):
W tym przypadku ustawa nie definiuje jednak zamkniętej listy lecz podaje jedynie przykłady. Oznacza to możliwość traktowania jako pomieszczenia przynależnego, np. pojedynczego pokoju położonego poza lokalem, i innych pomieszczeń niewymienionych (nazwanych) wprost w ustawie.
Sposób ustanawiania.
Ustanowienie przynależności danego pomieszczenia do lokalu winno nastąpić wraz z wyodrębnieniem danego lokalu z nieruchomości wspólnej na zasadach określonych w ustawie o własności lokali.
W praktyce oznacza to, że:
Zasady i wymogi.
Obowiązują następujące zasady i wymogi:

</doc>
<doc id="1334550" url="https://pl.wikipedia.org/wiki?curid=1334550" title="Torrevieja">
Torrevieja

Torrevieja (walenc. "Torrevella") – miasto w południowo-wschodniej Hiszpanii, w regionie Walencja, w prowincji Alicante. Położone na wybrzeżu Costa Blanca, około 40 kilometrów na południe od miasta Alicante i 40 km na wschód od Murcji, a populacja wynosi 91731. Torrevieja była wsią rybacką położoną nad morzem i dwiema dużymi kopalniami soli, dzięki którym zyskała zdrowy mikroklimat.
Pierwotnie była to mała rybacka wioska, uzależniona od „białego złota”, którym była wydobywana tu sól. Morze i sól przez wiele lat stanowiły o bycie tutejszej ludności. Obecnie słone jeziora, które były źródłem białego złota stanowią parki narodowe i zachwycają różnorodnością zamieszkującego je ptactwa.
Rozkwit miejscowości przypada na XIX wiek, gdy król Karol IV przeniósł do Torrevieja administrację kopalni soli, a następnie zadbał o rozwój infrastruktury i wymiaru sprawiedliwości.
Aż do dziś sól jest towarem eksportowym numer jeden, a Torrevieja jest jednym z czołowych producentów soli w Europie.
W 1829 roku w miejscowości miało miejsce trzęsienie ziemi, które praktycznie zniszczyło miasteczko. Pozostało niewiele budynków, ale zachowała się stara wieża obserwacyjna rybaków, stąd prawdopodobnie nazwa miasta (torre-wieża, vieja-stara).
Obecnie Torrevieja znana jest bardziej jako miejscowość turystyczna. Zdrowy mikroklimat zapewniony jest przez złoża soli. Plaże są dobrej jakości, czysta woda, plaże uzyskują każdego sezonu niebieską flagę. Z Alicante można się tam dostać jedynie autobusem linii Costa Azul. Godzina drogi z lotniska Alicante i pół godziny od lotniska w Murcji - przez cały rok przyciągają rzesze turystów korzystających z samochodów, w sezonie nawet do kilku tysięcy osób na jednej, krótkiej plaży miejskiej, ale do dyspozycji turystów pozostaje kilka innych czystych i strzeżonych plaż. Playa La Mata, Playa del cura, Playa los Locos i kilka innych mniejszych wzdłuż całego wybrzeża. Torrevieja słynie z bardzo ciepłego klimatu, różniącego się nawet od klimatu w Alicante. Średnia słonecznych dni w roku to 335. W okresie zimowym temperatura utrzymuje się od 12 do nawet 20 stopni w dzień. Najzimniejszy jest luty, czasem po kilka stopni w dzień i silne wiatry od morza. Mieszkania są bez ogrzewania, co jest odczuwalne, bo średnia grubość ścian budynku to 10 cm.
Architektura miasta opiera się na blokach z cegły. Brak jest starej zabudowy. Do solnych jezior turysta może się dostać jedynie samochodem, motocyklem lub rowerem. Brak widocznych szlaków turystycznych. Informacja turystyczna oraz hiszpańskie sklepy zamknięte są w godzinach sjesty (14:00 do 17:00).

</doc>
<doc id="1334554" url="https://pl.wikipedia.org/wiki?curid=1334554" title="Pokój w Lodi">
Pokój w Lodi

Pokój w Lodi - układ pokojowy podpisany w lombardzkim mieście Lodi 9 kwietnia 1454. Położył kres walkom między Wenecją a Mediolanem i ich sojusznikami, które trwały od początku XV w.
Tło.
Od kiedy imperium osmańskie swoją ekspansywną polityką zaczęło zagrażać posiadłościom i handlowi Wenecji na Wschodzie, ta zwróciła się bardziej ku Półwyspowi Apenińskiemu. Próbując podporządkować sobie najbliższe jej ziemie, Republika Wenecka starała się stworzyć strategiczne zaplecze surowcowe jak i bufor pomiędzy samym miastem a granicami Republiki. Tej polityce sprzeciwił się Mediolan, który po okresie niepewności politycznej, który nastąpił po śmierci Gian Galeazzo Viscontiego, znowu zaczął rosnąć w siłę pod władzą Filippa Marii Viscontiego.
Decydujące starcie między dwoma państwami miało miejsce pod Maclodio 12 października 1427 roku. Zwycięsko wyszła z niego Wenecja wspomagana przez Florencję i Sabaudię. Dowódcą zjednoczonych wojsk był Francesco Bussone, zwany "conte di Carmagnola". Zwycięstwo Wenecji, które dało jej władzę nad ziemiami sięgającymi aż do rzeki Adda, nie położyło kresu walkom między dwoma państwami. Trwały one aż do 1454 roku.
Traktat pokojowy.
W Lodi Florencja i Wenecja z jednej strony oraz Mediolan i Neapol z drugiej, po długich pertraktacjach podpisały traktat pokojowy, ratyfikowany następnie przez pozostałych sojuszników. Północ Włoch została w praktyce podzielona między strefy wpływów dwóch głównych państw-sygnatariuszy (Mediolan i Wenecję), z zachowaniem niektórych mniejszych (Sabaudia, Genua, Mantua rządzona przez ród Gonzaga oraz Ferrara i Modena rządzone przez ród D'Este). Spośród szczegółowych ustaleń traktatu należy wymienić ustalenie sukcesji Francesca Sforzy w Mediolanie, ustanowienie granicy między Mediolanem a Wenecją na rzece Adda, ustawienie znaków granicznych wzdłuż całej granicy oraz zapoczątkowanie przymierza, którego zwieńczeniem była Liga Włoska.
Skutki traktatu.
Pozytywnym efektem pokoju w Lodi było ustanowienie nowego porządku polityczno-instytucjonalnego we Włoszech, który zagwarantował pewną równowagę i ograniczył partykularne ambicje. Traktat zapoczątkował 40-letni okres względnego pokoju, który stał się dla Italii złotą epoką rozkwitu renesansowej kultury i rozwoju gospodarczego. Pokój przerwała dopiero inwazja wojsk francuskich w roku 1494, która zapoczątkowała krwawe zmagania o hegemonię w Europie Zachodniej, zwane wojnami włoskimi.

</doc>
<doc id="1334555" url="https://pl.wikipedia.org/wiki?curid=1334555" title="Preston (stacja kolejowa)">
Preston (stacja kolejowa)

Preston – stacja kolejowa w mieście Preston w Lancashire na linii kolejowej TransPennine North West i West Coast Main Line.
Ruch pasażerski.
Ze stacji korzysta ok. 3 647 000 pasażerów rocznie i liczba ta ciągle rośnie (dane za rok 2007). Posiada bezpośrednie połączenia z Blackburn, Liverpoolem, Londynem, Blackpool, Manchester, Crewe i Walią. Pociągi odjeżdżają ze stacji w każdym kierunku w odstępach co najwyżej godzinnych w każdą stronę.
Obsługa pasażerów.
Kasy biletowe, automaty biletowe, poczekalnia klasy II, sklepy, bramki biletowe, telefon publiczny. Stacja dysponuje parkingiem samochodowym na 939 miejsc i rowerowym na 30 miejsc.

</doc>
<doc id="1334557" url="https://pl.wikipedia.org/wiki?curid=1334557" title="Jakub Klunder">
Jakub Klunder

Jakub Klunder (ur. 23 lipca 1849 w Koślince, zm. 20 września 1927 w Pelplinie) – polski duchowny katolicki, biskup sufragan diecezji chełmińskiej, doktor prawa kanonicznego i działacz społeczny.
Życiorys.
W latach 1862-1871 uczęszczał do gimnazjum chojnickiego, po zdaniu matury wstąpił do Seminarium Duchownego w Pelplinie. W 1874 wyjechał na studia do Rzymu, tam uzyskał stopień doktora obojga praw, a 15 kwietnia 1876 przyjął święcenia kapłańskie.
Po powrocie do Polski przez rok był nauczycielem w należącym do Emila Czarlińskiego majątku w Brąchnówku. W 1877 roku wyjechał do Bawarii, gdzie pracował jako kapelan. W 1884 został wikarym w Pucku, skąd przeniósł się do Nidzicy, gdzie był administratorem, a od 11 maja 1887 proboszczem. 22 października 1889 został proboszczem parafii Najświętszej Marii Panny w Toruniu.
6 lipca 1907 papież Pius X mianował Jakuba Klundra biskupem tytularnym selimbryjskim i sufraganem chełmińskim. Biskupiej sakry udzielili mu w Pelplinie biskupi: Augustyn Rosentreter, Edward Likowski z Poznania i Eduard Herrmann z Braniewa.
Władze pruskie wymieniały go wśród polskich duchownych prowadzących antypruską działalność.

</doc>
<doc id="1334561" url="https://pl.wikipedia.org/wiki?curid=1334561" title="Miesięcznik katolicki LIST">
Miesięcznik katolicki LIST



</doc>
<doc id="1334565" url="https://pl.wikipedia.org/wiki?curid=1334565" title="Kaplica Pokutna w Paryżu">
Kaplica Pokutna w Paryżu

Kaplica Pokutna ("Chapelle expiatoire") - budynek sakralny w 8. okręgu paryskim, wzniesiony na polecenie Ludwika XVIII dla uczczenia pamięci Ludwika XVI i Marii Antoniny.
Historia.
Ludwik XVI oraz Maria Antonina, zgilotynowani odpowiednio w styczniu i w październiku 1793 r. zostali pochowani na cmentarzu św. Magdaleny. W 1802 r. rojalista Desclozeaux, uczestnik pogrzebu obojga straconych małżonków, wykupił teren, na którym ich ciała zostały wrzucone do fosy i przykryte warstwą wapna palonego. Nakazał uprzątnięcie terenu i posadzenie na miejscu pochówku króla wierzb i cyprysów. 
W czasie Restauracji jedyna ocalała członkini rodziny królewskiej - starsza córka Marii Antoniny i Ludwika XVI, Maria Teresa, księżna Angoulême poprosiła swojego stryja, króla Ludwika XVIII o zaopiekowanie się grobem jej rodziców. 18 i 19 stycznia 1815 szczątki pary królewskiej zostały ekshumowane i umieszczone w bazylice w Saint-Denis, tradycyjnym miejscu pogrzebów królów Francji. Rok później Desclozeaux odsprzedał Ludwikowi XVIII i księżnej Angoulême teren pierwotnego pochówku w celu budowy kaplicy pokutnej, którą ostatecznie zaprojektował Pierre François Léonard Fontaine, a poświęcił w 1826 r. arcybiskup Paryża - de Quelen. Przy tej okazji bezskutecznie apelował o przebaczenie członkom Konwentu Narodowego. W 1862 r. obiekt został otoczony parkiem, który izoluje go od hałaśliwego Bulwaru Haussmanna. 
Na terenie budynku do dziś spoczywają szczątki kilkuset innych ofiar epoki rewolucji. 
Architektura.
Kaplica stoi na niskim postumencie wynoszącym ją ponad poziom gruntu. Wzniesiona jest na planie krzyża greckiego i otoczona skromnym doryckim portykiem. Bryła obiektu jest przysadzista, pozbawiona lekkości, zbliżona do neorenesansowych standardów budowania kościołów, choć o wiele mniej dekoracyjna. Wnętrze obiektu wyłożone jest białym i czarnym marmurem, z ołtarzem w miejscu pierwotnego miejsca złożenia ciała Ludwika XVI. Zawiera ono również dwie rzeźby króla i królowej. Niewielka liczba otworów okiennych dopuszcza do wnętrza minimalną ilość światła dziennego, co jest rekompensowane przez wewnętrzną latarnię.

</doc>
<doc id="1334566" url="https://pl.wikipedia.org/wiki?curid=1334566" title="Siân Phillips">
Siân Phillips

Siân Phillips //, właśc. Jane Elizabeth Ailwên Phillips (ur. 14 maja 1933 w Gwaun-Cae-Gurwen koło Neath Port Talbot) – walijska aktorka.
Życiorys.
Najbardziej znana z ról Liwii w adaptacji BBC powieści Roberta Gravesa "Ja, Klaudiusz" (1976) oraz Wielebnej Matki Mohiam w adaptacji "Diuny" Davida Lyncha (1984).
Była żoną Petera O’Toole’a, z którym ma dwie córki, oraz Robina Sachsa.
W 2000 odznaczona Komandorią Orderu Imperium Brytyjskiego (CBE), w 2016 klasa tego orderu została podniesiona do Dama Komandor (DBE), co upoważnia do noszenia tytułu szlacheckiego dame.
Biegle mówi po walijsku.

</doc>
<doc id="1334568" url="https://pl.wikipedia.org/wiki?curid=1334568" title="Alfonso Ugarte y Vernal">
Alfonso Ugarte y Vernal

Alfonso Ugarte y Vernal (ur. 13 lipca 1847, zm. 7 lipca 1880) – oficer peruwiański, pułkownik.
Urodził się w Tarapaca jako syn kupca Narcisio Ugarte i Rosy Vernal. Młodość spędził w chilijskim Valparaiso, do Peru wrócił w 1868 roku osiadając w Iquique. W 1876 roku został wybrany burmistrzem tego miasta.
Po wybuchu wojny o saletrę zorganizował na swój koszt batalion "Iquique N° 1" złożony z 429 żołnierzy i 36 oficerów. Na jego czele brał udział w bitwie pod Tarapaca, gdzie został ranny. Następnie dowodził 8 dywizjonem podczas obrony Arica. W czasie bitwy skoczył na koniu ze skały nie chcąc oddać powierzonego mu sztandaru oddziałom chilijskim.
Stał się jednym z bohaterów narodowych Peru, symbolem patriotyzmu i męstwa.

</doc>
<doc id="1334571" url="https://pl.wikipedia.org/wiki?curid=1334571" title="Songs from the Sparkle Lounge">
Songs from the Sparkle Lounge

Songs from the Sparkle Lounge – dziesiąty studyjny album angielskiej grupy Def Leppard, wydany w 25 kwietnia 2008 roku w Europie i 29 kwietnia w USA. Jest to pierwszy album grupy zawierający nowy materiał od wydanego w 2002 roku albumu "X".

</doc>
<doc id="1334580" url="https://pl.wikipedia.org/wiki?curid=1334580" title="Wojciech Sawicki (inżynier)">
Wojciech Sawicki (inżynier)

Wojciech Sawicki (ur. 1936 w Warszawie, zm. 23 lutego 2018) – polski inżynier i ekonomista. Magister inżynier budownictwa wodnego oraz ekonomii, autor najpopularniejszych kalendarzy – wydawnictw zainicjowanych przez ojca Franciszka Sawickiego (w tym Teno, TIK, Ewa dla kobiet, o łącznym rocznym nakładzie ponad 10 mln egzemplarzy), stworzył powszechnie używaną bazę imion w kalendarzach, wprowadzając do zestawu przedwojennego ponad dwustu nowych solenizantów (np. Aneta, Maja, Wioletta, Maryla, Klaudia, Sobiesław, Lech, Bohdan, Ronald), zbieracz suwaków logarytmicznych, których kolekcję przekazał Muzeum Politechniki Warszawskiej, autor ok. 150 publikacji. Odznaczony między innymi medalem „Zasłużony dla Kultury Polskiej”, Odznaką Zasłużonego dla Politechniki Warszawskiej, Złotą Odznaką PTTK.

</doc>
<doc id="1334582" url="https://pl.wikipedia.org/wiki?curid=1334582" title="Lords of the Realm">
Lords of the Realm

Lords of the Realm to strategiczna gra turowa z elementami RTS-a (bitwy rozgrywane są w czasie rzeczywistym, podczas gdy rozgrywka na mapie głównej toczy się w turach) wydana w 1994 r. przez Impressions Games. Jest to pierwsza część z serii gier Lords of the Realm.
Gracz wciela się w jednego z sześciu władców, którzy pragną zdobyć koronę średniowiecznej Anglii. Rozgrywka łączy w sobie wątki militarne i ekonomiczne. Gracz musi zadbać o pozyskiwanie żywności przez racjonalną gospodarkę ziemiami dostępnymi w prowincjach. W przypadku przeznaczenia całości do uprawy roli bądź hodowli bydła, gleba z czasem podlega wyjałowieniu, przez co konieczne jest pozostawienie części ziem jako wolnych od wymienionych celów. W przypadku wystawienia armii oddziały pobierają żywność z ziem, na których obecnie bytują, mogąc doprowadzić do klęski gospodarczej w danej prowincji (gracza lub wroga) w przypadku dużej ilości żołnierzy.
W grze występuje również wątek dyplomatyczny. Gracz może wysłać do pozostałych władców wiadomość, która polepsza bądź pogarsza wzajemne relacje. Treść wiadomości może być edytowana, jednakże w przypadku władców sterowanych przez komputer liczy się jedynie zdefiniowana intencja listu. Do władców kierowanych przez żywych graczy zaś dociera list z dokładnym odwzorowaniem treści.

</doc>
<doc id="1334583" url="https://pl.wikipedia.org/wiki?curid=1334583" title="Kgalema Motlanthe">
Kgalema Motlanthe

Kgalema Motlanthe (wym. ; ur. 19 lipca 1949 w Boksburgu) – południowoafrykański polityk i działacz przeciw apartheidowi, wiceprzewodniczący Afrykańskiego Kongresu Narodowego (ANC) w latach 2007-2012, prezydent Republiki Południowej Afryki od 25 września 2008 do 9 maja 2009, wiceprezydent Republiki Południowej Afryki od 10 maja 2009 do 26 maja 2014.
Walka z apartheidem.
Kgalema Motlanthe urodził się w 1949 w Boksburgu. Dorastał w miejscowości Alexandra na przedmieściach Johannesburga. Jego ojciec był górnikiem, a matka garderobianką. Uczęszczał do anglikańskiej szkoły misjonarskiej "Pholoso Primary ". Następnie ukończył szkołę "Orlando High School" w Soweto. W młodości służył jako ministrant.
Motlanthe dorastał pod wpływem ideologii Ruchu Świadomości Czarnych ("Black Consciousness Movement"), kierowanego przez Steve'a Bika. W latach 70. XX w. w czasie kiedy pracował w Radzie Miejskiej Johannesburga, został zrekrutowany do Umkhonto we Sizwe, militarnego skrzydła Afrykańskiego Kongresu Narodowego. Jako jego działacz stworzył jednostkę, zajmującą się rekrutacją towarzyszy do szkoleń wojskowych.
W kwietniu 1976 za swoją działalność w obronie praw czarnych został zatrzymany na 11 miesięcy. Po powstaniu studentów w Soweto, Motlanthe w 1977 został skazany na 10 lat więzienia na wyspie Robbeneiland. Po odbyciu kary, został zwolniony w 1987 i stał się działaczem Narodowego Związku Górników (NUM, "National Union of Mineworkres"). W 1992 objął funkcję sekretarza generalnego NUM.
Działalność polityczna.
W 1997 po rezygnacji z funkcji sekretarza generalnego Afrykańskiego Kongresu Narodowego (ANC, "African National Congress") przez Cyrila Ramaphosę, Kgalema Motlanthe zajął jego miejsce.
18 grudnia 2007 Kgalema Motlanthe, w czasie 52. Konferencji Narodowej ANC w Polokwane, został wybrany nowym wiceprzewodniczącym partii.
W maju 2008 został członkiem parlamentu, a w lipcu 2008 objął funkcję ministra bez teki w gabinecie prezydenta Thabo Mbekiego.
Prezydentura.
22 września 2008 został mianowany przez Afrykański Kongres Narodowy kandydatem do objęcia urzędu prezydenta RPA, po rezygnacji ze stanowiska przez Thabo Mbekiego. Mbeki zrezygnował z urzędu szefa państwa dzień wcześniej, po apelu ze strony ANC po tym, jak pod jego adresem pojawiły się zarzuty ingerencji w postępowanie prokuratorskie przeciw przewodniczącemu ANC, Jacobowi Zumie.
25 września 2008 został wybrany prezydentem przez parlament, w którym ANC posiada większość głosów. W głosowaniu zdobył 269 z 351 głosów. Motlanthe miał pełnić funkcję prezydenta do czasu wyborów generalnych w kwietniu 2009 i wyboru przez parlament nowej głowy państwa.
W wyborach parlamentarnych w kwietniu 2009 zwycięstwo odniósł Afrykański Kongres Narodowy, torując w ten sposób drogę do prezydentury jego przewodniczącemu, Jacobowi Zumie. 6 maja 2009 Jacob Zuma został wybrany przez członków parlamentu nowym prezydentem kraju. 9 maja 2009 odbyła się oficjalna ceremonia zaprzysiężenia prezydenta.
10 maja 2009 prezydent Zuma ogłosił skład swojego gabinetu, w którym Kgalema Motlanthe objął stanowisko wiceprezydenta.

</doc>
<doc id="1334589" url="https://pl.wikipedia.org/wiki?curid=1334589" title="Dune (gra komputerowa)">
Dune (gra komputerowa)

Dune – gra komputerowa będąca połączeniem przygodówki i strategii wyprodukowana przez francuskie studio Cryo Interactive i wydana w 1992 roku przez Virgin Interactive. Jest to pierwsza gra rozgrywająca się w świecie na podstawie powieści o tym samym tytule Franka Herberta. Wygląd scenerii i postaci został zaczerpnięty z filmu Davida Lyncha również pod tym samym tytułem.
Gracz wciela się w rolę młodego Paula Atrydy syna księcia Leto i Jessiki. Głównym zadaniem jest zjednoczenie Fremenów z planety Arrakis i pokonanie rodu Harkonnenów.

</doc>
<doc id="1334599" url="https://pl.wikipedia.org/wiki?curid=1334599" title="Michela Teixeira">
Michela Teixeira

Michela de Cassia Teixeira (ur. 3 lipca 1977 w São José do Rio Pardo) − brazylijska siatkarka grająca na pozycjach przyjmującej i libero. W latach 2006–2011 występowała w polskiej lidze w zespole PTPS Farmutil Piła i Organice Budowlanych Łódź.
Była pierwszą w historii siatkarką z Brazylii, która reprezentowała barwy polskiej drużyny.
Sukcesy klubowe.
Puchar Szwajcarii:
Mistrzostwo Szwajcarii:
Mistrzostwo Polski:
Puchar Polski:

</doc>
<doc id="1334600" url="https://pl.wikipedia.org/wiki?curid=1334600" title="Maciej Bernadowski">
Maciej Bernadowski

Maciej Bernadowski (ur. 29 kwietnia 1989 w Łodzi) – polski łyżwiarz figurowy, startujący w parach tanecznych z Aleksandrą Zworyginą. Uczestnik mistrzostw świata i Europy, medalista zawodów międzynarodowych, mistrz Polski juniorów (2008) oraz trzykrotny mistrz Polski seniorów (2011–2013). Zakończył karierę sportową w 2013 roku.
Jego starszy brat Filip (ur. 1979) również był łyżwiarzem figurowym, który startował w konkurencji par tanecznych.

</doc>
<doc id="1334603" url="https://pl.wikipedia.org/wiki?curid=1334603" title="Opex">
Opex



</doc>
<doc id="1334606" url="https://pl.wikipedia.org/wiki?curid=1334606" title="Milena Szymczyk">
Milena Szymczyk

Milena Szymczyk (ur. 25 kwietnia 1990) – polska łyżwiarka figurowa, startująca w parach tanecznych z Maciejem Bernadowskim. Uczestniczka zawodów z cyklu Junior Grand Prix, medalistka zawodów międzynarodowych oraz wicemistrzyni Polski juniorów (2005). Zakończyła karierę sportową ok. 2006 roku.
Osiągnięcia.
Z Maciejem Bernadowskim

</doc>
<doc id="1334609" url="https://pl.wikipedia.org/wiki?curid=1334609" title="Jajła">
Jajła

Jajła (ukr. Яйла, krm. Cäyläw) – letnie pastwiska, znajdujące się w subalpejskiej i alpejskiej strefie gór Średniej Azji, Kaukazu i Krymu. W Górach Krymskich nazwa ta dotyczy płaskich szczytów krymskich masywów górskich.
Na Krymie wyróżnia się 10 jajł, występujących w dwóch grupach: zachodniej i wschodniej. Licząc od południowego zachodu na północny wschód, są to:
Jajły zbudowane są z twardych szarych jurajskich wapieni, leżących na łupkach i piaskowcach. Ich grzbiety, odpowiadające osiowej części antykliny Gór Krymskich, rozciągają się na prawie jednolitym poziomie ponad 1000 m n.p.m. (z pojedynczymi szczytami wznoszącymi się wyżej), na odległość około 80 km. Ich szerokość wynosi od kilkuset metrów do 7 km. Ich południowe zbocze opada prawie pionowo na południowe wybrzeże Krymu, tworząc malownicze urwiska.
W wapiennych skałach jajł można zaobserwować wiele zjawisk krasowych: polja, leje krasowe, jaskinie ze stalaktytami i stalagmitami, studnie krasowe (na dnie których śnieg leży prawie cały rok).
Powierzchnia jajł jest bezwodna, woda opadowa wsiąka w głąb skał, tworząc na granicy ze skałami nieprzepuszczalnymi podziemne jeziora i potoki.

</doc>
<doc id="1334614" url="https://pl.wikipedia.org/wiki?curid=1334614" title="Lyndon Trott">
Lyndon Trott

Lyndon Trott (ur. 1965) – brytyjski polityk, szef ministrów Guernsey od 1 maja 2008 do 1 maja 2012. 
Życiorys.
Lyndon Trott urodził się i dorastał na wyspie Guernsey w parafii St.Sampson. Kształcił się w Elisabeth College, po czym studiował księgowość. Po studiach pracował w sektorze bankowym. Przez trzy lata prowadził firmę rybacką. Następnie przez 9 lat pracował jako kontroler finansowy miejscowych firm architektonicznych i geodezyjnych. 
Po zaangażowaniu się w życie polityczne Guernsey, Trott pełnił funkcję ministra skarbu w rządzie Mike'a Torode. W wyniku wyborów w kwietniu 2008 dostał się do Stanów Guernsey ("States of Guernsey"), parlamentu wyspy. 1 maja 2008 w szóstym głosowaniu został wybrany przez parlament szefem rządu wyspy.

</doc>
<doc id="1334618" url="https://pl.wikipedia.org/wiki?curid=1334618" title="Masakazu Kagiyama">
Masakazu Kagiyama

 - japoński łyżwiarz figurowy, startujący w konkurencji solistów. 
Życiorys.
Dwukrotny uczestnik igrzysk olimpijskich (1992, 1994), brązowy medalista mistrzostw świata juniorów (1989), trzykrotny mistrz Japonii (1991-1993).
Po zakończeniu kariery amatorskiej został trenerem łyżwiarzy figurowych w Toyama Skating Center. Obecnie trenuje swojego syna Yumę, który również startuje w konkurencji solistów.

</doc>
<doc id="1334619" url="https://pl.wikipedia.org/wiki?curid=1334619" title="Cherubin Walenty Kozik">
Cherubin Walenty Kozik

Cherubin Walenty Kozik EC (ur. 1 lutego 1906 r. w Luborzycy, zm. 25 września 1942 r. w Hartheim) – polski duchowny katolicki, Sługa Boży Kościoła katolickiego, ofiara zbrodni nazistowskich.
Życiorys.
Cherubin Walenty Kozik był synem Wincentego i Katarzyny z domu Kaczmarczyk. Chrzest otrzymał w kościele parafialnym Podwyższenia Krzyża Świętego w Luborzycy 2 lutego 1906 roku. Jako dziecko z chęcią się uczył i gorliwie się modlił.
1 listopada 1928 roku wstąpił do eremickiego zakonu ojców kamedułów na Bielanach koło Krakowa. Nowicjat rozpoczął 25 grudnia 1928 roku, a pierwszą profesję złożył 26 grudnia 1930 roku. 26 grudnia 1933 roku w Frascatii Camaldoli koło Rzymu złożył śluby wieczyste. 30 sierpnia 1936 roku przyjął tam święcenia kapłańskie, a następnie podjął studia w Rzymie. Potem skierowany przez przełożonych do klasztoru w Bieniszewie. 
Ojciec Cherubin został aresztowany z grupą zakonników w Bieniszewie 26 sierpnia 1940 roku przez niemieckich okupantów i trafił do obozu koncentracyjnego Sachsenhausen. 14 grudnia tegoż roku przeniesiony został do hitlerowskiego obozu koncentracyjnego Dachau i zarejestrowany pod numerem 22737.
Zamordowany w komorze gazowej po wywiezieniu w transporcie inwalidów 10 sierpnia 1942 roku do ośrodka eutanazji w Hartheim.
Jest jednym z 122 Sług Bożych, wobec których 17 września 2003 roku rozpoczął się proces beatyfikacyjny drugiej grupy męczenników z okresu II wojny światowej.

</doc>
<doc id="1334620" url="https://pl.wikipedia.org/wiki?curid=1334620" title="Contemplatron">
Contemplatron

Contemplatron – polski solowy projekt studyjny zainicjowany w 2003 r., wykonujący muzykę typu dark ambient. Łączy elektroniczne struktury dźwiękowe z brzmieniami akustycznymi (gongi, dzwonki, bębny) oraz z elementami rytualnej muzyki buddyzmu tybetańskiego i szamanistycznymi inspiracjami, pochodzącymi z kultur całego świata. Używane źródła dźwięku to: gongi, bębny, dzwonki, misy grające, syntezatory, śpiew gardłowy, nagrania terenowe, instrumenty dęte. Od roku 2015 założyciel Contemplatrona jest członkiem enigmatycznego projektu Bön.

</doc>
<doc id="1334629" url="https://pl.wikipedia.org/wiki?curid=1334629" title="Lot kosmiczny">
Lot kosmiczny

Lot kosmiczny – zastosowanie techniki kosmicznej, w celu wyniesienia statku kosmicznego w i poprzez przestrzeń kosmiczną.
Lot kosmiczny jest stosowany w eksploracji kosmosu, a także w celach komercyjnych, takich jak turystyka kosmiczna czy komunikacja satelitarna. Inne niekomercyjne zastosowania lotów kosmicznych to obserwatoria kosmiczne, satelity wywiadowcze i inne typy satelitów obserwacyjnych.
Lot typowo zaczyna się odpaleniem rakiety nośnej, która dostarcza wstępnego ciągu do pokonania siły ciężkości i odrywa pojazd od powierzchni Ziemi. Ruch pojazdu w przestrzeni kosmicznej – zarówno bez zastosowania napędu, jak i z nim – jest przedmiotem badań dyscypliny zwanej astrodynamiką. Niektóre pojazdy pozostają w przestrzeni kosmicznej na zawsze, niektóre spalają się w czasie ponownego wejścia w atmosferę, a inne docierają na powierzchnie planetarne lub księżycowe poprzez lądowanie lub zderzenie.
Historia lotów kosmicznych.
Pierwsze realne propozycje podróży kosmicznych przypisywane są Konstantinowi Ciołkowskiemu. Jego najsłynniejsze dzieło, „Исследование мировых пространств реактивными приборами” ("Eksploracja przestrzeni kosmicznej dzięki urządzeniom odrzutowym"), została opublikowana w roku 1903, ale ta teoretyczna rozprawa nie była szeroko znana poza Rosją.
Loty kosmiczne stały się możliwe z inżynierskiego punktu widzenia po publikacji Roberta Goddarda "Metoda osiągania ekstremalnych wysokości", w której zaproponował szereg konkretnych rozwiązań pozwalających na zasadnicze ulepszenie rakiet, m.in. przez zastosowanie dyszy de Lavala do silników rakietowych. Dysza pozwala na osiągnięcie naddźwiękowego wypływu gazu. Co najważniejsze, R. Goddard zbudował rakiety na paliwo ciekłe i rozwiązał szereg związanych z nimi problemów (m.in. sterowanie rakietą). Prace jego miały wielki wpływ na Hermanna Obertha i Wernhera von Brauna, później kluczowe postaci z dziedziny lotów kosmicznych.
Pierwszą rakietą, która dotarła do przestrzeni kosmicznej była niemiecka rakieta V2 w czasie lotu testowego 3 października 1942. 4 października 1957 Związek Socjalistycznych Republik Radzieckich wystrzelił Sputnika 1, który stał się pierwszym sztucznym satelitą na orbicie Ziemi. Pierwszym lotem załogowym była misja Wostok 1 12 kwietnia 1961 – na pokładzie pojazdu znajdował się kosmonauta Jurij Gagarin, który dokonał jednego okrążenia wokół Ziemi.
Rakiety pozostają jedynymi praktycznymi środkami dotarcia do przestrzeni kosmicznej. Inne techniki jak scramjet, w dalszym ciągu nie pozwalają na osiągnięcie prędkości orbitalnej.
Lot kosmiczny ze startem z Ziemi.
Osiąganie kosmosu.
Najpowszechniejszą definicją przestrzeni kosmicznej jest wszystko powyżej linii Kármána, czyli 100 km nad powierzchnią Ziemi. W Stanach Zjednoczonych Ameryki czasem stosowana jest alternatywna definicja, określająca granicę przestrzeni kosmicznej na wysokości 50 mil.
Aby pocisk rakietowy mógł polecieć w kosmos, potrzebuje on minimalnego delta-v. Ta prędkość jest o wiele mniejsza niż prędkość ucieczki, pozwalająca na wyrwanie się z zasięgu działania przyciągania Ziemi.
Jest możliwe, aby pojazd kosmiczny opuścił ciało niebieskie bez osiągania prędkości ucieczkowej z powierzchni danego ciała poprzez wytwarzanie ciągu po wyniesieniu. Jest jednak bardziej wydajne paliwowo, aby pojazd spalił swoje paliwo tak blisko powierzchni jak to możliwe, zachowując możliwość osiągnięcia prędkości ucieczki w późniejszym czasie
W czasie lotu suborbitalnego pojazd dociera do przestrzeni kosmicznej, ale nie zostaje umieszczony na orbicie. Jego trajektoria prowadzi z powrotem na powierzchnię Ziemi. Loty suborbitalne mogą trwać wiele godzin. Pioneer 1, pierwszy sztuczny satelita NASA, na skutek usterki, zamiast polecieć w kierunku Księżyca, znalazł się na trajektorii suborbitalnej o wysokości 113 854 m, a w atmosferę Ziemi ponownie wszedł 43 godziny po starcie.
17 maja 2004 Civilian Space eXploration Team wystrzeliła pojazd GoFast Rocket do lotu suborbitalnego – pierwszego w historii amatorskiego lotu kosmicznego. 21 czerwca 2004 SpaceShipOne został zastosowany do pierwszego finansowanego prywatnie załogowego lotu kosmicznego.
Minimalny lot orbitalny wymaga znacznie większych prędkości, niż minimalny lot suborbitalny, a więc jest on technicznie trudniejszy do osiągnięcia. Dla uzyskania lotu orbitalnego, prędkość kątowa wokół Ziemi jest tak samo istotna jak pułap lotu. Aby możliwy był stabilny, długotrwały lot kosmiczny, pojazd musi osiągnąć minimalną prędkość orbitalną wymaganą dla zamkniętej orbity.
Uzyskanie zamkniętej orbity nie jest konieczne do podróży międzyplanetarnych, dla których pojazd musi osiągnąć prędkość ucieczki. Wczesne radzieckie pojazdy pomyślnie osiągały bardzo wysokie pułapy bez wchodzenia na orbitę. W czasie wstępnego planowania misji Apollo NASA rozważała zastosowanie bezpośredniego wyniesienia na Księżyc, jednak pomysł ten został porzucony ze względu na masę pojazdu. Wiele automatycznych sond kosmicznych badających zewnętrzne planety Układu Słonecznego stosuje metodę bezpośredniego wyniesienia – nie orbitują one wokół Ziemi przed odlotem.
Z drugiej strony, wiele planów przyszłych załogowych lotów kosmicznych, jak amerykański program Orion lub rosyjski tandem Kliper/Parom.
Zostało zaproponowanych wiele sposobów docierania do przestrzeni kosmicznej, niewykorzystujących rakiet. Pomysł windy kosmicznej, pomimo elegancji rozwiązania, obecnie (2023 r.) nie jest wykonalny. Z kolei nie ma znanych problemów konstrukcyjnych blokujących wykonanie procy elektromagnetycznej takiej jak pętla startowa. Inne pomysły wykorzystują wspomagane rakietowo odrzutowce jak Skylon lub trudniejszy w realizacji silnik scramjet. Dla ładunków towarowych zaproponowano wystrzeliwanie pojazdu ze specjalnego działa.
Platformy startowe i kosmodromy – start.
Platforma startowa to stała instalacja zaprojektowana do wysyłania pojazdów powietrznych. W najprostszej wersji składa się ona z wieży startowej i tunelu odprowadzającego płomienie. Jest ona otoczona przez wyposażenie niezbędne do ustawienia pojazdu w pozycji startowej, zatankowania go i dokonywania innych operacji. Kosmodrom z kolei jest zaprojektowany także do obsługi pojazdów skrzydłowych, wymagających długiego pasa startowego. Zarówno platformy startowe, jak i kosmodromy są sytuowane daleko od siedzib ludzkich ze względu na hałas oraz w celu zapewnienia bezpieczeństwa.
Start jest często ograniczony do konkretnego okna startowego. Okna te zależą od położenia ciał niebieskich i orbit względem miejsca startu. Największy wpływ ma często sam ruch obrotowy Ziemi. Po wystrzeleniu pojazdu, orbity są położone na względnie stałych płaszczyznach, pod stałym kątem do osi Ziemi, a Ziemia obraca się w wewnątrz tej orbity.
Powrotne wejście w atmosferę i lądowanie/wodowanie.
Pojazdy na orbicie mają bardzo dużą energię kinetyczną. Energia ta musi być wytracona, aby pojazd mógł wylądować bezpiecznie, bez wyparowania w atmosferze. Zazwyczaj ten proces wymaga specjalnych metod ochrony przed nagrzewaniem aerodynamicznym. Teoria powrotu do atmosfery została stworzona przez Harry’ego Allena. Na podstawie tej teorii, pojazdy powrotne mają kształty tępe. Zastosowanie tępych kształtów powoduje, że mniej niż 1% energii kinetycznej wraca do pojazdu w postaci energii cieplnej. Zamiast tego energia ta oddawana jest do atmosfery.
Kapsuły Mercury, Gemini i Apollo lądowały w morzu. Zostały zaprojektowane tak, aby zderzenie z powierzchnią morza następowało przy względnie niewielkich prędkościach. W rosyjskich kapsułach Sojuz stosuje się rakiety hamujące pozwalające na lądowanie na twardym gruncie. Promy kosmiczne szybują do pasa startowego, na którym lądują z dużą prędkością.
Po pomyślnym lądowaniu pojazdu, załoga i ładunek mogą zostać odzyskane. W niektórych przypadkach odzyskanie następuje przed lądowaniem – w czasie, kiedy pojazd opada na spadochronie, może być złapany przez specjalnie przystosowany samolot lub helikopter. Technika była stosowana do odzyskiwania zasobników z filmem z satelitów szpiegowskich Corona, np. Corona 109.
Systemy startowe jednorazowego użytku.
Wszystkie aktualne loty kosmiczne oprócz promów kosmicznych NASA i pojazdów Falcon 9 i Falcon Heavy firmy SpaceX do osiągnięcia przestrzeni kosmicznej stosują wielostopniowe systemy startowe jednorazowego użytku.
Systemy startowe wielorazowego użytku.
Pierwszy pojazd, który mógł być używany wielokrotnie, X-15, był wystrzeliwany z powietrza na trajektorię suborbitalną. Pierwszy lot odbył się 19 lipca 1963 r. Pierwszy pojazd orbitalny, który można było częściowo użyć ponownie, prom kosmiczny, został wystrzelony w 20. rocznicę lotu Jurija Gagarina, 12 kwietnia 1981 r. W czasie trwania programu lotów wahadłowców, zbudowano sześć orbiterów, z których wszystkie latały w atmosferze, a pięć znalazło się w kosmosie. Prom "Enterprise" używany był tylko do testów podejścia i lądowania – pojazd startował z grzbietu samolotu Boeing 747 i szybował do momentu lądowania w bazie Edwards w Kalifornii. Pierwszym wahadłowcem, który poleciał w kosmos, była "Columbia", później "Challenger", "Discovery", "Atlantis" i "Endeavour". "Endeavour" został zbudowany z części zamiennych, aby zastąpić prom "Challenger" stracony w katastrofie w styczniu 1986. Prom "Columbia" rozpadł się w czasie powrotu z orbity w lutym 2003.
Pierwszym i do tej pory jedynym automatycznym pojazdem wielokrotnego użytku był prom Buran wystrzelony przez ZSRR 15 listopada 1988, jednakże wykonał on tylko jeden lot. Ten samolot kosmiczny był zaprojektowany do lotów załogowych i z wyglądu bardzo przypominał amerykańskie promy. Różnica polegała na tym, że był wynoszony na orbitę za pomocą rakiety nośnej Energia, a nie przy użyciu własnych silników, jak w przypadku amerykańskich promów. Ze względu na brak funduszy i skomplikowaną sytuację po rozpadzie ZSRR, program Buran został anulowany.
Amerykańskie promy kosmiczne zakończyły loty w 2011 roku, głównie ze względu na zużycie sprzętu i wysoki koszt programu, osiągający miliard dolarów za lot. Rolę pojazdu transportującego załogi na Międzynarodową Stację Kosmiczną przejmą statki opracowywane przez przedsiębiorstwa prywatne w ramach finansowanego przez NASA programu Commercial Crew Program. Loty poza orbitę Ziemi będą się odbywać budowanym przez NASA statkiem kosmicznym Orion (pierwotnie nosił nazwę Crew Exploration Vehicle (CEV)), którego pierwszy lot z załogą ma się odbyć w 2019. Do wynoszenia na orbitę ciężkich ładunków będą używane jednorazowe rakiety Space Launch System (SLS).
Pojazd SpaceShipOne spółki Scaled Composites jest pierwszym suborbitalnym samolotem kosmicznym, który wyniósł pilotów, Mike’a Melvilla i Briana Binnie, w dwóch następujących po sobie lotach, czym w roku 2004 zdobył nagrodę Ansari X PRIZE. Scaled Composites testuje obecnie jego następcę, SpaceShipTwo. Dzięki flocie tych pojazdów, Virgin Galactic planuje od 2013 roku oferować loty kosmiczne osobom prywatnym.
Katastrofy.
Wszystkie pojazdy startowe zawierają olbrzymie zasoby energii, która jest niezbędna, aby dotrzeć na orbitę. W związku z tym istnieje pewne ryzyko, że ta energia zostanie wyzwolona przedwcześnie i gwałtownie, z drastycznymi skutkami. Kiedy 17 stycznia 1997 eksplodowała w czasie startu rakieta Delta II, szyby wypadały z okien nawet 16 km dalej.
Dodatkowo, kiedy pojazd znajdzie się już w kosmosie, pomimo że kosmos jest dosyć przewidywalnym środowiskiem, istnieje ryzyko przypadkowej utraty hermetyczności oraz potencjalne problemy z nowo stworzonym wyposażeniem.
Pogoda kosmiczna.
Pogoda kosmiczna to idea zmieniających się warunków środowiskowych w przestrzeni kosmicznej. To pojęcie różne od pogody wewnątrz atmosfery planetarnej. Elementami pogody kosmicznej są takie zjawiska, jak plazma, pola magnetyczne, promieniowanie i materia kosmiczna (blisko Ziemi, ale też w przestrzeni między planetarnej, czasem też w przestrzeni międzygwiezdnej). "„Pogoda kosmiczna opisuje warunki w kosmosie, które wpływają na Ziemię i ziemskie systemy techniczne. Nasza pogoda kosmiczna jest konsekwencją zachowania Słońca, natury ziemskiego pola magnetycznego, i naszego położenia w systemie słonecznym”".
Pogoda kosmiczna wywiera znaczny wpływ w wielu sferach związanych z eksploracją kosmosu i rozwojem technik kosmicznych. Zmieniające się warunki geomagnetyczne mogą spowodować zmiany w gęstości atmosferycznej powodujące znaczną degradację orbity pojazdu kosmicznego poruszającego się po niskiej orbicie okołoziemskiej. Burze geomagnetyczne, wywołane przez zwiększoną aktywność słoneczną, mogą potencjalnie „oślepić” czujniki pojazdu czy wpłynąć na działanie pokładowej elektroniki. Zrozumienie warunków środowiska kosmicznego jest także ważne przy projektowaniu osłon i systemów podtrzymywania życia na załogowych pojazdach kosmicznych.
Środowisko.
Rakiety jako ogół nie dokonują znacznego zanieczyszczenia środowiska choć wydzielają jednostkowo dużo spalin. Pośród nich: napędzane toksycznymi mieszaninami (tetratlenek diazotu i 1,1-dimetylohydrazyna), węglowodorowo-tlenowe używające np. RP-1 i LOX (nieobojętne węglowo, wydzielają dwutlenek węgla), na paliwo stałe zawierające m.in.: chlor, glin, żelazo, azot, wodór, węgiel organiczny; jako mieszanina polimeru, dodatków i nadchloranu amonu.
Loty kosmiczne mają wpływ na środowisko okołoziemskie. Istnieje prawdopodobieństwo, że orbita może stać się niedostępna przez wiele pokoleń ze względu na wykładniczo rosnącą ilość kosmicznych śmieci wytworzonych m.in. przez spalling rakiet i pojazdów (Syndrom Kesslera). W związku z tym obecnie (2023 r.) wiele pojazdów kosmicznych jest projektowanych tak, aby ponownie wchodziły w atmosferę po ich użyciu i przez to spalały się w atmosferze Ziemi.
Statek kosmiczny.
Statki kosmiczne to pojazdy zdolne do kontrolowania swojej trajektorii w czasie lotu w przestrzeni kosmicznej.
Czasem za pierwszy „prawdziwy” pojazd kosmiczny uznaje się moduł księżycowy Apollo, ponieważ był to jedyny pojazd załogowy, który został zaprojektowany i wykorzystany wyłącznie do lotów w przestrzeni kosmicznej, na co wskazuje brak aerodynamicznego kształtu.
Załogowy lot kosmiczny.
Pierwszym załogowym lotem kosmicznym był Wostok 1 12 kwietnia 1961, w czasie którego kosmonauta Jurij Gagarin z ZSRR dokonał pełnej orbity wokół Ziemi. W oficjalnej dokumentacji nie ma jednak wzmianki, że J.Gagarin ostatnie 7 km lotu opadał na spadochronie, poza statkiem kosmicznym. Międzynarodowe zasady dotyczące rekordów lotniczych jasno stanowią, że „pilot pozostaje w pojeździe od momentu startu do lądowania”. Ta zasada zastosowana do lotu kosmicznego, „dyskwalifikuje” lot Gagarina.
Obecnie, po wycofaniu z użytku floty amerykańskich wahadłowców kosmicznych, jedynymi pojazdami stosowanymi do załogowych lotów w kosmos są rosyjskie pojazdy Sojuz i chińskie statki Shenzhou. W 2004 r. statek kosmiczny SpaceShipOne dwukrotnie odbył załogowe loty suborbitalne.
Nieważkość.
Stan nieważkości nie polega na nieobecności przyciągania ziemskiego, ale na jego zrównoważeniu przez siłę bezwładności (odśrodkową) w ruchu okrężnym dookoła Ziemi.
Większość ludzi uważa brak ciążenia za przyjemne doświadczenie. Jednak długotrwałe przebywanie w stanie nieważkości powoduje wiele problemów ze zdrowiem, z których najistotniejszym jest utrata kośćca, w niektórych przypadkach trwała. Innym skutkiem, także bardzo istotnym, jest odwarunkowanie tkanki mięśniowej i układu krwionośnego. To jest spowodowane brakiem ciężaru ciała, który na powierzchni Ziemi musi być podtrzymywany przez układ kostny i mięśniowy, i brakiem konieczności pompowania krwi w krwiobiegu w górę ciała, przeciwko przyciąganiu ziemskiemu.
Krótkotrwałym efektem nieważkości jest choroba kosmiczna, mdłości spowodowane przez zaburzenia błędnika wywołane brakiem ciążenia. Odczuwanie tej choroby to rzecz indywidualna. Najgorszą zaobserwowaną reakcją była choroba senatora z USA Jake’a Garna, przez co stworzona została "Skala Garna", stopniująca reakcje na chorobę kosmiczną.
Promieniowanie.
Po znalezieniu się powyżej atmosfery Ziemi, znacznie zwiększa się wpływ promieniowania na pojazdy i ludzi znajdujące się na orbicie, głównie ze względu na pasy Van Allena, promieniowanie słoneczne i promieniowanie kosmiczne.
Podtrzymywanie życia.
W załogowych lotach kosmicznych "system podtrzymywania życia" to grupa urządzeń, która pozwala człowiekowi na przetrwanie w ciężkich warunkach przestrzeni kosmicznej. NASA stosuje nazwę "System Kontroli Środowiskowej i Podtrzymywania Życia" (ang. "Environmental Control and Life Support System" – ECLSS) opisując systemy w swoich misjach załogowych.
System podtrzymywania życia zapewnia powietrze, wodę i jedzenie, utrzymywać odpowiednią temperaturę, akceptowalne przez człowieka ciśnienie, zajmować się pozbywaniem wydalin organizmu. System osłania przed szkodliwymi wpływami zewnętrznymi, jak promieniowanie i mikrometeoroidy. Komponenty systemu są kluczowe dla życia, i konstruowane z zastosowaniem inżynierii bezpieczeństwa.
Międzyplanetarny lot kosmiczny.
Podróż międzyplanetarna oznacza lot pomiędzy planetami wewnątrz układu planetarnego, w naszym przypadku (XXI w.) dotyczy teoretycznych lotów między planetami Układu Słonecznego.
Lot międzygwiezdny.
Na chwilę obecną (2023 r.) pięć pojazdów jest na trajektorii ucieczkowej z Układu Słonecznego. Najdalej znajduje się sonda Voyager 1, która jest w odległości (23.846 Tm; 159.4 AU od Ziemi, styczeń 2023), i oddala się o 3.6 AU rocznie. Dla porównania, Proxima Centauri, gwiazda najbliższa Słońcu, znajduje się od niego w odległości 4.22 lat świetlnych, czyli około 270 tys. AU. Voyager 1 z prędkością 17 km/s pokonałby taką odległość w 74 tys. lat.
Lot międzygalaktyczny.
Podróż międzygalaktyczna dotyczy lotu kosmicznego pomiędzy galaktykami. Ze względu na bardzo duże odległości między nimi, np. Wielki Obłok Magellana znajduje się ok. 160 tysięcy lat świetlnych od Ziemi, nawet lot z prędkością podświetlną byłby nadzwyczaj długi. Podróże międzygalaktyczne pojawiają się w fantastyce naukowej.
Astrodynamika.
Astrodynamika to dziedzina zajmująca się trajektoriami pojazdów kosmicznych, a w szczególności ich związkami z efektami grawitacyjnymi i napędowymi. Dzięki astrodynamice pojazdy docierają do swoich miejsc docelowych w odpowiednim czasie i bez nadmiernego zużycia paliwa.
Napęd statku kosmicznego.
W statkach kosmicznych w dzisiejszych czasach jako napęd stosuje się głównie rakiety, ale powszechne staje się stosowanie alternatywnych technik, głównie do pojazdów bezzałogowych. Napędy takie jak silnik jonowy pozwalają na znaczne zmniejszenie masy statku i zwiększenie jego delta-v.
Koszty, rynek i zastosowanie lotów kosmicznych.
Loty kosmiczne są często, ale nie wyłącznie, finansowane przez państwo. Istnieje również rynek startów w celach telekomunikacji - telewizja satelitarna, który jest komercyjny, jednak starty bywają przynajmniej częściowo sponsorowane przez rządy.
Do zastosowań lotów kosmicznych należą:
Powstaje większe zainteresowanie kwestiami statków kosmicznych i turystycznymi lotami. Poza tym wysokie koszty dostępu do przestrzeni kosmicznej są spowodowane nieefektywnością instytucji rządowych – koszty biurokracji w NASA. Gdy przedsiębiorstwa niepaństwowe prowadzą działalność to pracują z większą efektywnością. Koszty lotów są pozbawione obsługi biurokracji. Rakiety nośne opracowane dzięki udziałowi prywatnego kapitału, takie jak Falcon 1, posiadają mniejsze nominalne koszty startu.

</doc>
<doc id="1334634" url="https://pl.wikipedia.org/wiki?curid=1334634" title="Podróż apostolska Jana Pawła II do Angoli i na Wyspy Świętego Tomasza i Książęcą">
Podróż apostolska Jana Pawła II do Angoli i na Wyspy Świętego Tomasza i Książęcą

55. podróż apostolska Jana Pawła II odbyła się w dniach 4-10 czerwca 1992 roku. Papież Jan Paweł II odwiedził Angolę oraz Wyspy Świętego Tomasza i Książęcą.

</doc>
<doc id="1334635" url="https://pl.wikipedia.org/wiki?curid=1334635" title="Ivan Hudec">
Ivan Hudec

Ivan Hudec (ur. 10 lipca 1947 w Nitrze, zm. 7 lutego 2022 w Bratysławie) – słowacki polityk, pisarz i dramaturg.
Studiował medycynę, a w czasie studiów był współzałożycielem teatru studenckiego "Divadlo u Rolanda". Po ukończeniu studiów pracował jako lekarz kolejno w Żylinie, Bratysławie i Czadcy, a następnie jako zastępca dyrektora sanatorium w Bratysławie.
Po roku 1989 zaczął zajmować się polityką. W latach 1992–1994 był posłem, a w latach 1994–1998 ministrem kultury Słowacji.

</doc>
<doc id="1334636" url="https://pl.wikipedia.org/wiki?curid=1334636" title="Bogna Świątkowska">
Bogna Świątkowska

Bogna Świątkowska (ur. 21 lutego 1967 w Olsztynie) – polska dziennikarka i promotorka kultury, powszechnie określana, jako „Matka chrzestna polskiego hip-hopu”.
Życiorys.
Po maturze pracowała jako bibliotekarka, a następnie jako goniec w lokalnej gazecie. Ma za sobą nieukończone studia polonistyczne na Uniwersytecie Warszawskim. W latach 1991–1992 współpracowała z czasopismem „Brulion”, a następnie pracowała jako dziennikarka informacyjna w „Obserwatorze Codziennym” i „Życiu Warszawy” (do 1995).
Znana jest jako „matka chrzestna polskiego hip-hopu”, ponieważ w latach 1993–1997 prowadziła – początkowo w radiu Kolor, a potem w innych radiostacjach – pierwsze w Polsce audycje o muzyce hip-hopowej („Kolorszok”). 
W latach 1999–2002 była redaktorką naczelną miesięcznika „Machina”, w którym od 1996 prowadziła dział sztuka i literatura. Obecnie jest prezesem założonej przez siebie Fundacji Nowej Kultury Bęc Zmiana (zarejestrowana 26 września 2002). Od kwietnia 2009 roku jest autorką audycji w Roxy FM "Walki uliczne", emitowanej w piątki w godz. 10–13.
Życie prywatne.
Żona Edwarda Krzemienia, dziennikarza „Gazety Wyborczej”. Matka Ignacego (ur. 1998) i Konstantego (ur. w 2001).

</doc>
<doc id="1334641" url="https://pl.wikipedia.org/wiki?curid=1334641" title="Płyn pseudoplastyczny">
Płyn pseudoplastyczny

Płyn pseudoplastyczny - płyn, w którym naprężenie styczne nie jest stałe i maleje monotonicznie wraz ze wzrostem prędkości ścinania, ale nie zależy od czasu i sposobu ścinania (jak ma to miejsce dla płynów tiksotropowych). Przykłady płynów pseudoplastycznych: krew, keczup, ciekły kauczuk, roztwory mydlane, bita śmietana, lakier do paznokci oraz wiele polimerów i in.

</doc>
<doc id="1334651" url="https://pl.wikipedia.org/wiki?curid=1334651" title="Orli Lot">
Orli Lot

Orli Lot – miesięcznik krajoznawczo-etnograficzny wydawany w Krakowie w latach 1920-1950 (24 roczniki). Jako organ kół krajoznawczych PTK "Orli Lot" publikował fachowe opracowania materiałów dostarczanych w oparciu o system pracy ankietowej. Przy konstruowaniu ankiet konsultowano się z profesjonalnymi etnografami takimi jak Adam Fischer czy Kazimierz Moszyński. Publikowane prace były najczęściej monografiami wsi (np. Haczowa, Królówki) lub zagadnień. Indeks treści etnograficznej miesięcznika "Orli Lot" z lat 1920–1950 wydało w roku 1958 Polskie Towarzystwo Ludoznawcze.

</doc>
<doc id="1334654" url="https://pl.wikipedia.org/wiki?curid=1334654" title="7 Ochotniczy Pułk Piechoty Illinois (3 lata)">
7 Ochotniczy Pułk Piechoty Illinois (3 lata)

7 Ochotniczy Pułk Piechoty Illinois (3 lata) (ang. "7th Illinois Volunteer Infantry Regiment (3 Years)") – pułk piechoty amerykańskiej, wchodzący w czasie wojny secesyjnej w skład Armii Unii.
Sformowany 25 lipca 1861 w Cairo (Illinois) (na samym południowym krańcu stanu) z większości stanu osobowego 7 Ochotniczego Pułku Piechoty Illinois (3-miesięcznego). Rozwiązany 9 lipca 1865.

</doc>
<doc id="1334655" url="https://pl.wikipedia.org/wiki?curid=1334655" title="Komitet Opieki nad Kopcem Józefa Piłsudskiego">
Komitet Opieki nad Kopcem Józefa Piłsudskiego



</doc>
<doc id="1334656" url="https://pl.wikipedia.org/wiki?curid=1334656" title="Padalec turkusowy">
Padalec turkusowy

Padalec turkusowy – odmiana barwna występująca u padalców: zwyczajnego i kolchidzkiego. U dorosłych, wyrośniętych osobników zamiast typowych jasnych pasów wzdłuż grzbietowej strony ciała występują liczne, okrągłe plamy o turkusowym zabarwieniu. U padalca zwyczajnego plamy występują tylko u dużych samców, podczas gdy u padalca kolchidzkiego spotykane są także u samic. Obecność niebieskich plam zwiększa ryzyko drapieżnictwa (przynajmniej na niektórych obszarach), ale może też przyczyniać się do zwiększenia sukcesu rozrodczego.

</doc>
<doc id="1334660" url="https://pl.wikipedia.org/wiki?curid=1334660" title="CHF">
CHF



</doc>
<doc id="1334661" url="https://pl.wikipedia.org/wiki?curid=1334661" title="FC Penafiel">
FC Penafiel

Futebol Clube Penafiel – portugalski klub piłkarski z siedzibą w Penafielu.
Historia.
Klub został założony w 1951 roku, jednak jego początki sięgają znacznie wcześniej. 17 kwietnia 1923 roku powstał Sport Club de Penafiel. Od 1933 roku istniał natomiast zespół União Desportiva Penafidelense, którego nazwa w 1943 została przemianowana na Club Desportivo de Penafiel. W 1949 roku doszło do fuzji pomiędzy Sport Club de Penafiel i União Desportiva Penafidelense. W 1951 roku powstał Futebol Clube Penafiel. W sezonie 2005/2006 zespół spadł z portugalskiej ekstraklasy i występował w drugiej lidze. W rozgrywkach 2007/2008 F.C. Penafiel w tabeli Liga de Honra uplasowało się dopiero na przedostatniej – piętnastej pozycji i spadło do 2ª Divisão, czyli na trzeci poziom ligowy. W następnym sezonie klub powrócił do Segunda Liga.

</doc>
<doc id="1334663" url="https://pl.wikipedia.org/wiki?curid=1334663" title="Fernando Paternoster">
Fernando Paternoster

Fernando Paternoster (ur. 24 maja 1903 w Pehuajó, zm. 6 czerwca 1967 w Buenos Aires) – argentyński piłkarz, obrońca. Srebrny medalista MŚ 30.
Wychowywał się w klubie Atlanta, następnie, w latach 1921–1926 grał w seniorskiej drużynie Atlanty. Przez pięć sezonów (1927–1932) występował w barwach Racingu. W 1936 epizodycznie grał w Argentinos Juniors.
Z Argentyną brał udział w igrzyskach w Amsterdamie (srebrny medal) i triumfował w Copa América 1929. W kadrze grał w latach 1928–1930, wystąpił w 10 meczach. Podczas MŚ 30 zagrał w czterech meczach.
Pracował jako trener, m.in. z reprezentacją Kolumbii.

</doc>
<doc id="1334664" url="https://pl.wikipedia.org/wiki?curid=1334664" title="Nacional Medellin">
Nacional Medellin



</doc>
<doc id="1334670" url="https://pl.wikipedia.org/wiki?curid=1334670" title="8 Ochotniczy Pułk Piechoty Illinois (3 miesiące)">
8 Ochotniczy Pułk Piechoty Illinois (3 miesiące)

8 Ochotniczy Pułk Piechoty Illinois (3 miesiące) (ang. "8th Illinois Volunteer Infantry Regiment (3 Months)") - pułk piechoty amerykańskiej, wchodzący w czasie wojny secesyjnej w skład Armii Unii.
Sformowany 25 kwietnia 1861 w Springfield (Illinois), rozwiązany 25 lipca tego samego roku w Cairo (Illinois). Większość żołnierzy oddziału zasiliła 8 Ochotniczy Pułk Piechoty Illinois (3 lata).

</doc>
<doc id="1334672" url="https://pl.wikipedia.org/wiki?curid=1334672" title="Order Miłości Bliźniego">
Order Miłości Bliźniego

Szlachecki Charytatywny Order Miłości Bliźniego (niem.: " Adeliger Wohltätigkeits-Orden der Liebe des Nächsten") - krótkotrwale przyznawane habsburskie odznaczenie dworskie, nadawane w pierwszej połowie XVIII wieku.
Order, a raczej odznaka charytatywnego stowarzyszenia na dworze wiedeńskim, został ustanowiony w roku 1708 przez arcyksiężnę austriacką Elżbietę Krystynę z książąt Brunszwiku, małżonkę (jeszcze "per procuram") Karola Habsburga, wówczas pretendenta do tronu Hiszpanii, później cesarza Świętego Cesarstwa, przed jej wyjazdem do Barcelony, gdzie miała zawrzeć ślub z Karolem. Order został nadany "damom i kawalerom" dworu, którzy jej towarzyszyli jako orszak w wyprawie do Hiszpanii. Każdy z odznaczonych posiadał prawo mianowania jednego nowego członka lub członkini.
Insygnium znanego tylko z opisów orderu to emaliowany na biało krzyż maltański z kulkami na szpicach ramion, ze złotymi promieniami między ramionami. W medalionie środkowym awersu znajdował się napis AMOR PROX (skrót od "Amor proximi", łac. - "Miłość bliźniego". Wygląd rewersu oznaki nie jest znany. Order był noszony na lewej piersi na czerwonej wstędze. Prawdopodobnie przestał być nadawany już w 1711, gdy Elżbieta Krystyna została cesarzową i Wielką Mistrzynią znamienitego Orderu Gwiaździstego Krzyża.

</doc>
<doc id="1334673" url="https://pl.wikipedia.org/wiki?curid=1334673" title="László Lóránd">
László Lóránd

László Lóránd (ur. 23 marca 1923 w Győrze, zm. 6 grudnia 2018) – węgiersko-amerykański biochemik. Studiował na Uniwersytecie w Budapeszcie, po studiach pracował w Instytucie Biochemicznym Szent-Györgyiego w Budapeszcie pod kierunkiem Kalmana Lakiego. W 1949 rozpoczął pracę w "Department of Biomolecular Structure" kierowanym przez Williama Astbury'ego na University of Leeds. Wspólnie z Lakim badał proces krzepnięcia krwi, co doprowadziło do odkrycia XIII czynnika krzepnięcia, określanego dawniej jako czynnik Lakiego-Loranda. Od 1955 roku pracował w Stanach Zjednoczonych.

</doc>
<doc id="1334675" url="https://pl.wikipedia.org/wiki?curid=1334675" title="Miasteczka na Litwie">
Miasteczka na Litwie

Miasteczka na Litwie (lit. "miestelis") – według litewskiego urzędu statystycznego obszary zurbanizowane o relatywnie gęstej zabudowie, o liczbie mieszkańców pomiędzy 500 a 3000, gdzie ponad 50% mieszkańców zatrudnionych jest w innych sektorach zatrudnienia niż rolnictwo, z uwzględnieniem tradycji miasteczek. W okresie przynależności Litwy do ZSRR, na jej terenie istniały 22 osiedla typu miejskiego (lit. "Miesto tipo gyvenvietės"). W 1989 r. zlikwidowano tę jednostkę osadniczą i wprowadzono podział na miasta i miasteczka. Spośród byłych osiedli typu miejskiego 13 uzyskało status miasta, 8 miasteczka, natomiast jedno wsi. Według spisu z roku 2001 na Litwie były 103 miasta, 244 miasteczka i około 24 000 wsi.
Poniższa lista obejmuje miasteczka z podziałem na okręgi i rejony municypalne według danych litewskiego urzędu statystycznego z 2001 roku oraz 3 miasteczka (Pojedupie, Kołotowo i Tyrolki), które uzyskały ten status po 2001 roku.
Miasteczka na Litwie według okręgów i gmin.
Okręg olicki (Alytaus apskritis).
W okręgu olickim:
Okręg kowieński (Kauno apskritis).
W okręgu kowieńskim:
Okręg kłajpedzki (Klaipėdos apskritis).
W okręgu kłajpedzkim:
Okręg mariampolski (Marijampolės apskritis).
W okręgu mariampolskim:
Okręg poniewieski (Panevėžio apskritis).
W okręgu poniewieskim:
Okręg szawelski (Šiaulių apskritis).
W okręgu szawelskim:
Okręg tauroski (Tauragės apskritis).
W okręgu tauroskim:
Okręg telszański (Telšių apskritis).
W okręgu telszańskim:
Okręg uciański (Utenos apskritis).
W okręgu uciańskim:
Okręg wileński (Vilniaus apskritis).
W okręgu wileńskim:

</doc>
<doc id="1334681" url="https://pl.wikipedia.org/wiki?curid=1334681" title="Okręg wyborczy Limehouse">
Okręg wyborczy Limehouse

Okręg wyborczy Limehouse powstał w 1885 r. i wysyłał do brytyjskiej Izby Gmin jednego deputowanego. Okręg obejmował dystrykt Limehouse w londyńskim East Endzie. Został zlikwidowany w 1950 r.

</doc>
<doc id="1334682" url="https://pl.wikipedia.org/wiki?curid=1334682" title="Ludwik Ostaszewski">
Ludwik Ostaszewski

Ludwik Ostaszewski herbu Ostoja (ur. 27 lipca 1824 w Przybojewie, zm. ok. 1908 w Mesynie) – powstaniec, oficer wojsk włoskich, członek Towarzystwa Muzeum Narodowego Polskiego w Rapperswilu.
Życiorys.
Był synem Józefa Gabriela Ostaszewskiego, właściciela dóbr ziemskich Przybojewo, i wnukiem posła na Sejm Czteroletni, Nereusza Ostaszewskiego. Ukończył gimnazjum i kursy prawa w Warszawie. Należał do tajnych organizacji. W obawie przed aresztowaniem przez władze rosyjskie zbiegł w 1844 r. z Królestwa do Poznańskiego, gdzie przebywał jako Leon Okęski. Wciągnięty do sprzysiężenia uczestniczył w przygotowaniach do powstania. Aresztowany w 1846 roku, więziony w Moabicie, wyrokiem sądu w Berlinie 2 grudnia 1847 skazany został na utratę szlachectwa, ośmioletni areszt w fortecy, a potem wydalenie za granicę państwa. Z więzienia oswobodziła go Wiosna Ludów. W latach pięćdziesiątych działał w Poznańskiem. Następnie wziął czynny udział w powstaniu styczniowym 1863-1864 jako kapitan – dowódca jazdy powstańczej w Płockiem. 
Po upadku powstania styczniowego wyemigrował do Włoch. W 1866 służył w randze porucznika w armii włoskiej w 4 pułku Korpusu Ochotników Włoskich ("4º reggimento del Corpo Volontari Italiani"), dowodzonym przez pułkownika Giovanniego Cadoliniego. Wziął udział w trzeciej wojnie o niepodległość Włoch, która była częścią wojny prusko-austriackiej 1866 roku. 
Mieszkał we Florencji, gdzie pozostawał w bliskich kontaktach z Julianem Ordonem, bohaterem Mickiewiczowskiej „Reduty”. Po śmierci Ordona sprowadził jego prochy do ojczyzny. 
Był członkiem korespondentem Towarzystwa Muzeum Narodowego Polskiego w Rapperswilu od 1893 roku.
Pod koniec życia mieszkał wraz z żoną w Mesynie, gdzie zmarł około 1908 roku. 
Zmarli powstańcy 1863 roku zostali odznaczeni przez prezydenta RP Ignacego Mościckiego 21 stycznia 1933 roku Krzyżem Niepodległości z Mieczami.

</doc>
<doc id="1334684" url="https://pl.wikipedia.org/wiki?curid=1334684" title="Walter Anderson">
Walter Anderson

Walter Anderson (ur. 10 października 1885 w Mińsku, zm. 23 sierpnia 1962 w Kilonii) – niemiecki etnograf i folklorysta. Prowadził badania porównawcze w obszarze bajkoznawstwa. Ponadto, zajmował się historią literatury germańskiej i romańskiej.
Życiorys.
Ukończył studia w Petersburgu (studiując też w Berlinie), po których objął katedrę literatury ludowej na uniwersytecie w Kazaniu. W Kazaniu ukazały się jego pierwsze ważniejsze prace: "Роман Апулея и народная сказка" (1914) oraz "Император и аббат: История одного народного анекдота" (1918).
W latach 1920-1939 wykładał na Uniwersytecie w Dorpacie (Tartu) w Estonii tworząc znaczący ośrodek badań nad folklorem estońskim, prowadząc przy tym własne badania terenowe i komparatystyczne. Na bazie materiałów zebranych w terenie opublikował w latach 1927-1933 zbiór bajek ludowych z San Marino ("Novelline popolari sanmarinesi", I-III). W 1926 ukazała się jedna z jego najbardziej znanych prac (związana z badaniami porównawczymi): "Kaiser und Abt. Die Geschichte eines Schwanks" (1923), w której zastosował metodę geograficzno-historyczną (był jej wielkim zwolennikiem i propagatorem).
W latach 1940-1945 wykładał etnografię na Uniwersytecie w Królewcu. W czasie bombardowania miasta w trakcie II wojny światowej zniszczona została jego biblioteka. Po wojnie przeniósł się do Kilonii. W późniejszym okresie skupił się na kwestiach metodyki i metodologii porównawczego bajkoznawstwa oraz eksperymentalnych badaniach nad przekazem ustnym. W oparciu o badania doświadczalne wydał w 1951 studium "Ein volkskundliches Experiment". 
Ciekawostki.
Jak podawał Julian Krzyżanowski, Walter Anderson mówił bardzo dobrze po polsku.

</doc>
<doc id="1334685" url="https://pl.wikipedia.org/wiki?curid=1334685" title="Bitwa pod Le Mans">
Bitwa pod Le Mans

Bitwa pod Le Mans – starcie zbrojne, które miało miejsce w trakcie wojny francusko-pruskiej. Bitwa zakończyła się zwycięstwem Prus i przełamaniem oporu wojsk francuskich w zachodniej Francji.
Tło bitwy.
Po zwycięstwie nad Orleanem, Prusacy pod wodzą księcia Karola Fryderyka skierowali się w kierunku miasta Le Mans. Antonie Chanzy miał do dyspozycji około 150 000 żołnierzy stacjonujących w Le Mans. Ciężar prowadzenia wojny przez regularne wojska francuskie spadł na siły Chanzy'ego, szczególnie po tym, jak Francuzi odnieśli klęski w bitwie pod Sedanem i oblężeniu Metz oraz w związku z trwającym oblężeniem Paryża. W skład armii Chanzy'ego wchodzili m.in. rezerwiści, cywile, którzy byli uzbrojeni często w stare karabiny odtylcowe oraz działa.
Bitwa.
Francuska armia była zdemoralizowana oraz źle uzbrojone. Większość francuskiej amunicji została zasypana w śniegu, ponieważ dowództwo francuskie kazało umieścić amunicję w przygotowanych okopach. Prusacy zaatakowali Francuzów od lewej flanki w okolicach rzeki Huisine. Próba francuskiego kontrataku została odparta atakiem Prusaków na prawej flance. Próba ataków oddziału dowodzonego przez Bernarda Jauréguiberry'ego również została odparta. W sytuacji niepowodzenia kontrataków oraz ataków z obu flank Francuzi zostali zmuszeni do wycofania się do Le Mans.
Rezultat.
Zdobycie Le Mans przez Prusaków oznaczało koniec oporu Francuzów w całej zachodniej Francji oraz wzdłuż rzeki Loary. Mimo że armia Chanzy'ego nie była całkowicie rozbita, to całkowita demoralizacja jego wojsk nie pozwoliła mu na jakiekolwiek późniejsze działanie. 

</doc>
<doc id="1334686" url="https://pl.wikipedia.org/wiki?curid=1334686" title="Okręg wyborczy Walthamstow West">
Okręg wyborczy Walthamstow West

Okręg wyborczy Walthamstow West powstał w 1918 r. i wysyłał do brytyjskiej Izby Gmin jednego deputowanego. Okręg obejmował część obecnego London Borough of Waltham Forest we wschodnim Londynie. Został zlikwidowany w 1974 r.

</doc>
<doc id="1334688" url="https://pl.wikipedia.org/wiki?curid=1334688" title="Antropogeniczna forma">
Antropogeniczna forma



</doc>
<doc id="1334690" url="https://pl.wikipedia.org/wiki?curid=1334690" title="Hrabia Attlee">
Hrabia Attlee

Hrabiowie Attlee 1. kreacji (parostwo Zjednoczonego Królestwa)

</doc>
<doc id="1334694" url="https://pl.wikipedia.org/wiki?curid=1334694" title="Ratusz w Nidzicy">
Ratusz w Nidzicy

Ratusz w Nidzicy – najstarszy ratusz miejski zburzono w 1824 roku z powodu złego stanu technicznego. Zastąpił go nowy ratusz wybudowany w 1842 r., który znajdował się na rogu ulic Kościuszki i Placu Wolności. Budynek ten został zniszczony przez Rosjan w czasie I Wojny światowej. Dzisiejszy ratusz powstał w 1923 roku w stylu neoklasycystycznym, a wieńczy go okrągła wieżyczka pokryta miedzią. Ratusz został odnowiony w 2012 roku.
Nidzickie jarmarki.
W XV wieku Nidzica stała się ważnym obszarem handlowym w państwie krzyżackim. W latach dziesiątych i dwudziestych XV wieku Nidzica posiadając prawo składu stała się ważnym miejscem wymiany towarów pomiędzy Prusami krzyżackimi a Mazowszem. Nasilenie handlu widoczne było szczególnie na dorocznych sierpniowych jarmarkach odbywających się na placu przed ratuszem. Na jarmarki przybywali ludzie zarówno z okolicznych wsi jak i z odległych miast. Na przykład w 1413 roku można tam było spotkać chłopów ze wsi położonych koło Łomży, Przasnysza i Ostrołęki. Na targach sprzedawano produkty wszelkiego typu. Na przykład mazowszanie przyjeżdżali do Nidzicy by kupić sukno i sól, a sprzedać konie.
Obecnie.
Obecnie ratusz służy za siedzibę Urzędu Miejskiego, Punktu Informacji Turystycznej. Mieści się w nim biuro tygodnika "Głos Nidzicki", a także Nidzickiej Fundacji Rozwoju "Nida".
Część budynku została przeznaczona do celów handlowych, obecnie mieści się w nim sklep spożywczy.

</doc>
<doc id="1334695" url="https://pl.wikipedia.org/wiki?curid=1334695" title="Męska dominacja językowa">
Męska dominacja językowa

Męska dominacja językowa – zjawisko socjolingwistyczne polegające na uprzywilejowaniu męskiego rodzaju gramatycznego (maskulinatywów) w słownictwie, słowotwórstwie, gramatyce oraz frazeologii. Zjawisko to przejawia się w wielu językach i przybiera różny stopień nasilenia; szczególnie wyraźnie obserwowalne w języku polskim, zostało skrytykowane przez liczne organizacje międzynarodowe, m.in. przez UNESCO i Radę Europy.
Przykłady w języku angielskim.
Jednakże samo pochodzi z pragermańskiego *man(n)ô, *manz, i na przestrzeni wieków często oznaczało „członka społeczeństwa, ludzkości”, nienacechowanego płciowo, więc mamy tu do czynienia z przesunięciem znaczenia (semantycznym) tego rdzenia.
Przykłady w języku hiszpańskim.
Wiele terminów odnoszących się do grupy mężczyzn i kobiet jest androcentryczna, np. słowo "padres", znaczące "rodzice", jest formą mnogą od "padre" – "ojciec".
Podsumowanie.
Badania lingwistyczne wielu języków (w tym polskiego) wykazują, że gramatyczny rodzaj męski używany w funkcji generycznej powoduje u odbiorców skojarzenia z płcią w kierunku męskim, utrudniając skojarzenia z płcią żeńską. W opinii części językoznawców zadaniem języka nie jest dokładne odzwierciedlanie rzeczywistości, lecz co najwyżej jej niedokładne odwzorowanie z wykorzystaniem konwencji znaków i symboli. Ci sami językoznawcy apelują, aby nie szukać w języku sprawiedliwości, lecz starać się, aby był logiczny i wygodny.

</doc>
<doc id="1334700" url="https://pl.wikipedia.org/wiki?curid=1334700" title="Dawit Bakradze (polityk)">
Dawit Bakradze (polityk)

Dawit Bakradze (gruz. დავით ბაქრაძე, ur. 1 lipca 1972 w Tbilisi) – gruziński polityk, minister spraw zagranicznych Gruzji od 31 stycznia do 24 kwietnia 2008. Lider prezydenckiego Zjednoczonego Ruchu Narodowego w wyborach parlamentarnych w maju 2008. Od 7 czerwca 2008 do 21 października 2012 przewodniczący parlamentu.
Edukacja.
Dawit Bakradze urodził się w Tbilisi. Ukończył Gruziński Uniwersytet Techniczny oraz prestiżowy Gruziński Instytut Spraw Publicznych. Zdobył również dyplom magistra fizyki i matematyki na Państwowym Uniwersytecie Tbilisi.
Bakradze uczestniczył w wielu programach edukacyjnych. W 1997 studiował w Szwajcarskim Instytucie Stosunków Międzynarodowych w Genewie, w 1998 w Europejskim Centrum Studiów Bezpieczeństwa George'a Marshalla w Niemczech. W 2001 Bakradze ukończył NATO Defence College w Rzymie.
Kariera polityczna.
Bakradze związał się z polityką w 1997. W latach 1997–2002 pracował w Ministerstwie Spraw Zagranicznych Gruzji, a od 2002 do 2004 w Radzie Bezpieczeństwa Narodowego. W 2004 został wybrany do parlamentu z ramienia prezydenckiego Zjednoczonego Ruchu Narodowego ("Ertiani Nacionaluri Modsraoba"). W parlamencie, aż do 19 lipca 2007, pełnił funkcję przewodniczącego Komisji ds. Integracji Euroatlantyckiej.
Od lipca 2007 do stycznia 2008 zajmował stanowisko ministra ds. rozwiązania konfliktów w Abchazji i Osetii Południowej. 31 stycznia 2008 w rządzie premiera Lado Gurgenidze objął urząd ministra spraw zagranicznych, który zajmował do 24 kwietnia 2008.
21 kwietnia 2008 Bakradze został mianowany liderem listy Zjednoczonego Ruchu Narodowego przed wyborami parlamentarnymi 21 maja 2008. Zajął to stanowisku po odmowie jego objęcia przez Nino Burdżanadze. 7 czerwca 2008 objął funkcję przewodniczącego parlamentu Gruzji.
Wystartował w wyborach prezydenckich z 27 października 2013, jako faworyt ustępującego prezydenta Micheila Saakaszwilego. Uzyskał drugie miejsce, zdobywając w I turze 21,73%.
Odznaczony Krzyżem Komandorskim Orderu Zasługi Rzeczypospolitej Polskiej .

</doc>
<doc id="1334702" url="https://pl.wikipedia.org/wiki?curid=1334702" title="Elżbieta von Braunschweig-Wolfenbüttel">
Elżbieta von Braunschweig-Wolfenbüttel



</doc>
<doc id="1334703" url="https://pl.wikipedia.org/wiki?curid=1334703" title="Joanna Piotrowska">
Joanna Piotrowska

Joanna Piotrowska (ur. 1968) – założycielka Feminoteki, największego feministycznego serwisu informacyjnego i pierwszej w Europie Środkowo-Wschodniej księgarni feministycznej w 2005 roku przekształconej w fundację. Trenerka samoobrony i asertywności dla kobiet i dziewcząt WenDo; trenerka antydyskryminacyjna i genderowa. Współorganizatorka Mia100Kobiet w 2001 i 2002 roku, członkini Porozumienia Kobiet 8 Marca. Absolwentka Studium Przeciwdziałania Przemocy w Rodzinie oraz Studium Poradnictwa i Interwencji Kryzysowej organizowanego przez Instytut Psychologii Zdrowia. Laureatka „Złotego Telefonu” – nagrody przyznawanej przez Niebieską Linię osobom, które szczególnie przyczyniły się do zmian społecznych w zakresie przeciwdziałania przemocy w rodzinie lub ze szczególnym zaangażowaniem stawały w obronie osób krzywdzonych.
Współautorka i współredaktorka publikacji "Polityka a płeć" wydanej przez Fundację im. H. Bölla w Polsce (Warszawa 2006) oraz raportu "Polityka równości płci. Polska 2007" wydanego przez UNDP (część poświęcona wdrażaniu gender mainstreaming w środkach masowego przekazu). Współredaktorka publikacji „Niemoralne propozycje. Molestowanie seksualne w miejscu pracy” (Fundacja Feminoteka, Warszawa 2008); „Kobiety dla Polski. Polska dla kobiet. Raport” (część poświęcona przemocy wobec kobiet, Fundacja Feminoteka, 2009); raport poświęcony dyskryminacji w edukacji i mediach publicznych „Brak misji na wizji i wizji w edukacji” (Fundacja Feminoteka, 2009); „Po co nam równość płci w edukacji” [w]: „Refleksje. Zachodniopomorski Dwumiesięcznik Oświatowy” maj/czerwiec 2010.
W latach 2007–2008 prowadziła razem Krystianem Legierskim audycję „Lepiej późno niż wcale” poświęconą problematyce równościowej, genderowej i feministycznej w Tok FM.

</doc>
<doc id="1334707" url="https://pl.wikipedia.org/wiki?curid=1334707" title="Odpowiedź pierwotna">
Odpowiedź pierwotna

Pierwotna odpowiedź immunologiczna – odpowiedź immunologiczna występująca po pierwszym kontakcie z antygenem w ciągu 3-14 dni. Odpowiedź ta po kilku tygodniach wygasa. Powtórne zetknięcie z tym samym antygenem wywołuje wtórną odpowiedź immunologiczną o wiele szybszą i silniejszą niż pierwotna. Jest to możliwe dzięki komórkom pamięci, które pozostają w organizmie przez wiele lat i w razie potrzeby potrafią szybko uruchomić reakcje obronne na ponowne zetknięcie z antygenem.

</doc>
<doc id="1334716" url="https://pl.wikipedia.org/wiki?curid=1334716" title="Hehe">
Hehe

Hehe – lud afrykański z grupy Bantu, zamieszkujący południe Tanzanii i posługujący się językiem hehe. W 1994 roku liczebność Hehe wynosiła ok. 750 tys. osób.
Struktura społeczna opiera się na rodach patrylinearnych. Podstawą gospodarki jest rolnictwo (uprawa głównie kukurydzy, prosa i sorgo), w mniejszym zakresie także chów zwierząt i rzemieślnictwo, zwłaszcza rzeźba w drewnie.
Hehe zachowali tradycyjne wierzenia, dużą rolę odgrywa kult przodków. Niektórzy przedstawiciele ludu przejęli chrześcijaństwo lub islam.
W XIX wieku Hehe tworzyli silną organizację o charakterze państwowym. Opierali się pruskim kolonizatorom.

</doc>
<doc id="1334718" url="https://pl.wikipedia.org/wiki?curid=1334718" title="Ilona Koutny">
Ilona Koutny

Ilona Koutny (ur. 1 marca 1953 w Budapeszcie) − mieszkająca w Polsce węgierska lingwistka i esperantystka, doktor habilitowany, profesor nadzwyczajny UAM, nauczyciel akademicki, kierownik Zakładu Filologii Ugrofińskiej, kierownik Podyplomowych Studiów Interlingwistyki na Uniwersytecie im. Adama Mickiewicza w Poznaniu. Jest członkinią Akademio de Esperanto.
Jej mąż, Zbigniew Galor − socjolog i esperantysta, profesor nadzwyczajny Uniwersytetu Szczecińskiego, był prezesem Międzynarodowej Akademii Nauk w Polsce.

</doc>
<doc id="1334719" url="https://pl.wikipedia.org/wiki?curid=1334719" title="Fabio Rossitto">
Fabio Rossitto

Fabio Rossitto (ur. 21 września 1971 roku w Aviano) – były włoski piłkarz występujący najczęściej na pozycji prawego pomocnika.
Kariera klubowa.
Fabio Rossitto zawodową karierę rozpoczynał w 1989 roku w Udinese Calcio. W Serie A zadebiutował 17 stycznia 1990 roku w spotkaniu przeciwko Bologni. Na stałe miejsce w podstawowej jedenastce tego zespołu wywalczył sobie w sezonie 1992/1993, kiedy to rozegrał 31 ligowych pojedynków. Wówczas w linii pomocy grał między innymi z Markiem Koźmińskim oraz Piotrem Czachowskim. W Udinese Rossitto występował także u boku takich zawodników jak Francesco Statuto, Giovanni Stroppa, Massimiliano Cappioli czy Giuliano Giannichedda. W ekipie "Bianconerich" włoski piłkarz spędził łącznie 7 lat, w trakcie których występował zarówno w pierwszej jak i drugiej lidze. Dla Udinese rozegrał łącznie 187 meczów, w których zdobył 4 bramki.
W 1997 roku Rossitto podpisał kontrakt z SSC Napoli. W jego barwach wystąpił w 53 spotkaniach Serie B, po czym przeniósł się do Fiorentiny. W debiutanckim sezonie w zespole "Fioletowych" dotarł do finału Pucharu UEFA, gdzie Fiorentina przegrała z Juventusem. Włoski pomocnik razem ze swoją drużyną w Serie A zajmował kolejno 12. i 2 razy 13. miejsce.
Latem 2002 roku Włoch powrócił do Udinese, gdzie tym razem także musiał pogodzić się z rolą rezerwowego. Podopieczni Luciano Spallettiego uplasowali się w lidze na 6. i 7. miejscu, a Rossitto po zakończeniu sezonu 2003/2004 odszedł do belgijskiego Germinalu Beerschot Antwerpia. W drużynie "De Ratten" rozegrał tylko 10 meczów i zimą powrócił do kraju, gdzie został zawodnikiem SSC Venezia. W latach 2005–2007 Rossitto występował w zespole Sacilese Calcio, po czym zakończył karierę.
Kariera reprezentacyjna.
W 1994 roku Rossitto razem z reprezentacją Włoch do lat 21 wywalczył Młodzieżowe Mistrzostwo Europy pokonując w finale 1:0 Francję. 2 lata później Arrigo Sacchi powołał go do seniorskiej kadry na Euro 1996. Na imprezie tej Włosi zajęli 3. miejsce w swojej grupie i odpadli z turnieju. Łącznie dla drużyny narodowej Rossitto rozegrał 1 spotkanie.

</doc>
<doc id="1334723" url="https://pl.wikipedia.org/wiki?curid=1334723" title="Wahehe">
Wahehe



</doc>
<doc id="1334726" url="https://pl.wikipedia.org/wiki?curid=1334726" title="Czek podróżniczy">
Czek podróżniczy

Czek podróżniczy albo czek podróżny (ang. "traveler’s cheque") – rodzaj czeku, który wystawiany jest przez bank lub inną instytucję finansową na standardową kwotę (np. 100 złotych, 100 euro, 50 funtów) w różnych walutach. Jest to rodzaj polecenia wypłaty, skierowanego przez bank do innych banków. Czek taki trasowany jest na samą instytucję wydającą.
Czeki podróżnicze wystawiane są imiennie na konkretną, podpisaną na nim osobę i stają się ważne dopiero w chwili złożenia przez właściciela drugiego podpisu w chwili jego realizacji, co chroni go przed nieuprawnionym użyciem w razie zguby lub kradzieży. Zazwyczaj stosowane bywały w czasie pobytu za granicą. Niekiedy ważność czeku ograniczona była do konkretnego kraju (jak np. pokazany obok, wydany na Węgrzech czek NBP – do realizacji tylko w Polsce).
Czeki podróżne jako pierwsza na rynek wprowadziła American Express Company w 1890 roku. Jeszcze tego samego roku, firma American Express sprzedała czeki podróżne na łączną sumę 9120 dolarów. . Powszechne stosowanie kart kredytowych i debetowych na całym świecie znacznie ograniczyło popularność czeków podróżnych podczas wyjazdów wakacyjnych.

</doc>
<doc id="1334727" url="https://pl.wikipedia.org/wiki?curid=1334727" title="Czek podróżny">
Czek podróżny



</doc>
<doc id="1334730" url="https://pl.wikipedia.org/wiki?curid=1334730" title="Feliks z Kantalicjo">
Feliks z Kantalicjo

Feliks z Kantalicjo, właśc. "Feliks Porri" (ur. 1515 w Cantalice we Włoszech, zm. 1587 w Rzymie) – włoski kapucyn, święty katolicki.
Życiorys.
Dzieciństwo i młodość.
Urodził się jako trzecie z kolei dziecko w rodzinie Santy i Santa Porri w miejscowości Cantalice we Włoszech w Dolinie Rieti (według niektórych mniej prawdopodobnych źródeł - w San Liberato).
Miał trzech braci: Błażeja, Karola i Piotra Marię oraz jedną siostrę o imieniu Potenza. Jego rodzice wraz z dziećmi tworzyli prostą, pobożną, pracowitą rodzinę chłopską.
Feliks od wczesnego dzieciństwa był uczony wykonywania prac gospodarskich przy zwierzętach (pasł bydło) i w polu. Nie miał wykształcenia, ale jego naturalna skromność i dobroć zjednała mu uznanie i szacunek wśród rówieśników. Nigdy nie uczył się pisać ani czytać. Mimo to dobrze znał historie biblijne i żywoty świętych, ponieważ prosił innych, żeby mu je czytali. Dość wcześnie dały się zauważyć jego zdolności organizacyjne i głęboka pobożność.
Jak głosi legenda, Feliks od najmłodszych lat lubił podczas pracy robić krzyże z patyków albo rzeźbić je w korze, modlić się przed nimi, rozważając cierpienia Jezusa, i rozdawać je innym. Ten zwyczaj praktykował do końca swego życia.
W wieku 12 lat podjął służbę u dziedzica Marka Tuliusza Picchi w Citta Ducale. Najpierw polecono mu paść bydło, a po kilku latach podjął ciężką pracę w polu.
Feliks lubił przebywać w samotności. Stronił od zbędnych rozmów. Zawsze jednak odpowiadał z życzliwością, gdy był o coś zapytany.
Jego sposób życia był podporządkowany wewnętrznym potrzebom duszy. Ze swego małego pokoju na poddaszu uczynił pustelnię, aby oddawać się modlitwie. W dniach postów, których przestrzegał bardzo rygorystycznie, pierwszy posiłek spożywał dopiero po zachodzie słońca. Niedziele i święta poświęcał Bogu. Przystępował wtedy do spowiedzi i Komunii św. Z wielką gorliwością uczestniczył we Mszy św. Źródła biograficzne wspominają o ekstazach podczas Mszy św. Jest w nich także wzmianka o darze bilokacji: widziano Feliksa jednocześnie w dwóch miejscach – w kościele i w pracy na polu.
Do ulubionych lektur, które na jego prośbę czytali mu ludzie posiadający tę umiejętność, dołączyły się żywoty świętych pustelników i ojców pustyni. Na podstawie ich biografii ukształtowało się w nim pragnienie poświęcenia życia Bogu.
Na swej drodze poznał nową rodzinę zakonną – Braci Mniejszych Kapucynów – którą papież zatwierdził w 1525 r. Zachwyciło go kapucyńskie ubóstwo, pokora i prostota. Nie odpowiedział jednak od razu na powołanie, rodzące się w jego sercu. Dopiero pewne wydarzenie, w którym dostrzegł Bożą interwencję, wpłynęło na jego decyzję.
W 1543 roku, gdy jako 28-letni mężczyzna pracował u dziedzica, poproszono go, by pomógł zaprząc dwa młode woły, które jeszcze nigdy nie ciągnęły pługa. Gdy nadszedł dziedzic, ubrany w jaskrawo ubarwione szaty, woły przestraszyły się. Zerwały się do ucieczki, przewróciły Feliksa i przeciągnęły po nim lemiesz pługa. Wszystkim obserwującym to zdarzenie wydawało się, że taki wypadek to pewna śmierć. Kiedy jednak Feliks podniósł się, zobaczył, że miał jedynie porozrywane szaty, zawołał: "„Litości! Łaski! Litości, Panie! Teraz wiem, czego żądasz ode mnie: pójdę za Tobą!”" Poprosił o zwolnienie ze służby, a zarobione pieniądze rozdał ubogim. Gdy spytano go, dlaczego ani grosza nie podarował braciom, rzekł: "„Chrystusowa rada jest taka; chciałbym we wszystkim być Mu posłusznym”".
U Braci Mniejszych Kapucynów.
Feliks zgłosił się do klasztoru w Citta Ducale i poprosił o przyjęcie. Gwardian zaprowadził go do kościoła i wskazał na Chrystusa ukrzyżowanego: "„On jest tu naszym wzorem. Tak jak Chrystus szedł drogą cierpienia, tak również my powinniśmy dotrzymywać Mu kroku”". Gdy gwardian przekonał się o prawdziwości powołania Feliksa, napisał list do prowincjała w Rzymie i wysłał tam kandydata. Po 18-godzinnej wędrówce Feliks dotarł do Rzymu. Tam poprosił gwardiana o. Bernardyna z Astii o przyjęcie. Ten także obszedł się z nim ostro, ale szybko przekonał się o uczciwości i pokorze kandydata. Przedstawił go prowincjałowi o. Rafałowi z Volaterra, który bez wahania przyjął Feliksa do nowicjatu. Nowicjat znajdował się wówczas w Antocoli, w małym klasztorze w Górach Sabińskich. Prowincjał wysłał go tam i nakazał stawić się u magistra nowicjatu. Feliks osiągnął to, do czego Bóg go wzywał i czego sam pragnął.
Po ośmiu dniach Feliks zdjął świecki ubiór – nadeszła upragniona chwila obłóczyn. Znamienne, że nie nadano mu nowego imienia, jak to zwykle czyniono. Pozostawiono mu chrzestne imię, które znaczy „szczęśliwy”.
W nowicjacie zaczął doświadczać przeróżnych pokus, które dotąd były mu nieznane. Wyjawił wszystkie trudności magistrowi i modlił się żarliwiej niż zwykle. Pokusy spowodowały taki skutek, że wewnętrzne zmagania zahartowały młodego nowicjusza. Jego magister powiedział: "„Wydaje mi się, że brat Feliks modli się bez przerwy; jest chodzącą modlitwą”".
Praktyki pokutne nie były trudne dla brata Feliksa. Najtrudniejsza okazała się próba, której poddał go Bóg. Przez cały rok miał gorączkę, nic go nie cieszyło, wszystko wydawało się wstrętne. Jednak modlił się i pracował, jak gdyby był zdrowy. Martwił się, czy pomimo słabego zdrowia zostanie dopuszczony do profesji. Przełożeni widząc jego postawę, nie mieli wątpliwości. Podczas wotacji (głosowania) większość wspólnoty opowiedziała się za nim. Prawdopodobnie swoją profesję złożył na górze San Giovanni 18 maja 1545.
Następnie przeszedł na krótko do Tivoli dla wzmocnienia zdrowia. Tu, pod duchową opieką o. Michała z Segusia (Susa), zakonnika wykształconego i pobożnego, zatapiał się jeszcze głębiej w tajemnicach Ukrzyżowanego. Bracia przekonali się wkrótce, że br. Feliks przewyższa innych gorliwością i pobożnością. Zadawali sobie pytanie: "„Jak to możliwe, że prosty chłop, popędzający dotychczas woły, już na początku drogi zakonnej jest tak dobry w sprawach duchowych?”". Feliks nie chciał być nikim więcej, niż był w rzeczywistości. Jako chłop był oddany swemu zajęciu, jako zakonnik – tym bardziej oddawał się służbie Bożej. Stosował się wiernie do Reguły i Konstytucji swojego młodego Zakonu. Przez całe życie zakonne był wzorem posłuszeństwa, ubóstwa, modlitwy, pokory, wdzięczności i pogody ducha.
Kwestarz - Ewangelizator.
Kapucyni nie pobierali opłat za spełniane posługi religijne. Żyli z tego, co ludzie dobrowolnie im dali. Gdy ofiary nie wystarczały na ich utrzymanie, wtedy udawali się „po kweście”. Nie była to łatwa służba. Na kwestarskie wędrówki po Rzymie wysyłano tylko braci doświadczonych i dojrzałych. Jeżeli więc przełożeni klasztoru św. Bonawentury wyznaczyli na urząd kwestarza 32-letniego br. Feliksa, który dopiero co ukończył nowicjat, dali dowód, jak wysoko go cenili. Najpierw br. Feliks kwestował pod opieką starszego br. Anioła z Colle-Discepoli, który wkrótce zmarł. Od tego czasu Feliks sam jako kwestarz musiał troszczyć się o potrzeby materialne współbraci.
Każdego dnia zaraz po pierwszej Mszy św. wybierał się w drogę. Pukał do kolejnych drzwi, prosząc o wsparcie dla braci i ubogich. Trafiał do różnych domów. Takich, w których przyjmowano go z radością i uprzejmością, gdzie jego serdeczna życzliwość i błogosławieństwo Chrystusowe znajdowało przyjęcie i wnosiło pokój. Ale bywało i tak, że pukał do drzwi, zza których usłyszał niejedno przekleństwo albo wyzwisko, za którymi toczyło się życie biedne, grzeszne, bezbożne. Widział ogrom ludzkiej biedy na rzymskich ulicach i podwórkach. Był świadkiem dramatów rodzinnych, sąsiedzkiej niezgody, wielorakiej krzywdy ludzkiej.
Starał się iść do ludzi z Ewangelią w sercu. Umiał cieszyć się z cieszącymi, a smucić się ze smutnymi. Jednym przynosił kawałek ukwestowanego chleba, a innym wyrzeźbiony przez siebie krzyżyk. Był skromny i uprzejmy wobec drugich. Nie odpłacał złem za zło, gdy bywał wyśmiany i obrzucany wyzwiskami. Miał zwyczaj za wszystko dziękować powiedzeniem: DEO GRATIAS, co w języku łacińskim znaczy „Bogu niech będą dzięki”, lub krócej – „Bogu dzięki”. Dlatego wszyscy nazywali go jakby nowym imieniem: brat Deogratias. To wszystko nie tylko wzbudzało szacunek i podziw dla br. Feliksa, ale sprawiło, że miał opinię świętego.
Za pozwoleniem przełożonych kwestował także dla biednych, ponieważ często był świadkiem, jak nędza i choroba mogą przywieść do rozpaczy, a następnie do ruiny moralnej. W niedziele, odwiedzając chorych w szpitalach lub domach, krzepił ich dobrym słowem i obdarowywał swoimi krzyżykami. Tłumaczył chorym wartość cierpienia i głosił im Ewangelię o Chrystusie. Jego miłosierdzie szczególnie zajaśniało podczas zarazy i głodu, które nawiedziły Rzym w 1550 r. Jego ludzkie miłosierdzie Bóg wspierał cudownymi znakami.
Wydaje się, że najwięcej wpływu wywarł na dzieci Rzymu. Gdy zjawiał się na ulicy zakonnik z workiem, zaraz otaczała go gromada dzieci pociągnięta prostotą i radosnym usposobieniem „Brata Deogratias”. Korzystając z okazji, br. Feliks uczył je katechizmu, własnych modlitw i piosenek, które prosto i jasno ukazywały piękno cnoty i brzydotę grzechu.
Często też cudownie przywracał dzieciom zdrowie. Gdy przyniesiono do niego ciężko chore dziecko, Feliks wziął olej z lampki płonącej przed tabernakulum i namaścił nim jego czoło. Dziecko powróciło do zdrowia, a szczęście – do jego rodziców. Na pamiątkę tamtego cudu w kościołach OO. Kapucynów święci się olej nazywany „olejem św. Feliksa” i namaszcza się nim zarówno dzieci, jak wszystkich, którzy pragną z wiarą go przyjąć.
Nigdy nie przeniesiono br. Feliksa z Rzymu do innego klasztoru. Pełnił urząd kwestarza przez ponad 40 lat (od 1547 do 1587 roku), aż do swej śmierci.
Wędrując po Rzymie spotykał się z wielkimi świętymi. Jego znajomymi byli m.in.: św. Franciszek Borgiasz, św. Pius V, św. Karol Boromeusz, bp (1538-1584), św. Alojzy Gonzaga (1569-1591), św. Kamil de Lellis (1550-1614). Szczególna przyjaźń łączyła go ze św. Filipem Nereuszem (1515-1595).
Życie modlitwy i pokuty.
W przeciwieństwie do innych świętych zakonu kapucynów, br. Feliks rzadko modlił się na różańcu. Jednemu ze współbraci zwierzył się, że prawie nigdy nie może zmówić różańca do końca. Jedno nawet słowo potrafiło wprawić go w stan ekstazy. Nie zaniedbywał jednak modlitw przepisanych przez Regułę i regularnie odmawiał 76 "Ojcze nasz". Czynił to jednak z tak wielkim skupieniem, że ta modlitwa ustna przemieniała się w myślną.
Gdy kwestował po Rzymie, nie mógł być obecny na wspólnych rozmyślaniach. Mimo że przez cały dzień zbierał jałmużnę, praca ta nie odwodziła go od Boga: gdy zauważył dobro – dziękował Bogu; gdy natrafił na zło – prosił Boga o przebaczenie i pomoc; gdy spotkał się z nędzą i nieszczęściem, ogarniało go współczucie i zanosił gorące modlitwy za wystawionych na próbę. Z tymi wszystkimi przeżyciami powracał do klasztoru, aby w nocnych modlitwach przedstawić je jeszcze raz Bogu.
Rzymski klimat dla zakonnika, który niemal cały czas przebywał na dworze, niósł dotkliwe cierpienie albo z powodu nadmiernego upału, albo przenikliwego zimna. Swoje zadanie pełnił, chodząc prawie zawsze boso. Stopy miał poranione, a skórę na nich tak grubą, że gdy popękała, zszywał ją igłą i nicią. Nie lubił grzać się przy ogniu. Tłumaczył wtedy swemu ciału, które - podobnie jak św. Franciszek z Asyżu - nazywał „osiołkiem”: "„Nie pójdziesz grzać się przy ogniu! Będziesz biegać dookoła niego aż się rozgrzejesz, ale do ognia nie pójdziesz, bo przy ogniu uczeń zaparł się swego Mistrza”".
Po powrocie z kwesty spał przez godzinę. Gdy bracia szli spać, wstawał i szedł do kościoła. Czyścił lampę. Sprawdzał, czy jest sam. Stawał na środku kościoła. Wypowiadał jakiś fragment Pisma św. lub antyfonę (szczególnie w Adwencie i wielkim poście) i zaczynał rozmyślanie. Czasem braciom udawało się schować i być świadkami nocnych modlitw br. Feliksa. Br. Franciszek z Pistoli zobaczył, jak Feliks rozpostarł ręce, jakby był na krzyżu, i wołał: "„Panie, oddaję Tobie ten lud, polecam Tobie wszystkich dobrodziejów”." Łzy spływały mu po twarzy, szlochał przez kwadrans, a potem stał nieruchomo dwie godziny przed Najświętszym Sakramentem.
Ktoś innym razem zaobserwował br. Feliksa w ekstazie, jak wołał głośno: "„Gorąco pragnąłem spożyć tę wieczerzę z wami przed swoją męką”." Po chwili mówił znowu: "„Ten, który mnie pocałuje, zdradzi mnie”." Widocznie przeżywał w uniesieniu mistycznym wieczerzę Wielkiego Czwartku. Ogarniała go radość i głęboki smutek. Czasami wydawał się upojony miłością Bożą. Wymachiwał rękami, jakby grał na jakimś instrumencie. Przy tym wciąż powtarzał: "„Panie, Panie!”". Innym razem ktoś podsłuchał rozmowę br. Feliksa ze św. Franciszkiem. Wyciągnąwszy ręce, jakby kogoś zamierzał objąć, wołał: "„O, Franciszku! O, Franciszku! Weź w opiekę swego biednego brata Feliksa!”"
Gdy wybijała północ, budził braci na nocne pacierze. Sam szedł do celi na krótki odpoczynek. Ledwie bracia skończyli modlitwy chórowe, wracał ponownie do kościoła, aby modlić się do rana. Treścią jego medytacji były przede wszystkim cierpienia i męka Chrystusa. Kontemplacja Ukrzyżowanego zaprowadziła br. Feliksa na szczyty zjednoczenia z Bogiem.
Lubił wspominać, że zna tylko sześć liter: pięć czerwonych i jedną białą. Przez czerwone rozumiał pięć ran Zbawiciela, a przez tę jedną białą – ukochaną Matkę Najświętszą, którą darzył dziecięcą miłością.
Jeśli zawsze kochał dzieci, to tym bardziej w czasie świąt Bożego Narodzenia. Do tych świąt przygotowywał się szczególnie. Bardziej pokutował i modlił się. A gdy nadszedł dzień Narodzenia Pańskiego, budował sobie małą szopkę, klęczał i adorował miłość Boga do człowieka. Ze łzami powtarzał: „Jezus, Jezus, Jezus”. O. Lupus, widział pewnej nocy, jak br. Feliks rzucił się na ziemię przed głównym ołtarzem i błagał Matkę Bożą, aby zechciała mu dać na chwilę swoje Dziecię. Po chwili obraz Maryi w głównym ołtarzu ożył. Matka Boża podeszła do br. Feliksa i złożyła mu w ramiona Boże Dzieciątko. Czule i delikatnie wziął Je w objęcia, przytulił do siebie. Z radości łzy ciekły mu po twarzy. Na podstawie tego zdarzenia br. Feliks przedstawiany jest w ikonografii chrześcijańskiej przeważnie z Dzieciątkiem Jezus.
Śmierć i rozwój kultu.
Pewnego razu na modlitwie Bóg dał mu poznać chwilę śmierci oraz cześć jaką będzie odbierać na ziemi. Wkrótce po tym objawieniu rozchorował się i dostał gorączki. Chociaż rozpoznał znak zbliżającej się śmierci, udał się na kwestę. Brat Matteo, czujny i wierny towarzysz, zauważył osłabienie br. Feliksa i namówił go do powrotu do klasztoru. W chorobie otrzymał wszelką pomoc duchową i materialną. Radość wypełniła jego serce, gdy mu powiedziano, że czas przyjąć Wiatyk. Wyszeptał tylko: „Deo gratias”. Ze szczerą pokorą przeprosił braci za przykrości i za kłopot, który im sprawił. Po przyjęciu Wiatyku drżącym głosem wyśpiewał „O Sacrum Convivium”, po czym poprosił, by go zostawiono sam na sam z Bogiem.
Brat Urban, który pozostał przy umierającym, twierdził, że Jezus i Maryja ukazali się umierającemu. W chwili odchodzenia do nowego życia zanucił raz jeszcze:
"Jezu, Jezu, moje kochanie,"
"Przyjmij dar serca mego!"
"I już nigdy, mój drogi Panie,"
"Nie oddawaj mi daru tego!"
Był to drugi dzień uroczystości Zesłania Ducha Świętego, 18 maja 1587 r., dzień rozpoczęcia kapituły generalnej OO. Kapucynów.
Od tej chwili rozpoczął się szereg nadzwyczajnych wydarzeń: nagła przemiana ciała zmarłego, które stało się świeże, gładkie i giętkie; tłumy gromadziły się przy jego ciele, ludzie odcinali kawałki habitu na relikwie, działy się cuda.
Proces beatyfikacyjny i kanonizacyjny.
Spontaniczna cześć oddawana pokornemu braciszkowi sprawiła, że papież Sykstus V polecił gwardianowi przygotować niezwłocznie sprawozdanie o życiu i czynach Feliksa; bardzo szybko zebrano wszystkie niezbędne dokumenty i do listopada proces informacyjny w Rzymie został zakończony, jednak śmierć papieża spowodowała zatrzymanie prac nad procesem beatyfikacyjnym.
Kiedy później zauważono wonny olejek wydobywający się z trumny br. Feliksa, olejek mający właściwości lecznicze, dokonano ekshumacji ciała i znaleziono je dobrze zachowane. Cały Rzym znów domagał się wyniesienia go na ołtarze.
Kapucyni jednak powoli prowadzili sprawę jego beatyfikacji i dopiero 1 października 1625 roku papież Urban VIII ogłosił Feliksa błogosławionym. Prawie wiek później, 22 maja 1712 papież Klemens XI kanonizował go – pierwszego spośród kapucynów, wyznaczając dzień 18 maja ku jego czci.
W dniu 27 sierpnia 1631 roku ciało św. Feliksa przeniesiono z kościoła św. Mikołaja do nowego kościoła Niepokalanego Poczęcia, gdzie znajduje się do dziś. Kult św. Feliksa szerzył się szybko we Włoszech i innych krajach Europy.
Polska czciła tego świętego zakonnika ogłaszając go oficjalnie patronem dzieci. W Warszawie dzień 18 maja obchodzono jako Dzień Dziecka. Tego dnia rodzice przyprowadzali swoje dzieci do kościoła kapucyńskiego, aby namaszczono je cudownym „olejkiem św. Feliksa”.
Patron Zgromadzenia Sióstr Felicjanek.
W kościele OO. Kapucynów w Warszawie przy ul. Miodowej Siostry Felicjanki zapoznały się ze swoim patronem. Tu pierwsze Felicjanki przychodziły w latach 50. i 60. XIX w. z dziećmi i staruszkami, którymi się opiekowały. Mieszkańcy Warszawy, widząc je dość często modlące się z dziećmi przed figurą św. Feliksa, nazwali je „siostrami świętego Feliksa”, a później po prostu „felicjankami”. Za aprobatą Kościoła Zgromadzenie przyjęło oficjalnie nazwę Zgromadzenie Sióstr Świętego Feliksa z Cantalicjo.

</doc>
<doc id="1334731" url="https://pl.wikipedia.org/wiki?curid=1334731" title="Aneurin Bevan">
Aneurin Bevan

Aneurin „Nye” Bevan (ur. 15 listopada 1897 w Tredegar, zm. 6 lipca 1960 w Chesham) – walijski i brytyjski polityk, członek Partii Pracy i przedstawiciel jej lewego skrzydła. Minister w rządach Clementa Attleego, jako minister zdrowia odpowiedzialny za utworzenie Narodowej Służby Zdrowia ("National Health Service").
Życiorys.
Był synem górnika Davida Bevana. W wieku 13 lat opuścił szkołę i rozpoczął pracę w miejscowej kopalni Tytryst. Rychło wstąpił do związku zawodowego górników z południowej Walii. W wieku 19 lat stanął na czele lokalnej gałęzi tego związku. W 1919 r. uzyskał stypendium na Central Labour College w Londynie. Po powrocie w rodzinne strony w 1921 r. dowiedział się, że stracił pracę. Bevan pozostawał bezrobotny do 1924 r., kiedy to znalazł pracę w kopalni Bedwellty. Jednak 10 miesięcy później zamknięto tę kopalnię i Bevan ponownie został bez pracy. W lutym 1925 r. zmarł jego ojciec. W 1926 r. młodszy Bevan rozpoczął pracę w urzędzie związku zawodowego. Podczas strajku generalnego w 1926 r. był jednym z przywódców strajku w południowej Walii.
W 1928 r. Bevan został wybrany członkiem rady hrabstwa Monmouthshire. W 1929 r. został wybrany do Izby Gmin jako reprezentant okręgu Ebbw Vale. W 1934 r. poślubił Jennie Lee. W 1936 r. rozpoczął pracę w redakcji "Tribune". W marcu 1939 r. został wydalony z Partii Pracy za agitację na rzecz utworzenia Frontu Ludowego. W listopadzie tego roku został jednak na powrót przyjęty do partii. Był krytykiem pokojowej polityki Neville’a Chamberlaina, pozostał również w opozycji wobec rządu wojennego Winstona Churchilla.
Po zwycięstwie Partii Pracy w wyborach 1945 r. Bevan otrzymał stanowisko ministra zdrowia. Już w 1946 r. doprowadził do uchwalenia National Health Service Act, który wszedł w życie w 1948 r. i który stworzył w Wielkiej Brytanii publiczną służbę zdrowia. Bevan działał również na obszarze odbudowy kraju po zniszczeniach wojennych. W 1951 r. otrzymał stanowisko ministra pracy i służby narodowej, ale zrezygnował już po kilku miesiącach w proteście przeciwko budżetowi oszczędności zaproponowanemu przez kanclerza skarbu Hugh Gaitskella.
Przez kolejne lata Bevan stał się liderem lewego skrzydła partii (tzw. "Bevanites"), postulujących m.in. jednostronne rozbrojenie nuklearne Wielkiej Brytanii. W 1954 r. Bevan przegrał z Gaitskellem wybory na skarbnika partii. Po rezygnacji Attlee'ego ze stanowiska lidera laburzystów w 1955 r. Bevan wystartował w wyborach na nowego lidera, ale przegrał z Gaitskellem. Otrzymał jednak stanowisko opozycyjnego ministra ds. kolonii, a w 1956 r. został ministrem spraw zagranicznych w gabinecie cieni. Na tym stanowisku krytykował zaangażowanie Wielkiej Brytanii w kryzys sueski. W tym samym roku został skarbnikiem Partii Pracy.
W 1959 r., mimo zaawansowanego stadium raka, Bevan został wybrany wiceprzewodniczącym Partii Pracy. Zmarł jednak już rok później.

</doc>
<doc id="1334733" url="https://pl.wikipedia.org/wiki?curid=1334733" title="Sprawa Josefa Fritzla">
Sprawa Josefa Fritzla

Sprawa Josefa Fritzla () została ujawniona w kwietniu 2008, kiedy 42-letnia Austriaczka Elisabeth Fritzl, zeznała policji, że przez 24 lata była więziona i gwałcona przez ojca, Josefa Fritzla. W marcu 2009 austriacki sąd uznał 73-letniego mężczyznę za winnego m.in. morderstwa syna, wielokrotnych gwałtów, czynów kazirodczych, czynów pedofilskich dokonywanych na swej córce oraz pozbawienia wolności pozostałych swoich dzieci, skazując go na karę dożywotniego pozbawienia wolności.
Sprawa była szeroko komentowanym wydarzeniem na całym świecie.
Okoliczności zdarzenia.
Elisabeth została uprowadzona, kiedy miała 18 lat. Była przetrzymywana w piwnicy domu Fritzlów w Amstetten, w specjalnie zbudowanym w tym celu bunkrze dźwiękoszczelnym, przez ten okres będąc gwałconą. Własnemu ojcu urodziła łącznie siedmioro dzieci, z których jedno umarło przy porodzie i zostało spalone przez Josefa Fritzla w piecu służącym do utylizacji odpadów. Żona Fritzla, Rosemarie, twierdzi, że nie była świadoma wydarzeń, które rozgrywały się w piwnicy domu. 29 sierpnia 1984 ojciec zgłosił policji zaginięcie córki, mówiąc, że prawdopodobnie uciekła do sekty. Troje z urodzonych dzieci – dwie dziewczynki i jeden chłopiec – miało zostać podrzuconych w niemowlęctwie na próg domu. Fritzl wychowywał je razem z żoną; przekonał władze i żonę, że są to dzieci ich córki, których nie mogła wychować, dlatego zostały prawnie adoptowane przez nich. Pozostała trójka mieszkała razem z matką w piwnicy. Sprawa wyszła na jaw, kiedy Kerstin, najstarsza córka Elisabeth, zachorowała, a Josef Fritzl zawiózł ją do szpitala.
Josef Fritzl (ur. 9 kwietnia 1935) planował zbrodnię latami. Podziemne więzienie zaczął budować, kiedy Elisabeth miała 12 lat. Aby dostać się do piwnicy, należało pokonać ośmioro drzwi, a ostatnie z nich były zamykane na zamek elektroniczny. Córkę gwałcił i molestował już przed jej uwięzieniem. Był już wcześniej karany za próbę gwałtu.
Podejrzenie o zabójstwo.
Austriackie media podawały informację, że policja bada ewentualne związki Fritzla z zabójstwem 17-letniej Martiny Posch, której ciało znaleziono na brzegu jeziora Mondsee w 1986. Żona Fritzla była wówczas właścicielką gospody znajdującej się po drugiej stronie jeziora. Jednakże Fritzlowi nie przedstawiono zarzutów w tej sprawie.
Proces.
Proces Josefa Fritzla przed sądem przysięgłych w St. Pölten rozpoczął się 16 marca 2009. Fritzl początkowo przyznał się do części zarzutów, tj. kazirodztwa, gwałtu i stosowania przemocy, nie przyznał się do zarzutów zabójstwa i zmuszania do niewolnictwa.
Drugiego dnia procesu sąd odsłuchał taśmę z zeznaniami córki oskarżonego, Elisabeth. Całość zeznań wynosiła 11 godzin. Następnie Fritzl przyznał się do wszystkich przedstawionych mu zarzutów. 19 marca 2009 zapadł wyrok, w którym sąd uznał Josefa Fritzla za winnego sześciu zarzucanych mu czynów, w tym morderstwa syna. Skazany został na karę dożywotniego pozbawienia wolności. Początkowo miał pozostawać w więzieniu w St. Pölten, a następnie być przewieziony do zakładu psychiatrycznego Wien-Mittersteig.
Chronologia wydarzeń.
Poniżej przedstawiono chronologiczny wykaz głównych wydarzeń:

</doc>
<doc id="1334734" url="https://pl.wikipedia.org/wiki?curid=1334734" title="Andrzej Matuszewski">
Andrzej Matuszewski

Andrzej Matuszewski (ur. 28 sierpnia 1924 w Poznaniu, zm. 6 maja 2008 tamże) – polski artysta, malarz, twórca happeningów, animator i teoretyk sztuki, współzałożyciel Grupy 55.
Studiował na Wydziale Malarstwa Państwowej Wyższej Szkoły Sztuk Plastycznych w Poznaniu, gdzie w 1949 roku otrzymał dyplom w pracowni Wacława Taranczewskiego. W latach 1964-1969 prowadził galerię Od Nowa. Uczestniczył w plenerach w Osiekach, organizował ogólnopolskie sympozja, m.in. "Interwencje" (Pawłowice 1975), "Artycypacje" (Dłusko 1976), "Sytuartacje" (Jankowice 1978).
W 1965 r. wziął udział I Biennale Form Przestrzennych w Elblągu, gdzie do dzisiaj stoi jego praca.
Andrzej Matuszewski jest autorem książek: "Artykulacje" 1993, "Aspekty" 2004, "Refleksje" 2006.
W roku 1982 zainaugurował działalność Galerii AT odczytem "Przyczyny i skutki". Prace artysty znajdują się m.in. w kolekcji Muzeum Narodowego we Wrocławiu.

</doc>
<doc id="1334746" url="https://pl.wikipedia.org/wiki?curid=1334746" title="Bur Fu’ad">
Bur Fu’ad

Bur Fu’ad, "Port Fuad" (arab. بور فؤاد) – miasto portowe, leżące na północnym wschodzie Egiptu, w muhafazie Port Said nad Morzem Śródziemnym, nad Kanałem Sueskim, na azjatyckim Synaju, na wschód od miasta Port Said.
W rzeczywistości miasto znajduje się na sztucznej trójkątnej wyspie, oddzielone Kanałem Sueskim (prawobrzeżnym i lewobrzeżnym wyjściem i wejściem do kanału). Z północy leży bezpośrednio przy Morzu Śródziemnym. Południowa i środkowa część wyspy rozdzielone są tzw. "Kanałem Nowym" – małym kanałem łączącym obie odnogi Kanału Sueskiego. Tereny zabudowane są zlokalizowane na północno-zachodniej części wyspy.
Miasto zostało założone w 1927 roku jako osiedle kadry urzędniczej dla przeludniającego się w tym czasie Port Saidu. Nazwa miasta nadana została na cześć pierwszego króla Egiptu w epoce nowożytnej – Fu’ada I. Zabudowa miasta pochodzi głównie z lat 30 XX w., składa się z kolonialnych willi i ogrodów. Na północy miasta znajduje się basen jachtowy i połączenie promowe z Port Saidem. Ludność miasta w większości zatrudniona jest w porcie i przy obsłudze Kanału Sueskiego. W mieście znajduje się szpital. Bur Fu’ad i Port Said tworzą jeden obszar aglomeracyjny.
Kryzys sueski.
6 listopada 1956 roku, w popołudniowym ataku lotniczym na Egipt, Francuzi i Brytyjczycy wykonali desant, zajmując Bur Fu’ad. Dopiero po wystąpieniu ZSRR i USA przerwano walki i wycofano wojska. Po wojnie miasto było pod kontrolą ONZ.
Wojna sześciodniowa.
Od czerwca 1967 roku miasto było pod kontrolą Izraela. Po wojnie Jom Kipur ostatnie oddziały izraelskie wycofały się z tego terenu do 5 marca 1974 roku.

</doc>
<doc id="1334750" url="https://pl.wikipedia.org/wiki?curid=1334750" title="Menara Telekom">
Menara Telekom

Menara Telekom – wieżowiec w Kuala Lumpur w Malezji, o wysokości 310 m. Budynek został otwarty w 2001 i ma 55 kondygnacji.

</doc>
<doc id="1334755" url="https://pl.wikipedia.org/wiki?curid=1334755" title="Lauca">
Lauca

Lauca – rzeka w Chile i Boliwii o długości 250 km oraz średnim przepływie 0,79 m³/s.
Rzeka Lauca stanowi przedmiot wieloletniego sporu między Chile a Boliwią.

</doc>
<doc id="1334759" url="https://pl.wikipedia.org/wiki?curid=1334759" title="Kingdom Centre">
Kingdom Centre

Kingdom Centre () – wieżowiec w Rijadzie, w Arabii Saudyjskiej, o wysokości 311 m. Budynek został otwarty w 2002 i posiada 99 kondygnacji.

</doc>
<doc id="1334760" url="https://pl.wikipedia.org/wiki?curid=1334760" title="Mistrzostwa Świata w Pływaniu 1982">
Mistrzostwa Świata w Pływaniu 1982

4. Mistrzostwa Świata w Pływaniu pod patronatem Światowej Federacji Pływackiej (FINA) odbyły się w Guayaquil (Ekwador), w dniach 29 lipca – 8 sierpnia 1982.
W programie mistrzostw znalazły się konkurencje dla mężczyzn i kobiet. Oprócz pływania klasycznego przeprowadzone zostały zawody w piłce wodnej, pływaniu synchronicznym i skokach do wody.

</doc>
<doc id="1334763" url="https://pl.wikipedia.org/wiki?curid=1334763" title="Emirates Crown">
Emirates Crown

Emirates Crown - wieżowiec w Dubaju, w Zjednoczonych Emiratach Arabskich, o wysokości 296 m. Budynek został otwarty w 2008 roku, posiada 63 kondygnacje.

</doc>
<doc id="1334765" url="https://pl.wikipedia.org/wiki?curid=1334765" title="Key Tower">
Key Tower

Key Tower - wieżowiec w Cleveland, w stanie Ohio, w Stanach Zjednoczonych, o wysokości 289 metrów. Budynek został otwarty w 1991, posiada 57 kondygnacji.

</doc>
<doc id="1334767" url="https://pl.wikipedia.org/wiki?curid=1334767" title="Benedykt Michewicz">
Benedykt Michewicz

Benedykt Michewicz (ur. w 1958 - zm. 25 kwietnia 2008), polski menadżer, prezes spółki Anwil S.A. 
W 1983 roku, po ukończeniu Wydziału Budowy Maszyn Politechniki Poznańskiej podjął pracę w przedsiębiorstwie Anwil S.A. Pracował m.in. jako kierownik wydziału i główny inżynier utrzymania ruchu. W 1995 wszedł do zarządu spółki, następnie został wiceprezesem i dyrektorem technicznymi i rozwoju, a od 2002 roku pełnił funkcję prezesa zarządu. 
25 kwietnia 2008 roku zginął w wypadku samochodowym.

</doc>
<doc id="1334770" url="https://pl.wikipedia.org/wiki?curid=1334770" title="Chongqing World Trade Center">
Chongqing World Trade Center

Chongqing World Trade Center () – wieżowiec w Chongqing, w Chińskiej Republice Ludowej, o wysokości 283,1 m. Budynek został otwarty w 2004, ma 60 kondygnacji.

</doc>
<doc id="1334781" url="https://pl.wikipedia.org/wiki?curid=1334781" title="Witkiewicz">
Witkiewicz



</doc>
<doc id="1334787" url="https://pl.wikipedia.org/wiki?curid=1334787" title="Ursus 1224">
Ursus 1224

Ursus 1224 – ciężki ciągnik rolniczy produkowany w latach 1984-2009 przez Zakłady Mechaniczne "Ursus".
Dane techniczne.
Silnik:
Układ napędowy:
Układy jezdne:
Układy agregowania:
Masy - wymiary - pojemności:
Maksymalna prędkość jazdy sięga 35 km/h.

</doc>
<doc id="1334797" url="https://pl.wikipedia.org/wiki?curid=1334797" title="Lord Of The Rings Battlegame">
Lord Of The Rings Battlegame



</doc>
<doc id="1334802" url="https://pl.wikipedia.org/wiki?curid=1334802" title="Reba McEntire">
Reba McEntire

Reba McEntire (ur. 28 marca 1955 roku w McAlester w stanie Oklahoma) – amerykańska aktorka i piosenkarka country, laureatka Nagrody Grammy i Złotego Globu. Swoją pierwszą piosenkę nagrała w wieku 18 lat. Wydała 31 albumów studyjnych, których łącznych nakład przekracza 55 milionów sprzedanych egzemplarzy.
Największą popularnością McEntire zdobyła w latach 80 i 90 XX wieku, pięć z jej wydawnictw uzyskało status złotej płyty, sześć status platynowej płyty, dwa 2 - krotnej platynowej płyty oraz cztery 3 - krotnej platynowej płyty. Wokalistka współpracowała z takimi wykonawcami jak Jacky Ward, Tom Petty, Hank Williams Jr., Willie Nelson, Reverend Ike, Vince Gill, Brooks &amp; Dunn, Linda Davis, Trisha Yearwood, Martina McBride, Kelly Clarkson, Justin Timberlake, Kenny Chesney oraz Pake McEntire.

</doc>
<doc id="1334804" url="https://pl.wikipedia.org/wiki?curid=1334804" title="Progresywny regulator ciśnienia paliwa">
Progresywny regulator ciśnienia paliwa

Progresywny regulator ciśnienia paliwa – Power Boost Valve – regulator ciśnienia paliwa w układzie wtryskowym EFI, instalowanym w miejsce fabrycznego. Zadaniem takiego regulatora jest dokładniejsze dostosowanie dawki dozowanego paliwa w zależności od chwilowego ciśnienia powietrza panującego w kolektorze ssącym.

</doc>
<doc id="1334810" url="https://pl.wikipedia.org/wiki?curid=1334810" title="Towarzystwo Ogrodów Jordanowskich">
Towarzystwo Ogrodów Jordanowskich

Towarzystwa Ogrodów Jordanowskich – polska organizacja społeczna powstała w 1929 roku. Nazwa "Towarzystwo Ogrodów Jordanowskich" była w powszechnym użyciu, mimo iż formalnie organizacja nosiła miano Towarzystwa Przyjaciół I Ogrodu Jordanowskiego - "pierwszego", gdyż jego działacze opiekowali się I Ogródem Jordanowskim w Warszawie przy ulicy Bagatela. W 1932 roku zostało przekształcone w Warszawskie Towarzystwo Ogrodów Jordanowskich.
Propagowało ono i wspierało zakładanie ogrodów zwanych "ogrodami jordanowskimi" wedle wzorców opracowanych przez Henryka Jordana. Pierwszy tego typu park utworzono w Krakowie w 1888 roku. Do przełomu XIX i XX wieku powstawały one w miastach galicyjskich, a wkrótce potem także w Warszawie, Płocku, Kaliszu i Lublinie. Po śmierci Henryka Jordana idea "ogrodów-zabaw i ćwiczeń" podupadła, a obecnie ogrody jordanowskie pełnią rolę placówek opiekuńczo-wychowawczych dla dzieci.

</doc>
<doc id="1334815" url="https://pl.wikipedia.org/wiki?curid=1334815" title="Ursus 1014">
Ursus 1014

Ursus 1014 – ciężki ciągnik rolniczy produkowany przez Zakłady Mechaniczne "Ursus"
Dane techniczne.
Silnik:
Układ napędowy:
Układy jezdne:
Układy agregowania:
Masy - wymiary - pojemności:
( )* - opcja

</doc>
<doc id="1334817" url="https://pl.wikipedia.org/wiki?curid=1334817" title="Mariusz Prudel">
Mariusz Prudel

Mariusz Prudel (ur. 21 stycznia 1986 w Rybniku) – polski siatkarz plażowy, reprezentant Polski, siatkarz TS Volley Rybnik. Brązowy medalista mistrzostw Europy 2013 z Klagenfurt am Wörthersee w parze z Grzegorzem Fijałkiem.
Przebieg kariery.
W 2008 roku zdobył tytuł Mistrza Europy do lat 23 w siatkówce plażowej oraz wicemistrzostwo Polski seniorów. W 2009 wraz z Grzegorzem Fijałkiem zdobył tytuł Mistrza Polski Seniorów w siatkówce plażowej. W Pucharze Świata w Bahrajnie zajął 4. miejsce, co jest wynikiem jakiego nie osiągnął jeszcze żaden Polak. Na Mistrzostwach Europy Seniorów w Hamburgu zajął 5. miejsce (2008). Uznany przez FIVB (Światowa Federacja Siatkówki) za objawienie roku. Z zespołem TS Volley awansował do II ligi w siatkówce halowej. Był Wicemistrzem Europy do lat 20 (2005) i Wicemistrzem Polski Seniorów (2007). W 2009 roku był nominowany w plebiscycie "Siatkarskich Plusów 2008" w kategorii drużyna roku, wraz ze swym kolegą z drużyny, ostatecznie zajął 2. miejsce. 
Wraz Grzegorzem Fijałkiem, zdobył kwalifikacje do Igrzysk Olimpijskich w Londynie w 2012 i tym samym został pierwszym w historii reprezentantem Polski w siatkówce plażowej na igrzyskach olimpijskich. Tam przegrali w ćwierćfinale zajmując ostatecznie 5. miejsce.
Jego partnerami z drużyny byli: Grzegorz Jaruga, Rafał Szternel, Tomasz Sinczak, Patryk Fogel, Grzegorz Klimek, Grzegorz Fijałek.
Miejsca w World Tour.
W sezonie 2009 para Prudel-Fijałek zajęła 26. miejsce (20. miejsc w górę od zeszłego sezonu) w rankingu FIVB zdobywając 1360 punktów, oraz nagrody w wysokości 34 150 USD.

</doc>
<doc id="1334818" url="https://pl.wikipedia.org/wiki?curid=1334818" title="Speed Racer">
Speed Racer

Speed Racer − amerykański film akcji z 2008 roku w reżyserii Lany i Lilly Wachowskich.
Fabuła.
Speed Racer (Emile Hirsch) jest młodym, utalentowanym kierowcą wyścigowym. Pochodzi z rodziny od lat związanej z wyścigami samochodowymi, a jego brat – legendarny Rex Racer (Scott Porter) – zginął na torze wyścigowym.
Pewnego dnia Speed odrzuca propozycję lukratywnego kontraktu z Royalton Industries, w wyniku czego rodzinny interes staje na skraju bankructwa. W międzyczasie chłopak odkrywa, że grupa bezwzględnych przedsiębiorców manipuluje wynikami najważniejszych wyścigów. Jedynym sposobem ocalenia rodzinnego biznesu i ukochanej sportowej pasji jest udział w niebezpiecznym wyścigu i pokonanie kierowców z ekipy Royalton Industries.
Racer podejmuje się tego zadania. Może liczyć na pomoc swojego dawnego rywala i przyjaciółki Trixie (Christina Ricci).
Obsada.
i inni
Wersja polska.
Wersja polska: Studio Genetix Film Factory
Reżyseria: Agnieszka Matysiak
Dialogi: Barbara Robaczewska
Konsultacja: Michał Kalicki
Dźwięk i montaż: Zdzisław Zieliński
Organizacja produkcji: Agnieszka Sokół i Róża Zielińska
Udział wzięli:
oraz
i inni

</doc>
<doc id="1334819" url="https://pl.wikipedia.org/wiki?curid=1334819" title="Rodolfo Orlandini">
Rodolfo Orlandini

Rodolfo Orlando Orlandini (ur. 1 stycznia 1905 w Buenos Aires, zm. 24 grudnia 1990) – argentyński piłkarz, pomocnik. Srebrny medalista Mistrzostw Świata w Piłce Nożnej 1930.
W ojczyźnie grał w Sportivo Buenos Aires i Estudantil Porteño. W 1930 wyjechał do Europy i spędził sześć sezonów we włoskiej Genoi oraz dwa we francuskim OGC Nice. Z Argentyną brał udział w igrzyskach w Amsterdamie (srebrny medal) i triumfował w Copa América 1929. W kadrze grał w latach 1927-1930, wystąpił w 10 meczach. Podczas MŚ 30 zagrał w trzech spotkaniach.
Pracował jako trener, m.in. z reprezentacją Kolumbii.

</doc>
<doc id="1334821" url="https://pl.wikipedia.org/wiki?curid=1334821" title="Gromadzka Przełęcz">
Gromadzka Przełęcz

Gromadzka Przełęcz (938 m) – szeroka, mało wyraźna przełęcz położona w Beskidzie Sądeckim. Znajduje się w grzbiecie łączącym Wielkiego Rogacza poprzez Okrúhlę z Eliaszówką, na granicy polsko-słowackiej. Nie jest to przełęcz zwornikowa, jak podają niektóre przewodniki. Istotnie, w jej rejonie znajduje się zwornik 943,2 m dla grzbietu, który odbiega na południe do przełęczy Rozdziela, a następnie przechodzi w Małe Pieniny, jednak znajduje się on nieco na północny zachód od przełęczy. Ponieważ jednak zwornik ten znajduje się na niemal płaskim w tym miejscu grzbiecie, w terenie trudne jest dokładne zlokalizowanie Gromadzkiej Przełęczy i tegoż zwornika. Aby zaakcentować, że zwornik dla grzbietu do przełęczy Rozdziela nie znajduje się na Gromadzkiej Przełęczy, na nowych mapach wprowadzono wcześniej nie wyróżnianą i również zupełnie niewybitną Przełęcz Obidza po zachodniej stronie tegoż zwornika.
Północne stoki Gromadzkiej Przełęczy opadają do doliny potoku Czercz, południowe do doliny potoku Wielki Lipnik. Gromadzką przełęcz uznaje się za umowną granicę między Pasmem Radziejowej a Górami Lubowelskimi. Granica ta biegnie od Popradu doliną Czercza, przez Gromadzką Przełęcz i dolinę potoku Wielki Lipnik.
Dochodzą tu zabudowania Obidzy – przysiółka Piwnicznej-Zdroju. Tuż poniżej przełęczy, na jej północnych stokach znajdują się dwa schroniska – gospodarstwa agroturystyczne: Bacówka na Obidzy i Chatka Wątorówka. Z rzadkich w Polsce roślin w rejonie przełęczy występuje ostrożeń dwubarwny.
Przełęcz Gromadzka i pobliskie tereny są na dość dużym obszarze niezalesione, co sprawia, że są one dobrym punktem widokowym. Po północnej stronie Gromadzkiej Przełęczy znajduje się polana i przysiółek Obidza z widokami na Beskid Sądecki i dolinę Popradu, na głównym grzbiecie do Małego Rogacza znajduje się Polana Litawcowa z widokami na Pieniny i Tatry, wzdłuż bocznego grzbietu od punktu zwornikowego do Szczoba po słowackiej stronie ciągnie się również długa polana. Jest tu ponadto węzeł szlaków turystycznych.

</doc>
<doc id="1334823" url="https://pl.wikipedia.org/wiki?curid=1334823" title="Przełęcz Gromadzka">
Przełęcz Gromadzka



</doc>
<doc id="1334824" url="https://pl.wikipedia.org/wiki?curid=1334824" title="I liga polska na żużlu (2004)">
I liga polska na żużlu (2004)

I liga polska na żużlu w sezonie 2004. 
Rozgrywki.
Rozgrywki łączone I i II ligi.
Rozgrywki łączone I ligi - zespoły z miejsc 5-7 i II ligi - zespoły z miejsc 1-3. Z Zaliczeniem wyników meczów bezpośrednich z rundy zasadniczej.

</doc>
<doc id="1334831" url="https://pl.wikipedia.org/wiki?curid=1334831" title="Jacek Taraszkiewicz">
Jacek Taraszkiewicz

Jacek Taraszkiewicz (ur. 20 stycznia 1959 w Gdyni, zm. 22 czerwca 2022) – polski historyk, doktor habilitowany nauk humanistycznych, specjalista historii oświaty i wychowania okresu staropolskiego.
Życiorys.
Absolwent Instytutu Historii UG. W latach 1982–1987 nauczyciel historii w gdańskich szkołach. Od 1987 pracował w Zakładzie Historii Nauki, Oświaty i Wychowania UG.

</doc>
<doc id="1334833" url="https://pl.wikipedia.org/wiki?curid=1334833" title="Ursus 1234">
Ursus 1234

Ursus 1234 – ciężki ciągnik rolniczy produkowany w latach 1990-2009 przez Zakłady Mechaniczne "Ursus". W roku 1996 została zaprezentowany na targach Polagra '96 prototypowa wersja wyposażona w 6-cylindrowy silnik Perkins serii 1000 o mocy 116 km.
Dane techniczne.
Silnik:
Układ napędowy:
Układy jezdne:
Układy agregowania:
Masy - wymiary - pojemności:

</doc>
<doc id="1334835" url="https://pl.wikipedia.org/wiki?curid=1334835" title="Valerie Bertinelli">
Valerie Bertinelli

Valerie Anne Bertinelli (ur. 23 kwietnia 1960 w Wilmington) − amerykańska aktorka.
Życiorys.
Urodziła się w rodzinie katolickiej, jako córka Nancy (z domu Carvin) i Andrew Bertinelliego, jednego z szefów General Motors. Jej ojciec był pochodzenia włoskiego, a matka miała korzenie angielskie. W młodości jej ojciec został przeniesiony do zakładu montażowego GM w Detroit w Michigan, a jej rodzina mieszkała w Clarkston w Michigan, gdzie uczęszczała do Clarkston Middle School. Niedługo potem jej ojciec został ponownie przeniesiony do innej fabryki samochodów GM w Van Nuys w Kalifornii. W tym czasie, Bertinelli stała się bliską przyjaciółką córki producenta telewizyjnego i wkrótce zapisała się do Tami Lynn School of Artists. W 1978 ukończyła Granada Hills High School.
Tami Lynn była osobistym menedżerem Valerie od 1971 do 1979. W 1981 i 1982 otrzymała Złoty Glob dla najlepszej aktorki drugoplanowej w serialu, miniserialu lub filmie telewizyjnym za rolę Barbary Cooper Royer w sitcomie CBS "One Day at a Time" (1975–1984). Zagrała w trzech filmach pełnometrażowych: "C.H.O.M.P.S" (1979), dramacie ABC "Zwyczajni bohaterowie" ("Ordinary Heroes", 1986) z Richardem Deanem Andersonem i dreszczowcu Jacka Smighta "Number One with a Bullet" (1987) z Robertem Carradine i Billym Dee Williamsem. W latach 80. odrzucił kilka ról w filmach fabularnych z powodu nieuzasadnionej nagości. Była brana pod uwagę do roli w "Wielkim chłodzie" (1983) i "Footloose" (1984). Była bohaterką miniserialu CBS "Tylko Manhattan" ("I'll Take Manhattan", 1987) wg powieści Judith Krantz jako Maxime „Maxi” Amberville (Cipriani). Grała główną rolę jako Sydney Kells w sitcomie CBS "Sydney" (1990) i wystąpiła w roli Holly Aldrige w sitcomie NBC "Café Americain" (1993–1994).
W latach 1979−1980 spotykała się ze Stevenem Spielbergiem. 11 kwietnia 1981 poślubiła gitarzystę rockowego Edwarda Van Halena, z którym ma syna Wolfganga „Wolfie” Williama (ur. 16 marca 1991). Od 2001 para była w separacji, 5 grudnia 2005 złożyła pozew o rozwód i w dniu 20 grudnia 2007 rozwiedli się. 1 stycznia 2011 wyszła za mąż za planistę finansowego Toma Vitale. W listopadzie 2021, po 10 latach małżeństwa doszło do separacji.

</doc>
<doc id="1334837" url="https://pl.wikipedia.org/wiki?curid=1334837" title="Simon Arnauld de Pomponne">
Simon Arnauld de Pomponne

Simon Arnauld de Pomponne (markiz de Pomponne w 1682) (ur. 11 listopada 1618 w Paryżu, zm. 26 września 1699 w Fontainebleau) – francuski polityk, (sekretarz spraw zagranicznych) od 1672 do 1679.

</doc>
<doc id="1334839" url="https://pl.wikipedia.org/wiki?curid=1334839" title="Irena Boruta">
Irena Boruta

Irena Boruta (ur. 18 maja 1950 w Zgierzu) – polska prawniczka, doktor habilitowany nauk prawnych, nauczyciel akademicki, wiceminister pracy w rządzie Jerzego Buzka, w latach 2005–2011 sędzia Sądu do spraw Służby Publicznej Unii Europejskiej.
Życiorys.
Ukończyła studia prawnicze na Wydziale Prawa i Administracji Uniwersytetu Wrocławskiego. W latach 80. zdała egzamin sędziowski i radcowski. W 1982 uzyskała na Uniwersytecie Łódzkim stopień doktora nauk prawnych na podstawie rozprawy "Urlop wychowawczy w prawie pracy". Opublikowała kilkadziesiąt prac naukowych. W 1997 również na UŁ uzyskała stopień naukowy doktora habilitowanego.
W 1983 została zatrudniona na stanowisku adiunkta w Katedrze Prawa Pracy i Ubezpieczeń Społecznych na UŁ, w 1995 przeszła do Katedry Prawa Europejskiego. Od 1995 do 1997 pełniła funkcję eksperta "Solidarności" w Międzynarodowej Organizacji Pracy. W latach 1998–2001 zajmowała stanowisko podsekretarza stanu w Ministerstwie Pracy i Polityki Społecznej. W latach 2005–2011 była sędzią Sądu do spraw Służby Publicznej Unii Europejskiej.
Była profesorem Uniwersytetu Łódzkiego oraz Uniwersytetu Kardynała Stefana Wyszyńskiego i kierownikiem Katedry Prawa Pracy na tej uczelni.

</doc>
<doc id="1334841" url="https://pl.wikipedia.org/wiki?curid=1334841" title="Godło Samoa Amerykańskiego">
Godło Samoa Amerykańskiego

Godło Samoa Amerykańskiego bazuje na tradycyjnym lokalnym wzorze. Symbole na nim przedstawione to insygnia samoańskich wodzów, wskazujące na ich mądrość i autorytet. Na dole umieszczono motto Samoa Amerykańskiego: "Samoa Ia Muamua Le Atua" (samoa: "Niech Bóg będzie pierwszy").

</doc>
<doc id="1334852" url="https://pl.wikipedia.org/wiki?curid=1334852" title=".docx">
.docx



</doc>
<doc id="1334853" url="https://pl.wikipedia.org/wiki?curid=1334853" title="DOCX">
DOCX



</doc>
<doc id="1334854" url="https://pl.wikipedia.org/wiki?curid=1334854" title="Ostra białaczka limfatyczna">
Ostra białaczka limfatyczna



</doc>
<doc id="1334859" url="https://pl.wikipedia.org/wiki?curid=1334859" title="Reakcja Feulgena">
Reakcja Feulgena



</doc>
<doc id="1334863" url="https://pl.wikipedia.org/wiki?curid=1334863" title="Spowolnienie ruchowe">
Spowolnienie ruchowe



</doc>
<doc id="1334865" url="https://pl.wikipedia.org/wiki?curid=1334865" title="„">
„



</doc>
<doc id="1334866" url="https://pl.wikipedia.org/wiki?curid=1334866" title="Język ovambo">
Język ovambo



</doc>
<doc id="1334867" url="https://pl.wikipedia.org/wiki?curid=1334867" title="”">
”



</doc>
<doc id="1334869" url="https://pl.wikipedia.org/wiki?curid=1334869" title="Okręgi wyborcze w Polsce">
Okręgi wyborcze w Polsce



</doc>
<doc id="1334874" url="https://pl.wikipedia.org/wiki?curid=1334874" title="Zanik wieloukładowy">
Zanik wieloukładowy

Zanik wieloukładowy () – niejednorodna grupa chorób charakteryzujących się współwystępowaniem cech zespołu parkinsonowskiego, móżdżkowego i piramidowego, a także zaburzeń wegetatywnych. 
Należą tu zespół Shy’a-Dragera, zanik oliwkowo-mostowo-móżdżkowy, zwyrodnienie prążkowiowoczarne. Obecnie wyróżnia się trzy formy zaniku wielopostaciowego: 
Różnicowanie.
W diagnostyce różnicowej postaci MSA-P należy uwzględnić:
Różnicowanie MSA-C powinno uwzględnić:

</doc>
<doc id="1334878" url="https://pl.wikipedia.org/wiki?curid=1334878" title="Tomasz Szarota">
Tomasz Szarota

Tomasz Marceli Szarota (ur. 2 stycznia 1940 w Warszawie) – polski historyk, badacz historii XX wieku, profesor nauk humanistycznych, publicysta.
Życiorys.
Jest synem Rafała Marcelego Blütha (1891–1939), rusycysty, krytyka, publicysty katolickiego i historyka literatury, związanego z czasopismem „Verbum”, rozstrzelanego przez Niemców (urodzony kilka tygodni po jego śmierci) oraz Elidy Marii Szaroty (1904–1994), romanistki i germanistki.
W latach 1957–1962 studiował historię na Uniwersytecie Warszawskim. Jego praca magisterska "Dzieje Dyrekcji Białych w powstaniu styczniowym" napisana pod kierunkiem Stefana Kieniewicza otrzymała nagrodę im. Emila Kipy za najlepszą pracę magisterską w danym roku.
Od 1962 jest pracownikiem naukowym Instytutu Historii im. Tadeusza Manteuffla Polskiej Akademii Nauk, gdzie w 1966 uzyskał stopień doktora, a w 1978 stopień doktora habilitowanego. W 1985 objął stanowisko profesora nadzwyczajnego IH PAN, a w 1991 stanowisko profesora zwyczajnego i kierownika Pracowni Dziejów Polski po 1945 roku, którą kierował do 2010.
W 1998 był wykładowcą (ang. "visiting fellow") w Instytucie Nauk o Człowieku w Wiedniu. Przebywał na stypendiach naukowych w Niemczech (m.in. stypendium Fundacji Humboldta), Francji i Belgii.
W pracy naukowej zajmuje się historią XX wieku, zwłaszcza dziejami okupacji hitlerowskiej i ruchu oporu w Polsce podczas II wojny światowej oraz życia codziennego w okupowanej Warszawie i innych stolicach Europy.
Zasiada w Radzie Naukowej Centrum Badań Historycznych Polskiej Akademii Nauk w Berlinie, Radzie Naukowej Polskiego Słownika Biograficznego, Kolegium Programowym Muzeum II Wojny Światowej w Gdańsku oraz Radzie Programowej czasopisma „Pamięć i Sprawiedliwość”. Pełni funkcję redaktora naczelnego wydawnictwa ciągłego „Polska 1944/45–1989. Studia i materiały” (Instytut Historii PAN, 12 tomów 2014). Jest członkiem Rady Ochrony Pamięci Walk i Męczeństwa. Przewodniczy także (od 1996) jury Nagrody „Klio” Wydawców Książki Historycznej oraz Nagrody im. Tomasza Strzembosza. Zasiada także w jury Nagrody im. Władysława Pobóg-Malinowskiego. Jest członkiem ZAiKS oraz członkiem korespondentem Towarzystwa Naukowego Warszawskiego.
Publikował m.in. w „Dziejach Najnowszych”, „Kwartalniku Historycznym”, „Przeglądzie Historycznym”, „Więzi”, „Polityce”, „Tygodniku Powszechnym”, „Gazecie Wyborczej” i „Rzeczpospolitej”.
Żonaty (od 1962) z historyczką Anną (córką prof. Tadeusza Manteuffla), syn Piotr (ur. 1966) jest psychologiem i kulturoznawcą, profesorem w Instytucie Psychologii PAN.
Mieszka w Warszawie.
Nagrody i odznaczenia.
W 70. rocznicę urodzin otrzymał dedykowaną mu książkę "Niepiękny wiek XX" (Instytut Pamięci Narodowej, Warszawa 2010, ).

</doc>
<doc id="1334879" url="https://pl.wikipedia.org/wiki?curid=1334879" title="American Zeitgeist">
American Zeitgeist

American Zeitgeist – amerykański pełnometrażowy film dokumentalny Roba McGanna z 2006, traktujący o wojnie z terroryzmem w latach 1979-2006. Na dokument składa się ponad 40 wywiadów z takimi ekspertami ds. terroryzmu, amerykańskiej polityce zagranicznej, islamu i sytuacji na Bliskim Wschodzie, jak m.in. Tariq Ali, Noam Chomsky, David Frum, Christopher Hitchens, Craig Unger i inni.

</doc>
<doc id="1334880" url="https://pl.wikipedia.org/wiki?curid=1334880" title="Mauro La Torre">
Mauro La Torre

Mauro La Torre (ur. 11 listopada 1946 w Rzymie, zm. 26 marca 2010 tamże) – włoski esperantysta, były prezes Międzynarodowej Ligi Nauczycieli Esperantystów (ILEI).
Życiorys.
Doktorat z lingwistyki matematycznej zrobił na rzymskiej Sapienzie. Był profesorem i wykładowcą pedagogiki eksperymentalnej na Trzecim Uniwersytecie Rzymskim.
Autor wielu książek i artykułów, między innymi na temat nauki esperanta. Interesował się przede wszystkim jego terminologią w zakresie matematyki i informatyki. Za projekt "Interkulturo", który rozpoczął jako prezes ILEI, został uhonorowany tytułem Esperantysta Roku 2000.
Członek Międzynarodowej Akademii Nauk w San Marino i – od 2007 – Akademio de Esperanto.

</doc>
<doc id="1334881" url="https://pl.wikipedia.org/wiki?curid=1334881" title="Zwyrodnienie wieloukładowe">
Zwyrodnienie wieloukładowe



</doc>
<doc id="1334889" url="https://pl.wikipedia.org/wiki?curid=1334889" title="Owambo">
Owambo

Owambo (także: "Ovambo", "Ambo") – lud afrykański zamieszkujący tereny północnej Namibii i południowej Angoli, dzieli się na kilka plemion (m.in. Eunda, Ewale, Kuajama, Okafima, Ombalantu). Liczebność Owambo wynosi przeszło 800 tysięcy osób, z czego około 600 tysięcy mieszka w Namibii, a ponad 200 tysięcy – w Angoli. Posługują się kilkoma blisko spokrewnionymi językami z rodziny bantu, do najważniejszych należą języki ndonga, kwanyama i ngandjera. 
Struktura społeczna Owambo opiera się na rodach matrylinearnych. Do tradycyjnych zajęć zalicza się rolnictwo i chów bydła. 
W okresie kolonialnym wielu przedstawicieli ludu Owambo przymusowo przesiedlono do rezerwatu Owamboland, co doprowadziło do zbrojnych walk przeciw kolonizatorom (zob. SWAPO).

</doc>
<doc id="1334890" url="https://pl.wikipedia.org/wiki?curid=1334890" title="Ovambo">
Ovambo



</doc>
<doc id="1334892" url="https://pl.wikipedia.org/wiki?curid=1334892" title="Kamienica przy ul. Jainty 12 w Bytomiu">
Kamienica przy ul. Jainty 12 w Bytomiu

Kamienica przy ul. Jainty 12 w Bytomiu – murowana kamienica z 2 połowy XIX wieku w Bytomiu, wpisana do rejestru zabytków nieruchomych województwa śląskiego.
Kamienica wybudowana została przed rokiem 1873 w stylu neorenesansowym. Jest to trzykondygnacyjny budynek, którego elewacja frontowa powyżej parteru wykończona jest białą cegłą glazurowaną. Nad oknami pierwszego piętra oraz nad parterem umieszczone zostały naczółki z symetrycznymi płaskorzeźbami zwanymi „herbami piekarzy”. Przedstawiają one w środkowej części tarczę z wypiekami oraz po prawej i lewej stronie rogi obfitości. Na rogach tarczy umieszczone zostały snopy zboża. 
Na parterze znajdowała się piekarnia i pomieszczenia handlowe. W 1892 roku został przebudowany parter, a w 1908 roku wymieniono elewację na znaną obecnie. W 1983 roku zostały odnowione płaskorzeźby. 
Wyposażenie sklepu na parterze kamienicy, tj. XIX-wieczny piec kaflowy z secesyjnym detalem, boazeria i posadzki z płytek ceramicznych zostało wpisane 9 stycznia 1985 roku do rejestru zabytków ruchomych województwa śląskiego pod numerem B/588/85.
16 września 1987 kamienica została wpisana do rejestru zabytków nieruchomych województwa śląskiego pod numerem A/1351/87.
Przez wiele lat budynek był niezagospodarowany. W 2007 roku kamienica została kupiona przez prywatnego inwestora oraz wyremontowana. W październiku 2013 roku w kamienicy otwarto sklep spożywczy Biedronka.

</doc>
<doc id="1334894" url="https://pl.wikipedia.org/wiki?curid=1334894" title="Obwód Garwolin Armii Krajowej">
Obwód Garwolin Armii Krajowej

Obwód Garwolin kryp. "Gołąb" – jednostka organizacyjna ZWZ-AK,
Wchodził w skład Inspektoratu Radzymin Armii Krajowej.
Obwód obejmował powiat garwoliński. Jego organizatorami byli: kpt. Czesław Benicki ps. "Komar" i chor. Narcyz Witczak-Witaczyński ps. "Kościesza" z 1 psk.
Żołnierze obwodu.
Komendanci obwodu
Zastępcy komendanta:
Kapelan – ks. Lucjan Kurzawski (1939-1944)
Partyzanci:

</doc>
<doc id="1334895" url="https://pl.wikipedia.org/wiki?curid=1334895" title="Esperantysta Roku">
Esperantysta Roku

Esperantysta Roku (esp. "Esperantisto de la Jaro") – tytuł przyznawany corocznie od 1998 przez rosyjską gazetę esperancką La Ondo de Esperanto z pomocą międzynarodowego jury. 

</doc>
<doc id="1334896" url="https://pl.wikipedia.org/wiki?curid=1334896" title="Kamienica Hermana Konstadta w Łodzi">
Kamienica Hermana Konstadta w Łodzi

Kamienica Hermana Konstadta – kamienica znajdująca się w Łodzi przy ul. Piotrkowskiej 53. Kamienica została wpisana do rejestru zabytków nieruchomych województwa łódzkiego 20 stycznia 1971 roku, z numerem A/36.
Historia.
W latach 80. XIX w. Herman Konstadt zakupił za sumę 40 tys. rubli działkę pod numerem 53. Wówczas znajdował się na niej parterowy dom, a na jego tyłach rozciągał się pas zieleni. Budowę kamienicy rozpoczęto po 1883 roku, a zakończono w 1885. Autorem projektu architektonicznego był Juliusz Adolf Jung, budowniczy pracujący dla przedsiębiorstwa I. K. Poznańskiego, w miejscu dawnego domu tkacza. Ze względu na masywność bryły kamienicy była ona nazywana pałacem. Po wystawieniu kamienicy została ona określona jako najpiękniejsza w Łodzi.
W kamienicy miały swoją siedzibę oraz składy różne przedsiębiorstwa, do których należały m.in.: Krusche i Ender, Towarzystwo Akcyjne Piotrkowskiej Manufaktury, Peterburskie Towarzystwo „Skorochód” (najelegantszy skład obuwia produkowanego przez to przedsiębiorstwo), czy Leonhardt, Wolker i Girbardt SA. Od 1918 roku w kamienicy mieściła się siedziba Związku Zawodowego Urzędników Miejskich w Łodzi.
Architektura.
Budynek posiada dekoracyjne formy neorenesansu francuskiego z elementami „stylu Franciszka I”. Charakterystycznym elementem kamienicy Hermana Konstadta jest wykusz nad bramą, którego dźwigają dwaj atlanci. Na wyższych kondygnacjach umieszczono kariatydy, natomiast budynek nakrywa wysoki dach z mansardami i żeliwną balustradką na kalenicy. Oba piętra mają po dwa balkony tralkowe. Pomiędzy oknami znajdują się pilastry. Kondygnacje oddzielone są gzymsami, a pod gzymsem wieńczącym oraz pomiędzy drugą a trzecią kondygnacją znajduje się fryz z ornamentem roślinnym.

</doc>
<doc id="1334900" url="https://pl.wikipedia.org/wiki?curid=1334900" title="Ambo">
Ambo



</doc>
<doc id="1334901" url="https://pl.wikipedia.org/wiki?curid=1334901" title="Esperantisto de la Jaro">
Esperantisto de la Jaro



</doc>
<doc id="1334907" url="https://pl.wikipedia.org/wiki?curid=1334907" title="Sabchat">
Sabchat



</doc>
<doc id="1334909" url="https://pl.wikipedia.org/wiki?curid=1334909" title="Plaja">
Plaja



</doc>
<doc id="1334913" url="https://pl.wikipedia.org/wiki?curid=1334913" title="SUNCT">
SUNCT



</doc>
<doc id="1334920" url="https://pl.wikipedia.org/wiki?curid=1334920" title="FTLD">
FTLD



</doc>
<doc id="1334924" url="https://pl.wikipedia.org/wiki?curid=1334924" title="Ateles geoffroyi">
Ateles geoffroyi



</doc>
<doc id="1334928" url="https://pl.wikipedia.org/wiki?curid=1334928" title="Kopnięcie opadające">
Kopnięcie opadające

Kopnięcie opadające lub ściągające (kor. "nerio chagi", jap. "kakato geri") – kopnięcie polegające na jak najwyższym uniesieniu nogi i opuszczeniu jej na głowę, szyję lub bark przeciwnika. Cios wymaga stosunkowo dużego rozciągnięcia. Wykorzystywany jest w wielu dyscyplinach walki, takich jak taekwondo, kick-boxing czy karate.
Kopnięcie to do perfekcji opanował i często używał w walce karateka i kick-boxer Andy Hug.

</doc>
<doc id="1334929" url="https://pl.wikipedia.org/wiki?curid=1334929" title="Zjazd monarchów w Krakowie 1364">
Zjazd monarchów w Krakowie 1364



</doc>
<doc id="1334936" url="https://pl.wikipedia.org/wiki?curid=1334936" title="Historia Namibii">
Historia Namibii

Tereny współczesnej Namibii były pierwotnie zamieszkiwane przez Buszmenów. Plemiona te przybyły tu prawdopodobnie w I tysiącleciu p.n.e. W I tysiącleciu naszej ery osiedlił się tu pokrewny Buszmenom lud Sana. Z czasem Buszmeni zostali zepchnięci przez Khoikhoi. Przez wiele lat Namibia była pomijana przez europejskich badaczy i odkrywców z powodu trudno dostępnego wybrzeża oraz terenów pustynnych i skalistych. W XV wieku przybyli tu portugalscy poszukiwacze, a później Holendrzy. W latach 60. i 70. XVIII wieku ekspedycje holenderskie, podejmowane na zlecenie Holenderskiej Kompanii Wschodnioindyjskiej, torowały drogę myśliwym, kupcom i poszukiwaczom złota z Kolonii Przylądkowej. Pod koniec XVIII wieku Holendrzy opanowali Zatokę Wielorybią i wyspę Halifax, które wkrótce zostały im odebrane przez Brytyjczyków. Od drugiej połowy XVII wieku miała miejsce masowa fala napływu ludów Bantu (Owambo, Herero i inne). Na początku XIX wieku imigrował tu lud Orlam, władający bronią palną. W latach 60. XIX wieku wybuchły wojny plemienne. W XIX wieku rozpoczęła się rywalizacja Niemców i Wielkiej Brytanii o panowanie nad wybrzeżem Namibii. W 1884 roku Niemcu stanowili protektorat nad południową częścią kraju, a rok później nad północną. W 1886 roku utworzona została Niemiecka Afryka Południowo-Zachodnia.
Od 1882 roku miał miejsce napływ osadników niemieckich. Bezwzględne metody niemieckich kolonialistów wywołały powstania tubylców w latach 1894, 1896, 1897 i 1904-07. Bunty były krwawo tłumione. W wyniku polityki kolonialnej liczba ludności Herero zmniejszyła się o około 75%. W 1908 roku odkryto tu złoża diamentów, co zwiększyło napływ ludności europejskiej. W 1915 roku w trakcie I wojny światowej nastąpiła okupacja kraju przez Związek Południowej Afryki. W 1920 roku kraj stał się terytorium mandatowym Ligi Narodów, który przypadł ZPA. W 1945 roku obszar został przekształcony w terytorium powiernicze ONZ. W 1949 roku doszło do faktycznej aneksji Namibii przez ZPA które rozciągnęło na ten teren ustawodawstwo apartheidu. 
W 1957 roku powstała pierwsza organizacja ludności afrykańskiej - Kongres Ludu Ovambo, przekształcony w 1960 roku w Organizację Ludu Afryki Południowo-Zachodniej (SWAPO). Na czele organizacji stanął Sam Nujoma. W 1966 roku SWAPO rozpoczęło wojnę o niepodległość a w tym samym roku ONZ odebrała RPA mandat i ustanowiła urząd Komisarza ONZ do spraw Afryki Południowo-Zachodniej (1968 wprowadzono nazwę Namibia). Od 1968 władze RPA realizowały politykę tzw. bantustanizacji kraju – utworzono 10 autonomicznych jednostek plemiennych (na wzór bantustanów w RPA). W 1973 ONZ i Organizacja Jedności Afrykańskiej uznały SWAPO za jedynego przedstawiciela ludności Namibii. W 1975 RPA zapoczątkowała politykę porozumienia z afrykańską arystokracją plemienną i umiarkowanymi działaczami, dążąc do zachowania kontroli nad bogactwami naturalnymi kraju i zapewnienia decydującego wpływu białej mniejszości osadniczej na życie polityczne. Polityka ta doprowadziła do konferencji konstytucyjnej w Turnhalle bez udziału SWAPO i do założenia w 1977 Demokratycznego Sojuszu Turnhalle (DTA), centroprawicowej koalicji występującej przeciw SWAPO.
Od 1976 działała tzw. grupa kontaktowa Zachodu (USA, Wielka Brytania, Francja, RFN i Kanada) jako mediator między RPA, ONZ i SWAPO. SWAPO kontynuowała walkę zbrojną, korzystając z pomocy m.in. ZSRR i państw frontowych Afryki Południowej, zwłaszcza Angoli (bazy wojskowe). W odwecie wojska RPA najazdów na terytorium Angoli. W 1978 roku odbyły się wybory parlamentarne, zbojkotowane przez najliczniejsze organizacje murzyńskie. W 1982 rząd RPA podjął bezpośrednie rokowania ze SWAPO, w wyniku których uzyskano zawieszenie broni między walczącymi stronami. Opracowano projekt rozwiązania konfliktu namibijskiego przewidujący przeprowadzenie wyborów nadzorowanych przez ONZ. W 1985 roku w Namibii powołano nowe Zgromadzenie Narodowe, Radę Konstytucyjną i rząd tymczasowy. 
W 1988 roku nastąpił przełom w rokowaniach. Zgodzono się na przeprowadzenie w 1989 roku wyborów powszechnych pod nadzorem ONZ. W nowo wybranym Zgromadzeniu Konstytucyjnym większość miejsc uzyskała SWAPO, następną pozycję zdobył DTA (opozycyjny wobec SWAPO) – utworzono rząd koalicyjny. W 1990 Zgromadzenie przyjęło konstytucję gwarantującą system wielopartyjny i wybrało Sama Nujomę na prezydenta (reelekcja w 1994 i 1999). 21 marca 1990 proklamował on niepodległą Republikę Namibii, a niepodległe państwo weszło do brytyjskiej Wspólnoty Narodów i ONZ. W 1992 Namibia zawarła z RPA porozumienie dotyczące wspólnej granicy, w wyniku czego RPA przekazała w 1994 kontrolę nad swoją enklawą, Walvis Bay.
W 1994 roku powstała nieliczna Armia Wyzwoleńcza Caprivi - grupa separatystyczna dążąca do odłączenia od reszty kraju regiony Caprivia. W sierpniu 1999 roku oddziały separatystów dokonały ataków na posterunki policji i stanowiska wojskowe w Caprivii. Doprowadziło to do wprowadzeniu na tych obszarach stanu wyjątkowego i wzmożonej akcji wojsk Namibii i Angoli (Angola włączyła się w kampanię gdyż separatyści byli wspierani przez UNITA) przeciwko separatystom. Organizacja została rozbita do końca 1999 roku.
W wyborach w 1995 i 2000 Nujoma ponownie został wybrany prezydentem. Także wybory parlamentarne z 2002 i 2004 roku okazały się zwycięstwem SWAPO. Obserwatorzy nie zanotowali w trakcie ich trwania poważniejszych nadużyć. Od 2005 roku prezydentem był Hifikepunye Pohamba. W 2009 roku Pohamba uzyskał reelekcję w wyborach prezydenckich. Od 2015 roku prezydentem jest Hage Geingob.

</doc>
<doc id="1334940" url="https://pl.wikipedia.org/wiki?curid=1334940" title="Shine a Light">
Shine a Light

Shine a Light – utwór zespołu The Rolling Stones, który znalazł się na albumie "Exile on Main St." Piosenka napisana została przez Micka Jaggera i Keitha Richardsa.
Geneza utworu.
Duet Jagger/Richards napisali „Shine a Light” w marcu 1968 roku, jednak wówczas piosenka nosiła tytuł „(Can’t Seem To) Get A Line On You”. Wtedy też została ona zarejestrowana, a także rok później w marcu 1969 roku, gdy Brian Jones był jeszcze członkiem zespołu. Utwór „Get A Line On You” dotyczył postępującego uzależnienia Jonesa od narkotyków. Po jego śmierci utwór nagrano ponownie w roku 1970, dwa lata później wydano, zmieniając nazwę na „Shine a Light”.

</doc>
<doc id="1334943" url="https://pl.wikipedia.org/wiki?curid=1334943" title="B-Sides &amp; Rarities">
B-Sides &amp; Rarities



</doc>
<doc id="1334945" url="https://pl.wikipedia.org/wiki?curid=1334945" title="Paul McShane">
Paul McShane

Paul David McShane (ur. 6 stycznia 1986 w Kilpeddar) – irlandzki piłkarz i trener grający na pozycji obrońcy w rezerwach Manchesteru United. Uczestnik Mistrzostw Europy 2012.
23 lipca 2021 roku podpisał kontrakt jako grający trener w rezerwach Manchesteru United.

</doc>
<doc id="1334953" url="https://pl.wikipedia.org/wiki?curid=1334953" title="Kobyła (Beskid Wyspowy)">
Kobyła (Beskid Wyspowy)

Kobyła lub Kobyla Góra – góra w Beskidzie Wyspowym, przy jego północnej granicy z Pogórzem Wiśnickim. Mapa Geoportalu podaje jej wysokość 605 m, mapa Compass 603 m, przewodnik "Beskidy" Krygowskiego 613 m. Znajduje się we wschodniej części długiego grzbietu o mniej więcej równoleżnikowym przebiegu, ciągnącego się od Łopusza Zachodniego nad Żegociną aż po dolinę Białki w Wojakowej. W grzbiecie tym, kolejno od zachodu na wschód wyróżniają się: Łopusze Zachodnie (661 m), Łopusze Wschodnie (612 m), wierzchołek 562 m, Kobyła (603 m), Kopiec (585 m), Szczełba (511 m). Przez grzbiet Kobyły przebiega granica między miejscowościami Rajbrot (powiat bocheński) i Kamionka Mała (powiat limanowski).
Na północnych stokach góry znajdują się źródła rzeki Uszwicy, stoki południowe odwadniane są przez potok Kamionka. Góra jest w większości zalesiona, ale pod szczytem, na południowo-wschodnich stokach znajduje się polana Mulowiec, również na południowych stokach wysoko podchodzą pola uprawne i zabudowania Kamionki Małej (przysiółek Rosochatka i Głowaczyna). W czasie I wojny światowej Kobyła była miejscem zażartych walk między wojskami rosyjskimi i austriacko-węgierskimi, które po krwawej bitwie wyparły stąd Rosjan (tzw. bitwa pod Limanową). Mająca strategiczne znaczenie i górująca nad okolicą Kobyła aż 6 razy przechodziła z rąk do rąk. Na północnym stoku, powyżej ostatnich domostw przysiółka Kucek pozostał po tych walkach Cmentarz wojenny nr 300 – Rajbrot-Kobyła z I wojny światowej. Wydarzenie to upamiętnia pomnik na polanie Mulowiec.
Również w czasie II wojny światowej z Kobyłą związane są tragiczne wydarzenia. Na polanie Mulowiec oddział ukraińskiej 14 Dywizji Grenadierów SS 23 listopada 1944 zamordował pięciu partyzantów oraz gospodarza Wawrzyńca Odrońca.
Przez Kobyłę prowadzi żółty szlak turystyczny na Łopusze Wschodnie. Góra warta jest zwiedzenia. Z otwartych przestrzeni jej stoków (pola uprawne i osiedla Kamionki Małej i Rozdziela) rozciąga się szeroka panorama widokowa. Oprócz cmentarza wojennego warto zobaczyć także liczne figury i kapliczki wykonane przez miejscowych twórców ludowych. Znajdują się przy drogach i osiedlach rozrzuconych na stokach Kobylej Góry.

</doc>
<doc id="1334954" url="https://pl.wikipedia.org/wiki?curid=1334954" title="Ernest Bevin">
Ernest Bevin

Ernest Bevin (ur. 9 marca 1881 w Winsford w hrabstwie Somerset, zm. 14 kwietnia 1951 w Londynie) – brytyjski polityk, działacz związków zawodowych, członek Partii Pracy, minister w rządach Winstona Churchilla i Clementa Attleego.
Życiorys.
Początkowo kształcił się w szkole w Crediton w hrabstwie Devon, ale opuścił ją w 1890 r., niedługo po śmierci matki. W wieku 11 lat rozpoczął pracę jako kierowca w Bristolu. Tam wstąpił do Bristol Socialist Society. W 1910 r. został sekretarzem bristolskiej gałęzi Dockers’ Union.
12 sierpnia 1920 na konferencji związków zawodowych i Partii Pracy uchwalono rozpoczęcie strajku generalnego, jeśli rząd Wielkiej Brytanii nie zaprzestanie prowadzenia polityki propolskiej. Ernest Bevin kierował Komitetetem Strajkowym.
W 1922 r. był jednym z założyciel Transport and General Workers Union (TGWU), który rychło stał się największym związkiem zawodowym w Wielkiej Brytanii. Bevin został sekretarzem związku. W 1937 r. został prezydentem Kongresu Związków Zawodowych. Mimo związków z Partią Pracy, Bevin był przeciwnikiem Ramsaya MacDonalda, a w latach 30. popierał działania zdominowanego przez konserwatystów rządu narodowego. Później popierał lidera laburzystów, Clementa Attleego.
W 1940 r. został wybrany do Izby Gmin w wyborach uzupełniających w okręgu Wandsworth Central. W rządzie wojennym Churchilla otrzymał stanowisko ministra pracy i służby narodowej. Na tym stanowisku pozostał do zakończenia wojny w 1945 r., kiedy to Partia Pracy opuściła wojenną koalicję. Po wygranych przez laburzystów wyborach 1945 r. Bevin otrzymał tekę ministra spraw zagranicznych.
Na stanowisku ministra Bevin zabiegał o pomoc finansową ze strony Stanów Zjednoczonych. Działał również na rzecz utrzymania bliskich relacji z Francją (podpisał anglo-francuski Traktat z Dunkierki). Popierał również proces dekolonizacji brytyjskich posiadłości zamorskich. W 1945 r. poparł niezrealizowaną ostatecznie ideę utworzenia Zgromadzenia Parlamentarnego ONZ. Jako antykomunista popierał politykę Stanów Zjednoczonych w początkowym okresie zimnej wojny. Działał również na rzecz utworzenia NATO.
W 1950 r. zlikwidowano jego okręg wyborczy, więc Bevin przeniósł się do okręgu Woolwich East. Z powodu pogarszającego się stanu zdrowia został w marcu 1951 r. przeniesiony na stanowisko Lorda Tajnej Pieczęci. Zmarł podczas sprawowania urzędu w kwietniu tego roku. Został pochowany w opactwie westministerskim.

</doc>
<doc id="1334959" url="https://pl.wikipedia.org/wiki?curid=1334959" title="Jean Lhermitte">
Jean Lhermitte

Jacques Jean Lhermitte (ur. 20 stycznia 1877 w Mont-Saint-Père, zm. 24 stycznia 1959) – francuski lekarz neurolog i psychiatra. 
Życiorys.
Jego ojcem był malarz Léon Augustin Lhermitte. Uczył się w Saint-Étienne i wyjechał na studia medyczne do Paryża; studia ukończył w 1907 roku. Specjalizował się w neurologii. W 1908 został "Chef-de-clinique" (rezydentem), "Chef de laboratoire" w 1910 i "professeur agrégé" z psychiatrii w 1922.
W 1922 roku opisał chorych z omamami wzrokowymi, które przedstawiały małych ludzi (liliputów) lub zwierzęta wykonujące różne czynności. U tych chorych charakterystyczną rzeczą była postępująca zmiana nastawienia do objawów. Lhermitte sądził, że objawy spowodowane były uszkodzeniem okolicy szypułkowej śródmózgowia. Od jego nazwiska powstała nazwa tego zespołu objawów - zespół pedunkularny Lhermitte’a (halucynacje szypułkowe). Obecnie wykazano, że tego typu obraz zaburzeń może występować również przy innych lokalizacjach uszkodzeń. Od jego nazwiska pochodzi również nazwa rzadkiego guza móżdżku (choroba Lhermitte’a-Duclos). Honoruje go również nazwa objawu neurologicznego (objaw Lhermitte’a).

</doc>
<doc id="1334960" url="https://pl.wikipedia.org/wiki?curid=1334960" title="Standardowa entalpia tworzenia związku chemicznego">
Standardowa entalpia tworzenia związku chemicznego

Standardowa entalpia tworzenia substancji – entalpia tworzenia substancji z pierwiastków w ich stanach podstawowych w danych warunkach (w najbardziej trwałej postaci). Przyjmuje się, że entalpie standardowe pierwiastków w ich podstawowej postaci są równe 0. Standardowa normalna entalpia tworzenia jest entalpią standardową syntezy z pierwiastków, prowadzonej w temperaturze 298 K i pod ciśnieniem 1 bar.
Entalpie standardowe tworzenia substancji umożliwiają wyznaczenie entalpii dowolnej reakcji chemicznej, którą określa wzór:
gdzie:

</doc>
<doc id="1334961" url="https://pl.wikipedia.org/wiki?curid=1334961" title="Huta miedzi Phoenix">
Huta miedzi Phoenix

Huta miedzi Phoenix – huta rud miedzi położona w Baia Mare w Rumunii. Z powodu zanieczyszczeń i kwaśnych deszczy zdecydowano się na budowę 351,5-metrowego komina będącego najwyższą budowlą w Rumunii i trzecim co do wysokości kominem w Europie.

</doc>
<doc id="1334962" url="https://pl.wikipedia.org/wiki?curid=1334962" title="Naum Veqilharxhi">
Naum Veqilharxhi

Naum Veqilharxhi (właśc. Naum Panajot Bredhi, ur. 6 grudnia 1797 w Vithkuq k. Korczy – zm. 1846 w Stambule) – albański pisarz i działacz narodowy.
Życiorys.
Był synem Panajota Bredhiego, pochodził z rodziny zalbanizowanych Arumunów wyznania prawosławnego. W 1800 r., po zniszczeniu wioski Vitkuq rodzina Veqilharxhi opuściła Albanię, przenosząc się do Kiszyniowa, a następnie do Braiły. Tam też młody Veqilharxhi zetknął się ze środowiskiem albańskich działaczy narodowych, współpracował też z greckimi heterystami. W 1821 prawdopodobnie wziął udział w powstaniu Tudora Vladimirescu.
Pod koniec lat dwudziestych jego rodzina należała do najbogatszych w Braiła. Większość jego rodziny po 1838 deklarowała narodowość grecką, Naum był jedynym członkiem rodziny, który deklarował tożsamość albańską. Po studiach prawniczych rozpoczął praktykę adwokacką. W roku 1844 ukończył dzieło, nad którym pracował przez dwadzieścia lat – elementarz języka albańskiego, zapisany w 33-literowym alfabecie łacińskim (do tej pory dla zapisu języka albańskiego używano alfabetu greckiego lub arabskiego). Dzieło to, jak również kolejne prace poświęcone językowi albańskiemu i emancypacji narodu albańskiego zaliczyły go do grona pierwszych działaczy Odrodzenia Narodowego ("Rilindja Kombëtare"). Imię Veqilharxhiego noszą ulice w Tiranie, Kamzie i w Prisztinie, zaś w Vithkuqu znajduje się jego popiersie.

</doc>
<doc id="1334965" url="https://pl.wikipedia.org/wiki?curid=1334965" title="04PRO">
04PRO



</doc>
<doc id="1334967" url="https://pl.wikipedia.org/wiki?curid=1334967" title="Okręg wyborczy Wandsworth Central">
Okręg wyborczy Wandsworth Central

Okręg wyborczy Wandsworth Central powstał w 1918 r. i wysyłał do brytyjskiej Izby Gmin jednego deputowanego. Okręg położony był w dystrykcie Wandsworth w południowym Londynie. Granice okręgu zostały poważnie zmienione w 1950 r. Okręg został zlikwidowany w 1974 r.

</doc>
<doc id="1334968" url="https://pl.wikipedia.org/wiki?curid=1334968" title="Sophrosyne">
Sophrosyne

Sophrosyne () – cnota moralna w etyce starożytnej, oznaczająca umiarkowanie, samokontrolę, samoograniczenie, samowiedzę, panowanie nad sobą, rozwagę. Często przeciwstawiano ją hybris, polegającej na nadmiernej dumie, arogancji, przekraczaniu właściwej miary.
W starożytnym Rzymie została przełożona na łacinę jako i pod tą postacią stała się jedną z cnót kardynalnych w chrześcijaństwie.
Historia pojęcia.
Grecja archaiczna.
W grece archaicznej słowo występowało rzadko (u Homera jako "saophrosyne"). Częstszy był przymiotnik ("sophron"; u Homera "saophron"), oznaczający kogoś (człowieka czy bóstwo), kto cechuje się rozwagą i trzeźwością myśli albo zachowuje się w zgodzie z własną naturą czy pozycją społeczną.
W późniejszym okresie, gdy sophrosyne stała się ważną cnotą, przypisywano ją wstecznie również bohaterom Homera. Postacią stawianą za wzór tej cnoty był np. Odyseusz opierający się czarowi Kirke czy Nestor będący przykładem sophrosyne nabranej wraz z wiekiem. Była to cnota przypisywana zarówno mężczyznom, jak i kobietom, np. wzorcowym żonom – Penelopie i Andromasze.
W epoce homeryckiej sophrosyne była jedną z cnót podrzędnych, niewpisujących się w areté – cnotę główną bohaterów. W epoce klasycznej, gdy prowadzono życie osiadłe, skupione wokół poleis, handlu i rolnictwa, sophrosyne zaczęła zyskiwać na wadze, stając się jedną z cnót naczelnych, warunkujących posiadanie innych cnót i będących niezbędnym warunkiem dobrego życia. Sophrosyne była cnotą, której zadaniem było okiełznanie bohaterów i uczynienie z nich obywateli.
Grecja klasyczna.
Okres presokratejski.
Pod koniec okresu archaicznego, w VII-VI w. p.n.e sophrosyne zaczęła być wiązana z samokontrolą i samowiedzą. Odwoływać się do niej miały niektóre maksymy delfickie (np. Nic w nadmiarze, Bądź sobą, Władaj sobą). Przeciwstawiano ją hybris – nadmiernej pysze, przez którą człowiek wykraczał poza swoją naturę. W mitologii hybris polegała na sięganiu przez człowieka po to, co należy do bogów i była karana przez Apollona. W okresie klasycznym zaczęto ją powszechnie odnosić do relacji między obywatelem a polis. Sophrosyne łączono z rozsądkiem, trzeźwością osądu, właściwym zachowaniem w społeczeństwie, unikaniem ekscesów, podporządkowaniem się dyscyplinie. Stała się cnotą konserwatywną, związaną z utrzymaniem porządku społecznego.
Niektórzy autorzy (Teognis z Megary, Tukidydes) uznawali sophrosyne za cnotę pielęgnowaną przede wszystkim w spartańskiej oligarchii. Również jednak Ateńczycy przypisywali jej wysoką rangę, uznając ją za podstawę swojego ustroju. Ajschylos (m.in. w Oresteji) widział w niej cnotę specyficznie ateńską, podstawę ateńskiej demokracji, pozwalającą kroczyć drogą środka – pomiędzy tyranią a anarchią. Sztuki Sofoklesa eksponowały przeciwieństwo między pełnym umiaru obywatelem a nieposkromioną moralnością bohaterów (Ajas). Rola sophrosyne zaczęła być podkreślana po przegraniu przez Ateny wojny peloponeskiej i następujących po niej rządach Trzydziestu Tyranów, które uznawane były za zdegenerowane. Jako wzór stawiano ideał obywatela: "sophron polites", cechującego się umiarkowaniem, przestrzegającego prawa i obyczajów, nie ulegającego rządzom.
Sokrates i Platon.
W V-IV wieku p.n.e. sophrosyne stała się również przedmiotem refleksji filozoficznej. Sokrates, o ile można to wywnioskować z przekazów na jego temat, uznawał za sophrosyne samowiedzę i rygorystyczną samokontrolę, budowaną przez samoograniczenie czy ascezę (askesis). Dla Platona Sokrates był wzorem tak rozumianej sophrosyne, co podkreślił szczególnie w Charmidesie.
Wypracowana później koncepcja samego Platona łączyła wszystkie cnoty w jedną strukturę, w na szczycie której znajdowały się cztery cnoty naczelne: mądrość ( – fronesis lub – sofia), sprawiedliwość ( – "dikaiosyne"), męstwo ( – "andreia") i umiarkowanie (sophrosyne). Ta koncepcja czterech cnót kardynalnych, zawierająca sophrosyne (później: umiarkowanie), zostanie potem przejęta przez chrześcijaństwo.
Każda z cnót naczelnych odpowiadała zarówno części duszy, jak i społeczeństwa. Sophrosyne dla Platona polegała na samokontroli, ograniczaniu się w zaspokajaniu popędów i żądz, posłuszeństwie, sprawowała więc kontrolę nad pożądliwą częścią duszy i związana była z ludźmi pracy: rolnikami, rzemieślnikami i handlarzami. Dodatkowo, była również cnotą harmonizującą relację między jednostką a polis (i oznaczała szersze uporządkowanie), a tym samym powinna być pielęgnowana również przez pozostałe stany. Ta koncepcja sophrosyne była przez niego rozwijana w takich tekstach jak "Państwo", "Prawa", "Polityk" czy "Gorgiasz".
Arystoteles.
W szerokim sensie, cała teoria Arystotelesa może być odczytywana jako ucieleśnienie sophrosyne. Jakakolwiek areté opiera się u niego na umiarkowaniu i samokontroli. Dodatkowo jednak Arystoteles wyróżnia sophrosyne jako jedną z wielu szczegółowych cnót, której zakres jest znacznie bardziej ograniczony aniżeli u wcześniejszych filozofów. Sophrosyne dotyczy ograniczenia trzech żądz cielesnych: jedzenia, picia i seksualności. Jest to cnota „słusznego środka”, pomiędzy dwoma skrajnościami: rozwiązłością czy niepowściągliwością ( – "akolasia") oraz niewrażliwością, niedostatecznym odczuwaniem czy brakiem potrzeb ( – "anaisthēsia"). Sophrosyne została tym samym sprowadzona do cielesnego wymiaru i pozbawiona swoich znaczeń politycznych, duchowych czy intelektualnych. W odmiennym znaczeniu cnota pojawia się również w jego "Retoryce" i "Polityce", gdzie w bardziej tradycyjny sposób oznacza umiarkowanie, przeciwstawiane ekscesowi (hybris) i ma charakteryzować ludzi w sile wieku. Jest to pierwsze odniesienie sophrosyne do retoryki, tym istotniejsze, że pisma retoryczne Arystotelesa były główną drogą recepcji nauki o cnotach głównych (kardynalnych) przez kulturę starożytnego Rzymu, a później do autorów średniowiecznych i renesansowych.
Epoka hellenistyczna.
W epoce hellenistycznej poszczególne szkoły rozwinęły odmienne koncepcje sophrosyne, traktując ją jako cnotę instrumentalną, konieczną do osiągnięcia dobrego życia. Dla epikurejczyków byłą ona zdolnością do powstrzymywania apetytu, dzięki której człowiek mógł zachować spokój i odczuwać prawdziwą przyjemność (która była celem). Dla cyników sophrosyne była zbliżona do ascezy surowością życia i obyczajów. Cynickie diatryby, łączące powagę z żartem, określane były jako "sophronizon logos". Najbardziej rozbudowane i zróżnicowane koncepcje cnót wypracowane zostały w ramach stoicyzmu. W zasadniczych zarysach koncepcje te oparte były na pismach Platona, a tym samym sophrosyne została jedną z czterech cnót naczelnych, którym pozostałe cnoty są podporządkowane. Filozofowie starej Stoi uznawali wszystkie cnoty za manifestacje fronesis w różnych sytuacjach. Sophrosyne byłą fronesis w kwestiach dokonywania wyboru i unikania. Jako jedna z podstawowych cnót, była rzeczą absolutnie dobrą. Dla mediostoika Panajtiosa sophrosyne była cnotą wyrastającą z instynktu szukania porządku, umiaru i właściwego zachowania, charakterystyczną wyłącznie dla ludzi i odróżniającą ich od zwierząt.
Starożytny Rzym.
Etyka starożytnego Rzymu pozostawała pod silnym wpływem koncepcji greckich. Cyceron, który dokonał latynizacji wielu greckich pojęć filozoficznych, proponował ją tłumaczyć jako "temperantia", "moderatio", "modestia" i "frugalitas". Najbardziej popularnym przekładem okazała się "temperantia". Cyceron usystematyzował i połączył stoickie cnoty z retoryką oraz życiem publicznym, a jego teksty temu poświęcone ("De inventione", "De officiis") miały ogromny wpływ nie tylko na kulturę Rzymu, ale także na średniowiecze i renesans.
Chrześcijaństwo.
Chrześcijaństwo dokonało recepcji i głębokiego przekształcenia starożytnych koncepcji cnoty.
Wczesne chrześcijaństwo było niechętnie nastawione do dziedzictwa filozoficznego, stopniowo jednak dokonywało recepcji wybranych elementów, m.in. pojedynczych cnót, włączając je w swoje nauki moralne. Sophrosyne była szczególnie poważana przez chrześcijan, a jej pogańskie znaczenie wzbogacono o takie aspekty jak świętość ( – "hagneia") i czystość ( – "katharotes"). Sophrosyne miała pozwolić zbliżyć się do Boga poprzez surowe, ascetyczne życie. Ojcowie Kościoła szukali chrześcijańskich przykładów tej cnoty, odnajdując ją w takich postaciach jak Józef, Zuzanna, Judyta czy we fragmentach Nowego Testamentu (Mt 5,28 i 19,12, Łk 12,35-38). Odwoływało się do niej wiele z ośmiu błogosławieństw (Mt 5,3-10, Łk 6,20-21). Naczelnym przykładami tej cnoty byli Jezus oraz Maria.
Zachodnie chrześcijaństwo oddawało "sophrosyne" jako "temperantia". W tej postaci stała się jedną z chrześcijańskich cnót kardynalnych. Jej rola rosła wraz z rozwojem monastycyzmu, gdzie uznawano ją za kluczową do zachowania ślubów zakonnych (czystości, ubóstwa i posłuszeństwa). Ta wysoka pozycja była jej przypisywana zarówno przez monastycyzm wschodni (Ewagriusz z Pontu), jak i zachodni (Jan Kasjan). Cnota ta była wymieniana również jako jedna z siedmiu cnót głównych, przeciwstawianych siedmiu grzechom głównym.
W średniowieczu za sprawą scholastyki powrócono do analizy starożytnych tekstów poświęconych tej cnocie (w szczególności pism Cycerona i jego komentatorów, np. Marcjanusa Kapelli). W oparciu o to rozwinęło się średniowieczne i nowożytne, chrześcijańskie ujęcie cnoty umiarkowania ("temperantia"), która nie tylko była cnotą moralną, ale i popularnym motywem w sztuce aż do czasów współczesnych.
Wraz z ponownym odkryciem pism Arystotelesa nawiązywano również do jego koncepcji sophrosyne, dokonując jej wyraźnego przekształcenia. Temperantia była nadal uznawana za jedną z czterech cnót kardynalnych i siedmiu cnót głównych, ale zaczęła być rozumiana w duchu Arystotelesa. Tomasz z Akwinu, za Stagirytą, widział w umiarkowaniu cnotę cielesną, pozwalającą kontrolować spożycie pokarmów, napojów i potrzeby seksualne. Zgodnie z tym, wydzielił trzy pochodne od temperantii cnoty: wstrzemięźliwość, trzeźwość oraz czystość. O ile wstrzemięźliwość i trzeźwość były cnotami umiaru i środka (podobnie jak u Arystotelesa), cnota czystości polegała na jak najdalszym ograniczaniu i kontrolowaniu popędu seksualnego
Ikonografia.
W starożytności sophrosyne nie była przedstawiana alegorycznie. Jej ikonografia jako jednej z chrześcijańskich cnót kardynalnych (temperantia) ukształtowała się w średniowieczu, a rozwinęła w nowożytności i była związana z kontrolowaniem cielesnych popędów. Temperantia była najczęściej przedstawiana jako kobieta mieszająca wodę z winem, wylewająca wodę na płomień lub trzymająca wędzidło.

</doc>
<doc id="1334978" url="https://pl.wikipedia.org/wiki?curid=1334978" title="Scott Redding">
Scott Redding

Scott Redding (ur. 4 stycznia 1993 w Gloucester) – brytyjski motocyklista uczestniczący w motocyklowych mistrzostwach świata. W wieku 8 lat, gdy wystartował w serii "Mini Motors". W 2005 wygrał serię "Calypso Cup" wygrywając wszystkie sześć wyścigów. W mistrzostwach świata zadebiutował podczas nocnego wyścigu o Grand Prix Kataru 9 marca 2008 roku. Dzięki zwycięstwu w swoim domowym wyścigu stał się najmłodszym zawodnikiem w historii, który wygrał konkurs w mistrzostwach świata mając zaledwie 15 lat i 170 dni.
Kariera.
W debiutanckim starcie zajął piątą pozycję, tracąc do zwycięzcy Hiszpana Sergio Gadea 1,819 sekundy. Trzy tygodnie później w Hiszpanii był siódmy tracąc jednak już ponad 22 sekundy do zwycięzcy. W drugim konkursie na Półwyspie Iberyjskim w Portugalii nie zdobył już punktów, będąc 21. W Chinach wyścigu nie ukończył tak samo jak we Francji. Podczas zawodów we Włoszech był 14. Tydzień później podczas Grand Prix Katalonii jechał zdecydowanie lepiej, zajmując 6. miejsce. 22 czerwca rozegrany został jego domowy wyścig. Faworytem gospodarzy był Bradley Smith, jednak nieoczekiwanie to Scott wygrał wyścig, będąc zarazem najmłodszym zawodnikiem w historii, który tego dokonał. W przerwanym wyścigu w Holandii Scott wypadł z trasy podczas pierwszego wyścigu co wyeliminowało go z jazdy w ponownym starcie. W kolejnym starcie w Niemczech Redding zajął ósme miejsce. Po ponad miesięcznej przerwie wakacyjnej zawodnicy 125 wrócili do rywalizacji. W tym gronie był Scott, który w [Grand Prix Czech zajął jedenaste miejsce. Kolejny wyścig o Grand Prix San Marino dobrze zapowiadał się dla Brytyjczyka. W kwalifikacjach Scott usadowił się w pierwszej linii startowej, zajmując czwarte miejsce, jednak podczas wyścigu na drugim okrążeniu wyjechał poza tor i już nie wrócił do rywalizacji, sezon zakończył na 11 pozycji z dorobkiem 105 punktów.
Redding, ze względu na swoje gabaryty, przemęczył się jeszcze jeden sezon w kategorii 125cm3, udało mu się znowu zaliczyć podium, tym razem 3. miejsce. Nareszcie przyszedł czas Moto2, tutaj Scott mógł choć trochę zniwelować różnicę masy i lepiej zaprezentować swój nad przeciętny talent. Cały swój 4-letni pobyt w tej kategorii spędził z zespołem Marc VDS Racing Team, a zwieńczył go zdobyciem wicemistrzostwa, zanim jednak do tego doszło, musiał pomału zbierać doświadczenie.
Rozpoczął od 8 pozycji w 2010 i 102 punktów, jedno trzecie miejsce w Indianapolis i jedno drugie w Australii były oznaką wielkiego potencjału drzemiącego w młodym Brytyjczyku. Sezon ten miał też swoje ciemne strony, podczas Grand Prix San Marino, Redding uczestniczył w wypadku, w którym zmarł Shōya Tomizawa, Scottowi założono dziesięć szwów na plecach, jednakże uniknął on poważniejszych urazów. 29 września 2010 przedłużył swoją umowę z Marc VDS do końca 2012.
Mimo narastających spekulacji, jakoby Brytyjczyk miał przejść już w 2013 do MotoGP, Redding pozostał w Moto2, co okazało się dobrym wyborem. Zdobył swoje pierwsze pole position w Moto2 podczas Grand Prix Ameryk, łącznie skompletował 3 zwycięstwa, pozostając bardzo regularnym przez cały rok. Błąd w Australii i kontuzja nadgarstka pozbawiły go szans walki o mistrzostwo świata, Redding musiał uznać wyższość swojego największego rywala, Pola Espargaro, z którym niejednokrotnie wchodził w różnego rodzaju utarczki słowne poza torem, na nim natomiast walcząc bark w bark.
Od 2014 roku zaczął ściganie w królewskiej klasie, jednakże notował starty poniżej swoich oczekiwań (głównie poniżej dziesiątego miejsca, ale tylko raz nie dojechał do mety) i jego debiut w MotoGP zakończył się na 12. miejscu. Na sezon 2015 Brytyjczyk przeniósł się do Estrella Galicia 0,0 Marc VDS, w którym dosiadał Hondy RC213V. Brytyjczyk raz stanął na podium w Grand Prix San Marino, ale zajął 13. miejsce w klasyfikacji generalnej.

</doc>
<doc id="1334980" url="https://pl.wikipedia.org/wiki?curid=1334980" title="Harry Potter and the Prisoner of Azkaban">
Harry Potter and the Prisoner of Azkaban



</doc>
<doc id="1334984" url="https://pl.wikipedia.org/wiki?curid=1334984" title="Okręg wyborczy Woolwich East">
Okręg wyborczy Woolwich East

Okręg wyborczy Woolwich East powstał w 1918 r. i wysyłał do brytyjskiej Izby Gmin jednego deputowanego. Okręg obejmował wschodnią część Woolwich, obecnie na przedmieściach Londynu. Okręg został zlikwidowany w 1983 r.

</doc>
<doc id="1334985" url="https://pl.wikipedia.org/wiki?curid=1334985" title="Ret (geologia)">
Ret (geologia)

Ret, górny pstry piaskowiec – nieformalna jednostka stratygraficzna triasu wydzielona na terenie Polski pozakarpackiej i Niemiec (poza Alpami) w oparciu o kryteria litostratygraficzne). Jest to najwyższa część pstrego piaskowca, wiekowo lokowana pod koniec wczesnego triasu. Leży poniżej wapienia muszlowego.
Ret w stosunku do niższych partii pstrego piaskowca cechuje się znacznie większym udziałem wapieni i dolomitów, których udział ku górze staje się dominujący. Oprócz tego liczne są ławice czerwonawych piaskowców i mułowców oraz iłowców. Liczne są soczewki, a nawet złoża (w Niemczech) gipsów i anhydrytów.
Utwory retu powstawały w czasie stopniowej transgresji morza, w środowisku równiny nadbrzeżnej, przejściowo zalewanej przez drobne podniesienia poziomu morza, a w pewnych okresach odsłanianej. Jest to środowisko sebhy. W utworach tych występuje dość liczna, choć mało zróżnicowana fauna morska, głównie ślimaki, małże i rzadkie amonity. Opisano też liczne tropy wymarłych płazów i gadów.
W Polsce najlepsze odsłonięcia retu znajdują się w Górach Świętokrzyskich, gdzie czerwone piaskowce są często eksploatowane w kamieniołomach głównie do produkcji płyt okładzinowych na budynki. Liczne odsłonięcia, częściowo eksploatowane (dolomity), znajdują się też na Górnym Śląsku.

</doc>
<doc id="1334986" url="https://pl.wikipedia.org/wiki?curid=1334986" title="Berezowska Elektrownia Cieplna">
Berezowska Elektrownia Cieplna

Berezowska Elektrownia Cieplna (Bieriozowskaja GRES) – elektrownia węglowa w miejscowości Szarypowo w Rosji na środkowej Syberii. Na jej terenie znajduje się mierzący 370 metrów komin zbudowany w 1985 roku. Jest drugą najwyższą budowlą w Rosji, po wieży telewizyjnej w Ostankino (540 m), i piątym pod względem wysokości kominem na świecie.

</doc>
<doc id="1334991" url="https://pl.wikipedia.org/wiki?curid=1334991" title="Fryderyk II Lotaryński">
Fryderyk II Lotaryński

Fryderyk II (zm. 10 października 1213) – książę Lotaryngii (od 1206), syn Fryderyka I i Wierzchosławy Ludmiły.
W wyniku Traktatu z Ribemont, księstwo Lotaryngii zostało podzielone między synów Mateusza I. Podział ten utrzymał się do 1205 roku kiedy Szymon II abdykował przekazując swoje księstwo Fryderykowi II (swemu bratankowi). Ojciec Fryderyka jednak nie uznał decyzji brata, i sam zajął jego ziemie jednocząc księstwo. Fryderyk I zmarł już jednak w roku następnym i jego syn objął rządy. Fryderyk II żonaty był od 1188 roku z Agnieszką z Bar, córką Tybalda I księcia Bar i Luksemburga. Dzięki temu mariażowi otrzymał Amance, Longwy i Stenay, jednak w 1208 roku utracił te ziemie na rzecz swojego teścia.
Potomstwo.
Ze związku z Agnieszką z Bar Fryderyk doczekał się:

</doc>
<doc id="1334996" url="https://pl.wikipedia.org/wiki?curid=1334996" title="Wieża telewizyjna w Taszkencie">
Wieża telewizyjna w Taszkencie

Wieża telewizyjna w Taszkencie (uzb. "Toshkent teleminorasi") – wieża telewizyjna w Taszkencie, w Uzbekistanie o wysokości 375 m. Wieża została otwarta w 1985 roku po trwającej siedem lat budowie.
Jest najwyższym budynkiem w Azji Środkowej i jedną z najwyższych wież na świecie. Konstrukcję wzniesiono głównie ze stali. Wieża służy do transmisji sygnału radiowego i telewizyjnego, jak również jako stacja hydrometeorologiczna.
Turystyka.
Wieża telewizyjna w Taszkencie to nie tylko ośrodek telewizyjno-radiowy, jest ona wyposażona w specjalny taras widokowy znajdujący się na wysokości 94 m, skąd otwiera się najlepsza panorama Taszkentu. Na taras widokowy można dostać się jedną z trzech szybkobieżnych wind.
W wieży znajduje się restauracja „Koinot”, która się składa z dwóch sal: „sala czerwona” na wysokości 104 m. i „sala niebieska” na wysokości 98 m. W obu salach podłoga-platforma wykonuje pełny obrót w ciągu godziny, co umożliwia zwiedzającym obejrzenie pełnej panoramy miasta.

</doc>
<doc id="1334997" url="https://pl.wikipedia.org/wiki?curid=1334997" title="Bank of America Tower (Nowy Jork)">
Bank of America Tower (Nowy Jork)

Bank of America Tower – wieżowiec znajdujący się w dzielnicy Midtown w okręgu Manhattan w Nowym Jorku, w Stanach Zjednoczonych. Jego budowa rozpoczęła się w 2004 roku. W grudniu 2007 roku budowla osiągnęła swoją docelową wysokość 365,8 metrów. Dwa lata później konstrukcja została oddana do użytku. 
Jest trzecim co do wysokości wieżowcem w Nowym Jorku (po 1 World Trade Center i Empire State Building) i piątym w Stanach Zjednoczonych.
Wieżowiec, którego wykonanie kosztowało około 1 miliard dolarów USD, został opracowany przez studio Cook+Fox Architects. 58-piętrowy budynek posiada 51 wind, które zostały wyprodukowane przez szwajcarską firmę Schindler Group. Biurowiec jest również uznany za jeden z najbardziej efektywnych oraz przyjaznych dla środowiska wieżowców na świecie.
Bank of America Tower jest wykonany głównie z materiałów wtórnych. Konstrukcja budynku zbudowana została przy użyciu nowoczesnej technologii sprawiającej, że jest przyjazna środowisku. Szyby, pełniące również rolę ścian, zawierają stałe ciepło, dzięki temu maksymalizując wykorzystanie naturalnego światła słonecznego. Za pomocą inteligentnego systemu automatycznego można dopasowywać nasilenie światła w pomieszczeniach biurowca. W wieży znajduje się system, który przechwytuje wodę deszczową i (po oczyszczeniu) ponowne wykorzystuje. Powietrze przed wejściem do budynku jest filtrowane, natomiast gdy zostanie użyte, znowu jest oczyszczane.
Właścicielem biurowca jest amerykańska korporacja bankowa Bank of America.

</doc>
<doc id="1335000" url="https://pl.wikipedia.org/wiki?curid=1335000" title="Skini">
Skini



</doc>
<doc id="1335001" url="https://pl.wikipedia.org/wiki?curid=1335001" title="Wypowiedź o zmartwychwstaniu">
Wypowiedź o zmartwychwstaniu

Wypowiedź o zmartwychwstaniu – gnostycki utwór z Biblioteki z Nag Hammadi. Inna jego nazwa to "List do Rheginosa". Treścią jest nauka o zmartwychwstaniu. Autor odrzuca zmartwychwstanie cielesne i uznaje jedynie duchowe. Brak elementów mitologii gnostyckiej. Autor prawdopodobnie wyrażał naukę walentynian.

</doc>
<doc id="1335002" url="https://pl.wikipedia.org/wiki?curid=1335002" title="V L.O. im. Ks. Józefa Poniatowskiego">
V L.O. im. Ks. Józefa Poniatowskiego



</doc>
<doc id="1335003" url="https://pl.wikipedia.org/wiki?curid=1335003" title="List do Rheginosa">
List do Rheginosa



</doc>
<doc id="1335004" url="https://pl.wikipedia.org/wiki?curid=1335004" title="III LO im. gen. Józefa Longina Sowińskiego">
III LO im. gen. Józefa Longina Sowińskiego



</doc>
<doc id="1335005" url="https://pl.wikipedia.org/wiki?curid=1335005" title="IX LO im. Klementyny Hoffmanowej w Warszawie">
IX LO im. Klementyny Hoffmanowej w Warszawie



</doc>
<doc id="1335007" url="https://pl.wikipedia.org/wiki?curid=1335007" title="XXII LO im.Jose Marti">
XXII LO im.Jose Marti



</doc>
<doc id="1335008" url="https://pl.wikipedia.org/wiki?curid=1335008" title="LI LO im. Tadeusza Kościuszki w Warszawie">
LI LO im. Tadeusza Kościuszki w Warszawie



</doc>
<doc id="1335011" url="https://pl.wikipedia.org/wiki?curid=1335011" title="Elektrownia Syrdariańska">
Elektrownia Syrdariańska

Elektrownia Syrdariańska – elektrownia cieplna opalana gazem ziemnym położona w mieście Shirin, w Uzbekistanie. Moc zainstalowana zespołów elektrowni to 3000 MW (10 bloków o mocy 300 MW), co stanowi 32% zapotrzebowania kraju na energię elektryczną. Roczna produkcja energii w elektrowni wynosi 13 miliardów kWh, co sprawia, że jest to największa elektrownia w kraju i jedna z największych w Azji.
Posiada ona 3 kominy, a najwyższy z nich ma 350 metrów wysokości będąc jednym z najwyższych na świecie.

</doc>
<doc id="1335014" url="https://pl.wikipedia.org/wiki?curid=1335014" title="Republika Grecka">
Republika Grecka



</doc>
<doc id="1335015" url="https://pl.wikipedia.org/wiki?curid=1335015" title="David Bakradze">
David Bakradze



</doc>
<doc id="1335018" url="https://pl.wikipedia.org/wiki?curid=1335018" title="05VICT">
05VICT



</doc>
<doc id="1335020" url="https://pl.wikipedia.org/wiki?curid=1335020" title="Ratusz w Bytomiu">
Ratusz w Bytomiu

Ratusz w Bytomiu – ratusz w Bytomiu na Rynku wzniesiony w latach 1877–1879, zniszczony w styczniu 1945 roku, historyczna siedziba władz miasta.
Historia.
Pierwotny budynek ratusza zbudowany został na początku XIV wieku. Był to kamienny bądź ceglany budynek umiejscowiony w zachodniej części Rynku, na wysokości wylotu obecnej ulicy Rzeźniczej. Od północy był obudowany budynkami mieszkalnymi. Przez następne kilka wieków nie zachowały się żadne informacje na temat ratusza.
Kolejny budynek ratusza, na temat którego zachowały się informacje, został rozebrany w 1877 roku. Był to dwupiętrowy budynek z wieżą na planie kwadratu. Na jego miejscu w latach 1877–1879 postawiono nowy budynek autorstwa Pawła Jackischa ze smuklejszą oraz cylindryczną wieżą z zegarem zwieńczoną strzelistym hełmem. Ratusz został spalony w 1945 roku przez wojska sowieckie.

</doc>
<doc id="1335021" url="https://pl.wikipedia.org/wiki?curid=1335021" title="Labská bouda">
Labská bouda

Labská bouda (niem. Elbfallbaude) – czeskie schronisko turystyczne w Karkonoszach, położone na wysokości 1340 metrów n.p.m., nad górnym obrzeżem doliny Labský důl. W odległości 1 kilometra znajdują się źródła rzeki Łaba (stąd nazwa obiektu). Leży w Karkonoskim Parku Narodowym ("Krkonošský národní park").
Historia.
Początki schroniska sięgają 1830, kiedy przedsiębiorcza kobieta, niejaka die Blasse postawiła w tym miejscu niewielką budkę z kamieni i kory, w której sprzedawała kozi ser, mleko oraz gorzałkę. W późniejszych domek został przebudowany, aby mógł gościć turystów. Jego właścicielem były rodziny o nazwiskach Devátý i Šír z miejscowości Rokytnice nad Jizerou. W latach 1878-1879 stanęło wreszcie schronisko z prawdziwego zdarzenia – górską budę wybudował hrabia Jan Harrach. W następnej dekadzie zostało jeszcze rozbudowane. Hrabia wstawił się też założeniem w 1904 pierwszego rezerwatu przyrody w Karkonoszach.
Ówczesna "Elbfallbaude" była bardzo popularna – turyści chwalili sobie szczególnie kuchnię regionalną – szczególnie knedliki ze skwarkami i chlebem pieczonym w obiekcie.
W 1934 właścicielem został Bedřich Hloušek – miłośnik gór, który w czasie II wojny światowej został aresztowany przez Gestapo. Po II wojnie światowej znacjonalizowany obiekt przejął Josef Zapadlo. 
W 1965 schronisko spłonęło w wyniku nieostrożnego obchodzenia się z lampą naftową. Kamień węgielny pod odbudowę położono w 1969 – trwała ona do 1975; projektantem był architekt Zdeněk Řihák, a wykonawcą "Konstruktiva Praha". Do 1996 obiekt był państwowy i zarządzany przez "Krkonošské hotely". W tym roku w ramach prywatyzacji przejął ją prywatny właściciel i przeprowadził generalny remont. W roku 2004 została znowu otwarta dla turystów. Od 2007 właścicielem jest spółka transportowa Pumr &amp; Ryba.
W zimie 2018/2019 i 2019/2020 obiekt był nieczynny z powodu remontu.
Schronisko posiada 120 miejsc noclegowych w 79 pokojach.

</doc>
<doc id="1335022" url="https://pl.wikipedia.org/wiki?curid=1335022" title="Rahul Gandhi">
Rahul Gandhi

Rahul Gandhi, hindi (ur. 19 czerwca 1970 w Delhi) – indyjski polityk, członek ex parlamentu Indii od 2004 do 2023 i sekretarz generalny Indyjskiego Kongresu Narodowego ("Indian National Congress", INC) od września 2007 do 2013.
Rodzina.
Rahul Ghandi należy do znanej rodziny polityków, Nehru-Gandhi. Jest synem Sonii Gandhi, przewodniczącej INC oraz Rajiva Gandhi, byłego premiera zamordowanego w 1991. Kiedy miał 14 lat, jego babka Indira Gandhi została zamordowana przez strażnika służby ochrony. Jego pradziadek, Jawaharlal Nehru był pierwszym premierem Indii.
Edukacja.
Rahul Gandhi początkowo uczęszczał do St. Columbia School w Nowym Delhi, a następnie od 1981 do 1983 do The Don School w Dehradun, którą ukończyła również jego matka. Od 1983 Gandhi ze względów bezpieczeństwa pobierał naukę w domu. W 1989 przez rok uczył się w St. Stephen College w Delhi. 
W latach 1990-1993 studiował na Harvard University w USA, jednak nie ukończył go. Ze względów bezpieczeństwa został przeniesiony do "Rollins College" na Florydzie, gdzie w 1994 uzyskał licencjat. W czasie kampanii wyborczej w 2004 Gandhi wyznał, że studiował w Trinity College na Uniwersytecie Cambridge, na którym uzyskał tytuł magistra ekonomii. Studiował tam pod pseudonimem "Raul Vinci". Fakt studiów potwierdziły władze uczelni.
Po studiach Gandhi pracował w Londynie jako konsultant w spółce "Monitor Group". W 2002 wrócił do Indii, by rozpocząć pracę w centrum technologicznym firmy w Bombaju.
Kariera polityczna.
W marcu 2004 Rahul Gandhi ogłosił swój udział w wyborach do niższej izby parlamentu w maju 2004. Wystartował w dawnym okręgu swojego ojca, Amethi, w stanie Uttar Pradesh. W głosowaniu zdobył o ponad 300 tysięcy głosów więcej niż jego rywal z Indyjskiej Partii Ludowej. Szefem jego kampanii wyborczej była siostra, Priyanka Gandhi.
24 września 2007 Rahul Gandhi został mianowany sekretarzem generalnym Indyjskiego Kongresu Narodowego. W marcu 2008 Gandhi, w celu wzmocnienia wizerunku swojej partii, rozpoczął kampanię w kilku prowincjach Indii. W czasie wyborów w 2009 był szefem kampanii macierzystego ugrupowania.

</doc>
<doc id="1335024" url="https://pl.wikipedia.org/wiki?curid=1335024" title="Transformujący czynnik wzrostu beta">
Transformujący czynnik wzrostu beta

Transformujący czynnik wzrostu beta, TGF-β (od ang. "transforming growth factor β") – białko składające się z trzech izoform: TGF-β1, TGF-β2, TGF-β3. Należy do większej rodziny białek zwanej nadrodziną transformującego czynnika wzrostu beta, która zawiera między innymi inhibinę, aktywinę, AMH, białka morfogenetyczne kości (BMP). TGF-β kontroluje proliferację oraz różnicowanie w większości typów komórek. Ma działanie przeciwzapalne.
W uproszczeniu, transformujący czynnik wzrostu beta zarządza komórkami w trakcie ich rozwoju oraz bierze udział w gojeniu ran. W prawidłowym stanie TGF-β jest przechwytywany przez glikoproteinę fibrylinę do tkanki łącznej. W zespole Marfana TGF-β nie jest wiązany przez fibrylinę i pozostaje jako wolna cząstka we krwi, co prowadzi do nieprawidłowych zachowań komórek tkanki łącznej.
TGF-ß przekazuje sygnał do wnętrza komórki za pomocą trzech typów receptorów błonowych: 

</doc>
<doc id="1335025" url="https://pl.wikipedia.org/wiki?curid=1335025" title="TGF-beta">
TGF-beta



</doc>
<doc id="1335026" url="https://pl.wikipedia.org/wiki?curid=1335026" title="Duda Tęcza Leszno">
Duda Tęcza Leszno



</doc>
<doc id="1335029" url="https://pl.wikipedia.org/wiki?curid=1335029" title="HEC-RAS">
HEC-RAS

System HEC-RAS to program komputerowy do jednowymiarowych obliczeń hydraulicznych w sieciach naturalnych i sztucznych koryt. Program rozwijany jest przez Hydrologic Engineering Center należący do korpusu inżynieryjnego armii Stanów Zjednoczonych. Począwszy od 1995 roku program udostępniany jest nieodpłatnie. HEC-RAS zawiera obecnie 4 składniki:
Podstawową zaletą systemu jest to, że wszystkie cztery składniki korzystają z tego samego sposobu reprezentacji danych geometrycznych i tych samych procedur obliczeń hydraulicznych.
Obliczenia profili zwierciadła przepływów stacjonarnych.
Ten składnik przeznaczony jest do obliczeń profili zwierciadła wody wolnozmiennych przepływów ustalonych. Model obliczeniowy może opisywać zarówno pojedyncze odcinki rzeki, jak i cały system o budowie drzewiastej lub sieć rzeczną. Obliczenia położenia zwierciadła wody odbywać się mogą przy założeniu różnych reżimów przepływu: spokojnego, rwącego oraz mieszanego.
Podstawowe obliczenia polegają na rozwiązaniu jednowymiarowego równania energii strumienia. Straty energii ujęte są poprzez tarcie (formuła Manninga) i kontrakcję (odpowiedni współczynnik kontrakcji mnożony przez zmianę wysokości prędkości). W miejscach, gdzie zachodzi ruch szybkozmienny, do obliczeń używane jest równanie zachowania pędu. Używa się go, gdy mamy do czynienia z mieszanym reżimem przepływu (dochodzi do wytworzenia się odskoku hydraulicznego), wewnątrz światła mostów oraz w obliczeniach profili w węzłach wodnych (połączenie lub rozdział przepływu).
W obliczeniach uwzględniony jest wpływ rozmaitych przeszkód dla przepływu, takich jak mosty, przepusty, budowle piętrzące i inne obiekty na terenach zalewowych. Interfejs użytkownika zawiera edytory do budowy modeli tych obiektów. Moduł dla przepływów ustalonych zaprojektowany został z myślą o studiach dotyczących terenów zalewowych i określaniu zasięgu wód powodziowych. System ma służyć do oceny wpływu jaki mają na położenie zwierciadła wody działania takie jak: regulacja koryta, zmiany położenia wałów czy zabudowa terenów zalewowych.
Składnik do obliczeń przepływów stacjonarnych umożliwia wykonanie jednoczesnych obliczeń wielu różnych profili zwierciadła wody na danym odcinku koryta. Potrafi też optymalizować rozdział przepływu w węzłach wodnych.
Symulacje przepływów nieustalonych.
Ten komponent systemu HEC-RAS wykonuje symulacje przepływu niestacjonarnego w sieci rzecznej o dowolnej budowie. Solver równań niestacjonarnych powstał na bazie modelu UNET. Moduł ten został zbudowany głównie z myślą o przepływach spokojnych, jednak począwszy od wersji 3.1 model radzi sobie z przepływami o wszystkich reżimach (spokojnym, rwącym i ich kombinacji). 
Do modelu włączone są procedury obliczeń hydraulicznych zbudowane dla modelu stacjonarnego. Komponent niestacjonarny umożliwia dodatkowo modelowanie obszarów akumulacji i ich wzajemnego oddziaływania z korytem rzeki.
Transport rumowiska / obliczenia ruchomego brzegu.
Ten składnik służy do symulacji transportu rumowiska i zmiany konfiguracji dna wynikającej z rozmywania i odkładania materiału dennego w dłuższych okresach (zwykle w okresach rocznych, ale można go zastosować do pojedynczych wezbrań). 
Zdolność transportowa przepływu obliczana jest na podstawie frakcji ziaren materiału dna, co umożliwia symulację hydraulicznego sortowania. Transport rumowiska obliczony może zostać kilkoma różnymi formułami. Model został stworzony z myślą o symulacji długoterminowych tendencji rozmyć i odkładania w korycie, które mogą wyniknąć ze zmiany częstotliwości i natężenia przepływu lub modyfikacji geometrii koryta. Składnik może służyć do obliczeń zamulania zbiorników, projektowania zwartych przekrojów zapewniających głębokości tranzytowe dla żeglugi, przewidywania skutków pogłębienia koryta na natężenie procesu odkładania, oszacowania maksymalnego poziomu rozmyć w czasie wezbrań i obliczeń sedymentacji w korytach o nierozmywalnym dnie.
Analiza jakości wody.
Składnik systemu przeznaczony do analiz jakości wody w rzekach wyposażony dodatkowo w moduł adwekcji-dyspersji, który umożliwia modelowanie rozkładu temperatury w cieku. Ten nowy moduł wykorzystuje jawny schemat numeryczny QUICKEST-ULTIMATE do rozwiązania jednowymiarowego równania adwekcji-dyspersji przy użyciu metody objętości kontrolnej z pełną implementacją bilansu ciepła. 
Możliwe jest modelowanie transportu i przemiany dla ograniczonej ilości wyznaczników jakości wody. Obecnie są to: rozpuszczony azot, fosfor, tlen, algi oraz węglowe biologiczne zapotrzebowanie tlenu (CBOD).

</doc>
<doc id="1335031" url="https://pl.wikipedia.org/wiki?curid=1335031" title="Matmos">
Matmos

Matmos – duet z San Francisco grający muzykę elektroniczną, nagrywający dla Matador Records. Projekt tworzą M. C. (Martin) Schmidt i Drew Daniel, ale współpracują też z innymi artystami, zwłaszcza z J Lesserem. Większość ich twórczości jest klasyfikowana jako popowa odmiana muzyki konkretnej.

</doc>
<doc id="1335032" url="https://pl.wikipedia.org/wiki?curid=1335032" title="Kalat Salah ad-Din">
Kalat Salah ad-Din

Kalat Salah ad-Din (ar. قلعة صلاح الدين, trl. "Qalʿat Ṣalāḥ ad-Dīn"), czyli Twierdza Saladyna, dawniej صهيون, trl. "Ṣahyūn", czyli Syjon, w czasach krzyżowców Saone – twierdza w północno-zachodniej Syrii (muhafaza Latakia) położona na wzgórzu w pobliżu wsi Al-Hatta. Ruiny zamku otoczone są fosą o długości 155, szerokości 15-20 i głębokości do 30 metrów. W środkowej części północnej fosy pozostawiono część skały w celu wsparcia mostu wjazdowego do twierdzy. Przy bramie wejściowej znajdowały się dwie wieże.

</doc>
<doc id="1335045" url="https://pl.wikipedia.org/wiki?curid=1335045" title="Hizop">
Hizop



</doc>
<doc id="1335046" url="https://pl.wikipedia.org/wiki?curid=1335046" title="WOW64">
WOW64

WoW64, Windows-on-Windows 64-bit – istniejący w systemach operacyjnych z rodziny Microsoft Windows podsystem, pozwalający na uruchamianie 32-bitowych aplikacji w uruchomionym środowisku 64-bitowego systemu operacyjnego. WoW64 zajmuje się obsługą wielu różnic pomiędzy 32-bitowymi i 64-bitowymi wersjami Windows, szczególnie dotyczących strukturalnych zmian w samym systemie Windows.

</doc>
<doc id="1335054" url="https://pl.wikipedia.org/wiki?curid=1335054" title="WoW64">
WoW64



</doc>
<doc id="1335055" url="https://pl.wikipedia.org/wiki?curid=1335055" title="Jalalabad">
Jalalabad

Jalalabad może dotyczyć:

</doc>
<doc id="1335057" url="https://pl.wikipedia.org/wiki?curid=1335057" title="Liga Włoska (1454)">
Liga Włoska (1454)

Liga Włoska (1454) - było to międzynarodowe porozumienie zawiązane w Wenecji 30 sierpnia 1454, które było następstwem pokoju w Lodi zawartego kilka miesięcy wcześniej, kończącego okres wojen włoskich i porządkującego północne Włochy pod względem przynależności określonych terytoriów do poszczególnych państw. W porozumieniu tym uczestniczyły Wenecja, Mediolan i Florencja.
Układ został uroczyście podpisany 2 marca 1455, a przystąpili do niego oprócz wymienionych państw papież Mikołaj V władający Państwem Kościelnym, Alfons V król Aragonii i Neapolu oraz władcy mniejszych państw włoskich. Układ przewidywał respektowanie ustalonych granic, wzajemną pomoc w przypadku ataku na którekolwiek z państw członkowskich oraz 25-letni rozejm między tymi państwami. Po okresie sporów Franciszek I Sforza, który poślubił córkę Filippo Marii Viscontiego, został uznany za spadkobiercę i dziedzica Viscontich.
Liga odegrała znaczną rolę w polityce równowagi we Włoszech, którą kontynuował później Wawrzyniec Wspaniały. Jedynymi rysami w tej polityce równowagi były spisek Pazzich, spisek baronów i wojna o Ferrarę.
Liga była logiczną konsekwencją pokoju w Lodi i zrodziła się z konstatacji, że żadne z państw włoskich, mimo długich i krwawych walk toczących się przez ostatnie sto lat, nie jest w stanie zdobyć hegemonii w północnych Włoszech, a tym bardziej w całej Italii. Liga sankcjonowała więc wymuszoną równowagę, zbudowaną raczej na wzajemnej podejrzliwości i na groźbie ze strony Francji, aniżeli na wzajemnej współpracy w dążeniu do utworzenia jednej struktury państwowej.

</doc>
<doc id="1335060" url="https://pl.wikipedia.org/wiki?curid=1335060" title="Kościół Matki Bożej Częstochowskiej w Kosobudzu">
Kościół Matki Bożej Częstochowskiej w Kosobudzu

Kościół pw. Matki Bożej Częstochowskiej w Kosobudzu (pot. "Matki Boskiej Częstochowskiej") - kościół w Kosobudzu w gm. Łagów w woj. lubuskim. Najcenniejszy zabytek wsi. Architektura neogotycka.

</doc>
<doc id="1335063" url="https://pl.wikipedia.org/wiki?curid=1335063" title="Małgorzata Malinowska">
Małgorzata Malinowska

Małgorzata Malinowska (ur. 19 marca 1959 w Sopocie, zm. 6 września 2016) – polska artystka, pseudonim artystyczny "Kocur". 
Życiorys.
Ukończyła (1986) studia na Wydziale Malarstwa, Grafiki i Rzeźby PWSSP w Gdańsku. W latach 1996-2007 tworzyła duet artystyczny "Kijewski/Kocur" z Markiem Kijewskim, który zmarł w 19 sierpnia 2007. Wspólnie zrealizowali takie projekty, jak m.in. "Sensitive", "Core", "Idolls", "Gates@pl", "Trzy Tryptyki". Zginęła w wypadku samochodowym.

</doc>
<doc id="1335065" url="https://pl.wikipedia.org/wiki?curid=1335065" title="Lovely Complex">
Lovely Complex

 – shōjo-manga autorstwa Ayi Nakahary. Na jej podstawie powstało anime, którego premiera pierwszego odcinka odbyła się 7 kwietnia 2007. Całość składa się z 24 odcinków. Akcja toczy się w trakcie 3 lat w liceum i dotyczy głównie perypetii miłosnych głównych bohaterów.

</doc>
<doc id="1335067" url="https://pl.wikipedia.org/wiki?curid=1335067" title="Slavětín (kraj ołomuniecki)">
Slavětín (kraj ołomuniecki)

Slavětín – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 196 mieszkańców.

</doc>
<doc id="1335069" url="https://pl.wikipedia.org/wiki?curid=1335069" title="Abraham van Hoey">
Abraham van Hoey

Abraham van Hoey (1684-1766) był holenderskim dyplomatą.
Od 1713 radca stanu. Od 1717 roku pensjonariusz honorowy Gorinchem. W latach 1727-1747 był ambasadorem Republiki Zjednoczonych Prowincji Niderlandów w Paryżu. 
Jego ojcem był Gerad van Hoey (1656-1708), Regent Gorinchem.

</doc>
<doc id="1335074" url="https://pl.wikipedia.org/wiki?curid=1335074" title="Better in Time">
Better in Time

Better in Time – czwarty utwór zawarty na debiutanckim albumie brytyjskiej piosenkarki Leony Lewis zatytułowanym "Spirit". Piosenka została wydana 7 marca 2008 roku jako trzeci singel z krążka wraz z utworem „Footprints in the Sand” jako podwójny A-side. Będzie to drugi międzynarodowy singel artystki. Pierwszym był przebój „Bleeding Love”.
Informacje ogólne.
Singel został wydany 9 marca 2008 w Wielkiej Brytanii w formie downloadu, a niedługo potem na krążku wspomagając przy tym organizację "Sport Relief". Utwór został także zremiksowany i wydany jako „single mix”. Dzień po wydaniu albumu piosenka zadebiutowała na liście "iTunes Hot 100" na miejscu 15. „Better in Time” została piosenką tygodnia w stacji BBC Radio 2 poczynając od 11 lutego 2008.
Aby wypromować utwór, Lewis wykonała go na żywo w brytyjskiej edycji show "Taniec z Gwiazdami" 9 marca 2008. Wykonała także obie piosenki z krążka 14 marca dla BBC Sport Relief oraz 4 kwietnia w programie "Good Morning America".

</doc>
<doc id="1335078" url="https://pl.wikipedia.org/wiki?curid=1335078" title="Willem Boreel Młodszy">
Willem Boreel Młodszy

Willem Boreel Młodszy (ur. 1675, zm. 1727) – sekretarz rady Amsterdam od roku 1693. W latach 1713–1715 deputowany w Izbie Rachunkowej prowincji Holandii ("Rekenkamer van Holland").
Był synem burmistrza Amsterdamu Jacoba Boreela i wnukiem Willema Boreela Starszego.
W latach 1726–1727 Holenderski ambasador w Paryżu.

</doc>
<doc id="1335079" url="https://pl.wikipedia.org/wiki?curid=1335079" title="Willem Boreel Starszy">
Willem Boreel Starszy

Willem Boreel Starszy (ur. 1591, zm. 1668) – polityk i dyplomata holenderski.
W latach 1650–1668 był holenderskim ambasadorem w Paryżu. Jego synem był Jacob Boreel (1630-1697) holenderski polityk, przedsiębiorca i dyplomata.

</doc>
<doc id="1335081" url="https://pl.wikipedia.org/wiki?curid=1335081" title="Strukov">
Strukov

Strukov – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 163 mieszkańców.

</doc>
<doc id="1335089" url="https://pl.wikipedia.org/wiki?curid=1335089" title="Buntarō Adachi">
Buntarō Adachi

 – japoński anatom i antropolog, pierwszy profesor anatomii na Kyoto University. 
Życiorys.
Urodził się w Izu w prefekturze Shizuoka jako najstarszy syn Chozo Adachiego i jego żony Sugi. Medycyną zainteresował się pod wpływem wuja, lekarza Kiyoshi Inoue. Studiował na Uniwersytecie Tokijskim, który ukończył w 1894. Po ukończeniu studiów zajmował się anatomią pod kierunkiem Yoshikiyo Koganei. W 1895 rozpoczął nauczanie anatomii w Szkole Medycznej Uniwersytetu Okayama. W latach 1899–1904 przebywał w Strasburgu, gdzie uczył się m.in. u Gustava Schwalbego. Od 1900 wykładał na Kyoto University, od 1904 roku jako profesor. W 1925 przeszedł na emeryturę. Zmarł na udar mózgu w swoim domu, w wieku 80 lat.
Laureat Nagrody Japońskiej Akademii (1930). Od 1930 był członkiem Towarzystwa Naukowego Warszawskiego.
Dorobek naukowy.
Adachi zajmował się międzyrasowymi odmiennościami anatomicznymi, był autorem m.in. monografii o odmiennościach budowy układu naczyniowego Japończyków, będących wynikiem trzydziestoletniej pracy i setek sekcji. Jako pierwszy zwrócił uwagę na występowanie dwóch różnych rodzajów woskowiny, wilgotnej i suchej (ta druga jest częstsza u Azjatów).

</doc>
<doc id="1335090" url="https://pl.wikipedia.org/wiki?curid=1335090" title="Střeň">
Střeň

Střeň – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 600 mieszkańców.

</doc>
<doc id="1335092" url="https://pl.wikipedia.org/wiki?curid=1335092" title="Jacob Boreel">
Jacob Boreel

Jacob Boreel (ur. 1 kwietnia 1630 w Amsterdamie, zm. 21 sierpnia 1697 w Velsen) – holenderski polityk, przedsiębiorca i dyplomata.
Był synem Willema Boreela. Został jednym z akcjonariuszy Holenderskej Kompanii Wschodnioindyjskiej-VOC. Pożyczał pieniądze królowi Anglii i Szkocji Karolowi II Stuartowi. Od 8 września 1664 do 21 sierpnia 1665 podróżował przez Rosję ze swoim przyjacielem Nicolaes Witsenemodpowiedzialny za stosunki z "Tartarią", tzn. azjatycką wschodnią część Rosji i zamieszkującymi ją plemionami. W latach 1678-1681 był ambasadorem holenderskim w Paryżu. W latach 1681-1691 był jednym z negocjantów pokoju w Ryswijk (podpisanego ostatecznie w końcu w 1697). W latach 1691, 1693, 1695 i 1697 burmistrz Amsterdamu. 31 stycznia 1696 jego dom Herengracht 507 został splądrowany. Wszystkie meble, lustra i cenna porcelana zostały rozbite, zabrane lub wrzucone do kanału sam Boreel otyły, schorowany z powodu dny moczanowej ledwo uszedł z życiem uciekając przez płot do sąsiadów. Jego synem był dyplomata Willem Boreel Młodszy (1675-1727).

</doc>
<doc id="1335095" url="https://pl.wikipedia.org/wiki?curid=1335095" title="Suchonice">
Suchonice

Suchonice – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 172 mieszkańców.

</doc>
<doc id="1335096" url="https://pl.wikipedia.org/wiki?curid=1335096" title="Swietlana Zerling">
Swietlana Zerling

Swietlana Zerling (ur. 4 listopada 1945 w Kitzbühel, Austria) – polska rzeźbiarka, ceramiczka.
Życiorys.
Studia na Wydziale Rzeźby w Państwowej Wyższej Szkole Sztuk Plastycznych w Gdańsku (obecna nazwa uczelni: Akademia Sztuk Pięknych w Gdańsku), w pracowni profesora Stanisława Horno-Popławskiego i Alfreda Wiśniewskiego; dyplom uzyskała w 1972 roku.
Ważniejsze wystawy.
"wystawy, konkursy, realizacje wymienione w materiale źródłowym"
Udział w konkursach
Ważniejsze realizacje

</doc>
<doc id="1335099" url="https://pl.wikipedia.org/wiki?curid=1335099" title="Nicolaes Witsen">
Nicolaes Witsen

Nicolaes Witsen (ur. 8 maja 1641, zm. 10 sierpnia 1717) – holenderski polityk, przedsiębiorca, dyplomata i kartograf. Jego ojcem był Cornelis Jan Witsen, burmistrz Amsterdamu i udziałowiec VOC.
W latach 1665-1666 Nicolaes Witsen i Jakob Boreel udali się w misję dyplomatyczną do Rosji, gdzie sporządził mapę "Tartarii" (Syberia). W latach 1682-1706 kilkakrotnie burmistrz Amsterdamu, potem deputowany holenderskich Stanów Generalnych. W 1693 roku ambasador nadzwyczajny w Londynie.
Pisał fachowe książki o budownictwie okrętowym.

</doc>
<doc id="1335100" url="https://pl.wikipedia.org/wiki?curid=1335100" title="Lipniki (województwo wołyńskie)">
Lipniki (województwo wołyńskie)

Lipniki – wieś do 1939 r. położona w Polsce, w województwie wołyńskim, w powiecie kostopolskim w gminie Bereźne, obecnie wieś nie istnieje, jest to terytorium Ukrainy.
Lipniki były polską kolonią założoną pod koniec pierwszej połowy XIX wieku na terenie dóbr należących do Mikołaja Rybczyńskiego. Pierwsi osadnicy pochodzili prawdopodobnie z rejonu Sarn i Żytomierza. Podczas II wojny światowej w kolonii znajdowało się 55 zagród.
Z Lipnik pochodzi rodzina Hermaszewskich, m.in. gen. bryg. pilot Władysław Hermaszewski i jego brat, kosmonauta gen. bryg. pilot Mirosław Hermaszewski (pierwszy i jak dotąd jedyny Polak, który odbył lot w kosmos).
Zbrodnia w Lipnikach.
W nocy z 26 na 27 marca 1943 r., kolonia została napadnięta przez oddział UPA pod dowództwem Iwana Łytwynczuka wraz z okolicznymi ukraińskimi mieszkańcami. Ofiarą zbrodni padło 179–182 osób, oprócz Polaków także 4 Żydów i 1 Rosjanka.

</doc>
<doc id="1335101" url="https://pl.wikipedia.org/wiki?curid=1335101" title="Bujumbura">
Bujumbura



</doc>
<doc id="1335102" url="https://pl.wikipedia.org/wiki?curid=1335102" title="Hala sportowo-widowiskowa MOSiR w Pile">
Hala sportowo-widowiskowa MOSiR w Pile

Hala sportowo-widowiskowa MOSiR znajduje się przy ulicy Żeromskiego 90 w Pile, w dzielnicy Górne, na skraju miasta. Została otwarta w grudniu 2001 roku, projekt wykonała firma Kontur. Powierzchnia użytkowa budynku wynosi 5989 m².
Posiada pełnowymiarowe boisko o nawierzchni tarketowej i trybuny na 1500 miejsc stałych (aczkolwiek rekordy frekwencji to nawet 2500 widzów). Spełnia aktualne wymogi międzynarodowe dotyczące gier zespołowych, jest dostosowana dla widzów i sportowców niepełnosprawnych. Działa tu także siłownia oraz studio rekreacji. Hala połączona jest łącznikiem z budynkiem hotelu i drugą, mniejszą halą. Sąsiaduje ze Stadionem MOSiR i boiskiem zapasowym-treningowym. Przy hali znajdują się też dwa korty tenisowe, boiska do siatkówki plażowej oraz amfiteatr na 500 miejsc.
Hala była areną wielu sportowych wydarzeń m.in. Turnieju Final Four Ligi Mistrzyń siatkarek (2003) i Turnieju Kwalifikacyjnego do World Grand Prix siatkarek (2004) i Mistrzostw Świata siatkarek U-18 (2003). Odbywają się tu też różne koncerty i targi. Na co dzień obiekt służy rozgrywkom Enea PTPS Piła w Orlen Lidze. Do niedawna występowała tutaj również drużyna Jokera Piła, grając w Polskiej Lidze Siatkówki.

</doc>
<doc id="1335109" url="https://pl.wikipedia.org/wiki?curid=1335109" title="MobilneGadu">
MobilneGadu



</doc>
<doc id="1335110" url="https://pl.wikipedia.org/wiki?curid=1335110" title="Stafford Cripps">
Stafford Cripps

Richard Stafford Cripps (ur. 24 kwietnia 1889 w Londynie, zm. 21 kwietnia 1952 w Zurychu) – brytyjski polityk, członek Partii Pracy, minister w rządach Winstona Churchilla i Clementa Attleego.
Życiorys.
Jego ojcem był Charles Cripps, 1. baron Parmoor, początkowo deputowany Partii Konserwatywnej, który później przeszedł do Partii Pracy. Wykształcenie odebrał w Winchester College oraz w University College w Londynie, gdzie studiował chemię. Porzucił jednak nauki ścisłe dla prawa i w 1912 został powołany do korporacji adwokackiej. Podczas I wojny światowej był kierowcą ambulansu we Francji. W 1930 wstąpił do Partii Pracy.
W 1930 otrzymał stanowisko Radcy Generalnego w rządzie MacDonalda i tytuł szlachecki. Wkrótce potem został wybrany do Izby Gmin jako reprezentant okręgu Bristol East (1931). Radcą Generalnym pozostał do powstania rządu koalicyjnego Partii Pracy, Partii Konserwatywnej i Partii Liberalnej. Po zawiązaniu tej koalicji, Cripps przeszedł do opozycji. W 1932 był jednym z założycieli Ligi Socjalistycznej. W 1939 został usunięty z Partii Pracy za prokomunistyczną postawę i poparcie dla idei Frontu Ludowego.
Kiedy premierem został w maju 1940 Winston Churchill, Cripps otrzymał stanowisko ambasadora w ZSRR. 22 października 1940 roku przedstawił stronie radzieckiej memorandum, w którym Wielka Brytania gotowa była "uznać, do czasu podjęcia konsultacji de facto suwerenność ZSRR w Estonii, Łotwie, Litwie, Besarabii i Północnej Bukowinie i tych częściach byłego państwa polskiego, które znajdują się obecnie pod władzą (control) radziecką". Odegrał poważną rolę w poprawie stosunków brytyjsko-radzieckich po ataku III Rzeszy na ZSRR 22 czerwca 1941. Cripps powrócił do Wielkiej Brytanii w 1942 i niemalże od razu został członkiem gabinetu wojennego jako lord tajnej pieczęci i przewodniczący Izby Gmin. Rychło jednak zrezygnował z tego stanowiska i został ministrem ds. produkcji lotniczej. Na tym stanowisku nie wchodził już w skład gabinetu.
W 1945 Cripps powrócił w szeregi Partii Pracy. Po zwycięstwie laburzystów w wyborach 1945 został przewodniczącym Zarządu Handlu. W 1947 otrzymał stanowisko ministra ds. ekonomicznych, a 6 tygodni później został kanclerzem skarbu w rządzie Attlee, wywierając decydujący wpływ na powojenna politykę handlową i finansową. Popierał ideę nacjonalizacji głównych gałęzi przemysłu, zwiększył podatki oraz ograniczył wydatki państwa. Udało mu się ustabilizować kurs funta szterlinga.
Z powodu likwidacji okręgu Bristol East, Cripps w 1950 wystartował w wyborach w okręgu Bristol South East. W 1950 zrezygnował ze stanowisk rządowych z powodu pogarszającego się stanu zdrowia (cierpiał na zapalenie jelit). Jednocześnie zrezygnował z miejsca w parlamencie. Zmarł 2 lata później.
Cripps był żonaty z Isobel Cripps (nazwisko panieńskie Swithinbank). Jego córką była Peggy Cripps, autorka książek dla dzieci.

</doc>
<doc id="1335117" url="https://pl.wikipedia.org/wiki?curid=1335117" title="Okręg wyborczy Bristol East">
Okręg wyborczy Bristol East

Okręg wyborczy Bristol East powstał w 1885 r. i wysyłał do brytyjskiej Izby Gmin jednego deputowanego. Okręg został zlikwidowany w 1950 r., ale przywrócono go ponownie w 1983 r. Obejmuje on wschodnią część miasta Bristol.

</doc>
<doc id="1335119" url="https://pl.wikipedia.org/wiki?curid=1335119" title="Los Ángeles">
Los Ángeles



</doc>
<doc id="1335120" url="https://pl.wikipedia.org/wiki?curid=1335120" title="Svésedlice">
Svésedlice

Svésedlice – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 245 mieszkańców.

</doc>
<doc id="1335124" url="https://pl.wikipedia.org/wiki?curid=1335124" title="Forma antropogeniczna">
Forma antropogeniczna

Antropogeniczna forma terenu (gr. "ánthrôpos" – człowiek, "génesis" – pochodzenie) – forma terenu (np. kamieniołomy, glinianki, hałdy kopalniane i hutnicze; nasypy kolejowe, groble itp.) powstała w wyniku działalności człowieka.
Obiekty antropogeniczne mogą spełniać różne funkcje, w dużej mierze podobne do tych, które spełniają formy naturalne.

</doc>
<doc id="1335126" url="https://pl.wikipedia.org/wiki?curid=1335126" title="Adi Quala">
Adi Quala



</doc>
<doc id="1335129" url="https://pl.wikipedia.org/wiki?curid=1335129" title="Adi Kawala">
Adi Kawala



</doc>
<doc id="1335130" url="https://pl.wikipedia.org/wiki?curid=1335130" title="Addi Kwala">
Addi Kwala



</doc>
<doc id="1335132" url="https://pl.wikipedia.org/wiki?curid=1335132" title="Addi Kejih">
Addi Kejih



</doc>
<doc id="1335133" url="https://pl.wikipedia.org/wiki?curid=1335133" title="Ministrowie produkcji lotniczej Wielkiej Brytanii">
Ministrowie produkcji lotniczej Wielkiej Brytanii

Minister produkcji lotniczej (en. "Minister of Aircraft Production") – urząd istniejący w latach 1940–1945, odpowiadający w brytyjskim rządzie za produkcję samolotów dla Royal Air Force.
Po zakończeniu II wojny światowej, w sierpniu 1945 stanowisko ministra produkcji lotniczej połączono z ministrem zaopatrzenia, a 1 kwietnia 1946 formalnie włączono dawne ministerstwo produkcji lotniczej do ministerstwa zaopatrzenia ("Ministry of Supply").

</doc>
<doc id="1335135" url="https://pl.wikipedia.org/wiki?curid=1335135" title="Ginda">
Ginda



</doc>
<doc id="1335136" url="https://pl.wikipedia.org/wiki?curid=1335136" title="Mostostal Zabrze">
Mostostal Zabrze

Mostostal Zabrze S.A. – polskie przedsiębiorstwo budowlane, notowane na Giełdzie Papierów Wartościowych w Warszawie, spółka dominująca Grupy Kapitałowej Mostostal Zabrze. Grupa zajmuje się realizacją obiektów budowlanych i instalacji przemysłowych, podwykonawstwem robót specjalistycznych, produkcją konstrukcji stalowych oraz maszynowych, dostawą i montażem orurowania, instalacji mechanicznych, a także montażem urządzeń technologicznych.
Historia.
W 1945 powstało Przedsiębiorstwo Budowy Mostów i Konstrukcji Stalowych „Mostostal” w Krakowie, wkrótce przeniesione do Zabrza, a w 1951 przekształcone w Centralny Zarząd Konstrukcji Stalowych, z którego wydzielono samodzielne podmioty w kilku miastach, w tym Zjednoczenie Montażu Urządzeń Przemysłowych w Zabrzu. W następnych latach przeprowadzano kilkukrotne reorganizacje połączone ze zmianami nazwy przedsiębiorstwa, które od czerwca 1958 funkcjonowało jako Śląskie Przedsiębiorstwo Konstrukcji Stalowych i Urządzeń Przemysłowych „Mostostal”.
W 1991 zabrzański „Mostostal” założył 6 spółek z ograniczoną odpowiedzialnością z dominującym udziałem kapitału prywatnego. W 1992 przedsiębiorstwo zostało sprywatyzowane, a 1 listopada zarejestrowane pod nazwą Mostostal Zabrze Holding S.A. 5 października 1994 miało miejsce pierwsze notowanie akcji spółki na Giełdzie Papierów Wartościowych w Warszawie. W 1998 spółka nabyła większościowy pakiet akcji Gliwickiego Przedsiębiorstwa Budownictwa Przemysłowego SA. W 2001 spółka przejęła kolejny podmiot – Przedsiębiorstwo Robót Inżynieryjnych SA. W związku z reorganizacją Grupy Kapitałowej Mostostal Zabrze w 2013 roku nastąpiło skrócenie nazwy spółki matki i od dnia 31 grudnia 2013 jej nazwa brzmi Mostostal Zabrze S.A. Konsekwentnie wraz z procesem konsolidacji spółek zależnych ujednolicono także nazwy własne większości spółek zależnych poprzez wprowadzenie marki „Mostostal Zabrze”. 1 lipca 2018 roku Mostostal Zabrze S.A. przeniósł działalność operacyjną związaną z realizacją kontraktów budowlanych w formie Zorganizowanej Części Przedsiębiorstwa (ZCP) do spółki zależnej Mostostal Zabrze Realizacje Przemysłowe S.A., która przejęła wiodącą rolę w ramach Grupy Kapitałowej, w realizacji robót budowlano-montażowych w przemysłach energetycznym i ochrony środowiska, chemicznym i petrochemicznym, hutnictwie żelaza i stali oraz metali nieżelaznych oraz budowie konstrukcji mostowych. Mostostal Zabrze S.A. pozostając spółką dominującą Grupy Mostostal Zabrze pełni obecnie rolę w obszarach zarządzania strategicznego, nadzorczą i administracyjną wobec wszystkich podmiotów z grupy.
Działalność.
Grupa Kapitałowa Mostostal Zabrze oferuje usługi dla budownictwa począwszy od projektowania i usług inżynieryjnych poprzez roboty ogólnobudowlane, ziemne i drogowe, produkcję i montaż konstrukcji stalowych, dostawę i montaż orurowania, kończąc na instalacjach mechanicznych oraz montażu urządzeń technologicznych. Grupa realizuje obiekty i wykonuje roboty specjalistyczne dla przemysłu energetycznego, chemicznego i petrochemicznego, maszynowego, materiałów budowlanych oraz dla hut i koksowni. Wznosi również obiekty użyteczności publicznej i obiekty inżynieryjne. Ponadto świadczy usługi projektowe. Grupa produkuje konstrukcje stalowe budowlane oraz orurowanie w ramach posiadanych wytwórni. Równocześnie jedna ze spółek specjalizuje się w prefabrykacji wysoko przetworzonych konstrukcji maszynowych stanowiących elementy dźwigów i urządzeń transportowych.
W ramach własnego ośrodka spawalnictwa i kontroli jakości równocześnie zajmuje się szkoleniem i egzaminowaniem spawaczy.
Struktura.
Mostostal Zabrze S.A. jest podmiotem dominującym Grupy Mostostal Zabrze, w skład której wchodzą:
Współpraca z Zespołem Szkół Ekonomiczno-Usługowych w Zabrzu.
2 lipca 2020 roku firma zawarła strategiczne porozumienie z Zespołem Szkół Ekonomiczno-Usługowych w Zabrzu o współpracy na rzecz kształcenia w zawodzie technik ekonomista w ramach otwarcia i prowadzenia klas partnerskich.

</doc>
<doc id="1335137" url="https://pl.wikipedia.org/wiki?curid=1335137" title="Akurdat">
Akurdat



</doc>
<doc id="1335140" url="https://pl.wikipedia.org/wiki?curid=1335140" title="Asseb">
Asseb



</doc>
<doc id="1335141" url="https://pl.wikipedia.org/wiki?curid=1335141" title="Historyk i kameleony">
Historyk i kameleony

Historyk i kameleony (tyt. oryg. "Historiani dhe kameleonët") – albański film fabularny z roku 1989 w reżyserii Saimira Kumbaro, na motywach powieści "Kariera e Zotit Maksut" Qamila Buxhelego.
Opis fabuły.
Akcja filmu rozgrywa się w latach 30. XX w. Szalone ambicje albańskiego monarchy, który chce należeć do elitarnego grona europejskich rodów królewskich przyciągają uwagę obcokrajowców, w tym jednego historyka, który przyjeżdża do Albanii, aby zbadać rodowód rodziny królewskiej. Obcokrajowiec odnajduje w Albanii świat lokalnych autorytetów, ignorantów i degeneratów, którzy zostali wyniesieni do władzy przez monarchę.

</doc>
<doc id="1335142" url="https://pl.wikipedia.org/wiki?curid=1335142" title="Senafie">
Senafie



</doc>
<doc id="1335145" url="https://pl.wikipedia.org/wiki?curid=1335145" title="Tęczowy Laur">
Tęczowy Laur

Tęczowy Laur – ogólnopolska nagroda przyznawana w latach 1998–2001 za głoszenie postaw tolerancyjnych i walkę o prawa mniejszości. Pomysłodawcami byli Sławomir Starosta i Jarosław Ender. Przyznawała ją Kapituła, złożona z laureatów nagrody w latach poprzednich oraz przedstawicieli środowisk feministycznych i LGBT; w 2001 r. w skład ostatniej Kapituły weszli Barbara Labuda, Maria Szyszkowska, Jerzy Jaskiernia, Lech Falandysz, Marek Nowicki, Wanda Nowicka, Andrzej Osęka, Robert Biedroń, Polskie Radio Program III, Ewa Dąbrowska-Szulc, Michał Pawlęga, Sławomir Starosta i Jarosław Ender. Sekretarzem Kapituły był Krzysztof Garwatowski.
Następczynią Tęczowego Lauru jest nagroda Hiacynt, przyznawana od 2007 roku przez Fundację Równości.
Laureaci.
1998
Przyjęcia Tęczowego Lauru odmówił ks. Arkadiusz Nowak.
1999
2000
2001

</doc>
<doc id="1335150" url="https://pl.wikipedia.org/wiki?curid=1335150" title="Lambert węgierski">
Lambert węgierski

Lambert węgierski (zm. ok. 1096) – królewicz węgierski z dynastii Arpadów.
Był trzecim i najmłodszym synem Beli I i nieznanej z imienia córki Mieszka II Lamberta, króla Polski.
Kiedy w 1077 r. jego brat Władysław I Święty został królem Węgier, Lambert objął księstwo Nitry, stanowiące terytorium nadawane młodszym przedstawicielom dynastii Arpadów.

</doc>
<doc id="1335151" url="https://pl.wikipedia.org/wiki?curid=1335151" title="Parafia św. Michała Archanioła w Rudzie Śląskiej">
Parafia św. Michała Archanioła w Rudzie Śląskiej



</doc>
<doc id="1335152" url="https://pl.wikipedia.org/wiki?curid=1335152" title="Marinus van Vrijbergen">
Marinus van Vrijbergen

Marinus van Vrijbergen (1657-1711) – holenderski dyplomata.
Od 1701 roku do śmierci w 1711 pełnił funkcję holenderskiego rezydenta w Londynie. W jego misji pomagał mu René de Saunière de l’Hermitage (1653-1729). Sekretarzami Vrijbergena w Londynie byli Benjamin Bertin (zm. 1721) i Jan Pieter Ravens, a jego agentem w Hadze - Johan Hallungius.
Od 1682 roku jego żoną była Angielka Anna Gibson. W 1683 roku urodziła im się córka, Elisabeth, którą Vrijbergenowie wydali za brytyjskiego pułkownika Thomasa Kennedy’ego.

</doc>
<doc id="1335153" url="https://pl.wikipedia.org/wiki?curid=1335153" title="Audrey Horne (postać)">
Audrey Horne (postać)

Audrey Horne – fikcyjna postać z amerykańskiego serialu "Miasteczko Twin Peaks". W jej rolę wcieliła się Sherilyn Fenn.
Audrey jest bogatą i nieszczęśliwą dziewczyną. Ma około 17 lat i uczęszcza do liceum. Umiejętnie osiąga prawie wszystko, czego chce, ale nie może zdobyć miłości ojca, Benjamina Horne, który jest magnatem miasteczka i ma obsesję na punkcie Laury Palmer. Na dodatek jej brat, Johnny, jest opóźniony w rozwoju i trzeba się nim ciągle zajmować. Znudzona i niekochana dziewczyna jest psotnicą i nikt nie traktuje jej poważnie.
Jej charakter ewoluuje w miarę postępowania serialu. Zakochuje się w Dale'u Cooperze, agencie FBI, który przyjeżdża do Twin Peaks badać sprawę śmierci Laury Palmer. Chcąc pomóc mu w rozwiązaniu zagadki, wpada w ogromne kłopoty, z których ratuje ją agent Cooper.
W drugim sezonie Audrey spotyka i zawiązuje prawdziwą więź z Johnem Justice Wheelerem, młodym milionerem współpracującym z ojcem dziewczyny. Poza tym Benjamin Horne w ramach swej odnowy duchowej naprawia relacje z córką i angażuje ją do pomocy w prowadzeniu interesów.
W finale serialu Audrey protestuje przykuta kajdankami do drzwi sejfu w banku, gdzie wybucha bomba zastawiona przez Thomasa Eckhardta. Nie dowiadujemy się jednak, czy dziewczyna ostatecznie ginie od wybuchu czy udaje jej się przeżyć.
Audrey Horne jest niezwykle barwnym charakterem "Miasteczka Twin Peaks". Ma ona swój świat, w który się chwilami zapada (np. taniec w barze mlecznym), umie korzystać z faktu bycia kobietą, jest nieprzewidywalna i zdolna do wszystkiego, ale pragnie prawdziwej dojrzałej miłości, co na końcu osiąga.

</doc>
<doc id="1335155" url="https://pl.wikipedia.org/wiki?curid=1335155" title="Hendrik Willem Rumpf">
Hendrik Willem Rumpf

Hendrik Willem Rumpf (1671-1743) holenderski dyplomata.
Jego ojcem był Christiaan Constantijn Rumpf (1636-1706), dyplomata i rezydent w Szwecji. Od 1700 roku Hendrik był tam jednym z jego współpracowników. W 1702 Hendrik był z misją w Anglii, a w 1704 został rezydentem pomocniczym ("adjunct-resident") holenderskim w Szwecji, aż do śmierci swego ojca w 1706, gdy został jedynym rezydentem.
Jako rezydent holenderski w Sztokholmie donosił w 1704 roku o kontrabandzie szwedzkich towarów do wroga Holandii, Królestwa Francji. Od 1723 roku poseł nadzwyczajny Holandii w Szwecji.
Jego żoną była Maria Dorothea Hildebrandt.

</doc>
<doc id="1335157" url="https://pl.wikipedia.org/wiki?curid=1335157" title="Bafata">
Bafata



</doc>
<doc id="1335161" url="https://pl.wikipedia.org/wiki?curid=1335161" title="Deák Ferenc tér">
Deák Ferenc tér

Deák Ferenc tér (pol. "Plac Ferenca Deáka") – plac w centrum Budapesztu. Ważny węzeł komunikacyjny miasta – znajduje się tutaj pętla tramwajów linii 47 i 49 oraz główny węzeł budapeszteńskiego metra. Pod placem znajduje się stacja Deák Ferenc tér, gdzie krzyżują się trzy linie podziemnej kolejki.

</doc>
<doc id="1335163" url="https://pl.wikipedia.org/wiki?curid=1335163" title="Jussi Jaaskelainen">
Jussi Jaaskelainen



</doc>
<doc id="1335165" url="https://pl.wikipedia.org/wiki?curid=1335165" title="Komin Berezovskaya">
Komin Berezovskaya



</doc>
<doc id="1335166" url="https://pl.wikipedia.org/wiki?curid=1335166" title="Ad-Diwanija">
Ad-Diwanija



</doc>
<doc id="1335167" url="https://pl.wikipedia.org/wiki?curid=1335167" title="Komin w Trbovlje">
Komin w Trbovlje



</doc>
<doc id="1335168" url="https://pl.wikipedia.org/wiki?curid=1335168" title="Jorge Luis Campos">
Jorge Luis Campos

Jorge Luis Campos Velasquez (ur. 11 sierpnia 1970 w Asunción) – paragwajski piłkarz grający na pozycji ofensywnego pomocnika lub napastnika.
Kariera klubowa.
Karierę piłkarską Campos rozpoczął w stołecznym mieście Asunción w tamtejszym klubie Club Olimpia. W 1990 roku zadebiutował w jego barwach w paragwajskiej Primera División. Swoje pierwsze sukcesy z tym klubem osiągnął w swoim debiutanckim sezonie, kiedy zdobył Copa Libertadores, a także Supercopa Sudamericana. W 1991 roku znów wystąpił w finale Copa Libertadores, ale tym razem Olimpia przegrała oraz został zwycięzcą Recopa Sudamericana. Natomiast w 1993 roku wywalczył swoje pierwsze mistrzostwo w karierze, a sukces ten powtórzył także w latach 1995 i 1997.
Jeszcze w 1997 roku Campos wyjechał do Chin. Został zawodnikiem Beijing Guo’an i grał w nim przez półtora roku. Zdobył Puchar Chin, a za rok 1997 został uhonorowany nagrodą Piłkarza Roku w lidze. W drugiej połowie 1998 roku Jorge na krótko trafił do meksykańskiego Cruz Azul, a w 1999 roku wrócił do ojczyzny i do 2002 roku grał w Cerro Porteño, z którym został mistrzem kraju w 2001 roku.
Na początku 2002 Campos przeszedł do chilijskiego Universidad Católica. Występował tam przez dwa lata (mistrzostwo fazy Apertura 2002) i w 2003 na krótko trafił do argentyńskiego Quilmes Atlético Club. Rozegrał tam tylko 5 spotkań, a w 2004 roku kolejne 6 dla Club Libertad. Następnie grał w drużynie Club Nacional, a w latach 2005–2006 w Sportivo Luqueño. W jego barwach zakończył piłkarską karierę.
Kariera reprezentacyjna.
W reprezentacji Paragwaju Campos zadebiutował w 1995 roku. W tym samym roku wystąpił na Copa América 1995. W 1998 został powołany przez selekcjonera Paula Césara Carpegianiego do kadry na Mistrzostwa Świata we Francji. Tam wystąpił w trzech spotkaniach: zremisowanym 0:0 z Hiszpanią, wygranym 3:1 z Nigerią oraz przegranym 0:1 w 1/8 finału z Francją. Z kolei na Mistrzostwach Świata 2002 Jorge rozegrał cztery spotkania: z RPA (2:2), z Hiszpanią (1:3), ze Słowenią (3:1, zdobył gola w 73. minucie) oraz w 1/8 finału z Niemcami (0:1). Karierę reprezentacyjną zakończył w 2004 roku. W kadrze narodowej rozegrał 46 spotkań i zdobył 6 goli.

</doc>
<doc id="1335169" url="https://pl.wikipedia.org/wiki?curid=1335169" title="Cezary Czternastek">
Cezary Czternastek

Cezary Czternastek (ur. 26 lipca 1962, zm. 1 marca 2008 w Brzegu) – polski muzyk bluesowy, skrzypek, pianista, gitarzysta, wokalista oraz autor tekstów. 
Współpracował między innymi z zespołami Easy Rider, Kasa Chorych, Blustro, Hank Davison Band. Był twórcą grupy Cezar Blues Band. 
Pochowany został 10 marca na cmentarzu komunalnym w Brzegu.

</doc>
<doc id="1335170" url="https://pl.wikipedia.org/wiki?curid=1335170" title="Obcy (powieść)">
Obcy (powieść)

Obcy () – mikropowieść autorstwa francuskiego pisarza i noblisty Alberta Camusa, przedstawiająca losy człowieka wyobcowanego w świecie zła i hipokryzji, wydana w 1942 w Paryżu w wydawnictwie „Gallimard”; przekład na język polski wydano w 1958. 
Najsłynniejsza obok "Dżumy" powieść Camusa. Tematy poruszane w książce są często wymieniane jako przykłady egzystencjalizmu, choć Camus nie uważał siebie za przedstawiciela tego nurtu. Treść dzieła omawia różne kierunki filozoficzne, w tym przede wszystkim absurdyzm oraz ateizm, determinizm, nihilizm i stoicyzm.
W latach 1948–1989 książka była ocenzurowana w PRL.
Fabuła.
Głównym bohaterem jest Meursault, Francuz, który zabija Araba poznanego w Algierze. On też jest narratorem. Powieść podzielona jest na część pierwszą i drugą, przed i po zabójstwie.
Meursault jest przeciętnym, algierskim urzędnikiem, którego życie pozbawione jest wrażeń. Nie wykazuje większych emocji nawet w obliczu śmierci matki w przytułku, także związek z kobietą traktuje chłodno. 
Przypadkowo bohater wplątany zostaje w świat zbrodni: na prośbę sąsiada-sutenera uczestniczy w działaniach, których celem jest upokorzenie jego arabskiej kochanki, po czym na plaży uczestniczy w bójce z dwoma Arabami. Jednym z nich jest brat kobiety, będącej kiedyś pod "opieką" sutenera. Początkowo epizod wydaje się nie mieć znaczenia, jednak gdy Meursault powraca uzbrojony na miejsce bójki, spotyka Araba z nożem i – bez większego namysłu – strzela do niego, pozbawiając go życia. W czasie śledztwa, bez najmniejszych oznak skruchy, wyznaje beznamiętnie prawdę, nie próbując nawet znaleźć usprawiedliwienia dla zbrodni, którą popełnił. Zostaje oskarżony o morderstwo z premedytacją i skazany na śmierć. Także ten wyrok przyjmuje bez emocji, odrzucając propozycję przyjęcia religijnej otuchy.
Problematyka i odbiór utworu.
Bohater odrzucający świat uznawanych wartości przedstawiony w powieści Camusa był źródłem zarówno gwałtownych polemik, jak i sprzeciwu krytyki, dla której postawa bohatera była niezrozumiała. Czytelnicy utożsamiali często bohatera z ucieleśnieniem zła. Sam autor jednak twierdził, że jego zamiarem było pokazanie historii człowieka, który „zgadza się umrzeć dla prawdy”, prostego, pozbawionego heroizmu, instynktownego buntownika, który odmawia ukrywania swych prawdziwych odczuć.
Obecnie "Obcy" uznawany jest za jedno z najbardziej niepokojących dzieł literackich stworzonych w XX wieku, które przedstawia bunt wobec absurdu świata.

</doc>
<doc id="1335171" url="https://pl.wikipedia.org/wiki?curid=1335171" title="Obcopylność">
Obcopylność



</doc>
<doc id="1335174" url="https://pl.wikipedia.org/wiki?curid=1335174" title="Blok prawej odnogi">
Blok prawej odnogi



</doc>
<doc id="1335175" url="https://pl.wikipedia.org/wiki?curid=1335175" title="Christiaan Constantijn Rumpf">
Christiaan Constantijn Rumpf

Christiaan Constantijn Rumpf (ur. 1636, zm. 1706), dyplomata holenderski.
Był wieloletnim (1674-1706) rezydentem holenderskim w Sztokholmie. Od 1704 roku funkcję rezydenta pomocniczego ("adjunct-resident") przy nim sprawował jego syn Hendrik Willem Rumpf (1671-1743), który po śmierci ojca został rezydentem, a potem (1723) posłem nadzwyczajnym Holandii w szwedzkiej stolicy. 

</doc>
<doc id="1335177" url="https://pl.wikipedia.org/wiki?curid=1335177" title="Antropologia tańca">
Antropologia tańca

Antropologia tańca – dział antropologii zajmujący się wyjaśnianiem powiązań pomiędzy formami ruchu a kulturą. Dla powstania kierunku przyczyniły się badania prowadzone przez m.in. Curta Sachsa, Rudolfa Labana, czy Franza Boasa. W Polsce początki myślenia antropologicznego w badaniach nad tańcem znaleźć można w pracach Kazimierza Moszyńskiego i Cezarii Baudouin de Courtenay Ehrenkreutz Jędrzejewiczowej. 

</doc>
<doc id="1335179" url="https://pl.wikipedia.org/wiki?curid=1335179" title="Sajwun">
Sajwun



</doc>
<doc id="1335185" url="https://pl.wikipedia.org/wiki?curid=1335185" title="Seiyoun">
Seiyoun



</doc>
<doc id="1335186" url="https://pl.wikipedia.org/wiki?curid=1335186" title="Ardvreck Castle">
Ardvreck Castle

Ardvreck Castle – szkocki zamek nad jeziorem Loch Assynt. Został wybudowany ok. roku 1590 przez klan MacLeodów. Później zamek dostał się pod rządy klanu MacKenzie.
W roku 1726 w pobliżu zamku klan MacKenzie zbudował nowocześniejszą posiadłość "Calda House", która spłonęła w 1737 roku.

</doc>
<doc id="1335187" url="https://pl.wikipedia.org/wiki?curid=1335187" title="02NFI">
02NFI



</doc>
<doc id="1335188" url="https://pl.wikipedia.org/wiki?curid=1335188" title="RBBB">
RBBB



</doc>
<doc id="1335189" url="https://pl.wikipedia.org/wiki?curid=1335189" title="Blok lewej odnogi pęczka Hisa">
Blok lewej odnogi pęczka Hisa

Blok lewej odnogi pęczka Hisa (, "LBBB", ) – następstwo zwolnienia lub przerwania przewodzenia w lewej odnodze pęczka Hisa. Bloki śródkomorowe nie objawiają się klinicznie, dopóki nie towarzyszy im zaawansowany blok przedsionkowo-komorowy. Bloki niezupełne nieznacznie odbiegają od normy – mogą być traktowane jako jej dopuszczalne stany. Osłuchowo stwierdza się niekiedy paradoksalne rozdwojenie drugiego tonu serca (składowa płucna poprzedza aortalną).
Etiologia.
Blok lewej odnogi występuje najczęściej w:
Nowo powstały LBBB uważa się za elektrokardiograficzny objaw STEMI równoważny uniesieniu ST. Świeży LBBB w połączeniu z potwierdzonym wzrostem biomarkerów zawału powyżej 99. percentyla górnej granicy referencyjnej stanowi jedno z kryteriów rozpoznania ostrego zawału mięśnia sercowego (ESC/ACC/AHA/WHF 2007).
Kryteria.
Kryteria rozpoznania LBBB:
Kryteria rozpoznania niezupełnego LBBB (ILBBB):
Bloki wiązek lewej odnogi.
W najczęstszym typie morfologicznym ludzkiego układu bodźcoprzewodzącego występują trzy rozgałęzienia lewej odnogi pęczka Hisa, rzadziej są to dwie odnogi. Stąd stawiane są rozpoznania bloku przedniej wiązki lewej odnogi i bloku tylnej wiązki lewej odnogi. Nie ma uznanych kryteriów rozpoznania bloku trzeciej wiązki, przegrodowej.
Kryteria rozpoznania bloku przedniej wiązki lewej odnogi (LAFB, left anterior fascicular block; LAHB, LAH, left anterior hemiblock):
Kryteria rozpoznania bloku tylnej wiązki lewej odnogi (LPFB, left posterior fascicular block):
Należy wykluczyć inne przyczyny odchylenia osi elektrycznej w prawo: przerost prawej komory, POChP, rozedmę, anatomicznie poziome serce.
Za rozpoznaniem bloku wiązki przegrodowej przemawia współistnienie cech zawału ściany przedniej i ILBBB.

</doc>
<doc id="1335190" url="https://pl.wikipedia.org/wiki?curid=1335190" title="Luis Cubilla">
Luis Cubilla

Luis Cubilla Almeida (ur. 28 marca 1940 w Paysandú, zm. 3 marca 2013 w Asunción) – urugwajski piłkarz, trener. Brat Pedra Cubilli.
Cubilla należy do najwybitniejszych piłkarzy w dziejach piłki urugwajskiej, który zdobył 15 krajowych i międzynarodowych tytułów. Jest jedynym piłkarzem, który zdobył mistrzostwo Urugwaju w barwach trzech klubów - CA Peñarol, Nacionalu i Defensorze. Także jako trener okazał się jednym z najlepszych w Ameryce Południowej, sięgając po 17 klubowych tytułów na arenie krajowej i międzynarodowej.
Kariera piłkarska.
Noszący przydomek "El Negro" Cubilla zaczynał swoją karierę piłkarską w młodzieżowej drużynie Colón Paysandú. W 1957 roku przeszedł do CA Peñarol, z którym sięgnął po liczne sukcesy - 4 tytuły mistrza Urugwaju, dwukrotny triumf w Copa Libertadores oraz zwycięstwo w Pucharze Interkontynentalnym.
W 1962 został piłkarzem klubu FC Barcelona, z którym w 1963 zdobył Puchar Hiszpanii (Copa del Rey).
Do Ameryki Południowej Cubilla powrócił w 1964 roku i rozpoczął grę w argentyńskim klubie River Plate. W 1969 wrócił do Urugwaju, tym razem do klubu Club Nacional de Football, z którym zdobył cztery tytuły mistrzowskie oraz kolejny raz sięgnął po Copa Libertadores i Puchar Interkontynentalny.
W ostatnich latach swojej kariery Cubilla grał w Chile, w klubie Santiago Morning, skąd wrócił do Urugwaju, by grać w Defensor Sporting. Wraz z "Defensorem" zdobył mistrzostwo Urugwaju, przełamując monopol "Peñarolu" i "Nacionalu".
W latach 1959-1974 Cubilla rozegrał w reprezentacji Urugwaju 38 meczów i zdobył 11 bramek. Trzykrotnie wystąpił w finałach mistrzostw świata - w 1962, 1970 i 1974.
W finałach mistrzostw świata w 1962 roku Urugwaj odpadł już w fazie grupowej, a Cubilla zagrał w dwóch meczach - z Kolumbią (zdobył bramkę) i z ZSRR. Był w kadrze „40” na finały mistrzostw świata w 1966 roku.
W mistrzostwach świata w 1970 roku Urugwaj zajął 4. miejsce. W turnieju tym Cubilla rozegrał pięć spotkań - z Izraelem, Włochami, ZSRR, Brazylią (zdobył bramkę) i z Niemcami.
W niemieckich mistrzostwach w 1974 roku Urugwaj odpadł w fazie grupowej. Cubilla zagrał w dwóch meczach - z Holandią i Szwecją.
Cubilla nigdy nie zagrał w turnieju Copa América.
Kariera trenerska.
Jako trener szczególnie dużo sukcesów zdobył z klubem Club Olimpia, zwyciężając w 7 międzynarodowych turniejach i zdobywając wiele tytułów mistrza Paragwaju. Trenował również takie kluby jak Newell’s Old Boys Rosario, Club Nacional de Football, CA Peñarol, Defensor Sporting, Danubio FC, Atlético Nacional, River Plate, Cerro Porteño i Club Libertad.
W lutym 2007 Cubilla podpisał kontrakt z ekwadorskim klubem Barcelona SC.

</doc>
<doc id="1335191" url="https://pl.wikipedia.org/wiki?curid=1335191" title="Jean de Robéthon">
Jean de Robéthon

Jean de Robéthon (John de Robethon) (zm. 1722) – hanowerski i brytyjski polityk.
Robéthon był jednym z francuskich hugenotów, którzy uciekli, gdy król Ludwik XIV wydał edykt z Fontainebleau (1685), znoszący edykt nantejski z 1598 ustanawiający tolerancję dla protestantów we Francji.
Robéthon był przez jakiś czas sekretarzem Wilhelma III, przyjaciela hugenotów i wroga króla Ludwika. Nieco później był na służbie księcia brunszwicko-lüneburskiego Jerzego Wilhelma. Po śmierci tego ostatniego w roku 1705 przeszedł na służbę jego bratanka Jerzego Ludwika, od roku 1714 króla Wielkiej Brytanii, który po 1714 zabrał go ze sobą do Londynu.
Jean de Robéthon i inni ministrowie Meklemburczyk Andreas Gottlieb Bernstorff i Johann Kasper von Bothmer posiadali po 1714 znaczny wpływ na brytyjską politykę zagraniczna, przeciwko czemu wystąpił w końcu parlament brytyjski i niektórzy jego liderzy, jak Sir Robert Walpole.

</doc>
<doc id="1335192" url="https://pl.wikipedia.org/wiki?curid=1335192" title="Canas">
Canas



</doc>
<doc id="1335194" url="https://pl.wikipedia.org/wiki?curid=1335194" title="LBBB">
LBBB



</doc>
<doc id="1335195" url="https://pl.wikipedia.org/wiki?curid=1335195" title="01NFI">
01NFI



</doc>
<doc id="1335197" url="https://pl.wikipedia.org/wiki?curid=1335197" title="John de Robethon">
John de Robethon



</doc>
<doc id="1335198" url="https://pl.wikipedia.org/wiki?curid=1335198" title="Napady MAS">
Napady MAS



</doc>
<doc id="1335202" url="https://pl.wikipedia.org/wiki?curid=1335202" title="Habartice">
Habartice

Habartice (niem. Ebersdorf) - niewielka wieś (470 mieszkańców w 2005 r.) na północy Czech w kraju libereckim, 11 km od miasta Frydlant. We wsi do 21 grudnia 2007 r. funkcjonowało drogowe przejście graniczne z Polską Habartice - Zawidów, które to na mocy układu z Schengen zostało zlikwidowane. Obie miejscowości rozdziela Koci potok.
Historia.
Pierwsza wzmianka w roku 1399. Od XV wieku w posiadaniu rodziny von Bindemann. Pod koniec XVI w. podzielony pomiędzy rodzinę von Bindemann i Schwanitz. W roku 1662 ponownie zjednoczona jako majątek Hansa Ludwiga von Rodewitz, który w 1712 r. odsprzedał wieś Janowi Wacławowi Gallas.
W XIX wieku rozwojowi wsi służyły zbudowane wówczas szlaki komunikacyjne - droga główna do Frydlantu i droga kolejowa Frydlant-Zawidów. Po drugiej wojnie światowej ze wsi wysiedlono (w sposób przymusowy ale i wskutek dobrowolnych decyzji) ponad 200 osób pochodzenia niemieckiego. Zostało 13 obywateli niemieckich, pozostali osadnicy pochodzą głównie z Czech centralnych.
W roku 1950 do wsi dołączono osadę Haj. W roku 1980 przyłączono też sąsiadującą wieś Pertoltice jednak zostały one ponownie rozdzielone w roku 1991.

</doc>
<doc id="1335204" url="https://pl.wikipedia.org/wiki?curid=1335204" title="Yellow Generation">
Yellow Generation

Yellow Generation – japoński zespół wykonujący muzykę pop.
Trio w składzie z Yuki, Yuko i Hitomi zadebiutowało w 2002 roku singlem "Lost Generation". Wykonuje końcowy utwór w anime "Fullmetal Alchemist" ("Tobira no Mukou e"). Grupa zakończyła działalność 15 listopada 2006.

</doc>
<doc id="1335205" url="https://pl.wikipedia.org/wiki?curid=1335205" title="Ángel Bossio">
Ángel Bossio

Ángel Bossio (ur. 5 maja 1905, zm. 31 sierpnia 1978) – argentyński piłkarz, bramkarz. Srebrny medalista MŚ 30.
Grał w Club Atlético Talleres i River Plate. Z Argentyną brał udział w igrzyskach w Amsterdamie (srebrny medal) i triumfował w Copa América 1927 oraz Copa América 1929. W kadrze grał w latach 1927-1936, wystąpił w 27 meczach. Podczas MŚ 30 zagrał w trzech spotkaniach eliminacyjnych, w meczach decydujących o miejscu na podium w bramce stanął Juan Botasso.

</doc>
<doc id="1335206" url="https://pl.wikipedia.org/wiki?curid=1335206" title="Angel Bossio">
Angel Bossio



</doc>
<doc id="1335207" url="https://pl.wikipedia.org/wiki?curid=1335207" title="Johann Kasper von Bothmer">
Johann Kasper von Bothmer

Johann Kasper (Caspar), hrabia von Bothmer, lub Bothmar (ur. 10 kwietnia 1656 w Lauenbrück, zm. 18 lutego 1732 w Londynie, w dzielnicy Middlesex znany w brytyjskiej historiografii jako baron Bothmer, był hanowerskim i brytyjskim politykiem i dyplomatą.
Życiorys.
Był pogrobowcem. Jego ojcem był baron Julius August von Bothmer (1621–1655), a matką Margarethe Eleonore Petersdorff (1638–1729).
W 1711 roku Johann Kasper von Bothmer był hanowerskim posłem w Londynie, gdzie wygłaszał odezwy do brytyjskiego parlamentu w sprawie sukcesji hanowerskiej.
Gdy w 1714 roku Jerzy I Hanowerski został królem Wielkiej Brytanii, uczynił z Bothmera swego doradcę, na co Brytyjczycy patrzyli niechętnym okiem.
W latach 1720–1732 mieszkał w Londynie w domu, który niedługo potem stał się częścią domu znanego jako 10 Downing Street – siedziby premierów brytyjskich, i którego lokatorem od roku 1732 był premier Robert Walpole.
Był dwukrotnie żonaty; jego pierwszą żoną była Sofie Ehrengard von der Asseburg, którą poślubił 17 czerwca 1684 w Herrenhausen, a drugą Gisela Erdmuth von Hoyan (1669–1741), którą poślubił w Dreźnie 28 grudnia 1696 roku.
Anglicy pisali jego nazwisko Bothmar, by wymawiać: "bothmer".

</doc>
<doc id="1335208" url="https://pl.wikipedia.org/wiki?curid=1335208" title="Zespół Eisenmengera">
Zespół Eisenmengera

Zespół Eisenmengera (naczyniowa choroba płuc, ang. "Eisenmenger’s syndrome", PVD) – zespół objawów spowodowanych prawo-lewym przeciekiem na poziomie serca lub pni tętniczych. Warunkiem zaistnienia zespołu jest obecność ubytku przegrody międzykomorowej lub miedzyprzedsionkowej, który w początkowej fazie powoduje wystąpienie przecieku lewo-prawego (tzn. z lewej komory serca do prawej, zgodnie z gradientem ciśnień). Przewlekła choroba naczyniowa płuc prowadzi do wzrostu oporu w krążeniu płucnym, który jest nieodwracalny, ponieważ dochodzi do przerostu ściany tętniczek łożyska płucnego. Przerasta również przeciążony mięsień prawej komory, co powoduje zmianę gradientu ciśnień i odwrócenie kierunku przecieku: powstaje przeciek prawo-lewy. Nieutlenowana krew z prawej komory serca trafia do dużego krążenia, powodując niedotlenienie organizmu (objawia się to wystąpieniem sinicy centralnej). Rokowanie jest poważne, w związku z nieodwracalnością zmian w układzie krążenia. Obecnie wady serca prowadzące do rozwoju zespołu Eisenmengera są zazwyczaj wcześnie wykrywane i korygowane, zanim dojdzie do utrwalenia zmian w krążeniu. W rozwiniętej postaci zespołu jedyną metodą leczenia przyczynowego jest przeszczepienie serca i płuc (rzadko stosowany, niezadowalające wyniki). W leczeniu objawowym stosuje się leki obniżające ciśnienie w krążeniu płucnym. Stwierdzono, że macitentan nie wykazuje lepszego niż placebo działania w leczeniu zespołu Eisenmengera.
Zespół opisał jako pierwszy Victor Eisenmenger w 1897 roku. Nazwę zespołu Eisenmengera wprowadził Paul Wood w 1959 roku.

</doc>
<doc id="1335209" url="https://pl.wikipedia.org/wiki?curid=1335209" title="Języki nachskie">
Języki nachskie

Języki nachskie – nieliczna grupa języków, używanych na Kaukazie Północnym, w Czeczenii i Inguszetii oraz w kacheckiej Zemo-Alweni. Liczba użytkowników waha się, w zależności od źródła, od 1,1 mln do 1,7 mln. Początkowo uważano je za odrębną rodzinę językową – nachską lub północno-środkowo kaukaską, jednak obecnie zazwyczaj klasyfikuje je się jako podrodzinę języków nach-dagestańskich.
Klasyfikacja.
Języki nachskie dzielimy na:

</doc>
<doc id="1335213" url="https://pl.wikipedia.org/wiki?curid=1335213" title="Języki wajnachskie">
Języki wajnachskie

Języki wajnachskie – kontinuum językowe w obrębie rodziny czy podrodziny nachskiej. Tworzą je:

</doc>
<doc id="1335214" url="https://pl.wikipedia.org/wiki?curid=1335214" title="Ferdinand Daucik">
Ferdinand Daucik



</doc>
<doc id="1335215" url="https://pl.wikipedia.org/wiki?curid=1335215" title="Benjamin Bertin">
Benjamin Bertin

Benjamin Bertin (zm. 1721) był holenderskim dyplomatą.
Służył jako sekretarz holenderskim posłom w Wielkiej Brytanii: van Vrijbergenenowi (1657-1711) i Ph. J. van Borssele van der Hooghe.
Dwukrotny "Chargé d’affaires" ("zaakgelastigde") Holandii w Londynie; w latach 1705-1714 i 1716-1717.

</doc>
<doc id="1335216" url="https://pl.wikipedia.org/wiki?curid=1335216" title="Plamki Rotha">
Plamki Rotha

Plamki Rotha (ang. Roth's spots) – spotykane w infekcyjnym zapaleniu wsierdzia wybroczyny w siatkówce. Widoczne są w badaniu dna oka. Typowo mają blady środek. Nie są objawem patognomonicznym dla IZW; spotykane są też w białaczkach, cukrzycy, anemii Addisona-Biermera, po epizodach niedokrwiennych.
Opisał je w 1872 roku patolog Moritz Roth.

</doc>
<doc id="1335217" url="https://pl.wikipedia.org/wiki?curid=1335217" title="Dowth">
Dowth

Dowth () – neolityczny grób korytarzowy w Irlandii, położony w sąsiedztwie podobnych obiektów Newgrange i Knowth, należący wraz z nimi do kompleksu Brú na Bóinne. Dowth jest najmniej znanym, chociaż prawdopodobnie najstarszym z trzech wielkich grobowców kompleksu i jedynym, na którego terenie nie przeprowadzono współcześnie systematycznych wykopalisk.
Opis.
Wzgórze grobowca Dowth ma około 85 m średnicy i 15 m wysokości i jest mocno zniekształcone – prowadzone w XIX wieku wykopaliska oraz eksploatacja kamienia pozostawiły w jego centrum "krater". Podnóże pagórka otoczone było kręgiem złożonym z około 115 wielkich kamieni, około połowa z nich zachowała się do naszych czasów. W bezpośrednim sąsiedztwie głównego wzgórza znajduje się kilka mniejszych grobów.
Główny grobowiec ma dwa wejścia, oba zlokalizowane po zachodniej stronie. Korytarze są wyraźnie krótsze, niż w pozostałych dwóch obiektach. Od wejścia południowego korytarz o długości 3,3 m prowadzi do okrągłej komory z jedną niszą, po prawej stronie. Od wejścia północnego korytarz długości 8,2 m prowadzi do komory o kształcie krzyża, podobnej do istniejących w dwóch pozostałych grobach. Wyróżnia się ona jednak tym, że jedna z nisz prowadzi do kolejnej komory o kształcie litery L. W północnej komorze zachowały się wielkie kamienne misy na podłodze i oryginalny sufit. W komorze południowej sufit kamienny uległ zawaleniu i został zastąpiony przez współczesny, betonowy.
Południowa komora Dowth jest zorientowana na zachód słońca w dniu przesilenia zimowego. W dniu tym (a praktycznie, ze względu na małą długość korytarza, przez cały grudzień i styczeń) promienie zachodzącego słońca oświetlają jej wnętrze.
Obecnie wejścia do obydwu korytarzy są niepozorne, jednak znaleziony w ich okolicy biały kwarc (pochodzący z położonych o kilkadziesiąt kilometrów na południe gór Wicklow) sugeruje, że były one obudowane podobnie jak wejście do Newgrange.
Podobnie jak grobowiec w Knowth, Dowth pozostało centrum ludzkiej aktywności także po upadku kultury, która je stworzyła. Brak jest dokładnej dokumentacji XIX-wiecznych wykopalisk, wiadomo jednak, że odnaleziono w ich trakcie kości ludzkie i zwierzęce pochodzące z pierwszego tysiąclecia przed Chrystusem, a także obiekty z czasów wczesnochrześcijańskich. We wczesnym średniowieczu od północnego wejścia wykopano dodatkowy korytarz, służący prawdopodobnie do przechowywania żywności lub jako kryjówka na wypadek napadu. Świadczy to o istnieniu w tym okresie ludzkiej osady wokół pagórka.
W przeciwieństwie do Newgrange i Knowth, które są ogrodzone i dostępne do zwiedzania wyłącznie w grupach i z przewodnikiem, Dowth jest z zewnątrz swobodnie dostępny. Można do niego dojechać boczną drogą, jadąc z Droghedy w kierunku Slane i skręcając na południe od głównej drogi. Zwiedzanie wnętrza nie jest możliwe, oba wejścia są zabezpieczone kratami.

</doc>
<doc id="1335218" url="https://pl.wikipedia.org/wiki?curid=1335218" title="Włochy Wartości">
Włochy Wartości

Włochy Wartości (wł. "Italia dei Valori", IdV) – włoska populistyczna partia polityczna o profilu centrowym, założona przez Antonio Di Pietro, działająca od 1998 i należąca do Partii Europejskich Liberałów, Demokratów i Reformatorów.
Historia.
Ugrupowanie powstało z inicjatywy Antonio Di Pietro, prokuratora znanego z postępowań „antymafijnych” z początku lat 90., ministra robót publicznych w pierwszym rządzie Romano Prodiego (1996–1997), który z ramienia Demokratów Lewicy został w 1998 w Toskanii wybrany do Senatu.
W tym samym roku zainicjowano powołanie nowego ugrupowania, które już rok później przyłączyło się do nowej inicjatywy Romano Prodiego, ugrupowania Demokraci, działającej w ramach Drzewa Oliwnego. W wyborach do Parlamentu Europejskiego w 1999 lista Demokratów uzyskała 7,7% głosów, co przyniosło liderowi IdV mandat europosła. W 2000 Antonio Di Pietro odszedł z partii i reaktywował Włochy Wartości, sprzeciwiając się powołaniu nowego rządu kierowanego przez Giuliano Amato, byłego długoletniego członka Włoskiej Partii Socjalistycznej.
IdV w wyborach parlamentarnych w 2001 wystartowała samodzielnie, prowadząc kampanię wyborczą skierowaną m.in. przeciwko nielegalnej imigracji i centroprawicowej koalicji Silvio Berlusconiego. Ostatecznie partia uzyskała 3,9% głosów, nie wprowadzając żadnych posłów do Izby Deputowanych. Jedyny senator wkrótce po wyborach przeszedł do Forza Italia.
W wyborach do Europarlamentu w 2004 IdV sprzymierzył się z byłym liderem Włoskiej Partii Komunistycznej, Achille Occhetto, tworząc listę wyborczą Di Pietro-Occhetto, z której obaj liderzy uzyskali mandaty.
W 2006 partia została wzmocniona przez byłego burmistrza Palermo, Leolucę Orlando, a także niewielkie grupy rozłamowców z Popolari-UDEUR i Demokratów Lewicy. W wyborach parlamentarnych w tym samym roku partia uzyskała 2,1% głosów (co dało jej 17 posłów i 4 senatorów), będąc członkiem zwycięskiej centrolewicowej koalicji "L'Unione". W nowym rządzie Romano Prodiego Antonio Di Pietro został mianowany ministrem infrastruktury.
Przed przedterminowymi wyborami w 2008 Włochy Wartości zblokowały się z Partią Demokratyczną. W wyborach ugrupowanie uzyskało 4,4% głosów, co pozwoliło jej na wprowadzenie 29 deputowanych oraz 14 senatorów. Rok później partia otrzymała 8,0% głosów w wyborach do PE, co przełożyło się na 7 mandatów. W 2013 partia współpracująca z Rewolucją Obywatelską znalazła się poza parlamentem. W tym samym roku jej liderem został Ignazio Messina.

</doc>
<doc id="1335219" url="https://pl.wikipedia.org/wiki?curid=1335219" title="Bobbi Adore">
Bobbi Adore



</doc>
<doc id="1335220" url="https://pl.wikipedia.org/wiki?curid=1335220" title="Bobbie Adore">
Bobbie Adore



</doc>
<doc id="1335221" url="https://pl.wikipedia.org/wiki?curid=1335221" title="Annie Bunz">
Annie Bunz



</doc>
<doc id="1335222" url="https://pl.wikipedia.org/wiki?curid=1335222" title="Cassidey Rae">
Cassidey Rae



</doc>
<doc id="1335223" url="https://pl.wikipedia.org/wiki?curid=1335223" title="Paisley Adams">
Paisley Adams



</doc>
<doc id="1335224" url="https://pl.wikipedia.org/wiki?curid=1335224" title="Annie Bunns">
Annie Bunns



</doc>
<doc id="1335225" url="https://pl.wikipedia.org/wiki?curid=1335225" title="Chasey Laine">
Chasey Laine



</doc>
<doc id="1335226" url="https://pl.wikipedia.org/wiki?curid=1335226" title="Chasey Lane">
Chasey Lane



</doc>
<doc id="1335227" url="https://pl.wikipedia.org/wiki?curid=1335227" title="Eva Evangelina">
Eva Evangelina



</doc>
<doc id="1335228" url="https://pl.wikipedia.org/wiki?curid=1335228" title="Porshe Lynn">
Porshe Lynn



</doc>
<doc id="1335229" url="https://pl.wikipedia.org/wiki?curid=1335229" title="Buraimi">
Buraimi



</doc>
<doc id="1335232" url="https://pl.wikipedia.org/wiki?curid=1335232" title="Perikardiocenteza">
Perikardiocenteza

Perikardiocenteza – zabieg mający na celu ewakuację płynu znajdującego się w worku osierdziowym poprzez jego nakłucie i odbarczenie, a przez to obniżenie ciśnienia osierdziowego. Perikardiocenteza jest zabiegiem ratującym życie pacjentom z tamponadą serca. Jedynym wyjątkiem jest tamponada spowodowana rozwarstwieniem aorty, w której perikardiocenteza jest przeciwwskazana, a konieczna jest pilna interwencja kardiochirurgiczna.

</doc>
<doc id="1335233" url="https://pl.wikipedia.org/wiki?curid=1335233" title="House M.D.">
House M.D.



</doc>
<doc id="1335234" url="https://pl.wikipedia.org/wiki?curid=1335234" title="In the Ghetto (singel Nick Cave and the Bad Seeds)">
In the Ghetto (singel Nick Cave and the Bad Seeds)

Pierwszy singiel wydany pod szyldem Nick Cave and the Bad Seeds w 1984 roku. Piosenka ta jest nową aranżacją utworu pierwotnie wykonywanego przez Elvisa Presleya. Tekst piosenki opowiada o młodym chłopaku, który mieszka w getcie w Chicago, wchodzi w konflikt z prawem, zostaje postrzelony i ginie.Druga strona krążka zawierała utwór „The Moon Is in the Gutter” także pochodzący z płyty From Her to Eternity

</doc>
<doc id="1335237" url="https://pl.wikipedia.org/wiki?curid=1335237" title="Luis Alberto Cubilla">
Luis Alberto Cubilla



</doc>
<doc id="1335240" url="https://pl.wikipedia.org/wiki?curid=1335240" title="Géza Kalocsay">
Géza Kalocsay

Géza Kalocsay (ur. 30 maja 1913 w Berehowie, zm. 26 września 2008 w Budapeszcie) – węgierski piłkarz grający na pozycji napastnika, reprezentant Czechosłowacji i Węgier, trener (w latach 1966–1969 trener Górnika Zabrze).
Géza Kalocsay reprezentował barwy Unionu Berehovo, BFTC Berehowo, Sparty Praga, Olympique Lillois, Kispest FC, Ferencvárosi TC, Újpest FC, Ungvári AC oraz Szentlőrinci AC, a także reprezentacji Czechosłowacji (wicemistrzostwo świata 1934) i Węgier.
Jako trener prowadził Nyíregyházi MaDISz, Pápai Perutz, Debreceni Lokomotív, Honvéd Szeged, Vasas Izzó, Pécsi Dózsa, Partizana Belgrad, Standard Liège, Újpesti Dózsa, NA Hussein Dey, Górnika Zabrze, Ferencvárosi TC, Videoton FC, MTK Hungária, reprezentację Pakistanu oraz Al-Ahly Kair, a także był asystentem w reprezentacji Węgier i Algierii oraz w Górniku Zabrze.
Kariera piłkarska.
Géza Kalocsay karierę piłkarską rozpoczął w 1929 roku w juniorach Union Berehowo, w których występował do 1930 roku. Następnie w latach 1930–1932 grał w juniorach BFTC Berehowo. Następnie podpisał profesjonalny kontrakt ze Spartą Praga, z którym w sezonie 1935/1936 zdobył mistrzostwo Czechosłowacji, a także czterokrotnie wicemistrzostwo Czechosłowacji (1933, 1934, 1935, 1937), dwukrotnie Puchar Środkowo Czeski (1934, 1936) oraz Puchar Mitropa 1935. Występował w klubie do 1937 roku.
Następnie wyjechał do Francji, gdzie w latach 1937–1939 występował w Olympique Lillois, z którym dotarł do finału Pucharu Francji 1938/1939, w którym ulegli 3:1 z RC Paris.
Potem wyjechał na Węgry, gdzie grał w klubach: Kispest FC (1939-1940 – 21 meczów, 10 goli), Ferencvárosi TC (1940–1941 – 17 meczów, 8 goli – mistrzostwo Węgier 1941), Újpest FC (1941–1943 – 35 meczów, 17 goli), Ungvári AC (1943–1945 – 1 mecz) oraz w Szentlőrinci AC, w którym w 1947 roku po rozegraniu 1 meczu, zakończył w wieku 34 lat karierę piłkarską. Łącznie w lidze NB I rozegrał 75 meczów oraz strzelił 35 goli.
Kariera reprezentacyjna.
Géza Kalocsay w trakcie swojej kariery piłkarskiej reprezentował barwy dwóch krajów: Czechosłowacji i Węgier. W reprezentacji Czechosłowacji w latach 1933-1935 rozegrał 3 mecze. Został powołany przez selekcjonera Karela Petrů na mistrzostwa świata 1934 we Włoszech, na których jego drużyna przegrała w finale 1:2 z gospodarzami, jednak Kalocsay nie rozegrał na tym turnieju żadnego meczu. Natomiast w reprezentacji Węgier w 1940 roku rozegrał 2 mecze.
Kariera trenerska.
Géza Kalocsay w 1946 roku rozpoczął karierę trenerską w klubie ligi NB II – Nyíregyházi MaDISz. Następnie do 1952 roku prowadził Pápai Perutz. Następnymi klubami w karierze Kalocsaya były: Debreceni Lokomotív (1952–1953), Honvéd Szeged (1953), Vasas Izzó (1954–1955) (jednocześnie będąc asystentem Gusztáva Sebesa w reprezentacji Węgier) oraz Pécsi Dózsa (1956).
W sezonie 1957/1958 Kalocsay był trenerem jugosłowiańskiego Partizana Belgrad, z którym zdobył wicemistrzostwo kraju. W latach 1958–1961 trenował belgijski Standard Liège, z którym w sezonie 1960/1961 zdobył mistrzostwo kraju. Następnie wrócił do ojczyzny, gdzie w sezonie 1961/1962 był szkoleniowcem Újpesti Dózsa, z którym zdobył mistrzostwo kraju oraz dotarli do półfinału Pucharu Zdodywców Pucharów, w którym został pokonany przez późniejszego finalistę – włoską AC Fiorentinę (0:2, 0:1). Następnie wyjechał do Algierii, gdzie w latach 1963–1965 trenował NA Hussein Dey, a w latach 1964–1965 był asystentem Abderrahmana Ibrira w reprezentacji Algierii.
W 1966 roku przyjechał do Polski, gdzie w latach 1966–1969 trenował Górnik Zabrze, który pod wodzą Kalocsaya należał do jednych z czołowych zespołów w Europie. Zdobył z tym klubem mistrzostwo (1967), wicemistrzostwo Polski (1969), 3. miejsce w ekstraklasie (1968), dwukrotnie Puchar Polski (1968, 1969), a także dotarł do ćwierćfinału Pucharu Europy, w którym został pokonany przez późniejszego triumfatora tych rozgrywek – angielski Manchester United (0:2, 1:0).
Następnie wrócił do ojczyzny, gdzie w sezonie 1970 trenował Ferencvárosi TC, z którym zdobył mistrzostwo kraju, potem w 1971 roku wrócił do Górnika Zabrze, tym razem w roli asystenta Ferenca Szuszy. Następnymi klubami w karierze trenerskiej Kalocsaya były: Videoton FC (1971–1972) oraz MTK Hungária (1972–1974).
W latach 1974–1980 był selekcjonerem reprezentacji Pakistanu, następnie w latach 1980–1982 egipskiego Al-Ahly Kair, z którym dwukrotnie zdobył mistrzostwo kraju (1981, 1982), Puchar Egiptu (1981) oraz w sezonie 1982 triumfował w Afrykańskiej Lidze Mistrzów, po czym w wieku 69 lat zakończył karierę trenerską.
Śmierć.
Géza Kalocsay zmarł 26 września 2008 w Budapeszcie w wieku 95 lat.
Upamiętnienie.
W filmie "Gwiazdy" (2017) w reżyserii Jana Kidawy-Błońskiego w postać Kalocsaya wcielił się wokalista zespołu muzycznego Vox – Witold Paszt.

</doc>
<doc id="1335241" url="https://pl.wikipedia.org/wiki?curid=1335241" title="Geza Kalocsay">
Geza Kalocsay



</doc>
<doc id="1335242" url="https://pl.wikipedia.org/wiki?curid=1335242" title="Asau">
Asau



</doc>
<doc id="1335243" url="https://pl.wikipedia.org/wiki?curid=1335243" title="It Takes a Lot to Laugh, It Takes a Train to Cry">
It Takes a Lot to Laugh, It Takes a Train to Cry

It Takes a Lot to Laugh, It Takes a Train to Cry – piosenka skomponowana przez Boba Dylana, nagrana przez niego w lipcu i wydana na albumie "Highway 61 Revisited" w sierpniu 1965 r.
Historia i charakter utworu.
„It Takes a Lot to Laugh, It Takes a Train to Cry” wykorzystuje jeden z archetypicznych tematów bluesów – „kolej żelazną” czyli pociąg. Był on zawsze uważany za symbol męskości, męskiej mocy. Dylan – sam drobnej postury, co szczególnie dobrze jest widoczne w filmie "Pat Garrett i Billy Kid" – wychowywał się na „kowbojskim” serialu telewizyjnym „Gunsmoke”, którego bohaterem był Matt Dillon, od którego zaczerpnął w 1958 r. swój sceniczny pseudonim (bez żadnego związku z poetą walijskim Dylanem Thomasem, o którym nic nie wiedział). W 1963 r. podczas Newport Folk Festival Dylan tak chciał wszystkim imponować swoją męskością, że paradował z olbrzymim biczyskiem, z którego strzelał na lewo i prawo.
Jednak ten szybki blues został wzbogacony; Dylan zderzył tu męskość z emocjonalnością, a ściślej – z emocjonalnością poety podatną na zranienie. Dlatego utwór ten wyraża uczucia frustracji i samotności poprzez serię luźno powiązanych obrazów związanych ze związkami między kobietą a mężczyzną. Dylan aluzyjnie nawiązał tu także do śmierci Chrystusa „na szczycie wzgórza”.
Dylan właściwie nigdy nie wytłumaczył tytułu piosenki (ale też nikt go o to oficjalnie nigdy nie zapytał). Źródeł utworu można doszukać się w bluesach miejskich, które powstawały w latach 40. XX w. w takich miastach Środkowego Zachodu USA jak Kansas City i St. Louis. Pewne sformułowania poetyckie mają związek z „Poor Me” Charleya Pattona (nagranym 1 lutego 1934 w Nowym Jorku), „Milk Cow Blues” Kokomo Arnolda (nagranym 10 września 1934 w Chicago) oraz z tradycyjną piosenką „Rocks and Gravel”.
Piosenka ulegała twórczej ewolucji; początkowym (bo jeszcze z 15 czerwca) tytułem był „Phantom Engineer” i „Phantom Engineer Number Cloudy” jednak szybko została przemianowana na „It Takes a Lot to Laugh”. Al Kooper wspomina, że próbowali wielkiej ilości wariantów utworu. Dokonano kilkunastu nagrań piosenki, wiele z nich jest bardzo szybkich, dużo szybszych od wersji, która została ostatecznie wybrana z nagrań dokonanych 29 lipca.
Chociaż kompozycja ta wykonywana była w każdej dekadzie kariery Dylana, to stosunkowo rzadko. Była jednym z trzech utworów wybranych przez Dylana do wstrząśnięcia publiczności folkowej poprzez wykonanie jej na elektrycznych instrumentach na Newport Folk Festival w 1965 r.
Mocno bluesową wersją przedstawił Dylan publiczności podczas festiwalu "Woodstock II" w 1994 r.
Pod koniec 2003 r. dodał do utworu długie wirtuozerskie solo na harmonijce ustnej.

</doc>
<doc id="1335244" url="https://pl.wikipedia.org/wiki?curid=1335244" title="Luís Alberto Cubilla">
Luís Alberto Cubilla



</doc>
<doc id="1335245" url="https://pl.wikipedia.org/wiki?curid=1335245" title="Crnomelj">
Crnomelj



</doc>
<doc id="1335246" url="https://pl.wikipedia.org/wiki?curid=1335246" title="Kołchozabad">
Kołchozabad



</doc>
<doc id="1335247" url="https://pl.wikipedia.org/wiki?curid=1335247" title="Kolchozabad">
Kolchozabad



</doc>
<doc id="1335248" url="https://pl.wikipedia.org/wiki?curid=1335248" title="Al-Burma">
Al-Burma



</doc>
<doc id="1335249" url="https://pl.wikipedia.org/wiki?curid=1335249" title="El Borma">
El Borma



</doc>
<doc id="1335250" url="https://pl.wikipedia.org/wiki?curid=1335250" title="Pavlohrad">
Pavlohrad



</doc>
<doc id="1335251" url="https://pl.wikipedia.org/wiki?curid=1335251" title="Tulaghi">
Tulaghi



</doc>
<doc id="1335252" url="https://pl.wikipedia.org/wiki?curid=1335252" title="Sao Tome">
Sao Tome



</doc>
<doc id="1335253" url="https://pl.wikipedia.org/wiki?curid=1335253" title="Liwa (ujednoznacznienie)">
Liwa (ujednoznacznienie)



</doc>
<doc id="1335255" url="https://pl.wikipedia.org/wiki?curid=1335255" title="Dondo">
Dondo



</doc>
<doc id="1335256" url="https://pl.wikipedia.org/wiki?curid=1335256" title="Teatr Ochoty w Warszawie">
Teatr Ochoty w Warszawie

Teatr Ochoty im. Jana i Haliny Machulskich – warszawski teatr, położony na Ochocie na osiedlu Kolonia Lubeckiego przy ul. Reja 9.
Historia.
Teatr założyło w 1970 małżeństwo Jan i Halina Machulscy. Od założenia do 1996 dyrektorem placówki był Jan Machulski. Od 1976 r. teatr wystawiał sztuki Szekspira w Zamościu, co dało początek Zamojskiemu Latu Teatralnemu. Sala teatru liczy niecałe 100 miejsc. Przy teatrze działa ognisko teatralne.
W latach 1996–2008 dyrektorem Teatru Ochoty był Tomasz Mędrzak. Od 2010 dyrektorem teatru jest Joanna Nawrocka.

</doc>
<doc id="1335257" url="https://pl.wikipedia.org/wiki?curid=1335257" title="Teatr Ochota">
Teatr Ochota



</doc>
<doc id="1335260" url="https://pl.wikipedia.org/wiki?curid=1335260" title="Penny Ings">
Penny Ings



</doc>
<doc id="1335261" url="https://pl.wikipedia.org/wiki?curid=1335261" title="From a Buick 6">
From a Buick 6

From a Buick 6 – piosenka napisana przez Boba Dylana, nagrana przez niego w 1965 roku i wydana na albumie "Highway 61 Revisited" (1965).
Historia.
„From a Buick 6” jest prostym bluesrockowym utworem. Jest to jedna z najbardziej niedocenianych kompozycji Dylana, nie tylko przez słuchaczy, ale i przez samego autora. Wykonał ją publicznie tylko dwa razy. Podczas pracy nad wczesnymi wersjami dzieło było zatytułowane „Lunatic Princess”.
Jednym ze źródeł piosenki było nagranie „She’s Mean” dokonane przez grupę Joey Gee and the Come On w 1964 roku. Rytmiczne i poetyckie elementy utworu powstały pod wpływem „Milk Cow Blues”, nagranego przez Sleepy Johna Estesa 13 maja 1930 roku, w Memphis (Tennessee). Dylan prawdopodobnie inspirował się też wersją kompozycji „Milk Cow Blues”, którą w 1965 roku nagrała brytyjska grupa The Kinks na potrzeby albumu "The Kink Kontroversy" (1965).
Japońska wersja "Highway 61 Revisited", a także część nakładu pierwszego stereofonicznego wydania amerykańskiego zawiera inną wersję piosenki ze wstępem na harmonijce ustnej (ta wersja albumu jest regularnie poszukiwana przez fanów Dylana).
Tekst.
Piosenkę tę, analogicznie do filmów drogi, można zaliczyć do „piosenek drogi”. Narrator pędzi w poszukiwaniu zarówno wolności, jak i ucieczki. Jednak utwór ten jest również w pewien sposób hołdem dla zwyczajnej ziemskiej matki czy kobiety, na nazwanie której używa wielu określeń. Miesza przy tym, co było typowe dla bluesów, mizoginię z potrzebą czy nawet pragnieniem.

</doc>
<doc id="1335263" url="https://pl.wikipedia.org/wiki?curid=1335263" title="Parafia św. Katarzyny w Brąswałdzie">
Parafia św. Katarzyny w Brąswałdzie

Parafia św. Katarzyny w Brąswałdzie – parafia rzymskokatolicka w archidiecezji warmińskiej w dekanacie Olsztyn II Zatorze.
Na terenie parafii znajduje się kościół parafialny św. Katarzyny, kościół filialny – kaplica pod wezwaniem św. Józefa w Bukwałdzie oraz dom zakonny sióstr katarzynek w Brąswałdzie i karmelitanek bosych w Spręcowie.
Historia.
Parafia powstała w drugiej połowie XIV w. Przed rokiem 1525 parafia należała archiprezbiteratu w Dobrym Mieście, a współcześnie należy do dekanatu Olsztyn II Zatorze.
"Daty związane z historią kościoła parafialnego":
Obszar.
Wsie przynależne do parafii w roku 1729 obok Brąswałdu należały następujące wsie: Pisty, Kajny, Barkweda, Spręcowo, Bukwałd, Redykajny. Pod koniec XIX w. do parafii należały wsie: Brąswałd, Spręcowo, Barkweda, Redykajny, Kajny i Mątki.

</doc>
<doc id="1335269" url="https://pl.wikipedia.org/wiki?curid=1335269" title="Wektor rzadki">
Wektor rzadki

Wektorami rzadkimi nazywamy wektory o dużej liczbie zer w stosunku do jego rozmiaru. Innymi słowy to takie wektory, w których liczba elementów niezerowych jest mała w porównaniu z ich rozmiarami. Są one najczęściej zapisywane w specjalnej postaci: wektora porządku oraz wektora wartości. Wektor porządku wskazuje, które współrzędne wektora rzadkiego przyjmują wartość różną od zera w następujący sposób: wystąpienie „1” w wektorze porządku oznacza, że na odpowiadającej mu pozycji wektora współrzędna przyjmuje wartość różną od zera, natomiast wystąpienie „0” oznacza, ze współrzędna przyjmuje wartość zero. Wektor wartości jest wektorem niezerowych współrzędnych wektora.
Przykładem wektora rzadkiego jest wektor formula_1

</doc>
<doc id="1335274" url="https://pl.wikipedia.org/wiki?curid=1335274" title="Angelo Conterno">
Angelo Conterno

Angelo Conterno (ur. 13 marca 1925 w Turynie, zm. 1 grudnia 2007 w Turynie) – włoski kolarz szosowy startujący wśród zawodowców w latach 1950–1965. Zwycięzca Vuelta a España (1956).

</doc>
<doc id="1335278" url="https://pl.wikipedia.org/wiki?curid=1335278" title="Tupelo (singel Nick Cave and the Bad Seeds)">
Tupelo (singel Nick Cave and the Bad Seeds)

Tupelo - drugi w historii singel wydany przez Nicka Cave’a &amp; The Bad Seeds w 1985 roku. Piosenka ta pochodzi z albumu The Firstborn Is Dead. &lt;br&gt;Na tej samej płycie zawarto obydwa utwory z poprzedniego singla In the Ghetto z rok wcześniej wydanego albumu From Her to Eternity. Drugą piosenka (na pozycji 4) z aktualnej płyty był utwór „The Six Strings That Drew Blood”.

</doc>
<doc id="1335287" url="https://pl.wikipedia.org/wiki?curid=1335287" title="Jesús Loroño">
Jesús Loroño

Jesús Loroño (ur. 10 stycznia 1926 w Larrabezúa; zm. 12 sierpnia 1998 w Larrabezúa) – hiszpański kolarz szosowy startujący wśród zawodowców w latach 1947-1962. Zwycięzca Vuelta a España (1957). Etapowy zwycięzca w Tour de France.

</doc>
<doc id="1335288" url="https://pl.wikipedia.org/wiki?curid=1335288" title="Jesus Lorono">
Jesus Lorono



</doc>
<doc id="1335289" url="https://pl.wikipedia.org/wiki?curid=1335289" title="Jesus Loroño">
Jesus Loroño



</doc>
<doc id="1335291" url="https://pl.wikipedia.org/wiki?curid=1335291" title="Marcel Kanarek">
Marcel Kanarek

Marcel Kanarek (ur. 5 lutego 1993 w Koszalinie) – polski szachista, arcymistrz od 2016 roku.
Kariera szachowa.
W swojej dotychczasowej karierze zdobył pięć medali indywidualnych mistrzostw Polski juniorów w szachach klasycznych: złoty (Chotowa 2009 – w kategorii do 16 lat), trzy srebrne (Bęsia 2006 i Turawa 2007 – oba w kategorii do 14 lat, Murzasichle 2011 – do 18 lat) oraz brązowy (Kołobrzeg 2002 – do 10 lat). Wielokrotnie reprezentował barwy Polski na mistrzostwach świata i Europy juniorów, dwukrotnie zdobywając srebrne medale, w latach 2007 (Antalya – MŚ do 14 lat) oraz 2011 (Albena – ME do 18 lat).
Jest trzykrotnym medalistą drużynowych mistrzostw Europy juniorów do 18 lat: dwukrotnie złotym (Pardubice 2010, Jassy 2011) oraz srebrnym (Pardubice 2009).
W 2007 r. podzielił III m. w międzynarodowych otwartych turniejach rozegranych w Nowym Sadzie, Mielnie oraz dwukrotnie w Koszalinie. W 2009 r. podzielił I m. (wspólnie z Wadimem Szyszkinem, Klaudiuszem Urbanem i Mirosławem Grabarczykiem) w XX Memoriale Józefa Kochana w Koszalinie. Na przełomie 2011 i 2012 r. zwyciężył w kołowym turnieju "Comarch Cup" w Krakowie, natomiast na przełomie 2014 i 2015 – podzielił I m. w Krakowie (turniej "Cracovia", wspólnie z m.in. Ołeksandrem Zubowem.
Najwyższy ranking w dotychczasowej karierze osiągnął 1 lipca 2016 r., z wynikiem 2548 punktów zajmował wówczas 20. miejsce wśród polskich szachistów.

</doc>
<doc id="1335296" url="https://pl.wikipedia.org/wiki?curid=1335296" title="Ştefan Kovács">
Ştefan Kovács



</doc>
<doc id="1335297" url="https://pl.wikipedia.org/wiki?curid=1335297" title="Štarnov">
Štarnov

Štarnov – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 846 mieszkańców.

</doc>
<doc id="1335305" url="https://pl.wikipedia.org/wiki?curid=1335305" title="Antonio Suárez">
Antonio Suárez

Antonio Suárez (ur. 20 maja 1932 w Madrycie; zm. 6 stycznia 1981 w Madrycie) – hiszpański kolarz szosowy startujący wśród zawodowców w latach 1957-1965. Zwycięzca Vuelta a España (1959). 

</doc>
<doc id="1335306" url="https://pl.wikipedia.org/wiki?curid=1335306" title="Antonio Suarez">
Antonio Suarez



</doc>
<doc id="1335308" url="https://pl.wikipedia.org/wiki?curid=1335308" title="Štěpánov">
Štěpánov

Štěpánov – miasto w Czechach w powiecie Ołomuniec w kraju ołomunieckim. W miejscowości znajduje się stacja kolejowa Štěpánov.
Prawa miejskie otrzymał 22 lipca 2020.

</doc>
<doc id="1335311" url="https://pl.wikipedia.org/wiki?curid=1335311" title="Kościół Saint Augustin w Paryżu">
Kościół Saint Augustin w Paryżu

Kościół Saint-Augustin (św. Augustyna) w Paryżu – świątynia w stylu eklektycznym w VIII dzielnicy. 
Historia.
Powstanie kościoła związane jest z wielką przebudową Paryża w latach 60. i 70. XIX wieku. VIII dzielnica przechodziła wówczas zasadnicze zmiany urbanistyczne i demograficzne, mające zmienić ten zamieszkany przez ubogie mieszczaństwo rejon w reprezentacyjny obszar otaczający dworzec Saint Lazare. 
Autorem projektu był Victor Baltard, autor kompleksu Hal, który także i w tym kościele zastosował na dużą skalę żelazo i inne metale jako podstawę konstrukcji. W kościele zbudowano jedne z pierwszych we Francji organy o trakturze elektrycznej.
Architektura.
Kościół ma 94 metry długości i 80 wysokości, jest zwieńczony kopułą i stanowi typową dla Cesarstwa mieszankę stylów. Celem budowy obiektu było bowiem stworzenie gmachu harmonizującego bogactwem ozdób i monumentalizmem z całą elegancką dzielnicą. Jest jednonawowy, kopuła umieszczona została nad prezbiterium. Wejście do kościoła wiedzie poprzez fasadę łączącą cechy gotyku oraz renesansu – jej centralnym punktem jest rozeta oraz rząd rzeźb ewangelistów nawiązujący do układu fasady w paryskiej Notre-Dame. Całość ujęta została pomiędzy korynckie pilastry oraz wieńczący kompozycję tympanon z krzyżem. Wejście do kościoła wiedzie poprzez trzy arkadowe łuki. Kopuła kościoła zdecydowanie powiela renesansowy model budowy tego typu konstrukcji. 
Wnętrze budynku urządzono również z typowym dla epoki przepychem; naśladuje ono kościoły bizantyjskie w układzie wnętrza i oświetlenia. Okna kościoła wypełniają witraże z wizerunkami pierwszych chrześcijańskich świętych, zaś w nawie głównej oraz na chórze ustawiono rząd posągów świętych naturalnej wielkości. Układ prezbiterium, z ołtarzem w formie baldachimu oraz kompozycją fresków i płaskorzeźb, także przypomina kościoły wschodnie. Okna kościoła ułożone są na dwóch poziomach i stanowią kombinację stylu neogotyckiego (maswerki) oraz romańskiego (kształt półkolistych łuków).

</doc>
<doc id="1335312" url="https://pl.wikipedia.org/wiki?curid=1335312" title="Dil Pe Mat Le Yaar">
Dil Pe Mat Le Yaar

Dil Pe Mat Le Yaar – dramat miłosny i kino akcji z Manoj Bajpai w roli głównej. Towarzyszą mu Tabu i Saurabh Shukla, który napisał też scenariusz do filmu. Dramat z 2000 roku w reżyserii debiutanta Hansal Mehta. Tematem filmu jest przemiana, jaka dokonuje się w niewinnym, uczciwym człowieku, który przyjechawszy z Jaunpur w Uttar Pradesh do Mumbaju staje się przedmiotem manipulacji dziennikarki.
Muzyka i piosenki.
Muzykę do filmu skomponował Raju Singh, autor muzyki do takich filmów jak: "Chandni Bar", "Na Tum Jaano Na Hum", "Ishq Vishk", "Armaan", "Fida", "Page 3", "Aap Ki Khatir", "Gangster", "Kalyug". Piosenki do filmu skomponował Vishal Bhardwaj, autor muzyki do "Satya", "Maachis", "Chachi 420", "No Smoking", "Cichy", "Maqbool", "Omkara" (dwa ostatnie też reżyserował).

</doc>
<doc id="1335313" url="https://pl.wikipedia.org/wiki?curid=1335313" title="Franz De Mulder">
Franz De Mulder

Franz De Mulder (ur. 17 grudnia 1937 w Kruishoutem; zm. 5 marca 2001 w Deinze) – belgijski kolarz szosowy startujący wśród zawodowców w latach 1958-1963. Zwycięzca Vuelta a España (1960). 

</doc>
<doc id="1335314" url="https://pl.wikipedia.org/wiki?curid=1335314" title="Błonie (stacja kolejowa)">
Błonie (stacja kolejowa)

Błonie – stacja kolejowa w Błoniu, w województwie mazowieckim, wybudowana w 1902. (Linia kolejowa Warszawa – Kutno – Poznań)
W roku 2018 stacja obsługiwała 2–3 tys. pasażerów na dobę.

</doc>
<doc id="1335320" url="https://pl.wikipedia.org/wiki?curid=1335320" title="Port lotniczy La Romana">
Port lotniczy La Romana

Port lotniczy La Romana (IATA: LRM, ICAO: MDLR) – międzynarodowy port lotniczy położony w La Romana, 110 km na wschód od Santo Domingo, w Dominikanie.
Linie lotnicze i połączenia.
Cargo.
IBC Airways (Miami)

</doc>
<doc id="1335324" url="https://pl.wikipedia.org/wiki?curid=1335324" title="Smolik sosnowiec">
Smolik sosnowiec

Smolik sosnowiec ("Pissodes pini") – gatunek chrząszcza z rodziny ryjkowcowatych.
Wygląd.
Długość 6-9 mm, dość krępa sylwetka ciała, barwa ciemnobrązowa z plamkami z żółtych włosków. Plamki te układają się na pokrywach w ukośne wzory. Na głowie dość długi ryjek, czułki buławkowate.
Występowanie.
Występuje w lasach sosnowych. Larwy żyją pod korą drzew, głównie w koronach drzew. 
Rozprzestrzeniony jest od Hiszpanii na zachodzie i północnych Włoch na południu po Wielką Brytanię, północ Skandynawii i Karelię na północy oraz Syberię na wschodzie. W Polsce jest pospolity.
Znaczenie.
Szkodnik lasu należący do grupy tzw. szkodników wtórnych, tzn. atakujących drzewo już wcześniej uszkodzone lub osłabione. Masowy pojaw powoduje usychanie drzew, przeważnie jesienią. Jest ksylofagiem, jednym z groźniejszych szkodników drzew z tej grupy owadów. Zarówno postać dorosła, jak i larwa żerują na floemie i drewnie sosny.

</doc>
<doc id="1335326" url="https://pl.wikipedia.org/wiki?curid=1335326" title="Pissodes pini">
Pissodes pini



</doc>
<doc id="1335329" url="https://pl.wikipedia.org/wiki?curid=1335329" title="Audrey Horne">
Audrey Horne



</doc>
<doc id="1335330" url="https://pl.wikipedia.org/wiki?curid=1335330" title="Wolundr">
Wolundr

Wolundr (także Wolund, Wayland, Wieland, Weland) – anglosaski bóg kowal i złotnik.
Według Eddy wraz z dwoma swoimi braćmi spotkał się z trzema łabędzimi-dziewczynami nad brzegiem pewnego jeziora. Żyli razem w miłości przez 7 lat, aż pewnego dnia księżniczki odleciały. Zrozpaczeni bracia wyruszyli różnymi drogami, aby je odszukać. Wolundra schwytał król Nidud, jego rywal, oskarżając go o kradzież złota. Za karę przeciął mu ścięgna w nodze i wraz z kuźnią usunął na oddaloną wyspę. Kowal zemścił się na nim zabijając jego dwóch synów, przybyłych do niego w tajemnicy, by obejrzeć jego skarby, po czym odesłał mu ich odcięte głowy usiane drogimi kamieniami i osadzone w srebrze.
W brytańskiej mitologii zajął rolę ducha opiekuńczego, podobnie jak Hern Myśliwy.

</doc>
<doc id="1335350" url="https://pl.wikipedia.org/wiki?curid=1335350" title="Wyspa Nim">
Wyspa Nim

Wyspa Nim (ang. "Nim’s Island", 2008) – amerykański film przygodowy w reżyserii Jennifer Flackett i Marka Levina na podstawie powieści Wendy Orr.
Opis fabuły.
Nim mieszka z ojcem na wyspie na Pacyfiku. Pewnego dnia ojciec, biolog, nie wraca z wyprawy. Nim wysyła dramatycznego maila o pomoc do autora ulubionych powieści przygodowych. Nie wie, że pod męskim nazwiskiem kryje się strachliwa Alexandra, która jednak spieszy dziecku na pomoc.
Obsada.
i inni
Wersja polska.
Wersja polska: START INTERNATIONAL POLSKA
Reżyseria: Artur Kaczmarski
Dialogi polskie: Joanna Serafińska
Dźwięk i montaż: Janusz Tokarzewski
Kierownictwo produkcji: Elżbieta Araszkiewicz
Udział wzięli:
W pozostałych rolach:
Lektor: Artur Kaczmarski
i inni

</doc>
<doc id="1335352" url="https://pl.wikipedia.org/wiki?curid=1335352" title="Co się zdarzyło w Las Vegas">
Co się zdarzyło w Las Vegas

Co się zdarzyło w Las Vegas - amerykańska komedia romantyczna z 2008 roku.

</doc>
<doc id="1335354" url="https://pl.wikipedia.org/wiki?curid=1335354" title="Mandaryn wspaniały">
Mandaryn wspaniały

Mandaryn wspaniały ("Synchiropus splendidus") - niewielka (długość ciała do 6 cm), kolorowa ryba z rodziny lirowatych zamieszkująca tropikalne laguny Indopacyfiku. Żyje w niewielkich grupach, na głębokości 1-18 m. Żywi się skorupiakami, glonami, wieloszczetami. Charakterystyczny, pomarańczowo-niebieski wzór na ciele stanowi kamuflaż, ukrywający 
rybę wśród barwnej rafy koralowej

</doc>
<doc id="1335358" url="https://pl.wikipedia.org/wiki?curid=1335358" title="Linia Karmana">
Linia Karmana



</doc>
<doc id="1335362" url="https://pl.wikipedia.org/wiki?curid=1335362" title="Alpha Dog">
Alpha Dog

Alpha Dog – amerykański kryminał z 2006 roku. Pierwowzorem głównego bohatera jest Jesse James Hollywood, handlarz narkotyków odsiadujący karę dożywotniego więzienia w Calipatria State Prison w Kalifornii. 

</doc>
<doc id="1335366" url="https://pl.wikipedia.org/wiki?curid=1335366" title="Różycki (1893)">
Różycki (1893)

Różycki - polski statek uzbrojony. Był to cywilny holownik wiślany zarekwirowany przez wojsko w 1919 roku i prowizorycznie uzbrojony w dwa ciężkie karabiny maszynowe. Wykorzystywany był do patrolowania Wisły, na której operowała również ochotnicza niemiecka Wiślana Flotylla Strażnicza, strzegąca linii demarkacyjnej między Polską a Niemcami.
Budowa.
Parowy holownik o napędzie śrubowym, późniejszy „Różycki”, został zbudowany w 1893 roku w stoczni F. Schichau w Elblągu, dla rosyjskiej administracji wiślanej w Warszawie. W 1915 roku podczas I wojny światowej został zdobyty przez Niemców i wcielony do niemieckiej Flotylli Wiślanej ("Weichselflotille") jako „Gerta”. 17 września 1919 roku został przejęty przez Polaków i wcielony do służby pod nazwą „Różycki”.
Incydent pod Silnem.
2 listopada 1919 roku statek dowodzony przez podporucznika marynarki Władysława Suskiego na skutek błędu nawigacyjnego naruszył linię demarkacyjną. Doszło do wymiany ognia z posterunkiem niemieckiej straży granicznej oraz statkiem „Möwe”, uzbrojonym w 2 działa kalibru 37 mm i 2 ciężkie karabiny maszynowe. „Różycki” dobił do brzegu, gdzie jego dowódca miał zamiar spróbować polubownie wyjaśnić zaszłe nieporozumienie, jednak załoga została aresztowana przez Niemców. Statek wcielony został następnie do grupy "Thorn" Wiślanej Flotylli Strażniczej pod nazwą „Reiher”. Następnie służył w Piławie, a 1 maja 1923 roku znajdował się w posiadaniu "Reichstreuhandeges".

</doc>
<doc id="1335369" url="https://pl.wikipedia.org/wiki?curid=1335369" title="Hugh Dalton">
Hugh Dalton

Edward Hugh John Neale Dalton, baron Dalton (ur. 26 sierpnia 1887 w Neath w Walii, zm. 13 lutego 1962) – brytyjski polityk, członek Partii Pracy, minister w rządach Winstona Churchilla i Clementa Attleego.
Był synem kanonika Johna Neale'a Daltona, kapelana królowej Wiktorii i wychowawcą przyszłego króla Jerzego V. Jego matką była Catherine Thomas. Hugh kształcił się w Eton College oraz w King’s College na Uniwersytecie Cambridge. Następnie przeniósł się do London School of Economics. Podczas I wojny światowej służył wpierw w Army Service Corps, a następnie w Królewskiej Artylerii. W stopniu porucznika walczył na froncie zachodnim i froncie włoskim. W późniejszych latach wydał wspomnienia z okresu wojny zatytułowane "With British Guns in Italy". Po wojnie powrócił do London School of Economics, później został również wykładowcą na Uniwersytecie Londyńskim.
W 1922 r. Dalton podjął pierwszą, nieudaną, próbę uzyskania mandatu parlamentarnego startując w wyborach uzupełniających w okręgu Cambridge. Porażką zakończyły się również trzy kolejne próby - w wyborach powszechnych 1922 r. w okręgu Maidstone, w wyborach powszechnych 1923 r. w okręgu Cardiff East oraz w wyborach uzupełniających w 1924 r. w okręgu Holland with Boston. Dopiero w wyborach powszechnych 1924 r. udało się Daltonowi uzyskać miejsce w Izbie Gmin jako reprezentantowi okręgu Peckham.
Od 1924 r. Hugh był żonaty z Ruth Dalton (miał z nią jedną córkę), która od lutego 1929 r. była laburzystowską deputowaną do Izby Gmin z okręgu Bishop Auckland. Zrezygnowała jednak ze startu w wyborach powszechnych 1929 r. i Hugh zastąpił ją w jej dotychczasowym okręgu. Okręg Bishop Auckland reprezentował do 1959 r., z przerwą w latach 1931-1935.
W drugim rządzie MacDonalda, Dalton był podsekretarzem stanu w Ministerstwie Spraw Zagranicznych. W rządzie wojennym Churchilla objął w 1940 r. tekę ministra wojny ekonomicznej. Na tym stanowisku nadzorował działalność Kierownictwa Operacji Specjalnych, był również członkiem komitetu wykonawczego Kierownictwa Wojny Politycznej. W 1942 r. Dalton został przeniesiony na stanowisko przewodniczącego Zarządu Handlu. Stanowisko to utracił po opuszczeniu przez Partię Pracy koalicji wojennej w maju 1945 r.
Po zwycięstwie laburzystów w wyborach powszechnych 1945 r. Dalton otrzymał stanowisko kanclerza skarbu. W 1946 r. doprowadził do nacjonalizacji Banku Anglii. W 1947 r. został zmuszony do podania się do dymisji, kiedy okazało się, że ujawnił prasie założenia dopiero co wydrukowanego projektu budżetu państwa. W 1948 r. stanął przed trybunałem Lynsekeya, badającym sprawę korupcji wśród ministrów i urzędników służby cywilnej. Został jednak oczyszczony z zarzutów. W tym samym roku powrócił do gabinetu jako Kanclerz Księstwa Lancaster. W 1950 r. otrzymał stanowisko ministra samorządu lokalnego i planowania. Pozostał na tym stanowisku do wyborczej porażki Partii Pracy w 1951 r.
W Izbie Gmin zasiadał do 1959 r. Rok później został kreowany parem dożywotnim jako baron Dalton i zasiadł w Izbie Lordów. Zmarł w 1962 r.

</doc>
<doc id="1335373" url="https://pl.wikipedia.org/wiki?curid=1335373" title="Tortilla Soup">
Tortilla Soup

Tortilla Soup – amerykański film fabularny (komedia romantyczna) z 2001 roku. Jest to remake filmu Anga Lee "Jedz i pij, mężczyzno i kobieto".

</doc>
<doc id="1335376" url="https://pl.wikipedia.org/wiki?curid=1335376" title="Władysław Suski">
Władysław Suski

Władysław Suski (ur. 1886, data śmierci nieznana) - polski podporucznik marynarki, dowódca statku uzbrojonego "Różycki". 
W 1919 roku poddał swój statek jednostce flagowej niemieckiej Wiślanej Flotylli Strażniczej "Möwe" i dostał się do niewoli. Został zwolniony po 9 dniach. 8 marca 1920 roku został oddany pod sąd za stratę statku i rok później na mocy dekretu Prezydenta Rzeczypospolitej skreślony z listy oficerów Wojska Polskiego. Wyjechał do Rumunii, gdzie był kapitanem żeglugi na dolnym Dunaju.

</doc>
<doc id="1335377" url="https://pl.wikipedia.org/wiki?curid=1335377" title="Ministrowie wojny ekonomicznej Wielkiej Brytanii">
Ministrowie wojny ekonomicznej Wielkiej Brytanii

Minister wojny ekonomicznej (en. "Minister of Economic Warfare") był brytyjskim urzędem ministerialnym, który istniał w latach 1939–1945. Od 1940 r. sprawował nadzór nad Kierownictwem Operacji Specjalnych.

</doc>
<doc id="1335378" url="https://pl.wikipedia.org/wiki?curid=1335378" title="Hancock (film)">
Hancock (film)

Hancock – amerykański komediodramat o superbohaterach z roku 2008, w którym w głównych rolach występują Will Smith, Charlize Theron i Jason Bateman.
Opis fabuły.
Hancock (Will Smith) to mężczyzna uzależniony od alkoholu, obdarzony nadludzkimi zdolnościami takimi jak umiejętność latania, wyjątkowa siła, odporność na rany i pociski, itp. Tytułowy bohater pomaga ludzkości w walce z przestępczością, lecz przy okazji niestety powoduje szkody. Jego życie ulega zmianie, gdy ratuje on Raya (Jason Bateman), specjalistę od PR, który z wdzięczności postanawia poprawić wizerunek Hancocka.

</doc>
<doc id="1335379" url="https://pl.wikipedia.org/wiki?curid=1335379" title="Receptor bólu">
Receptor bólu



</doc>
<doc id="1335380" url="https://pl.wikipedia.org/wiki?curid=1335380" title="Nocyreceptory">
Nocyreceptory



</doc>
<doc id="1335381" url="https://pl.wikipedia.org/wiki?curid=1335381" title="Chodź!">
Chodź!

Chodź! (alb. "Eja!") – albański film fabularny z roku 1987 w reżyserii Piro Milkaniego.
Opis fabuły.
Akcja filmu rozgrywa się w małym miasteczku, w którym odbywa praktykę grupa studentów medycyny. Vjosana, jedna ze studentek, dowiaduje się przypadkiem, że była owocem nieszczęśliwej miłości i po raz pierwszy słyszy prawdziwą historię swojego życia.

</doc>
<doc id="1335383" url="https://pl.wikipedia.org/wiki?curid=1335383" title="Okręg wyborczy Bishop Auckland">
Okręg wyborczy Bishop Auckland

Okręg wyborczy Bishop Auckland powstał w 1885 r. i wysyła do brytyjskiej Izby Gmin jednego deputowanego. Okręg obejmuje dystrykt Teesdale oraz część dystryktu Wear Valley w południowej części hrabstwa Durham.

</doc>
<doc id="1335384" url="https://pl.wikipedia.org/wiki?curid=1335384" title="Receptory bólu">
Receptory bólu



</doc>
<doc id="1335385" url="https://pl.wikipedia.org/wiki?curid=1335385" title="Władysław Żukowski">
Władysław Żukowski

Władysław Żukowski herbu Prus III (ur. 22 października 1860 w Bogdanówce, zm. 12 września 1916 w Piotrogrodzie) – polski polityk, przemysłowiec i ekonomista.
Życiorys.
Urodził się 22 października 1860 w Bogdanówce (pow. krzemieniecki) na Wołyniu. Był synem Władysława. W 1878 ukończył gimnazjum w Niemirowie. Po ukończeniu wydziału matematycznego Cesarskiego Uniwersytetu Warszawskiego i Instytutu Górniczego w Piotrogrodzie, w 1887 rozpoczął działalność zawodową. W latach 1895–1901 był dyrektorem Briańskich Zakładów Mechanicznych. Był od 1900 roku stałym przedstawicielem Rady Zjazdu Przemysłowców Górniczych Królestwa Polskiego i wiceprezesem w Radzie Zjazdów Przedstawicieli Przemysłu i Handlu w Petersburgu. Piastował stanowisko dyrektora II Piotrogrodzkiego Towarzystwa Ubezpieczeń, a także był członkiem zarządu Banku Azowsko-Dońskiego. Publikował artykuły ekonomiczne w piotrogrodzkim "Kraju", a w latach 1887–1895 był członkiem redakcji. Był posłem do III Dumy Imperium Rosyjskiego z guberni piotrkowskiej w latach 1907–1912, politykiem narodowym. W swoich poglądach opowiadał się za protekcjonizmem, rzecznik porozumienia polsko-rosyjskiego.
W odpowiedzi na deklarację wodza naczelnego wojsk rosyjskich wielkiego księcia Mikołaja Mikołajewicza Romanowa z 14 sierpnia 1914 roku, podpisał telegram dziękczynny, głoszący m.in., że "krew synów Polski, przelana łącznie z krwią synów Rosyi w walce ze wspólnym wrogiem, stanie się największą rękojmią nowego życia w pokoju i przyjaźni dwóch narodów słowiańskich". Od sierpnia 1914 działał w ramach Polskiego Towarzystwa Pomocy Ofiarom Wojny, od 1 września do śmierci będąc jego prezesem. Od 1915 był członkiem Centralnego Komitetu Obywatelskiego Królestwa Polskiego w Rosji.
Owocem jego działalności naukowej były wydane prace:
Zmarł w 1916 w Piotrogrodzie. Został pochowany na cmentarzu Powązkowskim w Warszawie (kwatera 190-1-28).
Jego córka Jadwiga (1901-1993), została żoną Kazimierza Sosnkowskiego.

</doc>
<doc id="1335386" url="https://pl.wikipedia.org/wiki?curid=1335386" title="Życie (film)">
Życie (film)

Życie – amerykańska tragikomedia z 1999 roku.
Fabuła.
Ray Gibson (Eddie Murphy) i Claude Banks (Martin Lawrence) spotykają się w 1932, w okresie prohibicji. Pochodzą z dwóch różnych środowisk z Nowego Jorku. Ray jest drobnym złodziejaszkiem, a Claude uczciwym człowiekiem, który właśnie otrzymał pracę jako kasjer w banku. Po wielu przypadkowych sytuacjach zostają niewinnie skazani na dożywocie. Karę odsiadują razem w obozie zwanym "Camp 8" (obecnie Mississippi State Penitentiary). Film jest opowieścią o ich przyjaźni zarówno w więzieniu, jak i na wolności.

</doc>
<doc id="1335387" url="https://pl.wikipedia.org/wiki?curid=1335387" title="Nocyceptory">
Nocyceptory



</doc>
<doc id="1335393" url="https://pl.wikipedia.org/wiki?curid=1335393" title="Wiślana Flotylla Strażnicza">
Wiślana Flotylla Strażnicza

Wiślana Flotylla Strażnicza (niem. "Weichselschutzflotille") – niemiecka ochotnicza formacja paramilitarna działająca na Wiśle w latach 1918-1919. Jej zadaniem była ochrona linii demarkacyjnej w rejonie Otłoczyn-Silno oraz pełnienie służby patrolowej i policyjnej na Wiśle. Podzielona była na dwie grupy - zespół "Danzig" składał się z dwóch uzbrojonych lodołamaczy oraz kilku statków uzbrojonych, natomiast w skład zespołu "Thorn" wchodziły 2 statki uzbrojone oraz 7 uzbrojonych motorówek. Flotylla podlegała dowódcy XVII Korpusu Armijnego armii Ober-Ost.

</doc>
<doc id="1335394" url="https://pl.wikipedia.org/wiki?curid=1335394" title="Słupy energetyczne nad rzeką Jangcy">
Słupy energetyczne nad rzeką Jangcy

Dwa słupy energetyczne nad rzeką Jangcy są to pylony energetyczne w Jiangyin w Chinach, które umożliwiają przeprowadzenie linii wysokiego napięcia nad rzeką Jangcy. Zbudowane w 2004 roku i mierzące po 346,5 metra są najwyższymi słupami energetycznymi na świecie i jednocześnie jednymi z najwyższych stalowych wież. Podstawa słupów jest kwadratem o boku 68 m. Kable zawieszone między dwoma słupami mają 2300 metrów długości i przewodzą prąd o napięciu 500 kV.

</doc>
<doc id="1335396" url="https://pl.wikipedia.org/wiki?curid=1335396" title="Ślizgery">
Ślizgery



</doc>
<doc id="1335397" url="https://pl.wikipedia.org/wiki?curid=1335397" title="Cud mleka">
Cud mleka

Cud mleka – zjawisko uznawane przez Światową Radę Hinduistyczną za cud, które miało miejsce 21 września 1995.
Rankiem 21 września 1995 roku hinduista modlący się w świątyni w południowej części New Delhi złożył ofiarę z mleka figurce Ganeśi – postaci syna Śiwy z głową słonia. Zaobserwowano wtedy, że kiedy do trąby posągu przykłada się łyżkę z mlekiem, znika ono, wyraźnie pochłonięte przez rzeźbę.
Wieść o wydarzeniu szybko się rozprzestrzeniła.
Kapłani i wyznawcy w całych Indiach informowali swoich znajomych o obserwowanym zjawisku przyjmowania ofiary z krowiego mleka podczas codziennej ceremonii (pudźi) do Ganeśi. Spowodowało to, że tysiące hinduistów udało się do swoich lokalnych świątyń tego słoniogłowego boga.
Odkryto, że statuetki całego panteonu hinduistycznego, znajdujące się w świątyniach w całych północnych Indiach, przejawiają podobne właściwości, przy czym rodzina Śiwy: Parwati, Ganeśa i Karttikeja, „była wyraźnie najbardziej spragniona”.
Przed południem wieści o cudzie dotarły także poza Indie, a zjawiska powtórzyły się w wielu hinduistycznych świątyniach. Były to m.in. świątynie w USA (San Francisco, Los Angeles, Nowy Jork), w Kanadzie (Edmonton, Toronto), w Europie (Włochy, Wielka Brytania, Niemcy, Dania), w Gujanie, Trynidadzie i Tobago, Kenii, Dubaju, Bangladeszu, Sri Lance, w Nepalu, Hongkongu, Tajlandii, Indonezji, Malezji, na Fidżi, w Australii, Nowej Zelandii i Mauritiusie.
Na przykład w Rishikesh, popularnym wśród zachodnich turystów skupisku aśramów w północnych Indiach, tylko dwa posążki przyjmowały mleko w ten sposób. Jeden z nich to figurka Ganeśi z Vanamali Ashram ("Vanamali Gita Yogasrama").
Zakres czasowy.
Zjawisko zakończyło się tego samego dnia, z tym że wiele posążków nie przyjmowało mleka już przed południem. Kilka świątyń poza Indiami informowało o odbywającym się tam cudzie jeszcze przez kilka dni, lecz od pierwszych dni października 1995 r. nie było już więcej takich doniesień.

</doc>
<doc id="1335398" url="https://pl.wikipedia.org/wiki?curid=1335398" title="Wujaszek Buck">
Wujaszek Buck

Wujaszek Buck – amerykańska komedia familijna z 1989 roku w reżyserii Johna Hughesa z Johnem Candym w roli głównej.
Fabuła.
Bob Russell, jego żona Cindy oraz trójka ich dzieci: Tia, Miles i Maizy przenoszą się z Indianapolis na przedmieścia Chicago. Ich najstarsza córka Tia nie jest jednak zadowolona z przeprowadzki i ma o to pretensje do rodziców. Pewnej nocy Cindy i Bob otrzymują telefon z Indianapolis z informacją, że ojciec Cindy doznał ataku serca. Postanawiają natychmiast do niego jechać, ale nie mają z kim zostawić dzieci.
Zdesperowany Bob sugeruje zadzwonić po swojego brata Bucka, pomimo sprzeciwu Cindy, która uważa go za nieudacznika. Buck jest bowiem bezrobotny i zarabia na życie obstawiając wyścigi konne. Ma też dziewczynę Chanice, która prowadzi warsztat samochodowy.
Buck z chęcią zgadza się zająć dziećmi. Szybko zaprzyjaźnia się też z Milesem i Maizy, ale Tia jest wobec niego nieufna i opryskliwa. Kiedy poznaje jej chłopaka Buga, ostrzega ją przed nim i często udaremnia ich wspólne plany.
Kiedy w końcu grozi Bugowi siekierą, Tia nie wytrzymuje i przekonuje jego dziewczynę Chanice, że Buck zdradza ją razem z ich sąsiadką. Następnie wymyka się z domu i udaje na przyjęcie. Buck rusza, by ją odnaleźć, ale znajduje tylko jej chłopaka, w dodatku z inną dziewczyną. Związuje go i wrzuca do bagażnika, a kiedy odnajduje Tię zmusza go, by ją przeprosił. To sprawia, że dziewczyna zmienia swoje nastawienie do Bucka, a po powrocie do domu rodziców, godzi się również z Cindy.
Produkcja.
"Wujaszek Buck" to pierwszy film, którego scenarzystą, reżyserem oraz producentem był jednocześnie John Hughes. Zdjęcia rozpoczęły się 4 stycznia 1989 roku w Chicago. Wytwórnia Universal Studios postanowiła zrealizować je możliwie jak najbliżej siebie. W tym celu w szkole New Trier High School w Northfield zaadaptowano trzy puste sale gimnastyczne, w których przygotowano scenografię wnętrza dwupoziomowego domu Russellów, sypialni Bucka, korytarza w szkole podstawowej, toalety chłopców, biura dyrektorki, klasy oraz kilka pomniejszych lokacji. Przygotowano w niej także m.in. pomieszczenia dla ekipy filmowej, garderobę, biura, czy klasy dla młodych aktorów. Scenograf John Corso projekty dekoracji zaczął opracowywać w październiku 1988 roku, po czym w ciągu siedmiu tygodni ekipa 12 stolarzy i 5 malarzy rozpoczęła pracę nad dwupoziomowym domem Russellów. Do nakręcenia zewnętrznych ujęć posłużył kolonialny dom w Evanston. Ponadto plenerowe zdjęcia kręcono w Chicago, Cicero, Skokie, Northbrook, Wilmette, Winnetka, Glencoe i Riverwoods.

</doc>
<doc id="1335399" url="https://pl.wikipedia.org/wiki?curid=1335399" title="Operacja Sejm">
Operacja Sejm

Operacja Sejm – operacja prowadzona od lutego 1944 przez sowieckie organa bezpieczeństwa, a wymierzona w struktury Armii Krajowej i Delegatury Rządu na terenie byłych województw wschodnich II Rzeczypospolitej.
25 stycznia 1944 generał Bogdan Kobułow, jeden z funkcjonariuszy odpowiedzialnych za przeprowadzenie mordu katyńskiego, wydał wytyczne do operacji agenturalnego rozpracowania podziemia polskiego na Kresach Wschodnich II Rzeczypospolitej pod kryptonimem „Sejm”. Nazwę wzięto od rzeki Sejm płynącej przez południową Rosję i północną Ukrainę.
Zakończyła się w 1946 częściową likwidacją polskiego podziemia niepodległościowego na terytorium II RP włączonym do ZSRR.

</doc>
<doc id="1335402" url="https://pl.wikipedia.org/wiki?curid=1335402" title="James Chuter Ede">
James Chuter Ede

James Chuter Ede, "baron Chuter-Ede" (ur. 11 września 1882 w Epsom w hrabstwie Surrey, zm. 11 listopada 1965 w Ewell w hrabstwie Surrey) – brytyjski polityk, członek Partii Pracy, minister w rządach Clementa Attleego.
Wykształcenie odebrał w Epsom National School, w Dorking High School, w Battersea P.T. Centre w Londynie oraz w Christ’s College na Uniwersytecie Cambridge. W latach 1905–1914 pracował jako nauczyciel. Był aktywistą Narodowego Związku Nauczycieli. Podczas I wojny światowej służył w szeregach Royal Engineers. W latach 1920–1927 był członkiem rady dystryktu miejskiego Epsom.
W marcu 1923 r. został wybrany do Izby Gmin w wyborach uzupełniających w okręgu Mitcham, ale reprezentował go tylko do grudnia 1923 r., kiedy to przegrał w wyborach powszechnych. Do parlamentu powrócił w 1929 r. jako reprezentant okręgu South Shields. Pokonany ponownie w 1931 r., powrócił w roku 1935 i reprezentował ten okręg aż do końca swojej kariery w Izbie Gmin w 1964 r.
Podczas II wojny światowej był w latach 1940–1945 parlamentarnym sekretarzem przy Radzie Edukacji. Kiedy Partia Pracy wygrała wybory 1945 r. Chuter Ede otrzymał stanowisko ministra spraw wewnętrznych. W 1951 r. został dodatkowo przewodniczącym Izby Gmin. Brał udział w uchwaleniu "Education Act" oraz "Criminal Justice Act" w 1948 r. Powołał również trybunał Lynskeya do zbadania korupcji wśród ministrów i urzędników służby cywilnej. W 1951 r. został przewodniczącym Izby Gmin.
Chuter Ede zasiadał w Izbie Gmin do 1964 r. Następnie został kreowany parem dożywotnim jako baron Chuter-Ede. Zmarł w następnym roku.

</doc>
<doc id="1335408" url="https://pl.wikipedia.org/wiki?curid=1335408" title="Metropolizacja">
Metropolizacja

Metropolizacja – proces polegający na zrywaniu bądź osłabianiu związków gospodarczych między centrum miasta a otaczającym go regionem i zastępowaniu ich relacjami z pozostałą częścią świata. Metropolizacja odgrywa istotne znaczenie w dynamice rozwoju, czemu towarzyszy pogłębianie dysproporcji przestrzennych, co z kolei objawia się dominacją metropolii nad resztą regionu. Zjawisko to, którego przyczyną jest globalizacja, zmienia relacje między centrum a jego otoczeniem oraz prowadzi do wykształcania się gospodarki archipelagowej. W ramach metropolii koncentrują się usługi wyższego rzędu, m.in. finansowe, badawczo-rozwojowe, handlowe, informacyjne i naukowe.

</doc>
<doc id="1335411" url="https://pl.wikipedia.org/wiki?curid=1335411" title="Specjalny Ośrodek Wychowawczy im. św. Alojzego Orione w Kaliszu">
Specjalny Ośrodek Wychowawczy im. św. Alojzego Orione w Kaliszu

Specjalny Ośrodek Wychowawczy im. św. Alojzego Orione – znajduje się przy ul. Tadeusza Kościuszki 24 w Kaliszu prowadzony przez księży orionistów. 
Historia.
W sierpniu 1931 r. Zrzeszenie Charystów archidiecezji wrocławskiej otwiera internat dla gimnazjalistów. We wrześniu 1934 r. przekazują go Księżom Orionistom. W okresie II wojny światowej placówka zostaje zamknięta. Po wojnie w 1946 r. placówka pod nową nazwą "Zakład Wychowawczy dla Sierot", zostaje ponownie otwarta, schronienie w nim znajduje 30 chłopców. W latach 50. XX wieku, kiedy to domy wychowawcze zaczynały być upaństwowiane postanowiono nawiązać kontakt ze zrzeszeniem Caritas. Aby nie oddać placówki w ręce państwa, uzgodniono zmianę profilu. Tak powstał "Dom dla dzieci i młodzieży upośledzonej" (z lekkim niedorozwojem umysłowym). W 1996 r. placówka przyjmuje nazwę "Specjalny Ośrodek Wychowawczy" im. św. Alojzego Orione i zostaje wpisany do ewidencji szkół i placówek kuratorium oświaty w Kaliszu.
Wychowankami są chłopcy w wieku szkolnym niepełnosprawni intelektualnie w stopniu lekkim i umiarkowanym, którzy wymagają stosowania specjalnej organizacji nauki, metod pracy i wychowania. Większość z nich pochodzi z rodzin ubogich, często dotkniętych patologią. Ich opiekunowie w wielu przypadkach są nieporadni życiowo. Obecnie w ośrodku przebywa 44 wychowanków pochodzących z całej Polski. Placówka zapewnia im całodobową opiekę przez cały rok. Uczęszczają oni do szkół powszechnych – szkoły podstawowej i gimnazjum w Zespole Szkół nr 11 przy ul. Budowlanych w Kaliszu, a starsi do Specjalnego Ośrodka Szkolno-Wychowawczego im. Janusza Korczaka przy ul. Kordeckiego w Kaliszu.

</doc>
<doc id="1335416" url="https://pl.wikipedia.org/wiki?curid=1335416" title="Jeszcze raz Pearl Harbor">
Jeszcze raz Pearl Harbor

Jeszcze raz Pearl Harbor (tytuł oryg. "The Final Countdown") − amerykański film fantastycznonaukowy z 1980 roku w reżyserii Dona Taylora, w Polsce znany także pod tytułem Końcowe odliczanie. Akcja filmu dzieje się w 1980 roku i przedstawia fikcyjną historię lotniskowca USS „Nimitz”, który podczas manewrów wpada w obszar zakłóceń atmosferycznych i przenosi się w czasie do 6 grudnia 1941 roku, tuż przed atakiem na Pearl Harbor. Film został negatywnie oceniony przez krytyków. Jest inspiracją książki www.1939.com.pl autorstwa Marcina Ciszewskiego i trzech jego następnych powieści.
Streszczenie.
Jest rok 1980. Nowoczesny atomowy lotniskowiec USS „Nimitz”, dowodzony przez kapitana Matthew Yellanda, opuszcza bazę marynarki w Pearl Harbor celem odbycia misji ćwiczebnej. Tuż przed wypłynięciem, zaokrętowany zostaje Warren Lasky – cywilny obserwator, działający na zlecenie tajemniczego Tidemana (obserwującego wydarzenia z wnętrza limuzyny). W głębi Pacyfiku okręt natyka się na dziwną burzę, która wkrótce potem znika. Po przejściu przezeń lotniskowca, urywa się kontakt ze sztabem Floty Pacyfiku, zaś z radarów „Nimitza” znikają towarzyszące mu wcześniej okręty. Kapitan Yelland, niepewny tego, co się wydarzyło, ogłasza alarm bojowy i wysyła do Pearl Harbor samolot zwiadowczy, który na miejscu odkrywa stojącą w porcie flotę starych pancerników z okresu drugiej wojny światowej. Załoga wkrótce orientuje się, że "Nimitz" został przeniesiony w czasie do dnia 6 grudnia 1941 roku, w przeddzień ataku na Pearl Harbor.
Dwa wysłane na zwiad myśliwce F-14 Tomcat odkrywają nieopodal lotniskowca stary amerykański jacht motorowy, który wkrótce zostaje zaatakowany przez dwa japońskie Zera i zniszczony. Kiedy japońscy piloci usiłują dobić ocalałych z katastrofy, kapitan Yelland wydaje rozkaz ich odciągnięcia, zabraniając jednak strzelać pilotom F-14. Mimo technologicznej przewagi myśliwców z przyszłości, Japończycy desperacko usiłują podjąć z nimi walkę, w wyniku czego niezamierzenie zbliżają się do „Nimitza”. To skłania Yellanda do wydania rozkazu zestrzelenia Zer. Następnie z pokładu lotniskowca startują śmigłowce SH-3 Sea King, które podejmują z wody rozbitków – kobietę i mężczyznę z jachtu, a także ocalałego japońskiego pilota. Ci po dotarciu na „Nimitza” zostają odizolowani pod pokładem.
Dzięki informacjom, jakimi dysponuje komandor Richard T. Owens – dowódca grupy lotniczej i jednocześnie pasjonat historii – okazuje się, że uratowanym z jachtu mężczyzną jest senator Samuel Chapman – wpływowy polityk i prawdopodobny następca prezydenta Roosevelta, który w znanej historii przepadł bez wieści. Tymczasem samolot zwiadowczy E-2 Hawkeye odkrywa zmierzającą do Pearl Harbor japońską grupę uderzeniową, co ostatecznie potwierdza, że „Nimitz” cofnął się do dnia 6 grudnia 1941 roku. Rodzi to burzliwą dyskusję, związaną z ewentualnością zmiany znanej historii. Lasky ostrzega przed możliwymi tego konsekwencjami, lecz Yelland ostatecznie postanawia działać zgodnie z procedurą, a zatem podjąć walkę z wrogiem. Ponieważ Stany Zjednoczone i Japonia nie są jeszcze oficjalnie w stanie wojny, decyduje się wstrzymać akcję lotniczą aż do momentu rozpoczęcia japońskiego nalotu.
Niedługo potem dochodzi do zamieszania, kiedy przesłuchiwany japoński pilot zdobywa broń i zabija strzegących go żołnierzy. Bierze następnie jako zakładników towarzyszących mu ludzi – Chapmana, jego asystentkę Laurel Scott, a także Lasky'ego i Owensa. Domaga się użyczenia mu radia, grożąc, iż w przeciwnym razie będzie zabijał. Udaje się opanować sytuację, gdy Owens – pod wpływem namowy Lasky'ego – zdradza Japończykowi szczegóły na temat ataku na Pearl Harbor, znane jemu samemu z kart historii. Wytrąca to jeńca z równowagi, dzięki czemu marines udaje się go zabić. Ponieważ jednak całe zajście obserwowali Chapman i Scott, również oni dowiadują się o ataku, jaki ma już niebawem nastąpić. Chapman żąda dostępu do radia, aby uprzedzić sztab w Pearl Harbor, i uzyskuje go. Ponieważ jednak stwierdza, iż przebywa na pokładzie okrętu USS „Nimitz” (nazwanego imieniem admirała Chestera Nimitza, który w tamtym czasie jeszcze żył), nie zostaje potraktowany poważnie. W tym samym czasie, Laurel i Owens zbliżają się do siebie.
Nazajutrz, już 7 grudnia, trwają przygotowania do akcji lotniczej, podczas gdy Chapman i Scott – z rozkazu Yellanda – mają zostać przewiezieni śmigłowcem na niewielką wysepkę nieopodal Pearl Harbor, aby tam przeczekali nalot. Dogląda tego Owens, lecz podczas wyładunku pasażerów Chapman wykrada pistolet sygnałowy i podejmuje próbę uprowadzenia helikoptera, wciąż zdecydowany powiadomić Pearl Harbor o nadchodzącym ataku. Dochodzi do szarpaniny, w efekcie której Samuel wypala z broni, doprowadzając do zniszczenia maszyny i śmierci własnej oraz pilotów. Na wysepce pozostają tylko Owens oraz Laurel, która – sprawdzając datę na paczce z żywnością – dowiaduje się wreszcie, że „Nimitz” i jego załoga przybyli z przyszłości.
Myśliwce z „Nimitza” są już w drodze do celu, kiedy nagle ponownie pojawia się tajemnicza burza, która przeniosła lotniskowiec w czasie. Ponieważ nie udaje się przed nią uciec, kapitan Yelland odwołuje atak, sprowadzając samoloty z powrotem na pokład. Wszystkim (poza Owensem, który został na wysepce pod Pearl Harbor) udaje się wrócić do roku 1980. „Nimitz” powraca następnie do bazy, gdzie Lasky ma wreszcie możliwość spotkać się w cztery oczy z Tidemanem. Okazuje się, że jest nim w istocie dużo starszy komandor Owens, u którego boku siedzi Laurel. Lasky zostaje zaproszony do wnętrza limuzyny, która wkrótce odjeżdża. Film kończą słowa Owensa/Tidemana: „Mamy sobie wiele do opowiedzenia” („"We have a lot to talk about"”).
Odbiór krytyczny.
W Stanach Zjednoczonych film "Jeszcze raz Pearl Harbor" został chłodno przyjęty przez krytyków. Roger Ebert z pisma „Chicago Sun-Times” ocenił go jako pozbawiony sensu, pełen nielogicznych zwrotów akcji oraz absurdów fabularnych. Doceniał natomiast w filmie drobiazgowe przedstawienie operacji przeprowadzanych w środku lotniskowca. Vincent Canby z „The New York Timesa” również chwalił materiał filmowy opisujący „Nimitz” jako interesujący, ale krytykował zarazem nieudolnie napisany scenariusz. Twierdził, że brak w filmie antagonizmów między członkami załogi, co czyni go bardzo plakatowym. Efekty specjalne uznał również za śmieszne.
Tygodnik „Variety” zwrócił uwagę na to, że "Jeszcze raz Pearl Harbor" dobrze wypadałby jako film dokumentalny, ale nieudolnie wygląda jako fantazja naukowa; nawet wysokie nakłady przeznaczone na produkcję tegoż według redakcji pisma przypominały fantastykę telewizyjną spod znaku "Strefy mroku". Redaktorzy pisma skrytykowali również płaską kreację Kirka Douglasa, który nie miał okazji się wykazać jako aktor; według nich więcej roboty w filmie miał Martin Sheen.

</doc>
<doc id="1335418" url="https://pl.wikipedia.org/wiki?curid=1335418" title="Charlotte Rampling">
Charlotte Rampling

Tessa Charlotte Rampling, OBE (ur. 5 lutego 1946 w Sturmer) – angielska aktorka i modelka. Występuje w filmach anglo- i francuskojęzycznych.
Życiorys.
Wczesne lata.
Urodziła się w Sturmer, w hrabstwie Essex jako jedna z dwóch córek malarki Anne Isabelle (z domu Gurteen) i Godfreya Ramplinga, złotego medalisty olimpijskiego w sztafecie 4 x 400 metrów na igrzyskach olimpijskich w Berlinie ’36, i pułkownika Armii Brytyjskiej. 
Po raz pierwszy wystąpiła publicznie w trzynastym roku życia – wraz ze starszą siostrą Sarah (która w 1966 popełniła samobójstwo) śpiewała znane piosenki („C’est si bon” czy „C’est magnifique”) w londyńskich pubach.
Ukończyła St. Hilda’s School w Bushley w hrabstwie Worcestershire i Jeanne d’Arc Academie pour Jeunnes Filles w Wersalu. 
Kariera.
Na początku swojej kariery, w wieku siedemnastu lat pracowała jako modelka, zanim przesłała swoje zdjęcie do agencji aktorskiej i została zaproszona do udziału w czarnej komedii "Zepsuta do szpiku kości" ("Rotten to the Core", 1965). Brała udział w zajęciach nowojorskiego Actor's Studio. O mały włos znalazłaby się w obsadzie filmu Romana Polańskiego "Matnia" ("Cul-de-Sac", 1966), lecz jej oferta przyszła za późno. Następnie wystąpiła w niewielkiej roli narciarki wodnej w uhonorowanej Złotą Palmą komedii Richarda Lestera "Sposób na kobiety" ("The Knack...and How to Get It", 1965) z Jane Birkin i Jacqueline Bisset. Potem pojawiła się w komedii "Georgy Girl" (1967) i jednym z odcinków serialu kryminalnego ABC "Rewolwer i melonik" ("The Avengers", 1967) z udziałem Donalda Sutherlanda. 
Zwróciła na siebie uwagę rolą enigmatycznej Elisabeth Thallman w dramacie Luchina Viscontiego "Zmierzch bogów" ("La caduta degli dei", 1969). W kryminalnym melodramacie wojennym "Nocny portier" ("Il portiere di notte", 1974) z Dirkiem Bogarde wywołała gwałtowne reakcje krytyków pojawiając się w szelkach na nagim ciele i w esesmańskiej czapce na głowie. W mrocznym filmie kryminalnym Patrice Chéreau "Czar orchidei" ("La Chair de l'orchidée", 1974) z Simone Signoret zagrała zaszczutą dziedziczkę milionowej fortuny, która wykłuwa oczy zbliżającym się do niej mężczyznom. W ekranizacji powieści kryminalnej Raymonda Chandlera "Żegnaj, laleczko" ("Farewell, My Lovely", 1975) jako Helen Grayle u boku Roberta Mitchuma pojawiła się jako femme fatale.
Zyskała uznanie amerykańskiej publiczności w komediodramacie Woody’ego Allena "Wspomnienia z gwiezdnego pyłu" ("Stardust Memories", 1980) z Danielem Sternem i Sharon Stone (w debiutanckiej, epizodycznej roli), dramacie sądowym Sidneya Lumeta "Werdykt" ("The Verdict", 1982) u boku Paula Newmana oraz komedii "Max, moja miłość" ("Max, mon amour", 1986) jako żona dyplomaty angielskiego, która pewnego dnia zaskakuje małżonka wyznaniem, że jest zakochana w szympansie.
Była czterokrotnie nominowana do nagrody Cezara; za postać Barbary Spark w dramacie kryminalnym "Zmarły z otwartymi oczami" ("On ne meurt que 2 fois", 1984), za rolę Marie Drillon, profesor języka angielskiego w Paryżu w dramacie François Ozona "Pod piaskiem" ("Sous le Sable", 2000), za uhonorowaną Europejską Nagrodą Filmową kreację angielskiej autorki kryminałów w dreszczowcu psychologicznym François Ozona "Basen" ("Swimming Pool", 2003) oraz jako Alice Pollock w dramacie "Leming" ("Lemming", 2005).
Zasiadała w jury konkursu głównego na 29. MFF w Cannes (1976) oraz na 54. MFF w Wenecji (1997). Przewodniczyła obradom jury na 56. MFF w Berlinie (2006).
W 2000 została odznaczona Orderem Imperium Brytyjskiego, zaś w 2001 francuską Legią Honorową oraz nagrodą honorowego Cezara.
Życie osobiste.
Spotykała się z Fabiem Testim. W 1972 poślubiła aktora Bryana Southcombe’a, z którym ma syna Barnaby’ego. Para żyła w trójkącie małżeńskim (ménage à trois) z modelem Randallem Laurence. W 1976 rozwiedli się. Barnaby został reżyserem udanych produkcji telewizyjnych. W dniu 8 października 1978 wyszła za mąż za poznanego dwa lata wcześniej wybitnego kompozytora i muzyka francuskiego Jeana-Michela Jarre’a, z którym ma syna Davida Jarre, iluzjonistę (ur. 1978). Zajęła się także wychowaniem pasierbicy Émilie Jarre, projektantki mody. Małżonkowie od 1997/1998 roku byli w separacji, a związek małżeński został oficjalnie zakończony w 2002. Rozwód miał konfliktowy przebieg, kiedy ujawniono opowieści o romansach Jarre’a z innymi kobietami. Była związana z francuskim biznesmenem Jeanem-Noëlem Tassez (1998-2015).

</doc>
<doc id="1335420" url="https://pl.wikipedia.org/wiki?curid=1335420" title="Święta Last Minute">
Święta Last Minute

Święta Last Minute (ang. "Christmas with the Kranks") – amerykańska komedia filmowa z 2004 roku, powstała na podstawie powieści Johna Grishama "Ominąć święta".
Opis fabuły.
Luther (Tim Allen) i Nora (Jamie Lee Curtis) Krankowie, na wieść o tym, że ich córka Blair wstąpiła do Korpusu Pokoju i nie spędzi z nimi Bożego Narodzenia, postanawiają pojechać w tym czasie na Karaiby. Dzień przed podróżą dziewczyna informuje rodziców, że jednak przyjedzie do nich, w dodatku z narzeczonym. Rozpoczyna się szaleństwo świątecznych przygotowań..

</doc>
<doc id="1335423" url="https://pl.wikipedia.org/wiki?curid=1335423" title="Victoriano Arenas Buenos Aires">
Victoriano Arenas Buenos Aires

Club Atlético Victoriano Arenas - argentyński klub piłkarski z siedzibą w mieście Avellaneda wchodzącym w skład zespołu miejskiego Buenos Aires.
Historia.
"Victoriano Arenas" założony został 2 stycznia 1928 roku. W 1998 roku klub przeszedł do historii, gdyż pierwszy raz w dziejach futbolu trenerem drużyny zawodowego klubu piłkarskiego została kobieta - Florencia Romano. Dziennikarska ankieta przeprowadzona w grudniu 2007 roku (gazeta "Diario Olé") wykazała, że "Victoriano Arenas" ma więcej kibiców, niż takie kluby jak Arsenal Sarandi, Los Andes czy El Porvenir.

</doc>
<doc id="1335429" url="https://pl.wikipedia.org/wiki?curid=1335429" title="Jezioro Wierzbińskie">
Jezioro Wierzbińskie

Jezioro Wierzbińskie nazywane również "Zatoką" ("Wiersbinner See") – jezioro w Polsce, w Krainie Wielkich Jezior Mazurskich położone między Orzyszem a Wierzbinami. Ma wydłużony kształt z głębszym plosem południowym i wypłaconym północnym. Oddzielone jest od jeziora Orzysz "półwyspem Ameryka", który nazywany jest również "Grądzikiem". Na tym półwyspie znajduje się prehistoryczne stanowisko obróbki kamienia.
Jezioro w niewielkim stopniu zarastają makrofity wynurzone, które zajmują 10,7% powierzchni zwierciadła wody. Brak informacji o roślinności zanurzonej. Podłoże zlewni zbudowane jest głównie z piasków i żwirów. Linię brzegową jeziora w 30% zajmują lasy, w 30% łąki i pastwiska oraz w 18% grunty orne. Zabudowania stanowią 22%.
Turystyka.
Jest to jezioro typu linowo-szczupakowego. Stąd prowadzi szlak kajakowy na jeziora Orzysz i Śniardwy.

</doc>
<doc id="1335430" url="https://pl.wikipedia.org/wiki?curid=1335430" title="Angelino Soler">
Angelino Soler

Angelino Soler (ur. 25 listopada 1939 w Alcazar) - hiszpański kolarz szosowy startujący wśród zawodowców w latach 1960-1969. Zwycięzca Vuelta a España (1961). 

</doc>
<doc id="1335434" url="https://pl.wikipedia.org/wiki?curid=1335434" title="Club Atlético Victoriano Arenas">
Club Atlético Victoriano Arenas



</doc>
<doc id="1335436" url="https://pl.wikipedia.org/wiki?curid=1335436" title="Key To My Soul">
Key To My Soul



</doc>
<doc id="1335437" url="https://pl.wikipedia.org/wiki?curid=1335437" title="Naughty But Nice">
Naughty But Nice



</doc>
<doc id="1335438" url="https://pl.wikipedia.org/wiki?curid=1335438" title="Marko Żmajło">
Marko Żmajło



</doc>
<doc id="1335439" url="https://pl.wikipedia.org/wiki?curid=1335439" title="Fort Apache (film)">
Fort Apache (film)

Fort Apache – amerykański western z 1948 roku na podstawie opowiadania "Massacre" J.W. Bellaha. Jest to pierwsza część „trylogii kawaleryjskiej”. Film został zrealizowany w Monument Valley

</doc>
<doc id="1335440" url="https://pl.wikipedia.org/wiki?curid=1335440" title="Gears">
Gears

Gears (dawniej Google Gears) - oprogramowanie (w wersji beta) firmy Google, które między innymi umożliwia dostęp do stron, aplikacji webowych, serwisów internetowych w trybie offline, mimo że są one przeznaczone do oglądania w trybie online. Firma Google wycofała się obecnie ze stosowania tej technologii i dąży do zrealizowania podobnych funkcji za pomocą technologii HTML5. 
Gears nie jest osobną aplikacją, tylko rozszerzeniem do popularnych przeglądarek internetowych. 
Gears zostało wydane na licencji BSD. Jest otwartym i bezpłatnym oprogramowaniem.
Komponenty.
Głównymi składnikami komponentami Gears są:
Aplikacje.
Aplikacjami wspierającymi Gears są między innymi Google Reader, Google Docs, Gmail (moduł Gmail Offline w laboratorium), Google Calendar, YouTube (multiupload), Picasa, Zoho Writer, Remember The Milk, MySpace (przeszukiwanie poczty).
Obsługiwane przeglądarki.
Gears dostępne jest dla użytkowników Firefoksa, Internet Explorera i Safari. Było dostępne również dla Google Chrome, lecz obecnie obsługa Gears w Chrome została wyłączona.

</doc>
<doc id="1335443" url="https://pl.wikipedia.org/wiki?curid=1335443" title="Dyfuzyjność magnetyczna">
Dyfuzyjność magnetyczna

Współczynnik "η" (czasami używany jest symbol "λ") 
charakteryzujący magnetyczne właściwości ośrodka (proporcjonalny do współczynnika oporu właściwego, czyli odwrotnie proporcjonalny do współczynnika przewodnictwa właściwego)
gdzie 

</doc>
<doc id="1335446" url="https://pl.wikipedia.org/wiki?curid=1335446" title="George Isaacs">
George Isaacs

George Alfred Isaacs (ur. 28 maja 1883 w Finsbury, zm. 26 kwietnia 1979) – brytyjski polityk, działacz związków zawodowych, członek Partii Pracy, minister w rządach Clementa Attleego.
Początkowo pracował jako drukarz. Wcześnie rozpoczął karierę w związkach zawodowych. W 1909 r. został sekretarzem generalnym National Society of Operative Printers and Assistants (NATSOPA). Urząd ten sprawował do 1948 r. Zasiadał również w Radzie Generalnej Kongresu Związków Zawodowych. W latach 1919–1921 był burmistrzem Southwark.
W 1922 r. bez powodzenia wystartował w wyborach do Izby Gmin z okręgu Gravesend. Ponowił próbę w wyborach 1923 r. i tym razem wygrał różnicą 119 głosów. W 1924 był parlamentarnym prywatnym sekretarzem ministra kolonii, J.H. Thomasa. Miejsce w parlamencie utracił po wyborach 1924 r. W 1929 r. powrócił do Izby Gmin, wygrywając wybory w okręgu Southwark North (w 1927 r. startował bez powodzenia w wyborach uzupełniających w tym okręgu). Po wyborach ponownie został parlamentarnym prywatnym sekretarzem Thomasa, tym razem ministra ds. dominiów.
Kiedy w 1931 r. Partia Pracy weszła w koalicję z Partią Konserwatywną i Partią Liberalną, Isaacs znalazł się wśród tych laburzystowskich deputowanych, którzy przeszli do opozycji. W 1931 r. przegrał wybory parlamentarne w swoim okręgu. W 1935 r. przegrał kolejne wybory, różnicą 79 głosów. Dopiero w 1939 r. powrócił do parlamentu po wyborach uzupełniających w okręgu Southwark North. Okręg ten reprezentował do jego likwidacji w 1950 r. Następnie był deputowanym z okręgu Southwark.
Po powrocie Partii Pracy do władzy w 1945 r. Isaacs został ministrem pracy i służby narodowej. W styczniu 1951 r. został ministrem emerytur. Stanowisko to utracił po wyborczej porażce Partii Pracy w 1951 r. Isaacs zasiadł w Izbie Gmin do roku 1959. Następnie przeprowadził się do East Molesey w hrabstwie Surrey, gdzie był zastępcą lorda namiestnika oraz Sędzią Pokoju. Zmarł w 1979 r.

</doc>
<doc id="1335447" url="https://pl.wikipedia.org/wiki?curid=1335447" title="Hejnał Międzyrzecza">
Hejnał Międzyrzecza

Hejnał Międzyrzecza – sygnał muzyczny, rozbrzmiewający z odtworzenia codziennie o godzinie 12:00 z wieży ratusza w Międzyrzeczu (siedziby organów gminy Międzyrzecz), począwszy od 1994 r. Może być on również odgrywany podczas uroczystości i świąt lokalnych. Stanowi go utwór skomponowany w 1976 r. w Poznaniu przez Jerzego Dastycha, zapisany w formie partyturki na cztery trąbki.
Na podstawie rozdziału II § 5 pkt 2 uchwały nr V/58/2003 Rady Miejskiej w Międzyrzeczu z dnia 25 marca 2003 roku w sprawie Statutu Gminy Międzyrzecz, hejnał miasta Międzyrzecz jest jednocześnie hejnałem gminy Międzyrzecz, zaś nutowy zapis partyturki oraz zasady używania hejnału określa załącznik nr 3 statutu.

</doc>
<doc id="1335448" url="https://pl.wikipedia.org/wiki?curid=1335448" title="Salomon Igel">
Salomon Igel

Salomon Igel (ur. w 1889 w Złoczowie, zm. w 1942 we Lwowie) – polski filozof, psycholog i pedagog pochodzenia żydowskiego. 
Życiorys.
Ukończył studia na Uniwersytecie Lwowskim, następnie doktoryzował się tam pod kierunkiem Kazimierza Twardowskiego. Był jednym z przedstawicieli filozoficznej szkoły Twardowskiego. Pracował jako nauczyciel i dyrektor szkół ogólnokształcących we Lwowie. Przez wiele lat kierował lwowskim Żydowskim Towarzystwem Szkoły Ludowej i Średniej. Był aktywnym członkiem wielu organizacji społecznych, kulturalno-oświatowych i charytatywnych.
Zajmował się analizą uczuć, wrażeń zmysłowych i innych zjawisk psychicznych. Dużo publikował, również prace poświęcone pedagogice. 
Popełnił samobójstwo, by uniknąć aresztowania przez gestapo.

</doc>
<doc id="1335449" url="https://pl.wikipedia.org/wiki?curid=1335449" title="Zygmunt Warczygłowa">
Zygmunt Warczygłowa

Zygmunt Warczygłowa (ur. 19 grudnia 1922 w Poznaniu, zm. 18 października 1988 tamże) – polski malarz prymitywista. 
Życiorys i sztuka.
Urodzony w rodzinie kolejarskiej na Jeżycach z Rufina oraz Anny z domu Bartnik, jako jeden z sześciu synów. Skończył szkołę podstawową na ul. Prądzyńskiego. Początkowo rodzina zamieszkiwała w domu Józefa Bandycha przy ul. Mylnej 4, a w 1935 przeniosła się na Wildę (najpierw na ul. Prądzyńskiego, a potem na ul. Rolną). Pracował dorywczo m.in. w drukarni przy ul. Wybickiego. W czasie okupacji wywieziony na roboty do Niemiec (Dorf Kossebau koło Osterburga). Tam zaczął rysować i malować po godzinie policyjnej, co dostrzegła Niemka, uciekinierka z Dessau i nauczycielka, która poleciła mu w przyszłości rozwijać zdolności przy utrzymaniu unikalnego stylu. Po powrocie do Poznania (1945) pracował w Zakładach Cegielskiego, był też motorniczym poznańskiego tramwaju. W 1946 wyjechał do Łeby, gdzie pracował jako sekretarz w Samopomocy Chłopskiej. W 1954 powrócił po raz drugi do Poznania z poznaną w Łebie żoną – Marią z domu Palczarską (z Sanoka). Całkowicie oddał się twórczości po przejściu na rentę po zapadnięciu na tyfus. 
Głównym tematem jego prac jest architektura Poznania zadziwiająca specyficznym ujęciem, kolorystyką i rozwiązaniami perspektywicznymi, które oddają punkt widzenia kierującego tramwajem. W propagowaniu twórczości mieli duży udział nieżyjący już grafik Zbigniew Kaja, krytyk artystyczny Adam Kochanowski i dyrektor Galerii Miejskiej Arsenał Wojciech Makowiecki. Prezydent Poznania Andrzej Wituski wyprowadził go z niedoświetlonego lokalu przy ul. Rolnej na Wildzie i zapewnił mu mieszkanie na Winogradach, co przyczyniło się do rozwoju jego twórczości. Prace Warczygłowy znajdują się w muzeach w Krakowie, Poznaniu, Zabrzu, Warszawie i Hamburgu. Został pochowany na Cmentarzu Junikowo w Poznaniu w Alei Zasłużonych
W 2016 roku jego imieniem nazwano nową poznańską ulicę zlokalizowaną w obrębie Łaciny.
Życie prywatne.
Z Marią Palczarską ożenił się 18 lipca 1948. Miał z nią córkę – Julię (ur. 19 września 1952).

</doc>
<doc id="1335450" url="https://pl.wikipedia.org/wiki?curid=1335450" title="Aj-Petri">
Aj-Petri

Aj-Petri (ukr. Ай-Петрі, krm. "Ay-Petri") – jeden z wyższych szczytów Gór Krymskich, o wysokości 1234 m n.p.m.
Znajduje się na jajle Aj-Petri, zbudowany jest z wapienia. Na szczyt prowadzi kolejka linowa. Jest to najbardziej wietrzne miejsce na Ukrainie – przez 125 dni w roku wieje tutaj wiatr, osiągając szybkość do 50 m/s.
Nazwa pochodzi z języka greckiego i oznacza górę Świętego Piotra (Άγιος Πέτρος).

</doc>
<doc id="1335452" url="https://pl.wikipedia.org/wiki?curid=1335452" title="Jade (film)">
Jade (film)

Jade – amerykański thriller erotyczny z 1995 roku.
Fabuła.
Młody i ambitny zastępca prokuratora okręgowego z San Francisco, David Corelli, staje w obliczu możliwego konfliktu interesów, kiedy dowiaduje się, że główną podejrzaną w sprawie wyjątkowo makabrycznego morderstwa jest policyjna psycholog Katrina Gavin, jego dawna miłość, która wyszła jednak za jego bliskiego przyjaciela, czołowego, zamożnego adwokata w sprawach kryminalnych Matta Gavina. Zabity to biznesmen-multimilioner Kyle Medford, kolekcjoner dzieł sztuki, śpiewak, o dekadenckich gustach, znany ze swoich licznych podbojów wśród kobiet.
Tropy prowadzą Corellego do biura gubernatora Lew Richardsa, który na fotografiach znalezionych w sejfie ofiary morderstwa przyłapany jest w kompromitujących sytuacjach z luksusową prostytutką Patrice Jacinto. Corelli uzyskuje także kopię sekstaśmy nakręconej w domku na plaży zabitego mężczyzny, na której pojawia się zagadkowa prostytutka znana tylko jako Jade, według zeznań Jacinto nienasycona nimfomanka, skontaktowana przez Medforda z przedstawicielami elity San Francisco. Corelli stara się ustalić tożsamość tej nieznanej kobiety, uważając, że ona ma klucz do rozwiązania sprawy morderstwa. Jacinto ginie, zanim zdążyła wyjawić nazwisko Jade, jednak Corelli zaczyna przypuszczać, że to jego dawna przyjaciółka (Ka)Trina. Ponieważ Trina w czasie tego drugiego morderstwa akurat była u niego w mieszkaniu, gdzie próbowała go uwieść, wie, że jest niewinna, a zatem jest w niebezpieczeństwie. Wkrótce wraz z Mattem w ostatniej chwili ratuje ją przed dwoma napastnikami. Zastrzeleni mordercy okazują się pracownikami aparatu sprawiedliwości.
Corelli odwiedza gubernatora i ostrzega go przed dalszym naruszaniem prawa, grozi mu publikacją zdjęć. Niedługo potem Trina znajduje dalsze kompromitujące fotografie, które Matt zostawił na wierzchu w ich wspólnym mieszkaniu. Przyznaje się on, że wziął ze sobą te zdjęcia, gdy zamordował multimilionera. Matt prosi Trinę, by w łóżku zachowywała się odtąd bardziej jak Jade.

</doc>
<doc id="1335453" url="https://pl.wikipedia.org/wiki?curid=1335453" title="Okręg wyborczy Southwark North">
Okręg wyborczy Southwark North

Okręg wyborczy Southwark North powstał w 1918 r. i wysyłał do brytyjskiej Izby Gmin jednego deputowanego. Okręg obejmował północną część okręgu miejskiego Southwark w południowym Londynie. Został zlikwidowany w 1950 r.

</doc>
<doc id="1335456" url="https://pl.wikipedia.org/wiki?curid=1335456" title="Eklizi-Burun">
Eklizi-Burun

Eklizi-Burun (ukr. "Еклізі-Бурун", krm. "Eklizi Burun") — zachodni, wyższy szczyt jajły Czatyrdah, jeden z najwyższych szczytów (1527 m n.p.m.) Gór Krymskich.
Szczyt zbudowany jest z wapieni. Sąsiedni, niższy szczyt tej jajły – Angar-Burun, znajduje się nad Przełęczą Angarską.

</doc>
<doc id="1335457" url="https://pl.wikipedia.org/wiki?curid=1335457" title="Okręg wyborczy Gravesend">
Okręg wyborczy Gravesend

Okręg wyborczy Gravesend powstał w 1868 r. i wysyłał do brytyjskiej Izby Gmin jednego deputowanego. Okręg obejmował miasto Gravesend w hrabstwie Kent. Został zlikwidowany w 1983 r.

</doc>
<doc id="1335458" url="https://pl.wikipedia.org/wiki?curid=1335458" title="Tiger Airways">
Tiger Airways

Tiger Airways – singapurska tania linia lotnicza z siedzibą w Singapurze. Głównym węzłem jest port lotniczy Singapur-Changi.

</doc>
<doc id="1335459" url="https://pl.wikipedia.org/wiki?curid=1335459" title="Zagubione serca">
Zagubione serca

Zagubione serca (ang. "Random Hearts") – amerykański melodramat z 1999 roku na podstawie powieści Warrena Adlera.
Fabuła.
Sierżant Bill „Dutch” Van Den Broeck (Harrison Ford) wiedzie szczęśliwe życie u boku żony Peyton. Pewnego dnia kobieta leci samolotem w sprawach służbowych do Miami. Wkrótce okazuje sie, że doszło do katastrofy i nikt z samolotu nie przeżył. Na liście pasażerów był również mąż, zasiadającej w kongresie Stanów Zjednoczonych, Kay Chandler (Kristin Scott Thomas) – Cullen Chandler. Po jakimś czasie okazuje się, że Peyton i Cullen byli kochankami i, podając się za parę, lecieli razem do Miami. „Dutch” uświadamia sobie prawdę i kontaktuje się z Kay. Oboje udają się do Miami, aby zbadać tę zagadkę. Podróż zbliża ich do siebie.

</doc>
<doc id="1335461" url="https://pl.wikipedia.org/wiki?curid=1335461" title="Kettering Karol">
Kettering Karol



</doc>
<doc id="1335462" url="https://pl.wikipedia.org/wiki?curid=1335462" title="Rolf Wolfshohl">
Rolf Wolfshohl

Rolf Wolfshohl (ur. 27 grudnia 1938 w Kolonii) – niemiecki kolarz szosowy, przełajowy i torowy, zwycięzca Vuelta a España i wielokrotny medalista przełajowych mistrzostw świata.
Kariera.
Pierwszy sukces w karierze Rolf Wolfshohl osiągnął w 1958 roku, kiedy zdobył brązowy medal w kategorii elite podczas przełajowych mistrzostw świata w Limoges. W zawodach tych wyprzedzili go jedynie Francuz André Dufraisse oraz Włoch Amerigo Severini. Na rozgrywanych rok później mistrzostwach świata w Genewie był drugi za Renato Longo z Włoch, a podczas mistrzostw świata w Tolosie w 1960 roku był już najlepszy. Został tym samym pierwszym w historii niemieckim mistrzem świata w kolarstwie przełajowym. Zwyciężał także na MŚ w Hanowerze (1961) i MŚ w Calais (1963), drugie miejsce zajmował na MŚ w Cavarii (1965), MŚ w Zurychu (1967), MŚ w Magstadt (1969) i MŚ w Pradze (1972), a podczas MŚ w Beasain (1966), MŚ w Zolder (1970) i MŚ w Londynie (1973) stawał na najniższym stopniu podium. W walce o złoto trzykrotnie wyprzedzał go Renato Longo (1959, 1965 i 1967), a dwukrotnie Belg Eric De Vlaeminck (1969 i 1972). Wielokrotnie zdobywał też złote medale na mistrzostwach RFN.
Równocześnie Wolfshohl startował też na szosie. Na tym polu jego największe sukcesy to zwycięstwa w Ronde van Limburg (1959), Tour de l'Aude, Euskal Bizikleta, Vuelta al País Vasco (1962) oraz wyścigu Paryż-Nicea (1968). Kilkakrotnie startował w Vuelta a España, przy czym w 1965 roku zwyciężył w klasyfikacji generalnej. Dwa lata później wygrał jeden z etapów, ale całego wyścigu nie ukończył. Był także szósty w klasyfikacji generalnej w 1969 roku. Wielokrotnie brał udział w Tour de France, wygrywając łącznie dwa etapy (po jednym w latach 1967 i 1970). W pierwszej dziesiątce klasyfikacji generalnej znalazł się tylko raz - w 1968 roku był szósty. W tym samym roku zdobył także mistrzostwo RFN w wyścigu ze startu wspólnego zawodowców. W 1959 roku zdobył ponadto brązowy medal torowych mistrzostw kraju po tym, jak zajął trzecie miejsce w indywidualnym wyścigu na dochodzenie. Nigdy nie zdobył medalu na szosowych ani torowych mistrzostwach świata. Nigdy też nie wystąpił na igrzyskach olimpijskich. W 1976 roku zakończył karierę.
Doping.
Podczas przełajowych mistrzostw świata w Luksemburgu Wolfshohl zajął drugie miejsce za Erikiem De Vlaeminckiem. Po wykryciu jednak w jego organizmie substancji niedozwolonych zmuszony był zwrócić srebrny medal. Nie odsunięto go jednak od dalszych startów.

</doc>
<doc id="1335463" url="https://pl.wikipedia.org/wiki?curid=1335463" title="Comcast Center">
Comcast Center

Comcast Center – wieżowiec znajdujący się w centrum Filadelfii, obecnie najwyższy budynek w mieście i całej Pensylwanii. Przed wybudowaniem go najwyższym wieżowcem w mieście był wieżowiec One Liberty Place, jednak 14 czerwca 2007 roku budynek "Comcast Center" przerósł go.
Wieżowiec wznosi się na wysokość 297,2 m i posiada 57 kondygnacji. Zajmuje 12. miejsce na liście najwyższych drapaczy chmur w Stanach Zjednoczonych. Biurowiec został oddany do użytku 8 czerwca 2008 roku, całkowity koszt budowy wyniósł ok. 550 milionów dolarów.
Głównym użytkownikiem jest Comcast Corporation, amerykańska firma telekomunikacyjna.

</doc>
<doc id="1335467" url="https://pl.wikipedia.org/wiki?curid=1335467" title="Misja Skalna w Deir el-Bahari">
Misja Skalna w Deir el-Bahari

Polsko-egipska Misja Skalna w Deir el-Bahari – ekspedycja prowadząca badania archeologiczne na skalnej półce położonej nad świątynią królowej Hatszepsut w Deir el-Bahari w Egipcie.

</doc>
<doc id="1335468" url="https://pl.wikipedia.org/wiki?curid=1335468" title="Kocurek">
Kocurek

Kocurek (tytuł oryg. "Tomcats") – amerykański film fabularny z 2001 roku w reżyserii Gregory'ego Poiriera.
Fabuła.
Grupa przyjaciół umawia się, że ten z nich, który najdłużej pozostanie singlem, w przyszłości otrzyma sporą sumę pieniężną z utworzonego przez nich specjalnego funduszu. Po siedmiu latach w stanie kawalerskim pozostaje już tylko dwójka z nich: Michael i Kyle. Michael jest rysownikiem i ma poważne problemy finansowe. Postanawia więc za wszelką cenę wyswatać kolegę tylko po to, by zdobyć zgromadzone pieniądze.

</doc>
<doc id="1335470" url="https://pl.wikipedia.org/wiki?curid=1335470" title="Magura Łomniańska">
Magura Łomniańska

Magura Łomniańska – najwyższy szczyt Gór Sanocko-Turczańskich, o wysokości 1024 m n.p.m.
Leży na Ukrainie, nad dolinami rzek: Lechniowa, Mszanka i Dniestr. Jest to wybitny masyw o kilku kulminacjach, z których najwyższa leży w części środkowej. Na szczyt najlepiej dostać się z wsi Łopuszanka, Chaszczów lub Grąziowa.
Na szczycie znajduje się pomnik poświęcony żołnierzom Armii Czerwonej, atakujących z tego szczytu przez 3 miesiące pozycje armii niemieckiej i węgierskiej.
Przez północno-zachodnie stoki góry przebiega droga graniczna, w pobliżu której znajdują się pozostałości "sistiemy" – dawnego sowieckiego systemu ochrony granicy.

</doc>
<doc id="1335481" url="https://pl.wikipedia.org/wiki?curid=1335481" title="Eklezja i Synagoga">
Eklezja i Synagoga

Eklezja i Synagoga (z łac. "ecclesia" – kościół i gr. "synagoge" – zebranie) – w sztukach plastycznych przedstawienie dwóch kobiet, personifikujących Stary i Nowy Testament.
Eklezja ukazywana jest jako królowa, z koroną, krzyżem i kielichem, podczas gdy Synagoga ma zawiązane oczy, złamaną włócznię, spuszczoną głowę i wypadające z rąk tablice Mojżeszowe. Odnosi się to do rozumienia Starego Testamentu jako przygotowania i zapowiedzi Nowego, nieprzyjętego przez Żydów. Stąd Synagoga przedstawiona jest jako osoba zaślepiona, której złamana włócznia i upadające tablice wyrażają utratę praw, a Eklezja, wyobrażająca chrześcijaństwo, jest zwycięską królową.
Tego typu przedstawienia pojawiają się w sztuce chrześcijańskiej od IX wieku. Jednym z najbardziej znanych realizacji Eklezji i Synagogi są gotyckie rzeźby z katedry w Strasburgu z ok. 1230 roku, umieszczone po dwóch stronach portalu południowego.
W Polsce obie postacie widoczne są w kontekście ewangelicznej przypowieści (Mt. 25, 1) o pannach roztropnych i nierozsądnych na Bramie Złotej na Zamku Wysokim w Malborku: panny roztropne wiedzie Eklezja, nierozsądne – Synagoga.

</doc>
<doc id="1335483" url="https://pl.wikipedia.org/wiki?curid=1335483" title="Ziemskie namiętności">
Ziemskie namiętności

Ziemskie namiętności (tytuł oryg. "Earthly Possessions") – amerykański film telewizyjny, którego premiera odbyła się 20 marca 1999 roku. Film oparto na powieści Anne Tyler.
Zblazowana prowincjuszka Charlotte Emery postanawia odejść od męża pastora, z którym zmarnowała najpiękniejsze lata swojego życia. Chcąc zabezpieczyć się finansowo, rusza do miejscowego banku. Tutaj zostaje uprowadzona przez Jake'a Simmsa, zbiegłego z więzienia młodego, niedoświadczonego przestępcę. Podczas podróży donikąd początkowa niechęć Charlotte i Jake'a przemienia się w przyjaźń. Z czasem dwójkę zaczyna łączyć specyficzna więź.

</doc>
<doc id="1335501" url="https://pl.wikipedia.org/wiki?curid=1335501" title="Dzin">
Dzin



</doc>
<doc id="1335502" url="https://pl.wikipedia.org/wiki?curid=1335502" title="Wojna o Ferrarę">
Wojna o Ferrarę

Wojna o Ferrarę, albo wojna solna (wł. "Guerra del sale") – konflikt zbrojny w północnej Italii, który rozegrał się w latach 1482-1484 między Ferrarą rządzoną przez księcia Ercole I d’Este, a siłami Państwa Kościelnego pod rządami papieża Sykstusa IV oraz sprzymierzonymi z nim wojskami weneckimi. Wojna ta zakończyła się pokojem w Bagnolo 7 sierpnia 1484.
Na początku 1482 za poduszczeniem Girolamo Riario, siostrzeńca papieża Sykstusa IV, pana Imola i Forlì, Republika Wenecka wypowiedziała wojnę Ferrarze. W kontekście klęsk poniesionych przez Wenecję w walce z Imperium Osmańskim, "Serenissima" była zdecydowana rozszerzyć swoje wpływy w Italii. Ferrara nie była przypadkowym celem, ponieważ rozwinęła handel solą przez port w Comacchio, co wydawało się zagrożeniem interesów weneckich.
Bezpośrednią przyczyną wojny była kwestia zatargu z przedstawicielstwem weneckim w Ferrarze. Wenecja bowiem miała w tym mieście swego przedstawiciela zwanego "visdominio", który troszczył się o obywateli Republiki. W 1481 polecił on aresztować księdza za długi, co pociągnęło za sobą ekskomunikę ze strony biskupa Ferrary i usunięcie przedstawiciela z miasta. Był to "casus belli" i Wenecja wypowiedziała Ferrarze wojnę. Z Wenecją sprzymierzone było Państwo Kościelne, Genua i Monferrato. Po stronie Ferrary opowiedzieli się król Neapolu Ferdynand I, Fryderyk II Gonzaga z Mantui, pan Bolonii Giovanni II Bentivoglio, książę Florencji Wawrzyniec Medyceusz i Federico da Montefeltro, książę Urbino.
Wojska weneckie dowodzone przez Roberto Sanseverino zaatakowały Ferrarę od północy, zajmując terytorium Rovigo (17 sierpnia), Argenta, grabiąc Comacchio i oblegając Ficarolo. W listopadzie 1482 siły weneckie przekroczyły Pad i stanęły pod murami Ferrary, oblegając ją. W tym czasie papież zawarł pokój z Ferdynandem Aragońskim i pozwolił jego wojskom przejść przez terytorium Państwa Kościelnego na pomoc Ferrarze. Na pomoc przybył również siły florenckie i Wenecja znalazła się w trudnej sytuacji. W dodatku siły weneckie wdały się w walkę z Mediolanem. W interesie papieża było zaś dążenie do osłabienia sojuszniczej Wenecji, aby ta nie urosła zbytnio w siłę. Wszystkie siły dążyły więc do zawarcia pokoju.
Wojna zakończyła się traktatem w Bagnolo, 7 sierpnia 1484. Ercole d’Este musiał oddać tereny Rovigo Wenecji oraz zaakceptować zależność Ferrary od Państwa Kościelnego.

</doc>
<doc id="1335504" url="https://pl.wikipedia.org/wiki?curid=1335504" title="Vergilius Vaticanus">
Vergilius Vaticanus

Vergilius Vaticanus (Biblioteka Watykańska, Cod. Vat. lat. 3225) - jest pochodzącym z około 400 roku rzymskim iluminowanym manuskryptem. Zawiera fragment Eneidy oraz Georgiki. Jest jednym z najstarszych źródeł tekstu Eneidy. Ponadto jest on jednym z 3 starożytnych ilustrowanych manuskryptów zawierających literaturę klasyczną.
Zawartość.
Książka zawiera 76 kart z 50 miniaturami. Przypuszczalnie manuskrypt pierwotnie zawierał wszystkie prace Wergiliusza (jak było to praktykowane w tamtych czasach), i mógł liczyć około 440 kart i 280 ilustracji. Tekst został napisany przez jednego skrybę kapitałą. Nie ma odstępów między wyrazami, co było powszechnie przyjęte w starożytnym Rzymie. Ilustracje zostały stworzone przez trzech różnych miniaturzystów.
Manuskrypt został stworzony prawdopodobnie dla pogańskiego dostojnika.
Miejsca przechowywania księgi.
Zapiski na marginesach potwierdzają przebywanie manuskryptu w północnych Włoszech w VII wieku. W drugiej ćwierci IX wieku przebywał już we Francji, w Tours. Francuski skryba dodał notatki około roku 1400.

</doc>
<doc id="1335508" url="https://pl.wikipedia.org/wiki?curid=1335508" title="Mitropa">
Mitropa

Mitropa (MITROPA, od 2006 jako "SSP Deutschland GmbH") – przedsiębiorstwo kateringowe, zajmujące się m.in. eksploatacją wagonów restauracyjnych i sypialnych, założone w 1916 roku, podczas I wojny światowej jako "MITteleuROPäische Schlafwagen- und Speisewagen Aktiengesellschaft". Zajmowało się również obsługą kateringową lotnisk, stacji benzynowych i statków żeglugi śródlądowej. Podczas II wojny światowej działało zarówno w Niemczech, jak i w krajach okupowanych. Po wojnie i podziale Niemiec na strefy okupacyjne podzielone między Aliantów, przy czym nazwę i logo używała strona wschodnioniemiecka, mimo filozofii ustroju zachowując również status spółki akcyjnej. 
Po zjednoczeniu Niemiec przedsiębiorstwo wcielone zostało do grupy Deutsche Bahn AG. Od 2006 działa pod nazwą SSP Deutschland i jest największym na świecie dostarczycielem usług gastronomicznych: posiada ok. 1900 punktów gastronomicznych w 23 państwach, głównie na dworcach kolejowych, lotniskach i stacjach benzynowych.
Historia.
Przed II wojną światową.
Przedsiębiorstwo zostało założone w roku 1916 przez przedsiębiorstwa kolejowe z Niemiec, Austrii i Węgier, przy przejęciu części francusko-belgijskiego przedsiębiorstwa "Wagons-Lits". Pierwszą nazwą był akronim MSG od nazwy "Mitteleuropäische Schlaf- und Speisewagen Aktiengesellschaft". W pierwszych latach działalności przedsiębiorstwo dysponowało 250 wagonami sypialnymi i restauracyjnymi. Po I wojnie światowej decyzją art. 367 traktatu wersalskiego Mitropa zobowiązana była zrezygnować z obsługi linii międzynarodowych i przekazać je "Wagons-Lits". Do czerwca 1920 udziałowcy austriaccy i węgierscy zwrócili akcje spółce. W tym samym czasie francusko-belgijski konkurent przejął rynek niemiecki, utracony podczas wojny. Francuzi wytoczyli Mitropie 20 procesów sądowych, w których domagali się rozwiązania Mitropy jako przedsiębiorstwa biorącego udział w wojnie. Wszystkie pozwy oddalono do roku 1922. 
W latach 1920–1924 Mitropa nawiązała szereg kontaktów z przedsiębiorstwami angielskimi i szwajcarskimi, m.in. "Great Eastern Railway Company" i "Societé Anonyme Transcontinent", stając się częścią londyńskiej spółki "Trans-European Company Limited", która przejęła 40% udziałów Mitropy. Przekształcenia umożliwiły przedsiębiorstwu wejście na rynek szwajcarski. Prawdziwy rozwój nastąpił od roku 1925, kiedy przestał obowiązywać zapis z traktatu wersalskiego, w tym roku osiągnięto również porozumienie z "Wagons-Lits".
Pod koniec roku 1926 przedsiębiorstwo posiadało 565 wagonów sypialnych i restauracyjnych. Logo firmy powstało w roku 1928, zaprojektowane przez grafika Karla Schulpiga. Mitropa już od początku swojej działalności nie ograniczała się do pociągów w trzech krajach – założycielach spółki; jej wagony jeździły również do Holandii, ponadto przejęła dwa pociągi szwajcarskie. Obsługiwała takie luksusowe pociągi, jak „Skandinavien-Schweiz-Express” i „London-Berlin-Express”. Nie ograniczała się jedynie do kolei; w 1928 roku przejęła katering w nowo powstałej firmie lotniczej Lufthansa, a także na promach między Sassnitz i Trelleborgiem i na parowcach na Dunaju.
II wojna światowa.
W 1939 roku Mitropa obsługiwała dziennie 298 wagonów restauracyjnych i 244 wagony sypialne. II wojna światowa spowodowała, że współudziałowiec "Wagons-Lits" zerwał wszystkie kontrakty. Mitropa obsługiwała pociągi do krajów okupowanych. Pojawiły się problemy z aprowizacją dla obsługiwanych wagonów i restauracji. Na początku roku 1940 Mitropie nakazano zwiększenie liczby restauracji dworcowych w Niemczech i za granicą. Jedna z nich powstała w okupowanej Warszawie, na Dworcu Głównym, i miała status "nur für Deutsche"; Gwardia Ludowa 24 października 1942 przeprowadziła zamach na ten lokal. 
Po załamaniu się frontów 40% pracowników Mitropy wcielono do Wehrmachtu. W roku 1944 główny magazyn żywnościowy Mitropy został zniszczony w bombardowaniu. Gdy wojska radzieckie wkraczały do Berlina, firmę przeniesiono do Hamburga w pociągu złożonym z 14 wagonów sypialnych i restauracyjnych. W wojnie zniszczeniu uległo 50% wagonów przedsiębiorstwa.
Po II wojnie światowej.
Po wojnie przedsiębiorstwo podzielono na cztery części – po jednej dla każdej strefy okupowanej. Po powstaniu Republiki Federalnej Niemiec trzy z nich połączyły się w jedno przedsiębiorstwo o nazwie "Deutsche Schlafwagen- und Speisewagengesellschaft" (DSG) z siedzibą we Frankfurcie nad Menem. Nazwa i logo zostały w Niemieckiej Republice Demokratycznej, tam również zachowano formę przedsiębiorstwa jako spółki akcyjnej, niezwykłą w tym państwie. W 1949 roku otworzono pierwszą restaurację dworcową w Halle, od 1951 roku spółka obsługiwała promy bałtyckie. W roku 1954 doszło do porozumienia DSG i Mitropy w sprawie obsługi ruchu między obydwoma państwami niemieckimi. 
Od roku 1961 Mitropa prowadziła restauracje przy autostradach ("Raststätte"). Wprowadzono również szereg innowacji, np. samoobsługę na dworcu w Karl-Marx-Stadt. Od 1958 Mitropa obsługiwała także turystyczną żeglugę pasażerską "Weiße Flotte". W 1972 roku otwarto również jej lokal we Frankfurcie nad Menem. Od lat 70. XX wieku aż do przejęcia stosunki między DSG i Mitropą były partnerskie. Pod koniec istnienia NRD przedsiębiorstwo zatrudniało 15 tys. pracowników, a obrót roczny wynosił 15 mld marek NRD; w tym samym czasie DSG zatrudniał jedynie 5 tys. osób.
W 1994, wraz z Deutsche Reichsbahn, Mitropa wcielona została do grupy Deutsche Bahn AG. W 2004 przejęta została przez Compass Group Deutschland GmbH, a w 2006 wydzielona z koncernu jako SSP Deutschland GmbH. Nazwa „Mitropa” wyszła z użycia w roku 2006.

</doc>
<doc id="1335512" url="https://pl.wikipedia.org/wiki?curid=1335512" title="Delta-v">
Delta-v

Delta-v – w astrodynamice, to wielkość skalarna, która ma wymiar prędkości określająca miarę „wysiłku” niezbędnego do wykonania manewru orbitalnego, na przykład do zmiany trajektorii lotu.
gdzie:
W przypadku braku działających z zewnątrz sił, i jeśli ciąg działa w stałym kierunku, równanie można uprościć do postaci:
co jest zmianą prędkości.

</doc>
<doc id="1335513" url="https://pl.wikipedia.org/wiki?curid=1335513" title="Scholastyka Węgierska">
Scholastyka Węgierska



</doc>
<doc id="1335517" url="https://pl.wikipedia.org/wiki?curid=1335517" title="Kirtipur">
Kirtipur

Kirtipur ("Miasto Chwały", nep. कीर्तिपुर) - miasteczko newarskie w Dolinie Katmandu, położone na wzgórzu 5 km na południowy zachód od Katmandu, sąsiadujące również z Patanem, Pangą, Nagaonem i Machhegaonem. Według danych szacunkowych na rok 2010 liczy 50 480 mieszkańców. W Kitipurze zlokalizowany jest kompleks Królewskiego Uniwersytetu (Tribhuvan University of Nepal) oraz hinduistyczne i buddyjskie świątynie, kapliczki, klasztory i zabytkowe budynki mieszkalne.
Historia.
Miasto założone w XII w., chroniło je dwanaście bram z murem obronnym. Kiedyś było osobnym królestwem nepalskim, ale w 1768 r. podbite zostało przez Prithvi Narayan Sah (trk. Prithwinarajana Śaha), króla Gurkhów. Pomimo usytuowania miasta na wzgórzu, jego mieszkańcy nie zdołali go obronić, za co zostali okrutnie ukarani. Król Prithwinarajana Śaha kazał obciąć nosy i wargi wszystkim mężczyznom, oszczędził tylko muzyków grających na instrumentach dętych. Dziś większość mieszkańców zajmuje się tkactwem i uprawą roli.

</doc>
<doc id="1335522" url="https://pl.wikipedia.org/wiki?curid=1335522" title="Kaiserin-Augusta-Straße">
Kaiserin-Augusta-Straße

Kaiserin-Augusta-Straße - stacja metra w Berlinie, na linii U6, w dzielnicy Tempelhof, w okręgu administracyjnym Tempelhof-Schöneberg. Stacja została otwarta w 1966. Nazwa stacji pochodzi od księżniczki saskiej Augusty z Saksonii-Weimaru-Eisenach.

</doc>
<doc id="1335524" url="https://pl.wikipedia.org/wiki?curid=1335524" title="Andrzej Hulanicki">
Andrzej Hulanicki

Andrzej Hulanicki (ur. 25 grudnia 1933 w Poznaniu, zm. 23 marca 2008 we Wrocławiu) – polski matematyk, specjalizował się w dziedzinie analizy matematycznej, szczególnie analizie harmonicznej, oraz teorii prawdopodobieństwa. Profesor Uniwersytetu Wrocławskiego, twórca wrocławskiej szkoły analizy harmonicznej.
Życiorys.
Dzieciństwo spędził w Warszawie. W 1946 roku przyjechał do Wrocławia i zaczął uczęszczać do I Liceum Ogólnokształcącego. W 1950 zdał maturę i podjął studia w Instytucie Matematycznym Uniwersytetu Wrocławskiego, gdzie w 1955 roku obronił pracę magisterską. Tak rozpoczęła się jego przeszło pięćdziesięcioletnia kariera naukowa.
W 1959 wyjechał do Manchesteru na roczne stypendium finansowane przez British Council. Tam zajmował się nieskończonymi grupami nieabelowymi i nauczył się podstaw analizy harmonicznej. W 1960 roku, w Instytucie Matematycznym Polskiej Akademii Nauk, obronił pracę doktorską. Promotorem jego pracy doktorskiej był Stanisław Hartman. Habilitował się w 1963 roku. W 1969 otrzymał tytuł profesora nadzwyczajnego, a w 1980 zwyczajnego.
W 1963 roku spędził trzy miesiące w Moskwie. Wtedy powstał jeden z jego podstawowych wyników dotyczących grup ze średnią Banacha: każda reprezentacja unitarna grupy lokalnie zwartej jest słabo zawarta w reprezentacji regularnej wtedy i tylko wtedy, gdy grupa ma średnią Banacha. Twierdzenie to weszło już do klasyki i jest chyba jego najczęściej cytowanym wynikiem.
W 1970 roku Andrzej Hulanicki pojechał na kongres do Nicei i tam zainteresował się problematyką Eliasa Steina, który właśnie tworzył podstawy analizy na grupach nilpotentnych. Robiona początkowo pod kątem reprezentacji półprostych grup Liego, rozwinęła się w potężną teorię. Połączenie problematyki Steina z dotychczasowym doświadczeniem w zakresie analizy harmonicznej na grupach dało rachunki funkcjonalne.
Od 1972 roku regularnie co dwa lata (z przerwą w stanie wojennym) organizował konferencje starając się by uczestniczyli w nich najwybitniejsi matematycy. Jego uczniowie kontynuują tę tradycję.
W latach 1968-1983 pełnił funkcję dyrektora wrocławskiego oddziału Instytutu Matematycznego PAN.
W 1991 został członkiem korespondentem, a w 2004 – członkiem rzeczywistym Polskiej Akademii Nauk.
W 1992 otrzymał nagrodę Jurzykowskiego, a w 2002 tytuł doktora honoris causa Uniwersytetu w Orleanie we Francji. Jest laureatem trzech nagród zespołowych Ministra Edukacji (w 1996, 2003 i 2010-pośmiertnie). Otrzymał także nagrodę Ministra Edukacji w 2004 za całokształt dorobku naukowego.
Był promotorem 17 rozpraw doktorskich i autorem prawie 100 publikacji. Zmarł 23 marca 2008 roku we Wrocławiu w Niedzielę Wielkanocną.
Andrzej Hulanicki był wykładowcą Uniwersytetu Opolskiego, Uniwersytetu Wrocławskiego oraz Wrocławskiej Wyższej Szkoły Informatyki Stosowanej.

</doc>
<doc id="1335527" url="https://pl.wikipedia.org/wiki?curid=1335527" title="Ullsteinstraße">
Ullsteinstraße

Ullsteinstraße - stacja metra w Berlinie na linii U6, w dzielnicy Tempelhof, w okręgu administracyjnym Tempelhof-Schöneberg. Stacja została otwarta w 1966.

</doc>
<doc id="1335530" url="https://pl.wikipedia.org/wiki?curid=1335530" title="DR-Z 400">
DR-Z 400



</doc>
<doc id="1335532" url="https://pl.wikipedia.org/wiki?curid=1335532" title="Piotr Szarek">
Piotr Szarek

Piotr Szarek- ur. 5 maja 1908 w Złotnikach (woj. kieleckie), zm. 9 września 1939 w Bydgoszczy – polski duchowny katolicki, misjonarz św. Wincentego a Paulo, Sługa Boży Kościoła katolickiego.
Do Zgromadzenia Misji wstąpił w 1926. Święcenia kapłańskie otrzymał w 1934. Po wybuchu II wojny światowej został aresztowany 9 września 1939 i rozstrzelany w publicznej egzekucji na bydgoskim Starym Rynku.
Jest jednym z 122 Sług Bożych wobec których 17 września 2003 roku rozpoczął się, proces beatyfikacyjny drugiej grupy męczenników z okresu II wojny światowej.

</doc>
<doc id="1335533" url="https://pl.wikipedia.org/wiki?curid=1335533" title="Autosan Solina">
Autosan Solina

Autosan H7 „Solina” – rodzina autobusów miejskich i podmiejskich (Autosan H7-20.07 „Solina City”, Autosan H7-20MB „Solina”, Autosan H7-10MB „Solina LE”), międzymiastowych (Autosan H7-10MB „Solina”) oraz specjalnych (Autosan H7-10DW) firmy Autosan S.A., produkowana od marca 2006 roku do końca 2011 roku. Model "Autosan H7-10MB „Solina”" zadebiutował na targach Transexpo jesienią 2005 roku. Rodzina H7 „Solina” zastąpiła rodzinę autobusów H7 Traper/Trafic, produkowaną do marca 2006 roku.
Historia modelu.
Autobusy rodziny H7 „Solina” budowane były na podwoziu Mercedes-Benz Vario O.815D, a od końca 2006 roku na podwoziu O.818D (podtyp modelu .07). Konstrukcja nadwozia wykonana jest z rur stalowych o przekroju kwadratowym i prostokątnym, łączonych za pomocą spawania. Poszycie zewnętrzne, wklejone do szkieletu, wykonano z materiałów odpornych na korozję – stali nierdzewnej i tworzyw sztucznych, a klapy boczne i skrzydła drzwi z aluminium. Oś przednia wyposażona jest w zawieszenie mechaniczne, natomiast tylna – pneumatyczne, a na obu osiach zamontowano hamulce tarczowe z systemem ABS. Standardowo montowano zwalniacz (retarder) oraz wyposażano Soliny w autokomputer pokładowy. Model "H7-20MB Solina LE/Solina City" posiada niskowejściowy pomost na tylnym zwisie. W 2007 roku wprowadzono możliwość zamówienia 5-biegowej automatycznej skrzyni biegów Allison LCT-1000, zarówno w odmianie miejskiej jak i międzymiastowej (standard na rynku szwedzkim). W 2009 roku do wyposażenia opcjonalnego odmiany międzymiastowej wprowadzone zostały tylne drzwi sterowane pneumatycznie.
W 2006 roku powstał prototyp autobusu szkolnego Autosan H7-10MB „Solina”. W 2007 roku na zamówienie Komendy Głównej Policji powstała seria 22 więźniarek Autosan H7-10DW, które służą do transportu aresztowanych. Produkcja sięgała kilkadziesiąt sztuk rocznie (w 2006 r. prawdopodobnie 58 szt.). Autobusy rodziny "Autosan Solina" poza granicami Polski eksploatowane są w Szwecji, Norwegii, Słowacji, Rumunii oraz na Węgrzech. W 2006 r. eksport wyniósł 10 szt., w 2007 r. – 18 szt., zaś w 2008 r. – co najmniej 6 sztuk.
W 2008 roku do produkcji wszedł Autosan Wetlina, który początkowo produkowany był równolegle z modelami rodziny H7 Solina. Zakończenie produkcji serii Solina miało nastąpić wraz z wprowadzeniem normy Euro 5, jednak ze względu na duże zainteresowanie klientów starszą serią modelową przez krótki okres na zamówienie były również produkowane niektóre wersje specjalne poprzedniej rodziny Autosan H7. Pod koniec 2010 roku z nazwy handlowej usunięte zostało kodowe oznaczenie "H7". Od tego momentu pojazdy te w zależności od wersji nosiły nazwy "Autosan Solina" lub "Autosan Solina City". Ostatecznie produkcja seryjna autobusów serii Solina została zakończona pod koniec 2011 roku.
Wersje rodziny H7 Solina:

</doc>
<doc id="1335535" url="https://pl.wikipedia.org/wiki?curid=1335535" title="Julian Bohdanowicz">
Julian Bohdanowicz

Julian Bohdanowicz (ur. 30 kwietnia 1942 w Warszawie, zm. 18 września 2015 tamże) – polski rysownik, ilustrator książek i karykaturzysta.
Życiorys.
Absolwent Miejskiego Liceum Plastycznego w Gdyni oraz Wydziału Grafiki Akademii Sztuk Pięknych w Warszawie. Dyplom obronił w pracowni Juliana Patki w 1967.
W latach 1978–1981 i 1987–1990 redaktor graficzny tygodnika „Szpilki”. Członek jury i laureat na Festiwalu Dobrego Humoru. Część jego prac przechowywanych jest obecnie w Muzeum Karykatury w Warszawie. Miłośnik psów rasy jamnik.
Współpracował z czasopismami, m.in. takimi jak: „Szpilki”, „Magazyn Rodzinny”, „Polityka”, „Polska”, „Przegląd Techniczny”, „Zwierciadło”, „Dom”, „Inter-Polcom”, tygodnik „Solidarność”, „Wiadomości Wędkarskie”, „Łowiec Polski”, „Polska Zbrojna”, „Poradnik Domowy”, „Merkury”, „Gazeta Wyborcza”, „Miasto”, „Express Wieczorny”, „Murator”, „Architektura”, [„[Playboy]]”, „Reader’s Digest”, dziennik „Polska”, tygodnik „Tele Tydzień”, „Pardon”, „Elternhause und Schule”.
Wybrane publikacje.
Ilustrował też wiele książek innych autorów wydanych m.in. przez „Wydawnictwa Szkolne i Pedagogiczne”, „Naszą Księgarnię” i Wydawnictwo „Bertelsmann”.
Jego wystawy indywidualne w kraju to m.in.: Salon „Szpilek” – Warszawa 1976; Legnica 1977 i 1979; Lidzbark Warmiński 1979; Lublin 1984; Poznań 1980; Galeria Satyry Rudy Kot” – Gdańsk 1980, 1981 i 1984; Galeria „Forum” – Kraków 1984; Stupsk 1985; Galeria Karykatury „Garb” – Wrocław 1985; „W naszym kochanym kurniku” – Muzeum Karykatury – Warszawa 1986/87; Kalisz 1987; Gorzów Wielkopolski 1987; „Z kolejną wiosną ...” – Muzeum Karykatury – Warszawa 1994; Galeria Sztuki WSP – Szczytno 1995/96; WOK – Elbląg 1996; Muzeum w Nieborowie i Arkadii – Nieborów 1997; Galeria Humoru i Satyry „Na drabinie” – Wtodawek 1998; „Szpilki” w „Szpilce” – Galeria „Szpilka” – Warszawa 2000; „Być żołnierzem” – Galeria Sztuki Muzeum WP – Warszawa 2002; „Europa ... Europejczycy” – Galeria „Młynek” – Warszawa 2003; Festiwal Dobrego Humoru – Gdańsk 2005, 2007; Bielański Ośrodek Kultury – Warszawa 2007.
Miał wystawy indywidualne za granicą, m.in.: Posk Galery – Londyn 1993; Galeria „Pompa” – Antwerpia 1995; Expo – Lizbona 1998; Instytut Polski – Wilno 2000; Muzeum Diabta – Kowno 2001; Galeria Związku Plastyków Ukrainy – Kijów 2005.
Brał udział w wystawach zbiorowych w kraju, m.in.: Międzynarodowa Wystawa „Satyrykon” Legnica 1978–1980, 1985, 1988–1989, 1995, 2001 oraz w wystawach organizowanych przez Muzeum Karykatury w Warszawie i in. oraz za granicą: Ankara, Antwerpia, Belgrad, Berlin, Bruksela, Hanower, Londyn, Monachium, Montreal, Nowy Jork, Praga, Skopje, Sofia, Tokio, Wiedeń.
Nagrody i wyróżnienia.
Wielokrotny laureat Złotej, Srebrnej i Brązowej Szpilki.
W latach 2008–2009 w dzienniku „Polska” publikował cykl rysunków satyrycznych.
Od 2012 rysował dla portalu kulturalno-informacyjnego „Zakopane dla Ciebie”.
W grudniu 2013 w Petersburgu wydany został przez Wydawnictwo Artystyczne album Galerii Mistrzów Karykatury z jego rysunkami.

</doc>
<doc id="1335538" url="https://pl.wikipedia.org/wiki?curid=1335538" title="NFI Octava">
NFI Octava

Narodowy Fundusz Inwestycyjny "Octava" SA (dawniej: Ósmy Narodowy Fundusz Inwestycyjny SA) – spółka notowana na Giełdzie Papierów Wartościowych w Warszawie, założona w 1995 przez skarb państwa jako jeden z narodowych funduszy inwestycyjnych. Od 2005 inwestuje tylko na rynku nieruchomości.

</doc>
<doc id="1335540" url="https://pl.wikipedia.org/wiki?curid=1335540" title="Rameta">
Rameta

Rameta, ramet, weget – pojedynczy, zakorzeniony pęd będący fragmentem modułowego organizmu roślinnego rozprzestrzeniającego się wegetatywnie (klonalnie). Organizm taki jest pojedynczym osobnikiem genetycznym (genetem). Wszystkie ramety stanowiące jeden genet, mimo iż wyglądają jak odrębne rośliny (zwłaszcza jeśli rozłogi są podziemne), stanowią pod względem morfologicznym i fizjologicznym jedną całość. Ramety tworzone są przez rośliny rozprzestrzeniające się za pomocą rozłogów np. truskawka, konwalia majowa, turzyca piaskowa. Oddzielające się od rośliny macierzystej ramety mogą służyć jako rozmnóżki. Istnienie dwóch kategorii osobników – genetycznych (genetów) i strukturalnych (ramet) – ma swoje konsekwencje w badaniach demograficznych, gdyż poszczególne ramety, mimo że będące elementami jednego genetu, jak zooidy są elementami kolonii, mogą być zliczane jako odrębne osobniki.

</doc>
<doc id="1335547" url="https://pl.wikipedia.org/wiki?curid=1335547" title="Moja rodzina (film 1987)">
Moja rodzina (film 1987)

Moja rodzina (tytuł oryginalny: "Familja ime") – albański film fabularny z roku 1987 w reżyserii Alberta Xholiego.
Opis fabuły.
Kalina pozostaje sama po śmierci swojego męża. Jej siostrzenica postanawia zaopiekować się ciotką i przekonać ją do nowego stylu życia, typowego dla młodego pokolenia.

</doc>
<doc id="1335548" url="https://pl.wikipedia.org/wiki?curid=1335548" title="65daysofstatic">
65daysofstatic

65daysofstatic to angielski zespół muzyczny pochodzący z Sheffield, grający muzykę instrumental math lub post-rock. Zespół wydał cztery albumy; "The Fall of Math", "One Time for All Time", "The Destruction of Small Ideas" i "Escape from New York".
65daysofstatic w Polsce.
Zespół zagrał w Polsce pięć koncertów:

</doc>
<doc id="1335549" url="https://pl.wikipedia.org/wiki?curid=1335549" title="Francois de Saliniac">
Francois de Saliniac



</doc>
<doc id="1335550" url="https://pl.wikipedia.org/wiki?curid=1335550" title="Wyższy Instytut Wiedzy Religijnej w Koszalinie">
Wyższy Instytut Wiedzy Religijnej w Koszalinie



</doc>
<doc id="1335554" url="https://pl.wikipedia.org/wiki?curid=1335554" title="Wyższa Szkoła Turystyki i Hotelarstwa w Gdańsku">
Wyższa Szkoła Turystyki i Hotelarstwa w Gdańsku

Wyższa Szkoła Turystyki i Hotelarstwa w Gdańsku – uczelnia niepubliczna, założona w Gdańsku w 1996 przez „Uczelnię” spółkę z o.o. Do rejestru uczelni niepublicznych i związków uczelni niepublicznych, prowadzonego przez Ministra Nauki i Szkolnictwa Wyższego, uczelnia wpisana została pod numerem „88”. 
Decyzją Ministra Nauki i Szkolnictwa Wyższego z 22 września 2010 roku nr MNiSW-DNS-WUN-6013-10261-2/KT/10, WSTiH w Gdańsku otrzymała przedłużenie terminu ważności zezwolenia na prowadzenie działalności na czas nieokreślony.
17 czerwca 2004 Państwowa Komisja Akredytacyjna (uchwałą Nr 412/2004) pozytywnie oceniła jakość kształcenia na kierunku turystyka i rekreacja prowadzonym na poziomie zawodowym i magisterskim na Wydziale Turystyki, Rekreacji i Ochrony Zdrowia WSTiH w Gdańsku.
24 maja 2019 Minister Spraw Wewnętrznych i Administracji zatwierdził Wyższą Szkołę Turystyki i Hotelarstwa w Gdańsku jako jednostkę prowadzącą studia na potrzeby przyjmowania cudzoziemców w celu podjęcia lub kontynuacji studiów. Decyzja została wydana na okres 5 lat.
Kształcenie.
Wyższa Szkoła Turystyki i Hotelarstwa kształci na studiach I stopnia (licencjackich) i II stopnia (magisterskich) na kierunku Turystyka i Rekreacja. Dodatkowo Szkoła daje możliwość również podjęcia studiów podyplomowych i kursów specjalistycznych. Jej absolwenci mogą ubiegać się o pracę w hotelarstwie, biurach podróży, obiektach gastronomicznych oraz innych instytucjach i przedsiębiorstwach związanych z branżą turystyczną.

</doc>
<doc id="1335556" url="https://pl.wikipedia.org/wiki?curid=1335556" title="Genet">
Genet

Genet, osobnik genetyczny, sekset – pojedyncza roślina powstała z jednej zygoty. 
Genetem może być osobnik wyraźnie odrębny od innych, najczęściej jednak pojęcie to stosowane jest wobec osobników rozprzestrzeniających się wegetatywnie (klonalnie) i tworzących kolejne moduły. Budowa modułowa przejawia się wykształcaniem poszczególnych pędów, mniej lub bardziej od siebie oddalonych, określanych mianem ramet. Poszczególne ramety pod względem morfologicznym i fizjologicznym stanowią jedną całość. Poszczególne moduły wyglądają jak odrębne osobniki. Czasem nazywane są odrostami.
Poszczególne ramety mogą z czasem zostać oddzielone od rośliny macierzystej. Ramety, które są wciąż ze sobą połączone żywymi rozłogami lub kłączami określane są jako polikormon. Całkowicie rozdzielone ramety również uważane są za moduły genetu. Poszczególne osobniki strukturalne mają niemal identyczny materiał genetyczny, a jedyne różnice są skutkiem mutacji somatycznych.
Genetami polikormonowymi są największe i najstarsze znane organizmy żywe na Ziemi. Na przykład pojedynczy osobnik (genet) topoli osikowej z gór Wasatch w stanie Utah liczy 47 tys. ramet (drzew), zajmuje powierzchnię 43 hektarów, osiąga łączną masę ok. 6,5 tys. ton i żyje być może już od miliona lat.
Innym słynnym genetem jest jedyny dziś żyjący na Tasmanii okaz "Lomatia tasmanica", którego wiek szacowany jest na 43 600 lat, podczas gdy poszczególne żyjące do dziś ramety mają po około 240 lat, porastając powierzchnię 1,2 km².
Istnienie dwóch kategorii osobników – genetycznych i strukturalnych – ma swoje konsekwencje w badaniach demograficznych.

</doc>
<doc id="1335557" url="https://pl.wikipedia.org/wiki?curid=1335557" title="The Destruction of Small Ideas">
The Destruction of Small Ideas

The Destruction of Small Ideas – trzeci album studyjny angielskiego zespołu 65daysofstatic. Został wydany 20 kwietnia 2007 r. w Wielkiej Brytanii, 23 kwietnia w Japonii, a 1 maja w USA.
Pierwszym singlem z albumu był utwór ""Don't Go Down to Sorrow", wydany 23 marca w Japonii, a 9 kwietnia w Wielkiej Brytanii. Drugi singel natomiast, "The Distant and Mechanised Glow of Eastern European Dance Parties"" miał swoją premierę 9 kwietnia 2008 roku w Wielkiej Brytanii.

</doc>
<doc id="1335558" url="https://pl.wikipedia.org/wiki?curid=1335558" title="One Time for All Time">
One Time for All Time

One Time for All Time – drugi album studyjny angielskiego zespołu 65daysofstatic, wydany 24 października 2005 roku nakładem Monotreme.
Lista utworów.
Utwory bonusowe wydane jedynie w Japonii (przed premierą singla "Retreat! Retreat!")

</doc>
<doc id="1335568" url="https://pl.wikipedia.org/wiki?curid=1335568" title="Partner (film 1996)">
Partner (film 1996)

Partner – amerykańska komedia z 1996 roku. Jest to remake francuskiego filmu "Wspólnik" z 1979 roku na podstawie powieści Jenaro Prieto.
Fabuła.
Laurel Ayres pracuje jako doradca finansowy. Gdy na drodze do awansu problemem staje się jej kolor skóry, postanawia otworzyć własną działalność. Aby zyskać uznanie wśród klientów wymyśla sobie wspólnika.

</doc>
<doc id="1335570" url="https://pl.wikipedia.org/wiki?curid=1335570" title="Reprezentacja Gruzji w rugby union mężczyzn">
Reprezentacja Gruzji w rugby union mężczyzn

Reprezentacja Gruzji w rugby union mężczyzn () – zespół rugby union, biorący udział w imieniu Gruzji w meczach i sportowych imprezach międzynarodowych, powoływany przez selekcjonera, w którym mogą występować zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Gruziński Związek Rugby, członek Rugby Europe i World Rugby. Drużyna występuje w Rugby Europe International Championships.
Historia.
Na konferencji prasowej 13 grudnia 2011 r. ogłoszono, że nowym trenerem reprezentacji zostanie Nowozelandczyk Milton Haig.
Mecze z Polską.
Rugbyści Gruzji grali z Polską dwukrotnie – ponieśli dwie porażki.

</doc>
<doc id="1335573" url="https://pl.wikipedia.org/wiki?curid=1335573" title="The Singer (singel Nick Cave and the Bad Seeds)">
The Singer (singel Nick Cave and the Bad Seeds)

Singel autorstwa Nicka Cave’a &amp; The Bad Seeds, który został wydany w 1986 roku. Krążek ten promował album Kicking Against the Pricks. &lt;br&gt;
Na płycie zawarto trzy utwory z bieżącego albumu, który był zbiorem coverów, a na singlu znalazły się następujące:

</doc>
<doc id="1335575" url="https://pl.wikipedia.org/wiki?curid=1335575" title="Ansaldo A-1 Balilla">
Ansaldo A-1 Balilla



</doc>
<doc id="1335577" url="https://pl.wikipedia.org/wiki?curid=1335577" title="Agencja rozwoju regionalnego">
Agencja rozwoju regionalnego

Agencja rozwoju regionalnego (ARR) – podmiot, którego działalność polega na inicjowaniu, wspieraniu i promowaniu inicjatyw służących szeroko rozumianemu rozwojowi regionalnemu. 
Pod względem formy prawnej ARR są w większości przypadków spółkami akcyjnymi, w których wszystkie lub większość udziałów posiadają jednostki samorządu terytorialnego.
Działalność.
W strukturach agencji mogą działać m.in. fundusze pożyczkowe oraz inkubatory przedsiębiorczości.

</doc>
<doc id="1335580" url="https://pl.wikipedia.org/wiki?curid=1335580" title="Wzgórze (film)">
Wzgórze (film)

Wzgórze (ang. "The Hill") – brytyjski dramat wojenny z 1965 roku w reżyserii Sidneya Lumeta, zrealizowany na podstawie sztuki Raya Rigby'ego i R.S. Allena.
Treść.
Akcja filmu rozgrywa się w Afryce Północnej, w czasie II wojny światowej. Do brytyjskiego obozu karnego na Pustyni Libijskiej trafia grupa wcześniej zdegradowanych żołnierzy, którzy mają odbyć karę za różne przewinienia przeciwko dyscyplinie wojskowej. Więźniowie zostają poddani okrutnej musztrze. Prowadzi ją sierżant Williams, który korzystając z milczącego przyzwolenia oficerów wyładowuje na więźniach swoje sadystyczne skłonności. Wkrótce jeden z żołnierzy umiera z wyczerpania po morderczym biegu po wzgórzu usytuowanym na pustyni, do czego zmusił go Williams. Oficerowie, z majorem Wilsonem na czele, postanawiają zatuszować tragedię, by nie wyszły na jaw ich zaniedbania. Powoduje to bunt więźniów, na czele którego staje kolega zmarłego Joe Roberts...

</doc>
<doc id="1335581" url="https://pl.wikipedia.org/wiki?curid=1335581" title="Caazapá (departament)">
Caazapá (departament)

Caazapá – jeden z departamentów Paragwaju. Stolicą jest miasto Caazapá. Departament jest znany z pięknych, zalesionych wzgórz i uprawy pomarańczy i mandarynek. Wschodnia część Caazapá jest mało uprawiana. Składa się ze wzgórz i dużego interioru między górami San Rafael na południu i górami Yvytyrysy na północy. Zachodnia część to płytkie obszary bagienne i większość małe dopływy największej rzeki wschodniego Paragwaju czyli Tebicuary. Wiele małych miejscowości utrzymuje się z drobnego handlu przy autostradzie między San Juan Nepomuceno i Tawai. Mieszkający tu Indianie Mby'a i Guayaki, uprawiają zboża, kukurydzę, maniok. Mieszkają w małych osadach i podróżują wszędzie pieszo. W większości mieszkają w rezerwatach, ale dużo osób ucieka do Brazylii, by tam pracować przy uprawie fasoli. Słabe przepisy i ich wprowadzanie w życie utrudnia powstrzymanie emigracji.
Dystrykty.
Departament dzieli się na 10 dystryktów:
Historia.
Historia departamentu zaczyna się od przybycia tutaj misjonarzy z zakonu Franciszkanów. Wzięli oni pod swoją opiekę kilka indiańskich osad i rządzili nimi niepodzielnie przez 10 lat. Przybyli tutaj z misji w Río de la Plata.
Centralna część Paragwaju, w której leży Caazapá, była najważniejsza i kształtowała historię kraju. W 1786 misjonarze Jana Nepomucena odkrył ten region i pomagał w ekploatacji tutejszej ziemi.
W 1906, zgodnie z prawem, Caazapá została departamentem nr 6. Stolicą zostało miasto o tej samej nazwie. Od 1973 granice nie były zmieniane i departament do dziś zachował swój obszar.
W wieku XIX sprowadzano tutaj australijskich kolonistów, i utworzono kolonię socjalistyczną. Do dzisiaj w miastach żyją potomkowie tamtejszych kolonistów. Jednym z tych potomków autor komiksów Robin Wood. Inne znane osoby pochodzące z Caazapá to:
Granice.
Caazapá leży w południowo-wschodniej części Regionu Wschodniego, między równoleżnikami 25º 30´ i 26º 45´ szerokości południowej, i między południkami 55º 15´ i 56º 45´ szerokości zachodniej.
Graniczy z 6 departamentami:
Guairá od północy
Caaguazú od północnego wschodu
Alto Paraná od wschodu
Itapúa od południa
Misiones od zachodu
Paraguarí od północnego zachodu
Klimat.
Najwyższe temperatury sięgają 37 °C, najniższe: 1 °C, średnia temperatura to 21 °C.
Orografia i gleby.
Gleby w departamencie składają się z głównie piaskowców z okresu Karbonu i nanosów rzecznych. Część ziem jest pochodzenia lodowcowego. W ukształtowaniu terenu przeważają niskie wzgórza nie przekraczające 200 m n.p.m. Wzgórza te tym bardziej rosną, im bliżej są gór Ybyturuzú Kordyliera.
W departamencie nie brakuje także gór. Góry Caazapá Kordyliera, Monte Rosario i San Rafael przecinają departament ze wschodu na zachód. Te góry rozdzielają departament na dwa różne regiony: na północnym wschodzie są łąki, bagna, małe jeziora i tereny dobre dla rolnictwa; na południowym wschodzie są z kolei lasy i wzgórza.
Hydrografia.
Rzeka Tebicuary płynie we wschodniej część departamentu z północy na południe i jest naturalną granicą z departamentem Itapúa. Kanał Tebicuary-mi jest naturalną granicą z departamentem Paraguarí.
Inna większa rzeka w Caazapá to rzeka Pirapó, która jest dopływem Tebicuary. Przepływa ona przez środkową część departamentu. Ponadto w Caazapá są jeszcze dwie ważniejsze rzeki: Capiibary i Ypety.
Rzeki Iñaro, Guazú i Charará nie mają większego znaczenia hydrograficznego dla departamentu.
Środowisko naturalne.
Ochrona środowiska jest tutaj bardzo ważna i stanowi przykład dla innych departamentów.
Cały departament jest częścią Lasu Centralnego. Lesisty krajobraz doznał konsekwencji hodowli bydła i stosowania nowych technologii w rolnictwie. Obydwie kwestie są głównym tematem zmartwień ludzi zajmujących się ochroną środowiska.
W Caazapá jest kilka gatunków roślin zagrożonych wyginięciem, szczególnie kadzidłowce yvyra paje i yvyra asy oraz nandyta i tiririca. Wśród zagrożonych wyginięciem gatunków zwierząt są m.in.: margaj i wydra (konkretnie wydra długoogonowa).
Tereny chronione to:
Park Narodowy Caaguazú o powierzchni 16 000 ha.
Prywatny Rezerwat Golondrina o powierzchni 24 077 ha.
Turystyka.
Największą popularnością wśród turystów cieszą się Muzea Franciszkańskie. Poza tym miejscem często odwiedzanym jest legendarne źródło Ykua Bolaños. Według legendy, ksiądz Luis de Bolaños, chcąc przekonać tubylców do Boga, uderzył w skałę i woda zaczęła z niej wypływać. Ten cud przekonał tubylców i przeszli oni na chrześcijaństwo.
W mieście Maciel znajduje się stara zabytkowa stacja kolejowa.
Wzgórza Mbatovi, Ñu Cañy, Pacuri i the Serranía del Rosario są także często odwiedzane przez turystów.
Rzeki Tebicuary, Tebicuary-mi, Pirapó i Capiibary są miejscami wypoczynku i rekreacji dla miłośników pływania i opalania. Jest przy nich dużo plaż.
Ekonomia.
W Caazapá produkuje się bawełnę, soję, cukier trzcinowy, maniok i kukurydzę. Produkcja soi jest tak duża, że departament ten nazwany został "Farmą Regionu Wschodniego".
Eksploatacja bogactw naturalnych była dużą częścią działalności gospodarczej departamentu 30 lat temu, ale w późniejszych latach nastąpiło jej zmniejszenie.
Przemysł jest tutaj niewielki. Jednak ten, który tu istnieje, skupia się na produkcji żywności, miodu, cukru trzcinowego i krochmalu.
Komunikacja i łączność.
Najważniejszą trasą, którą można się dostać do departamentu, jest autostrada nr 8 “Dr. Blas Garay”. Łączy ona drogi nr 2 i 7 w Coronel Oviedo. To jest główne połączenie Caazapá z resztą kraju.
Carlos Antonio López zbudował linię kolejową przecinającą departament z północy na południe. Odcinek długości 96 kilometrów stał się przedłużeniem drogi pomiędzy San Salvador i Abai.
Rzeki, które są kąpieliskami w departamencie, są żeglowne tylko dla małych statków. W departamencie są także lotniska dla małych i średnich samolotów.
Caazapá posiada kilka stacji telewizyjnych i radiowych. Oto one: Hechizo SRL, Yeruti Comunicaciones, Itacurú SRL, La Voz de Bolaños, Caazapá Poty, Tupa Renda, La Victoria SA, Aguaí Poty i 94.3.
Edukacja.
Caazapá ma 205 przedszkoli, 402 szkół podstawowych i 51 szkół średnich.
Edukacja w departamencie włącza do programu nauczania naukę o rdzennych mieszkańcach tego regionu.
Zdrowie.
W Caazapá jest 48 placówek zdrowotnych, wliczając szpitale i przychodnie. Nie zostały policzone prywatne przychodnie.

</doc>
<doc id="1335582" url="https://pl.wikipedia.org/wiki?curid=1335582" title="Wieża widokowa na górze Smrek">
Wieża widokowa na górze Smrek

Wieża widokowa na górze Smrek – wieża znajdująca się na górze Smrek (1124 metry n.p.m.). Jest jedną z najnowszych tego typu konstrukcji w Sudetach. Mierzy 20 metrów, a wybudowano ją w 2003.
W 1892 na niedalekim szczycie Stogu Izerskiego Towarzystwo Karkonoskie ("Riesengebirgsverein") zaczęło stawiać drewnianą wieżę widokową. Zareagowali na to działacze Towarzystwa Upiększania z Novégo Města pod Smrkem ("Anpflanzungs- und Verschönerungsverein in Neustadt an der Tafelfichte"), którzy postanowili wybudować własną również drewnianą wieżę po austriackiej (czeskiej) stronie granicy. Szybka budowa trwała siedem tygodni i kosztowała 1683 guldenów (złotych reńskich). Znaczną część kosztów pokryło Niemieckie Towarzystwo Górskie Ještědu i Gór Izerskich ("Deutscher Gebirgsverein für das Jeschken- und Isergebirge"). Otwarto ją 21 sierpnia 1892 niedługo po wieży na Stogu Izerskim. Obok wieży wybudowano małą drewnianą chatkę, w której sprzedawano posiłki dla turystów. Służyła także jako mieszkanie dla opiekuna wieży. W 1932 na jej miejscu wzniesiono schronisko ("Baude auf der Tafelfichte").
Wieża cieszyła się dużym powodzeniem – w ciągu roku odwiedzało ją nawet 18 tysięcy turystów.
Początkiem końca wieży była II wojna światowa. Po jej zakończeniu, w 1946, rodzina Porsche, która opiekowała się wieżą, wyjechała do Niemiec. Schronisko zostało zdewastowane, a następnie spłonęło. Opuszczona i nieremontowana wieża popadała w ruinę, a w latach 60. XX wieku zawaliła się.
Dopiero w 1992 pojawiły się projekty odbudowy – w Novém Městě pod Smrkem powstało stowarzyszenie "Společnost pro obnovu rozhledny". Starania członków zostały uwieńczone sukcesem w 2001, kiedy rozpoczęto budowę nowej wieży według projektu architekta Jana Dudy. 
20 metrowa wieża kosztowała 3,6 miliona koron i otwarto ją uroczyście 18 września 2003.
Wieża położona jest zaledwie kilkaset metrów od granicy polsko-czeskiej. Do grudnia 2007 w pobliżu funkcjonowało turystyczne przejście graniczne.
W 2009 kopia dawnej, drewnianej wieży stanęła w praskim zoo.

</doc>
<doc id="1335583" url="https://pl.wikipedia.org/wiki?curid=1335583" title="Henan Songshan Longmen">
Henan Songshan Longmen

Henan Songshan Longmen Football Club () – chiński klub piłkarski, założony w 1958 roku. Siedziba klubu znajduje się w mieście Zhengzhou. Klub występuje w rozgrywkach Chinese Super League.
Stadion.
Swoje domowe mecze klub rozgrywa na stadionie o nazwie Zhengzhou Hanghai Stadium w Zhengzhou, który może pomieścić 29000 widzów.
Skład na sezon 2016.
 

</doc>
<doc id="1335587" url="https://pl.wikipedia.org/wiki?curid=1335587" title="Czornobajiwka (obwód chersoński)">
Czornobajiwka (obwód chersoński)

Czornobajiwka (ukr. Чорнобаївка) – wieś na południu Ukrainy, w obwodzie chersońskim, w rejonie biłozerskim. Teren wsi przylega od północnego zachodu do granic miasta Chersonia. Największa pod względem ludności wieś Ukrainy (9275 mieszkańców).
Historia.
Wieś utworzona w 1923 roku (do 1923 – Czornobajew Chutory, Stiepanow Chutory, Husak Chutory) przez połączenie dwóch mniejszych osiedli, istniejących od lat osiemdziesiątych XVIII wieku, w 1859 liczących łącznie 60 zagród i 298 mieszkańców.
W Czornobajiwce znajduje się lotnisko wojskowe, a niedaleko cywilne lotnisko Chersoń. Czornobajiwka jest uważana za „bramę” do Chersonia od północy, a jej kontrola daje strategiczną i taktyczną przewagę w przypadku ataku na Mikołajów.
Podczas rosyjskiej inwazji na Ukrainę w okresie luty-marzec 2022 r. miejscowość była obiektem zaciekłych walk między wojskami rosyjskimi i ukraińskimi. Kiedy Siły Zbrojne Federacji Rosyjskiej próbowały się umocnić na lotnisku wojskowym w Czornobaijwce, za każdym razem próby te były sukcesywnie sabotowane przez artylerię ukraińską, która niszczyła stanowiska rosyjskie. Do 25 kwietnia 2022 takich prób ze strony Rosjan było co najmniej 17. Podczas działań bojowych w Czornobajiwce zginęli rosyjscy generałowie Andriej Mordwiczew i Jakow Riezancew.
Transport.
Przez Czornobajiwkę przebiega droga międzynarodowa M14 (fragment odcinka Chersoń–Mikołajów i obwodnica wokół Chersonia).

</doc>
<doc id="1335601" url="https://pl.wikipedia.org/wiki?curid=1335601" title="Hiranmoy Ghoshal">
Hiranmoy Ghoshal

Hiranmoy Ghoshal (ur. 7 sierpnia 1908 roku w Kalkucie, zm. 24 września 1969 roku w Warszawie) – hinduski pisarz z Bengalu Zachodniego, dyplomata, tłumacz i językoznawca. Wykładowca na Uniwersytecie Warszawskim. Żonaty z Haliną Nowierską, miał syna Devdana Bogdana. Kilka lat po śmierci pierwszej żony, w 1958 r. ożenił się z Haliną Kosinkiewicz. Miał z nią córkę Mirę, urodzoną w 1959 r. w Warszawie.
Życiorys.
Urodził się w kaście braminów. W 1929 roku Hiranmoy ukończył studia w zakresie filozofii i romanistyki na uniwersytecie w Kalkucie. Następnie udał się do Anglii, gdzie studiował prawo. W 1934 roku przyjechał do Polski, gdzie rozpoczął pracę jako wykładowca i lektor języków obcych na Uniwersytecie Warszawskim. W 1940 udało mu się wraz z narzeczoną wyjechać z Polski i dostać się do Indii. Napisał tam i opublikował swoje wspomnienia z okresu kampanii wrześniowej i życia w okupowanej Polsce. Od 1943 roku pracował w bombajskim biurze Ministerstwa Pracy i Opieki Społecznej, gdzie zajmował się sprawami polskich uchodźców. W 1946 przeniósł się do Delhi, gdzie podjął pracę w Ministerstwie Informacji i Radia oraz w All India Radio. W 1947 roku został attaché kulturalnym i pierwszym sekretarzem ambasady indyjskiej w Moskwie. W 1951 roku przeniósł się do Londynu, gdzie współpracował z BBC. W 1956 roku powrócił do Indii i zajął opisywaniem języków szczepów żyjących w pasie granicznym między Indiami, Chinami i Birmą. Do Polski powrócił w roku 1957 i objął posadę lektora, a później wykładowcy. W 1962 roku otrzymał dyplom doktora nauk humanistycznych za rozpoczętą jeszcze przed wojną pracę na temat Antoniego Czechowa. Zmarł w roku 1969 zostawiając żonę Halinę, córkę Mirę i syna Devdana Bogdana Ghoshala. Został pochowany na cmentarzu Powązkowskim (kwatera 49-6-16).
Dorobek.
Do dorobku Hiranmoya Ghoshala należy dziewięć książek w języku bengalskim, dwie w angielskim, liczne opowiadania, artykuły i recenzje. Przełożył na język bengalski wiele klasycznych pozycji literatury polskiej, między innymi "Quo vadis" Henryka Sienkiewicza, "Chłopów" Władysława Reymonta i nowele Bolesława Prusa. Jego dwie książki opisujące wojnę w Polsce i początki okupacji, "Mahattara yuddher prathama adhyaya" oraz "Kulturkampf" ukazały się w Polsce pod wspólnym tytułem "Księga Walhalli".

</doc>
<doc id="1335603" url="https://pl.wikipedia.org/wiki?curid=1335603" title="Stanisław Nawrocki">
Stanisław Nawrocki



</doc>
<doc id="1335604" url="https://pl.wikipedia.org/wiki?curid=1335604" title="Serce Clary">
Serce Clary

Serce Clary - amerykański dramat obyczajowy z 1988 roku na podstawie powieści Josepha Olshana.

</doc>
<doc id="1335606" url="https://pl.wikipedia.org/wiki?curid=1335606" title="Frankfurt (Oder)-Rosengarten">
Frankfurt (Oder)-Rosengarten

Frankfurt (Oder)-Rosengarten – przystanek kolejowy we Frankfurcie nad Odrą, w kraju związkowym Brandenburgia, w Niemczech. Znajduje się tu 1 peron.

</doc>
<doc id="1335608" url="https://pl.wikipedia.org/wiki?curid=1335608" title="Klątwa (film 2006)">
Klątwa (film 2006)

Klątwa (tytuł oryginalny: "Anatema") – kosowski film fabularny z roku 2006 w reżyserii Agima Sopiego.
Opis fabuły.
Albańska dziennikarka, Ema Berisha współpracuje z dwójką amerykańskich dziennikarzy: Laurą i Davidem Schwartzem, przygotowując materiały z ogarniętego wojną Kosowa. Kiedy działania wojenne zaczynają zagrażać życiu dziennikarzy decydują się opuścić Kosowo. Amerykanie próbują przekonać Emę, aby wyjechała wraz z nimi z Kosowa, ale Ema jest zdeterminowana, aby pozostać.
Mimo zagrożenia Ema decyduje się wyjść za mąż. W noc po ceremonii ślubnej do domu Emy wpadają żołnierze serbscy, kilku z nich dokonuje na niej gwałtu. Ema zachodzi w ciążę. Na świat przychodzi córka, której nadaje na imię Ana. Po narodzinach córki mąż ją porzuca, odsuwają się od niej przyjaciele. Nie mogąc zapewnić opieki dziecku, Ema decyduje się oddać je do sierocińca. W tym czasie powraca do Kosowa David Schwartz, który przywozi Emie wynagrodzenie za jej pracę. Ema zaczyna poszukiwanie własnego dziecka. Dowiaduje się, że Ana została zabrana z sierocińca i przewieziona do jednego z klasztorów, gdzie ma zostać sprzedana. Z pomocą dziennikarza amerykańskiego, jednego z b.dowódców UÇK i znajomej – Doresy, Ema zaczyna desperackie poszukiwania swojego dziecka.

</doc>
<doc id="1335609" url="https://pl.wikipedia.org/wiki?curid=1335609" title="Mikołaj Jaśkiewicz">
Mikołaj Jaśkiewicz

Mikołaj Jaśkiewicz pseud. i krypt.: "Eudoxus Dobrowierski; Philalethes Prawdzicki; X. J.", (ur. 1717 na Rusi, zm. 23 lutego 1779 w Łowiczu) – poeta, moralista, tłumacz, kaznodzieja i pisarz religijny pochodzenia ormiańskiego.
Życiorys.
Urodził się w rodzinie ormiańskiej herbu Sulima, osiadłej na Rusi. Około roku 1737 został księdzem (nie był jezuitą, choć niektórzy biografowie mylili go z, o 26 lat starszym, Mikołajem Juśkiewiczem, jezuitą, tłumaczem "Szkoły pobożności" Ignacego Loyoli). Kanonik warszawski (już od roku 1762), w latach 1767-1770 pełnił funkcję sufragana kanonii kijowskiej, będąc równocześnie kanonikiem kapituły chełmskiej, a później chełmskiej i łowickiej. Łączyły go dość zażyłe stosunki z rodziną Józefa Jana Kantego Ossolińskiego wojewody wołyńskiego, z J. A. Załuskim (od roku 1759) oraz J. E. Minasowiczem, dzięki któremu został jednym ze współpracowników czasopisma "Monitor" (1769, 1776).
Twórczość.
Autor rozprawy "Polityk chrześcijański, albo przestrogi i uwagi chrześcijańsko-polityczne wszelkiemu stanowi służące..." (Warszawa 1757), skierowanej przeciw deizmowi i oświeceniowemu racjonalizmowi. Autor przekładu na język polski dzieła Bossueta "Wykład nauki katolickiej..." (Warszawa 1762).
Ważniejsze utwory.
Ponadto ogłosił anonimowo kilka artykułów w czasopiśmie "Monitor" (1769: nr 89, 96, 100; 1776: nr 90).

</doc>
<doc id="1335610" url="https://pl.wikipedia.org/wiki?curid=1335610" title="Gejza Kalocsay">
Gejza Kalocsay



</doc>
<doc id="1335611" url="https://pl.wikipedia.org/wiki?curid=1335611" title="Iwan Hiełda">
Iwan Hiełda

Iwan Hiełda (biał. "Іван Гелда"; ur. w 1897 na Białostocczyźnie, zm. w 1946 prawdopodobnie w Białymstoku) – białoruski narodowy działacz polityczny i wojskowy, dowódca białostockiego batalionu Białoruskiej Samopomocy Ludowej, a następnie dowódca ds. wojskowych batalionu desantowego "Dalwitz" podczas II wojny światowej.
Brał udział w I wojnie światowej jako oficer armii rosyjskiej. W 1919 wstąpił do wojsk białych dowodzonych przez gen. Nikołaja Judenicza. Brał udział w ich nieudanej ofensywie na Piotrogród. Do jesieni 1920 walczył następnie z wojskami bolszewickimi w szeregach armii gen. Stanisława Bułak-Bałachowicza. Następnie zamieszkał na Białostocczyźnie. Uczestniczył aktywnie w białoruskim ruchu narodowym. Był czołowym działaczem Białoruskiej Włościańsko-Robotniczej Hromady, jej przywódcą w powiecie sokalskim, z powodu czego w 1927 aresztowały go polskie władze. Na pocz. 1939 brał udział w nielegalnej konferencji Hromady w Baranowiczach. Po ataku ZSRR na Polskę 17 września 1939, przedostał się na ziemie polskie okupowane przez Niemców, ratując się przed aresztowaniem przez NKWD. Kiedy wojska niemieckie zaatakowały ZSRR 22 czerwca 1941, powrócił w lipcu do Białegostoku. Został referentem w miejskim komitecie. W 1943 organizował w różnych miejscowościach Białostocczyzny oddziały wojskowe Białoruskiej Samopomocy Ludowej. Jednocześnie w stopniu kapitana objął dowodzenie batalionu Samopomocy w Białymstoku. Z drugiej strony działał w konspiracyjnej Białoruskiej Partii Niepodległościowej; był jej przywódcą na Białostocczyźnie. Na pocz. 1944 wraz z grupą białoruskich wojskowych batalionu białostockiego został aresztowany przez Gestapo pod zarzutem działalności niepodległościowej. W czerwcu tego roku wypuszczono go na wolność. Po ewakuacji do Niemiec sprawował od lipca w stopniu majora funkcję dowódcy ds. wojskowych batalionu desantowego "Dalwitz" stacjonującego w Prusach Wschodnich. Na pocz. lutego 1945 wszedł w skład Białoruskiej Centralnej Rady z siedzibą w Berlinie. Uczestniczył w kwietniu tego roku w Berlinie w jej nielegalnej konferencji. W maju przedostał się na Białoruś, ale już w czerwcu został aresztowany przez Sowietów. Po procesie członków Białoruskiej Partii Niepodległościowej był skazany na karę śmierci, wykonaną przez powieszenie w 1946, prawdopodobnie w Białymstoku.
Linki zewnętrzne.
Biografia Iwana Hiełdy (jęz. białoruski)

</doc>
<doc id="1335613" url="https://pl.wikipedia.org/wiki?curid=1335613" title="Zielone kraty">
Zielone kraty

Zielone kraty – amerykańsko-brytyjska tragikomedia z 2000 roku.

</doc>
<doc id="1335614" url="https://pl.wikipedia.org/wiki?curid=1335614" title="Stanisław Nawrocki (historyk)">
Stanisław Nawrocki (historyk)

Stanisław Nawrocki (ur. 2 listopada 1925 we wsi Parzynów, zm. 21 listopada 2000 w Poznaniu) – archiwista i historyk, uczeń prof. Władysława Rusińskiego (1911–1986).
Działalność naukowa i zawodowa.
W latach 1942–1945 robotnik przymusowy w Trzeciej Rzeszy. W latach 1947–1949 pracownik wydziału finansowego Magistratu Miasta Poznania, w latach 1949–1995 archiwista w Archiwum Państwowym w Poznaniu (od 1958 kierownik Oddziału Informacji i Udostępniania Materiałów Archiwalnych, od 1967 docent, w latach 1973–1974 dyrektor, od 1974 wicedyrektor, od 1977 prof.), w latach 1974–2000 docent kontraktowy i prof. kontraktowy na UAM w Poznaniu – najpierw w Instytucie Bibliotekoznawstwa i Informacji Naukowej (wykłady z zakresu źródeł archiwalnych i źródeł informacji naukowej), a od 1988 w Instytucie Historii (wykłady w ramach specjalizacji archiwistycznej: metodyka pracy archiwalnej, rozwój form kancelaryjnych, dzieje ustroju w Polsce). Równolegle od 1975 wykładowca w Archiwalnym Studium Podyplomowym przy Instytucie Historii i Archiwistyki UMK w Toruniu. Od 1993 z nominacji Senatu UAM kurator Archiwum Uniwersyteckiego.
W 1987 aproponowano mu objęcie kierownictwa Zakładu Archiwistyki Uniwersytetu Adama Mickiewicza. Odmówił, gdyż musiałby odejść z pracy w Archiwum Państwowym w Poznaniu.
Pochowany został z honorami akademickimi na Cmentarzu Parafialnym w Poznaniu-Naramowicach.
Życie osobiste.
Był najstarszym z czterech synów Władysława Nawrockiego i Agnieszki z domu Noculak. Ojciec prowadził gospodarstwo rolne oraz pracował jako murarz. Stanisław Nawrocki ukończył szkołę powszechną w Parzynowie w 1939. Wkrótce później w kampanii wrześniowej uległo zniszczeniu gospodarstwo jego rodziców. W 1942 podjął pracę w Spółdzielni Rolniczej w Ostrzeszowie, skąd wkrótce został przymusowo wysłany do Niemiec. Przy wyzwalaniu w 1945 Minkowic czerwonoarmiści sprawdziwszy uprzednio dokumenty robotników przymusowych, kazali jemu i Janowi Obiegłemu uciekać w kierunku nasypu kolejowego, sami zaś zaczęli do nich strzelać. Obiegły upadł trafiony. Prof. Nawrocki wspominał to zajście pół wieku później jako ponowne rozpoczęcie życia.
W 1947 zdał maturę w Gimnazjum i Liceum Humanistycznym Ogólnokształcącym w Kępnie. Podczas studiów został zatrudniony jako pomoc biurowa w poznańskim magistracie, skąd odszedł w 1949 do Archiwum Państwowego w Poznaniu.
W 1953 poślubił w Parzynowie Czesławę Annę Tyc (1926–2013), z którą doczekał się dwóch córek: Marii Jolanty i Ewy. Razem zajmowali skromne, jednopokojowe mieszkanie służbowe przy ul. Szewskiej 10 w Poznaniu.
Kierunki badawcze.
Specjalizował się w historii Wielkopolski w XIX i XX wieku, szeroko pojętej archiwistyce i komputeryzacją zbiorów archiwalnych (w 1970 zorganizował przy Naczelnej Dyrekcji Archiwów Państwowych zespół problemowy "Informatyka i archiwa"). Był współautorem lub współedytorem wielu inicjatyw edytorskich (np. nowożytnych inwentarzy mieszczan poznańskich) z zakresu wielkopolskiej regionalistyki i krajowej archiwistyki. We własnych badaniach skupiał się m.in. na zagadnieniach rozwoju przemysłu w Polsce, uwłaszczenia chłopów wielkopolskich i okupacji niemieckiej 1939–1945 w Wielkopolsce (zwłaszcza jej pierwszych miesiącach). Opracował lub zredagował syntezy dziejów kilku wielkopolskich miast. Publikował również teksty z zakresu opieki nad archiwami zakładowymi, czy problemem opracowywania bądź brakowania akt.
Działalność społeczna.
Współtwórca w 1965 i prezes w latach 1972–1993 Oddziału Poznańskiego Stowarzyszenia Archiwistów Polskich, od 1983 do 1999 prezes Towarzystwa Miłośników Miasta Poznania, wieloletni członek: Oddziału Poznańskiego PAN (od 1981 także przewodniczący Komisji Informacji Naukowej na szczeblu centralnym), Instytutu Zachodniego, Poznańskiego Towarzystwa Przyjaciół Nauk, Polskiego Towarzystwa Historycznego oraz Komisji Badania Zbrodni na Narodzie Polskim Instytutu Pamięci Narodowej. Przez ponad 20 lat członek Rady Archiwalnej – organu doradczego Naczelnego Dyrektora Archiwów Państwowych.
Nigdy nie należał do żadnych partii i stronnictw politycznych.
Dorobek.
Jest autorem ponad 400 publikacji, w tym książek:
Bibliografia prac.
W roku 1995 w Poznaniu ukazała się książka Stanisława Nawrockiego pt. "Archiwistyka i regionalizm", dla uczczenia jego 70. urodzin (wydana przez Instytut Historii UAM), w której na s. 11-34 zamieszczono "Bibliografię prac prof. dra hab. Stanisława Nawrockiego za lata 1955–1995 (nr 1-421) (zestawił: D. Matelski)".
Bibliografia prac za lata 1996–2005 (nr 422-475) zob.
D. Matelski, "Profesor Stanisław Nawrocki (1925-2000) – archiwista, historyk i dydaktyk (w 85. Rocznicę urodzin)", „Archiwista Polski”, r. XVI, 2011, nr 3 (63), s. 92-95.
Księga pamiątkowa.
D. Matelski, "Problemy restytucji polskich dóbr kultury od czasów nowożytnych do współczesnych". Książka dedykowana prof. Stanisławowi Nawrockiemu (1925-2000), (Poznań 2003, ss. 640, il, mapy – Nagroda im. prof. Jerzego Skowronka; Nagroda im. Ireny i Franciszka Skowyrów).

</doc>
<doc id="1335615" url="https://pl.wikipedia.org/wiki?curid=1335615" title="Praha-Bĕchovice">
Praha-Bĕchovice

Praha-Bĕchovice – stacja kolejowa w Pradze, w Czechach przy ulicy Českobrodskiej 54. Znajdują się tu 2 perony.

</doc>
<doc id="1335617" url="https://pl.wikipedia.org/wiki?curid=1335617" title="Pistolet Victory MC5">
Pistolet Victory MC5

Victory MC5 – brytyjski pistolet samopowtarzalny produkowany przez firmę Victory Arms Co. Limited. Charakterystyczna cecha konstrukcji jest możliwość zasilania amunicją 9 mm Parabellum, .38 Super, .41 AE lub .45 ACP. Zmiana amunicji wymaga tylko wymiany lufy i magazynka, przy czym wymiana lufy wymaga tylko przestawienia dźwigni do rozkładania broni 9 (nie jest konieczne całkowite rozłożenie pistoletu). W każdym kalibrze dostępne są trzy lufy różniące się długością. Standardowo pistolet wykonany jest ze stali węglowej, na życzenie wykonywane są egzemplarze ze stali nierdzewnej i ze szkieletem ze stopu lekkiego.
Victory MC5 jest bronią samopowtarzalną, działającą na zasadzie krótkiego odrzutu lufy. Mechanizm spustowo-uderzeniowy kurkowy, z samonapinaniem (SA/DA). Pistolet posiada bezpiecznik nastawny którego skrzydełka znajdują się po obu stronach szkielet. Zwalniacz kurka znajduje się z tyłu szkieletu, pod kurkiem. Pistolet zasilany jest z magazynków pudełkowych o pojemności 17 naboi 9 mm, 12 naboi .41 i 10 naboi .45 ACP. Broń może być bezpiecznie przenoszona z nabojem w lufie. Po wystrzeleniu ostatniego naboju zamek zatrzymuje się w tylnej pozycji na zatrzasku zamka. Dźwignia zatrzasku zamka jest podnoszona do góry po dosłaniu do lufy ostatniego naboju dzięki czemu strzelec informowany jest o opróżnieniu magazynka. Zewnętrzna dźwignia zatrzasku znajduje się po obu stronach szkieletu. Przyrządy celownicze otwarte, składają się z muszki i szczerbinki. Na życzenie broń może być wyposażona w bezpiecznik magazynkowy, lufy z kompensatorem, celownik regulowany i podświetlane przyrządy celownicze.

</doc>
<doc id="1335620" url="https://pl.wikipedia.org/wiki?curid=1335620" title="Too Low for Zero">
Too Low for Zero

Too Low for Zero – album Eltona Johna wydany w 1983 r.
Lista utworów.
Wszystkie piosenki napisali Elton John i Bernie Taupin.

</doc>
<doc id="1335621" url="https://pl.wikipedia.org/wiki?curid=1335621" title="Grand Prix (film)">
Grand Prix (film)

Grand Prix – amerykański sportowy dramat filmowy z 1966 w reżyserii Johna Frankenheimera, będący fikcyjną wersją sezonu 1966 Formuły 1. 
W filmie zagrał zielono-srebrny bolid McLaren M2B (pierwszy bolid zespołu McLaren), który na potrzeby "Grand Prix" przemalowano na biało, z zielonymi paskami – w barwy fikcyjnego japońskiego zespołu „Yamura”. Konsultantem technicznym przy produkcji filmu był amerykański kierowca wyścigowy Bob Bondurant.
"Grand Prix" podczas 39. ceremonii wręczenia Oscarów, która odbyła się 10 kwietnia 1967 w Santa Monica Civic Auditorium w Santa Monica otrzymało trzy statuetki w kategoriach: dźwięk, montaż, montaż dźwięku.
Fabuła.
Dwaj kierowcy Formuły 1 zmagają się z różnymi przeciwnościami. Amerykanin Pete Aron musi opuścić zespół, zaś Brytyjczyk Scott Stoddard leczy rany po ciężkim wypadku na torze. 

</doc>
<doc id="1335631" url="https://pl.wikipedia.org/wiki?curid=1335631" title="Lisa Germano">
Lisa Germano

Lisa Germano, właściwie "Lisa Ruth Germano" (ur. 17 sierpnia 1958 w Mishawace, w stanie Indiana) – amerykańska multiinstrumentalistka, piosenkarka i autorka piosenek. Wykształciła charakterystyczny dla siebie styl: wyciszony wokal, często osobiste teksty i wyróżniająca się gra na skrzypcach.

</doc>
<doc id="1335632" url="https://pl.wikipedia.org/wiki?curid=1335632" title="Herb Wysp Salomona">
Herb Wysp Salomona

Herb Wysp Salomona – herb Wysp Salomona obowiązujący od 1978 roku. 
Opis.
Herb to tarcza dwudzielna w pas. W głowicy w polu błękitnym siedzi bielik melanezyjski (łac. "Haliaeetus sanfordi"), pomiędzy dwiema fregatami w locie. W polu dolnym złotym dzielonym w krzyż skośny o zielonym polu, na którym dwa skrzyżowane oszczepy skierowane grotami w dół, na przecięciu się ramion krzyża panoplia złożone z miejscowych strzał, łuku i kołczanu. Po bokach dwa żółwie zielone. Trzymaczami są krokodyl różańcowy ("Crocodylus porosus") i rekin, prawdopodobnie żarłacz biały ("Carcharodon carcharias"). W klejnocie stylizowana miejscowa łódź i słońce. Labry srebrno-błękitne. Na dole umieszczona jest wstęga z mottem narodowym w języku angielskim: "To lead is to serve" ("Prowadzić znaczy służyć"). 
Herb przyjęty został 7 lipca 1978 roku i bazuje na herbie nadanym w 1956 roku.

</doc>
<doc id="1335633" url="https://pl.wikipedia.org/wiki?curid=1335633" title="Godło Wysp Salomona">
Godło Wysp Salomona



</doc>
<doc id="1335640" url="https://pl.wikipedia.org/wiki?curid=1335640" title="Meknes (stacja kolejowa)">
Meknes (stacja kolejowa)

Meknes (fr. "Gare Meknès-Ville") - stacja kolejowa w Meknesie, w regionie Meknes-Tafilalt w Maroku. Znajdują się tu 2 perony.

</doc>
<doc id="1335641" url="https://pl.wikipedia.org/wiki?curid=1335641" title="Germano">
Germano

Germano de Figueiredo (ur. 23 grudnia 1932 w Lizbonie, zm. 14 lipca 2004) – portugalski piłkarz, środkowy obrońca. Brązowy medalista MŚ 1966.
Karierę zaczynał w Atlético CP. W sezonie 1960/1961 podpisał kontrakt z SL Benfiką. W tym czasie został mistrzem Portugalii, dwukrotnie triumfował w Pucharze Europy (1961 i 1962), a do finału tych rozgrywek dotarł jeszcze dwa razy (1963, 1965).
W reprezentacji Portugalii zagrał 24 razy. Debiutował 29 listopada 1953 w meczu z Austrią, ostatni raz zagrał w 1966. Podczas MŚ 1966 zagrał tylko w spotkaniu z Bułgarią, był to jego ostatni występ w kadrze.

</doc>
<doc id="1335642" url="https://pl.wikipedia.org/wiki?curid=1335642" title="Germano de Figueiredo">
Germano de Figueiredo



</doc>
<doc id="1335643" url="https://pl.wikipedia.org/wiki?curid=1335643" title="Sfera (ujednoznacznienie)">
Sfera (ujednoznacznienie)



</doc>
<doc id="1335644" url="https://pl.wikipedia.org/wiki?curid=1335644" title="Ciemna strona miasta">
Ciemna strona miasta

Ciemna strona miasta (ang. "Bringing Out the Dead") – amerykański dramat obyczajowy z 1999 roku na podstawie autobiograficznej książki Joego Connelly’ego.
Fabuła.
Frank Pierce jest ratownikiem medycznym pracującym na nocnej zmianie w Hell’s Kitchen, podłej części Manhattanu. Cierpi na bezsenność, jest wykończony, widzi duchy i jest alkoholikiem. Nie wierzy, że jest w stanie kogokolwiek uratować, a praca jaką wykonuje bardziej przypomina mu przeprowadzanie umarłych na drugą stronę. Ciągle ma do czynienia ze śmiercią, a ludzie, którzy giną na jego rękach, umierają w najbardziej bezsensowny sposób. Przez trzy typowe noce w karetce z trzema różnymi współpracownikami: Larrym, Marcusem i Wallsem, Frank rozpaczliwie szuka odkupienia.

</doc>
<doc id="1335645" url="https://pl.wikipedia.org/wiki?curid=1335645" title="Wektory stanu orbitalnego">
Wektory stanu orbitalnego

Wektory stanu orbitalnego (czasem wektory stanu) – wektory położenia formula_1 i prędkości formula_2 które razem z ich czasem (epoka) formula_3 jednoznacznie określają stan orbitującego ciała.
Wektory stanu są bardzo przydatne dla przedstartowych przewidywań orbitalnych, kiedy są połączone z czasem (epoką) wyrażoną względem czasu startu. Dzięki temu wektory stanu są niezależne od bezwzględnego czasu i dobre dla ogólnych przewidywań dotyczących orbity.

</doc>
<doc id="1335646" url="https://pl.wikipedia.org/wiki?curid=1335646" title="Knocking (film)">
Knocking (film)

Knocking – amerykański film dokumentalny z 2006 roku w reżyserii Joela P. Engardio i Toma Sheparda, który koncentruje się na wolnościach obywatelskich, wywalczonych przez Świadków Jehowy.
Film składa się z trzech opowiadań o Świadkach Jehowy, ich życiu i zasadach przez nich wyznawanych, o których przestrzeganie walczyli, które miały wielki, korzystny wpływ na zwiększenie praw obywatelskich całego społeczeństwa: 1. odmowa uczestnictwa w wojnie (neutralność/odmowa odbycia służby wojskowej i idącej za nią konieczności, potencjalnej możliwości zabijania bliźnich), 2. prawo do odmowy przyjęcia transfuzji krwi ("prawo pacjenta co do wyboru sposobu leczenia"), 3. prawo do odmowy (oddawanie czci) pozdrawiania sztandaru.
Knocking zdobył nagrodę jury za najlepszy film dokumentalny w Stanach Zjednoczonych w 2006 roku na "Festiwalu Filmowym w Dallas" i nagrodę publiczności dla najlepszego filmu dokumentalnego w 2006 na "Indianapolis International Film Festival". Brał udział również w festiwalach filmowych w Trenton, New Jersey; Flint, Cleveland, Ohio; Reno; East Lansing.
Knocking, wyświetlany był po raz pierwszy w telewizji PBS w serii "Independent Lens" 22 maja 2007 w większości stacji PBS oraz w sieci "ITVS". Film jest dostępny także na DVD.
Materiał dodatkowy.
W poszczególnych częściach filmu znajduje się szereg wypowiedzi na temat różnych zagadnień związanych ze Świadkami Jehowy. Wypowiadają się w nim na temat różnych zagadnień: prawnicy, lekarze, historycy i starsi zboru Świadków Jehowy, ale także np. członkowie rodzin, niebędący Świadkami Jehowy czy duchowni (rabin). Tymi tematami są: Świadkowie Jehowy, historia ich batalii sądowych, opis ich postawy w czasach hitleryzmu i Holocaustu, sprawy wewnętrzne, związane z ich organizacją religijną.
Nagrody na Festiwalach Filmowych.
Knocking zdobył:

</doc>
<doc id="1335647" url="https://pl.wikipedia.org/wiki?curid=1335647" title="Ojciec i chrzestny">
Ojciec i chrzestny

Ojciec i chrzestny (tytuł oryginalny: "Gjoleka, djali i abazit", inny tytuł: Father and Godfather) – albański film fabularny z roku 2006 w reżyserii Dhimitra Anagnostiego.
Opis fabuły.
Pierwszy po 16-letniej przerwie film Dhimitra Anagnostiego. Akcja filmu rozgrywa się w latach 30. XX w. w małej wiosce albańskiej. W tej osadzie rytm życia wytyczają zasady prawa zwyczajowego, a jedynym oknem na świat jest praca przy budowie dróg, pod nadzorem Włochów. 
Do wsi powraca z długoletniej emigracji w USA Servet, przywożąc nieznane miejscowej ludności pomysły na życie i inspiracje. Pomysły Serveta chłonie z przejęciem 10-letni syn Abaza, Gjoleka. Chłopiec jest rozdarty pomiędzy autorytetem własnego ojca a pomysłami chrzestnego Serveta. Chłopiec pochłania opowieści Serveta, ale nie wie, jak wydostać się z rodzinnej wsi.

</doc>
<doc id="1335655" url="https://pl.wikipedia.org/wiki?curid=1335655" title="Huddinge (stacja kolejowa)">
Huddinge (stacja kolejowa)

Huddinge – stacja kolejowa w Huddinge, w regionie Sztokholm, w Szwecji, znajduje się w systemie sztokholmskiego pendeltågu. Znajduje się tu 1 peron.

</doc>
<doc id="1335658" url="https://pl.wikipedia.org/wiki?curid=1335658" title="Herb Norfolku">
Herb Norfolku

Herb Norfolku został nadany wyspie 20 października 1980 roku przez królową Elżbietę II.
Herb przedstawia na tarczy w polu błękitnym srebrną piramidę, w której na skalistym szczycie znajduje się araukaria wyniosła i otwarta Biblia u podstawy. Piramidę flankują dwie srebrne pięcioramienne gwiazdy, pochodzące z herbu Jamesa Cooka, który odkrył Norfolk w 1774 roku. Herb zwieńczony jest hełmem na którym złoto-błękitny zawój i złota corona navalis, z klejnotem w postaci wspiętego złotego lwa z wieńcem laurowym na szyi, trzymającego w łapach czerwony puchar. Labry złoto-błękitne. Trzymaczami są, trzymający kotwice, wspięty złoty lew (z prawej) i szary kangur (z lewej strony). Pod tarczą błękitna wstęga z umieszczonym na niej mottem: "Inasmuch".

</doc>
<doc id="1335659" url="https://pl.wikipedia.org/wiki?curid=1335659" title="Filip Andrzej Kaczmarek">
Filip Andrzej Kaczmarek



</doc>
<doc id="1335660" url="https://pl.wikipedia.org/wiki?curid=1335660" title="Godło Norfolku">
Godło Norfolku



</doc>
<doc id="1335661" url="https://pl.wikipedia.org/wiki?curid=1335661" title="Teterów">
Teterów



</doc>
<doc id="1335662" url="https://pl.wikipedia.org/wiki?curid=1335662" title="Orzysza">
Orzysza

Orzysza, nazywana również "Orzyską Strugą" (Arys Fliess) – lewostronny ciek IV rzędu zlewni Pisy. Długość 38,6 km, z czego ponad połowa przebiega przez jeziora. Źródła jej znajdują się w okolicy Jeziora Bajtkowskiego położonego na południowy zachód od Ełku. Początkowo płynie w kierunku północno-zachodnim, mijając po drodze jeziora:
Rzeka wpływa do jeziora Orzysz od jego zachodniej strony na wysokości wyspy Czykietówka. Od jeziora Orzysz i Wierzbińskiego płynie do jeziora Tyrkło, a następnie uchodzi do jeziora Śniardwy.
Górny bieg rzeki, płynie przez zatorfione łąki na północ od Orzysza, łączy się z kanałem Orzysz. Dolny bieg rzeki meandruje, płynąc początkowo przez łąki, a następnie przez obszar zalesiony.
W lutym 1361 roku podczas przeprawy przez rzekę pod Grzegorzami został rozbity przez Krzyżaków litewski oddział. W związku z tym miejsce to zostało nazwane "Brodem Kiejstutowym". Rzeka jest bardzo rzadko używana przez kajakarzy, mimo że charakteryzuje się znacznymi walorami przyrodniczymi. 
Na jej brzegach rośnie bujna roślinność szuwarowa, m.in. z dominacją takich gatunków jak:
W nurcie cieku rosną:
W końcowym odcinku rzeki występują łęgi olszowo-jesionowe.
Zlewnia jeziora jest zróżnicowana i porośnięta w znacznej części obszarami leśnymi Puszczy Piskiej. Pokrywa ona utwory morenowe – pagórkowate i faliste zbudowane z glin i piasków gliniastych oraz piaszczyste sandry i enklawy utworów aluwialnych oraz torfów.
Dopływy rzeki:
Szlak kajakowy im. Michała Kajki.
Szlak kajakowy im. Michała Kajki jako trasa zaliczana jest do średnio trudnych technicznie, z uwzględnieniem znacznego wysiłku fizycznego w pierwszym dniu spływu.

</doc>
<doc id="1335663" url="https://pl.wikipedia.org/wiki?curid=1335663" title="Odważna">
Odważna

Odważna (ang. "The Brave One") – amerykańsko-australijski kryminał z 2007 roku.
Obsada.
i inni
Nagrody i nominacje.
Złote Globy 2007

</doc>
<doc id="1335668" url="https://pl.wikipedia.org/wiki?curid=1335668" title="Bank Aichi">
Bank Aichi

 – regionalny bank japoński z siedzibą w Nagoi, posiadający 97 oddziałów w prefekturze Aichi oraz 10 w innych prefekturach. Bank jest notowany na Tokijskiej Giełdzie Papierów Wartościowych. Na początku dwudziestego wieku był to bank lokalny zależny od starego Banku Mitsubishi.
Działalność.
Główna działalność banku skupia się na zabezpieczeniach bankowych i innych usługach finansowych takich jak: oszczędności i depozyty, kredyty, wymiana walut i inwestycje portfolio (posiadanie obcych akcji). Inna działalność to m.in. leasing, gwarancje kredytowe, zarządzanie nieruchomościami oraz wydawanie kart kredytowych.

</doc>
<doc id="1335669" url="https://pl.wikipedia.org/wiki?curid=1335669" title="Vicente Lucas">
Vicente Lucas

Vicente da Fonseca Lucas (ur. 24 września 1935 w Lourenço Marques), mozambicki piłkarz, środkowy obrońca grający w reprezentacji Portugalii. Brązowy medalista MŚ 66.
Jego brat Matateu jest uważany za pierwszego wybitnego piłkarza urodzonego w Mozambiku. Obaj byli związani z CF Os Belenenses. W kadrze Portugalii zagrał 20 razy. Debiutował 3 czerwca 1959 w meczu ze Szkocją, ostatni raz zagrał w 1966. Podczas MŚ 66 wystąpił w czterech pierwszych meczach Portugalii. Wkrótce po turnieju doznał ciężkiej kontuzji i zakończył karierę.

</doc>
<doc id="1335670" url="https://pl.wikipedia.org/wiki?curid=1335670" title="Lyngby (stacja kolejowa)">
Lyngby (stacja kolejowa)

Lyngby – stacja kolejowa w Kongens Lyngby, w Danii. Znajdują się tu 2 perony.

</doc>
<doc id="1335671" url="https://pl.wikipedia.org/wiki?curid=1335671" title="PKO">
PKO



</doc>
<doc id="1335676" url="https://pl.wikipedia.org/wiki?curid=1335676" title="Mistrz Ołtarza z Ortenberga">
Mistrz Ołtarza z Ortenberga

Mistrz Ołtarza z Ortenberga - anonimowy malarz działający w pierwszej ćwierci XV wieku. Reprezentuje późny nurt stylu pięknego w malarstwa tablicowego doby późnego gotyku, działał w Moguncji i na terenie Hesji. Twórca Ołtarza z Ortenberga.
Podobnie jak w przypadku wielu średniowiecznych artystów o Mistrzu Ołtarza z Ortenberga wiemy niewiele. Znany jest przede wszystkim z tryptyku dla kościoła w Ortenbergu koło Darmstadt. Cechuje go specyficzna tonacja oscylująca wokół tonacji oliwkowej, liryzm, wytworne pozy postaci i dworska atmosfera. Dzieło to wyróżnia część środkowa łącząca dwa wątki ikonograficzne związane z Maryją - Rodzina Marii i Sacra Conversazione. Na bocznych skrzydłach wątki z dzieciństwa Chrystusa - sceny Bożego Narodzenia i Pokłonu Trzech Króli. Wykonany około 1430.

</doc>
<doc id="1335677" url="https://pl.wikipedia.org/wiki?curid=1335677" title="Ojciec panny młodej II">
Ojciec panny młodej II

Ojciec panny młodej II – amerykański film komediowy z 1995 roku w reżyserii Charlesa Shyera. Film jest kontynuacją historii rodziny Banksów przedstawionej w roku 1991 w filmie Ojciec panny młodej.
Fabuła.
W poprzedniej części Rodzina Banksów powiększyła się o nowego członka rodziny, Briana MacKenziego – przyszłego męża Annie, córki Banksów. W tej części Annie spodziewa się dziecka. Wydarzenie to jest szczególnie trudnym przeżyciem dla George’a Banksa, który musi się przygotować emocjonalnie do roli przyszłego dziadka oraz ponownie do roli ojca, gdyż jego żona również spodziewa się dziecka. Wydarzenia te są dla George’a źródłem życiowych refleksji. Oboje dzieci przychodzi na świat w tym samym czasie.
Nagrody i nominacje.
Złote Globy 1995

</doc>
<doc id="1335678" url="https://pl.wikipedia.org/wiki?curid=1335678" title="Taśmina">
Taśmina



</doc>
<doc id="1335682" url="https://pl.wikipedia.org/wiki?curid=1335682" title="William Jowitt">
William Jowitt

William Allen Jowitt, 1. hrabia Jowitt (ur. 15 kwietnia 1885 w Stevenage, zm. 16 sierpnia 1957) – brytyjski prawnik i polityk, członek Partii Liberalnej i Partii Pracy, minister w rządach Ramsaya MacDonalda, Winstona Churchilla i Clementa Attleego.
Życiorys.
W wieku 9 lat rozpoczął naukę w Northaw Place. Następnie kształcił się w Marlborough oraz w New College na Uniwersytecie Cambridge. Studiował prawo i w 1909 r. został powołany do korporacji prawniczej. W 1922 r. otrzymał tytuł Radcy Króla. Jeszcze w tym samym roku został wybrany do Izby Gmin jako reprezentant okręgu Hartlepool. W tym czasie był związany z Partią Liberalną. Miejsce w parlamencie utracił po wyborach 1924 r. Do Izby Gmin powrócił w 1929 r. jako reprezentant okręgu Preston.
Premierem został wówczas laburzysta Ramsay MacDonald, który stał na czele mniejszościowego rządu. Ponieważ Partia Pracy nie miała w swych szeregach zbyt wielu doświadczonych prawników, MacDonald zaproponował Jowittowi stanowisko prokuratora generalnego. Jowitt zgodził się, ale zrezygnował z miejsca w Izbie Gmin i ponownie wystartował w swoim okręgu, tym razem jako kandydat Partii Pracy. Wybory te wygrał i objął stanowisko prokuratora. Otrzymał też wówczas tytuł szlachecki. Po rozłamie w Partii Pracy w 1931 r. z powodu koalicji z konserwatystami i liberałami, Jowitt pozostał przy MacDonaldzie w rządzie narodowym. Okazało się jednak, że Partia Konserwatywna wystawiła swojego kandydata w okręgu Preston i Jowitt musiał przenieść się do okręgu Combined English Universities, jednak przegrał wybory w tym okręgu. MacDonald przekonał go do pozostania na stanowisku prokuratora w nadziei, że Jowitt odzyska miejsce w parlamencie w wyborach uzupełniających. Tak się jednak nie stało i w styczniu 1932 r. Jowitt zrezygnował ze stanowiska.
Po rezygnacji Jowitt powrócił do praktyki prawniczej. Pozostał stronnikiem MacDonalda, jednak kiedy w 1935 r. premierem został Stanley Baldwin, zbliżył się grupy laburzystów pozostających w opozycji do rządu narodowego. W 1936 r. ponownie wstąpił do Partii Pracy. Krytykował rządową politykę appeasementu i domagał się dozbrojenia armii brytyjskiej. W lutym 1939 r. postulował odtworzenie Ministerstwa Uzbrojenia. W październiku tego roku powrócił do Izby Gmin jako reprezentant okręgu Ashton-under-Lyne. Kiedy w 1940 r. Winston Churchill stanął na czele rządu wojennego, Jowitt otrzymał stanowisko Radcy Generalnego. W 1942 r. został Paymaster-General, a następnie ministrem bez teki. W 1944 r. stanął na czele nowo utworzonego Ministerstwa Zabezpieczenia Socjalnego. Zrezygnował w 1945 r., kiedy Partia Pracy opuściła wojenną koalicję.
Wybory powszechne 1945 r. zakończyły się lawinowym zwycięstwem Partii Pracy. Nowy premier, Clement Attlee, powierzył Jowittowi stanowisko lorda kanclerza. 2 sierpnia otrzymał on tytuł 1. barona Jowitt (w 1947 r. podniesiony do rangi wicehrabiego) i zasiadł w Izbie Lordów. W okresie jego urzędowania przyznano pełną suwerenność Kanadzie i wielu innym krajom Wspólnoty Narodów. Przeprowadził również reformę sądów magistrackich. Lord Jowitt pozostał na stanowisko lorda kanclerza przez cały okres sprawowania władzy przez laburzystów i odszedł po porażce wyborczej swojej partii w 1951 r.
W 1951 r. otrzymał tytuł 1. hrabiego Jowitt. Niedługo potem zmarł lider Partii Pracy w Izbie Lordów, lord Addison, i Jowitt zajął jego miejsce. Z tego stanowiska zrezygnował w listopadzie 1955 r. Zmarł 2 lata później. Wraz z jego śmiercią wygasł tytuł parowski. Po jego śmierci opublikowano jego "Dictionary of English Law".

</doc>
<doc id="1335683" url="https://pl.wikipedia.org/wiki?curid=1335683" title="Buhajrat al-Manzila">
Buhajrat al-Manzila

Buhajrat al-Manzila (arab. بحيرة المنزلة, "Buḩayrat al-Manzilah") – słonowodne jezioro w północno-wschodnim Egipcie, na zachód od Port Saidu. Jest oddzielone od Morza Śródziemnego wąską mierzeją, na której znajduje się droga z Damietty do Port Saidu.
Na początku XXI wieku zajmowało powierzchnię około 1200 km² (300 tys. feddanów). Kiedyś było sporo większe – w trakcie kampanii Napoleona w Egipcie zajmowało prawie 2000 km² (470 tys. feddanów). Władze egipskie doprowadziły do osuszenia sporej części jeziora w celu przekształcenia tych terenów w pola uprawne. Projekt ten okazał się jednak nieopłacalny. Tylko w latach 1975–2005 jezioro utraciło 195 km² powierzchni.
Powstanie jeziora nie jest związane z Morzem Śródziemnym. Przypuszcza się, że powstało wskutek gromadzenia się wód Nilu w nisko położonym północno-wschodnim rejonie delty. Trzęsienia ziemi spowodowały zapadnięcie się tego obszaru pod koniec XVI wieku i wdarcie się do jeziora wód morskich.
Podobnie jak inne jeziora w deltach rzek, Buhajrat al-Manzila jest bardzo płytkie, głębokości wynoszą przeciętnie od 0,7 do 1,5 m. Głębszy jest żeglowny kanał Manzila, który łączy jezioro z morzem. Oprócz niego Buhajrat al-Manzila łączy się z morzem poprzez cieśninę Asztum El Gamil i kilka innych wąskich połączeń. Zasolenie wody wynosi 8–10‰ (woda w Morzu Śródziemnym ma 33–39‰).
Linia brzegowa jest bardzo nieregularna. Na jeziorze znajduje się około tysiąca wysp. Część z nich ma charakter gliniasty, inne są zwykłymi łachami piasku, jeszcze inne składają się ze skorup mięczaków.
Dawniej jezioro było intensywnie wykorzystywane do połowu ryb, jednak wzrost zanieczyszczenia i osuszanie jeziora sprawiły, że liczba poławianych ryb znacząco spadła.
Buhajrat al-Manzila to jeden z najsłynniejszych w Egipcie punktów obserwacyjnych ornitologów, gdzie czaple, warzęchy białe, pelikany, flamingi i bociany brodzą po płytkiej wysychającej bagnistej lagunie. Znajduje się tu obszar chroniony Ashtum El Gamil ustanowiony w 1988 roku.

</doc>
<doc id="1335684" url="https://pl.wikipedia.org/wiki?curid=1335684" title="Benaja">
Benaja

Benaja (hebr. בניה) – moszaw położony w samorządzie regionu Brenner, w Dystrykcie Centralnym, w Izraelu.
Historia.
Moszaw został założony w 1949 przez imigrantów z Polski, Czechosłowacji, Rumunii i Węgier.
Gospodarka.
Gospodarka moszawu opiera się na intensywnym rolnictwie.

</doc>
<doc id="1335685" url="https://pl.wikipedia.org/wiki?curid=1335685" title="Dyktator z Paradoru">
Dyktator z Paradoru

Dyktator z Paradoru (oryg. "Moon Over Parador") – film z 1988 roku w reżyserii Paula Mazursky’ego.
Fabuła.
Jack Noah jest aktorem, który występuje w filmie kręconym na wyspie Parador. W tym samym czasie umiera dyktator tej wyspy. Jego prawa ręka Roberto składa Jackowi propozycję nie do odrzucenia. Aktor ma wcielić się w rolę zmarłego dyktatora. O ile lud daje się nabrać, o tyle najbliższe otoczenie dyktatora już nie.
Nagrody i nominacje.
Złote Globy 1988

</doc>
<doc id="1335686" url="https://pl.wikipedia.org/wiki?curid=1335686" title="Hrabia Jowitt">
Hrabia Jowitt



</doc>
<doc id="1335690" url="https://pl.wikipedia.org/wiki?curid=1335690" title="Stawropol (stacja kolejowa)">
Stawropol (stacja kolejowa)

Stawropol - stacja kolejowa w Stawropolu, w Kraju Stawropolskim, w Rosji. Znajdują się tu 2 perony.

</doc>
<doc id="1335691" url="https://pl.wikipedia.org/wiki?curid=1335691" title="Kidron">
Kidron

Kidron (hebr. קדרון) – moszaw położony w samorządzie regionu Brenner, w Dystrykcie Centralnym, w Izraelu.
Leży w Szefeli, w otoczeniu miasteczka Gedera, moszawów Bet Elazari i Bet Chilkijja, kibucu Chafec Chajjim, oraz wioski Jad Binjamin. Na północny wschód od moszawu znajduje się Baza lotnicza Tel Nof, należąca do Sił Powietrznych Izraela. Na północ i wschód od moszawu znajdują się dwie tajne bazy wojskowe Sił Obronnych Izraela.
Historia.
Pierwotnie znajdowała się tutaj arabska wioska Kfar Qatra (arab. قطرة). Podczas wojny o niepodległość wioska została zdobyta 17 maja 1948 przez żydowskie oddziały Hagany. Mieszkańcy wioski uciekli, a ich domy zostały zniszczone.
Współczesny moszaw został założony w 1949 przez żydowskich imigrantów z Jugosławii, do których później dołączyli imigranci z Rumunii. Osadę nazwano od doliny Cedron (hebr. נחל קדרון, "Naḥal Qidron"; arab. وادي الجز, "Wadi al-Joz").
Gospodarka.
Gospodarka moszawu opiera się na intensywnym rolnictwie.
Firma "Irridan Agricultural Projects Development Ltd." produkuje szklarnie oraz pełny asortyment sprzętu nawadniającego. Wysoce specjalistyczną spółką jest "Maavarim Civil Engineering Ltd.", która prowadzi usługi rozminowywania oraz szkoleń saperskich. Firma realizuje liczne projekty w różnych regionach świata.
Komunikacja.
Na południe od moszawu przebiega autostrada nr 7 (Gedera-Jad Binjamin), brak jednak możliwości bezpośredniego wjazdu na nią. Z moszawu wyjeżdża się lokalną drogą na zachód do miasta Gedera i dojeżdża się do drogi ekspresowej nr 40 (Kefar Sawa-Ketura).

</doc>
<doc id="1335693" url="https://pl.wikipedia.org/wiki?curid=1335693" title="Atlantyda (jaskinia)">
Atlantyda (jaskinia)

Atlantyda – krasowa jaskinia, znajdująca się na Ukrainie, w pobliżu Kamieńca Podolskiego.
Została odkryta w 1969. Składa się z trzech poziomów, w tym z kilku wysokich do 12 m sal. Długość jaskini wynosi 2525 m, a jej powierzchnia 4440 m2.

</doc>
<doc id="1335695" url="https://pl.wikipedia.org/wiki?curid=1335695" title="Tonami">
Tonami

 – miasto w Japonii, w prefekturze Toyama, w środkowej części wyspy Honsiu.
Położenie.
Miasto leży w zachodniej części prefektury nad rzeką Sho, graniczy z miastami:
Historia.
Tonami otrzymało status miasta 1 kwietnia 1954.

</doc>
<doc id="1335697" url="https://pl.wikipedia.org/wiki?curid=1335697" title="Czytelnia Zachodnia (Læsesal Vest)">
Czytelnia Zachodnia (Læsesal Vest)

 Czytelnia Zachodnia czyli Czytelnia Naukowa Biblioteki Królewskiej w Kopenhadze, mieści się w zachodniej części nowego gmachu znanego pod nazwą Czarny Diament i jest częścią Biblioteki Narodowej. Tradycje czytelni sięgają czasów króla Fryderyka III (1609-1670), który w roku 1648 udostępnił ogółowi swoje zbiory biblioteczne.
Czytelnia Zachodnia pozwala:
Jej użytkownicy to głównie:
Księgozbiór podręczny, liczący 65 000 tomów, jest rozmieszczony na obydwu piętrach czytelni. Obejmuje on większość dyscyplin Biblioteki Królewskiej, faworyzując jednakże nauki humanistyczne i teologię.

</doc>
<doc id="1335698" url="https://pl.wikipedia.org/wiki?curid=1335698" title="Krzyż Zasługi Wojskowej (Austria)">
Krzyż Zasługi Wojskowej (Austria)

Krzyż Zasługi Wojskowej (niem. "Militärverdienstkreuz", skrót: MVK) – austriackie i austro-węgierskie (od 1867 roku) odznaczenie za zasługi wojskowe, nadawane oficerom w latach 1849–1918. W 1914 roku podzielony na trzy klasy.
Historia.
Odznaczenie, pierwotnie jednoklasowe, zostało ustanowione 24 października 1849 roku przez cesarza Franciszka Józefa z inicjatywy feldmarszałka Radetzkiego, jako nagroda dla oficerów, którzy się wyróżnili na polu bitwy lub poprzez wzorową służbę w czasie pokoju.
12 stycznia 1860 dodano do krzyża tzw. dekorację wojenną, ("Kriegsdekoration"), w postaci wieńca laurowego między ramionami krzyża i od tej pory nadawano odznaczenie w tej formie "za szczególne czyny przed obliczem wroga", tylko w czasie wojny.
23 września 1914 krzyż został podzielony na trzy klasy i stał się faktycznie orderem, choć nigdy nie został nim formalnie. Poszczególne klasy mogły być nadawane wielokrotnie. Jako szczególne wyróżnienie ze strony monarchy krzyż mógł być nadawany z brylantami lub z wieńcem laurowym jako zawieszką. Dalsze zmiany statutów nastąpiły w latach 1916, 1917 i 1918. Odznaczenie z dekoracją wojenną mogło być nadane z mieczami na wstążce (dla III klasy) lub umieszczonymi między ramionami krzyża (dla I i II klasy).
Odznaczenie zostało zniesione w 1918.
W polskich publikacjach z okresu nadawania odznaczenia bywało określane jako "Wojskowy Krzyż Zasługi".
Insygnia.
Insygnia 1849–1860.
Oznaką był wykonany ze srebra. Srebrny krzyż typu kawalerskiego, z obramowaniem pokrytym czerwoną emalią. W medalionie środkowym awersu, również obramowanym na czerwono, napis VERDIENST (zasługa). Rewers był gładki, nieemaliowany. Order noszony był na piersi na wstążce Medalu za Dzielność ("Tapferkeitsmedaille"), białej z czerwonymi paskami, połączonymi poziomymi czerwonymi prążkami, wiązanej w trójkąt, wg zwyczaju austriackiego.
Insygnia 1860–1918.
Poprzednią formę oznaki zachowano, ale pokryto krzyż obustronnie białą emalią. W roku 1914 dodano I klasę – krzyż o średnicy 62 mm, noszony na agrafie na lewej piersi (nadawany tylko feldmarszałkom, oraz dowódcom armii i korpusów), oraz II klasę (39 mm), noszoną na szyi. Dotychczasowy krzyż stał się III klasą. Wieniec laurowy między ramionami krzyża wszystkich trzech klas pokryto zieloną emalią.
Z okazii 85. rocznicy urodzin cesarza Franciszka Józefa, 18 sierpnia 1915 przekazano sędziwemu monarsze krzyż I klasy wykonany w złocie i ozdobiony brylantami i rubinami, sfinansowany ze składek korpusu oficerskiego Austro-Węgier, który znajduje się obecnie w skarbcu wiedeńskiego Hofburgu. Nie wiadomo, czy cesarz go nosił.

</doc>
<doc id="1335699" url="https://pl.wikipedia.org/wiki?curid=1335699" title="Sheri Moon Zombie">
Sheri Moon Zombie

Sheri Lyn Skurkis, znana jako Sheri Moon lub Sheri Moon Zombie (ur. 26 września 1970 w San Jose, Kalifornia, USA) – amerykańska aktorka i projektantka mody. Od 31 października 2002 roku żona muzyka rockowego i reżysera Roba Zombie. Wystąpiła w czterech filmach męża: "Domu tysiąca trupów" ("House of 1000 Corpses", 2003), w jego sequelu – "Bękartach diabła" ("The Devil's Rejects", 2005), w remake'u "Halloween" (2007) i w jego sequelu – "Halloween II" (2009). Po rolach w tych filmach okrzyknięto ją "Królową krzyku" oraz ikoną żeńskiego seryjnego mordercy współczesnej sceny horroru. W 2013 wydano "The Lords of Salem", piąty kinowy film Zombie'go. Moon zagrała w nim główną rolę, postać DJ-ki radiowej Heidi Hawthorne. Później pojawiła się w horrorze "31" (2016).
Zanim wyszła za Zombie'go, który przyczynił się do rozwoju jej kariery, była modelką i zajmowała się tańcem.
Wspólnie z Billem Moseleyem odebrała nagrodę Chainsaw Award w kategorii "Związek z Piekieł" za rolę w filmie "Bękarty diabła". W 2007 roku przyznano jej także nagrodę Eyegore Award.

</doc>
<doc id="1335700" url="https://pl.wikipedia.org/wiki?curid=1335700" title="Almelo de Riet">
Almelo de Riet

Almelo de Riet – przystanek kolejowy w Almelo, w prowincji Overijssel, w Holandii. Znajdują się tu 2 perony.

</doc>
<doc id="1335701" url="https://pl.wikipedia.org/wiki?curid=1335701" title="Dochodzenie (film)">
Dochodzenie (film)

Dochodzenie – amerykański film z 2002 roku na podstawie artykułu prasowego "Mark of the Murder" Mike'a McAlary'ego.

</doc>
<doc id="1335702" url="https://pl.wikipedia.org/wiki?curid=1335702" title="Gibbeton">
Gibbeton

Gibbeton (hebr.: גיבתון) – moszaw położony w samorządzie regionu Brenner, w Dystrykcie Centralnym, w Izraelu.
Historia.
Moszaw został założony w 1933.
Gospodarka.
Gospodarka moszawu opiera się na intensywnym rolnictwie.

</doc>
<doc id="1335704" url="https://pl.wikipedia.org/wiki?curid=1335704" title="Pistolet CZ 122">
Pistolet CZ 122

CZ 122 – czeski pistolet samopowtarzalny przeznaczony do strzelania rekreacyjnego i amatorskiego strzelectwa sportowego.
CZ 122 jest bronią samopowtarzalną, działającą na zasadzie odrzutu zamka swobodnego. Mechanizm spustowo-uderzeniowy kurkowy, z samonapinaniem (SA/DA). Pistolet posiada bezpiecznik nastawny, przetykowy. Pistolet zasilany jest z magazynków pudełkowych o pojemności 10 naboi. Po wystrzeleniu ostatniego naboju zamek zatrzymuje się w tylnej pozycji na zatrzasku zamka. Zewnętrzna dźwignia zatrzasku znajduje się po obu stronach szkieletu. Przyrządy celownicze otwarte, składają się z muszki i szczerbinki.

</doc>
<doc id="1335706" url="https://pl.wikipedia.org/wiki?curid=1335706" title="Podmiara">
Podmiara

Podmiara – monotoniczna i podaddytywna funkcja zbioru (bądź ogólniej, funkcja określona na algebrze Boole’a) o wartościach rzeczywistych.
Definicja formalna.
Niech formula_1 będzie algebrą Boole’a. Funkcję formula_2 nazywamy podmiarą, gdy dla dowolnych formula_3
Jeśli ponadto spełniony jest warunek
to podmiarę formula_8 nazywamy miarą.

</doc>
<doc id="1335707" url="https://pl.wikipedia.org/wiki?curid=1335707" title="Dany Heatley">
Dany Heatley

Daniel „Dany” James Heatley (ur. 21 stycznia 1981 we Fryburgu Bryzgowijskim) – kanadyjski hokeista, reprezentant Kanady.
Kariera klubowa.
Wychowanek klubu South Four MHA. Od lipca 2011 roku zawodnik klubu NHL Minnesota Wild (wymieniony za Czecha Martina Havláta). Od lipca 2014 zawodnik Anaheim Ducks. Od końca 2015 zawodnik Florida Panthers (w toku wymiany za Tomáša Fleischmanna). Od września 2015 zawodnik niemieckiego klubu Nürnberg Ice Tigers.
Kariera reprezentacyjna.
Uczestniczył w turniejach mistrzostw świata w 2002, 2003, 2004, 2005, 2008, 2009, Pucharu Świata 2004 oraz zimowych igrzysk olimpijskich 2006 i 2010.
Został rekordzistą pod względem strzelonych bramek i zdobytych punktów w reprezentacji Kanady. Podczas Zimowych Igrzysk Olimpijskich w Vancouver zdobywca złotego medalu.
Życie prywatne.
Heatley urodził się w Niemczech Zachodnich. Ojciec, Murray (ur. 1948), także był hokeistą. Od 1977 grał w Niemczech: od 1977 roku w klubie SC Riessersee, a w latach 1980-1984 w klubie ERC Freiburg. Matka, Karin, jest Niemką, dzięki czemu Dany ma obywatelstwo kanadyjskie i niemieckie. Ostatnim klubem ojca był szwajcarski EHC Olten, po czym w 1986 roku zakończył karierę hokejową. Wówczas rodzina przeniosła się do Calgary. Brat Dany'ego, Mark (ur. 1984) jest także hokeistą - również urodził się we Freiburgu i od 2008 roku występuje w Niemczech.

</doc>
<doc id="1335709" url="https://pl.wikipedia.org/wiki?curid=1335709" title="Wieża Hanoi">
Wieża Hanoi



</doc>
<doc id="1335710" url="https://pl.wikipedia.org/wiki?curid=1335710" title="Reakcja Eisenmengera">
Reakcja Eisenmengera



</doc>
<doc id="1335711" url="https://pl.wikipedia.org/wiki?curid=1335711" title="Dochodzenie (prawo)">
Dochodzenie (prawo)

Dochodzenie – uproszczona forma postępowania przygotowawczego prowadzona najczęściej przez Policję pod nadzorem prokuratora. Jeżeli prokurator uzna to za konieczne, może sam prowadzić dochodzenie. Dochodzenie może być również prowadzone przez inne niż prokuratura i Policja organy ścigania, tj. Straż Graniczną, Agencję Bezpieczeństwa Wewnętrznego, Żandarmerię Wojskową, Centralne Biuro Antykorupcyjne oraz Krajową Administrację Skarbową. Szczegółowy sposób prowadzenia dochodzenia regulują przepisy kodeksu postępowania karnego odnoszące się do śledztwa.
Zakres przedmiotowy.
Dochodzenie prowadzi się w sprawach należących do właściwości sądu rejonowego, a więc w sprawach o przestępstwa zagrożone karą nieprzekraczającą 5 lat pozbawienia wolności. Przy przestępstwach przeciwko mieniu dochodzenie prowadzi się wówczas, gdy wartość przedmiotu przestępstwa albo szkoda wyrządzona lub grożąca nie przekracza 200 000 złotych. 
Przed nowelizacją Kodeksu postępowania karnego z 1 lipca 2015 dochodzenia nie prowadziło się: 
Ten artykuł (325c k.p.k.) został uchylony.
Dochodzenie a śledztwo.
W toku prowadzonego dochodzenia nie jest wymagane sporządzenie postanowienia o przedstawieniu zarzutów oraz wydanie postanowienia o zamknięciu dochodzenia, chyba że podejrzany jest tymczasowo aresztowany. Przesłuchanie osoby podejrzanej zaczyna się od powiadomienia jej o treści zarzutu wpisanego do protokołu przesłuchania. Osobę tę od chwili rozpoczęcia przesłuchania uważa się za podejrzanego. Dochodzenie może być ograniczone do ustalenia, czy zachodzą wystarczające podstawy do wniesienia aktu oskarżenia lub innej formy zakończenia postępowania.
Dochodzenie powinno być ukończone w ciągu 2 miesięcy. Prokurator może przedłużyć ten okres do 3 miesięcy, a w wypadkach szczególnie uzasadnionych – na dalszy czas oznaczony.
Dochodzenie w postępowaniu cywilnym.
W przypadku egzekucji zaległych świadczeń alimentacyjnych, komornik lub policja prowadzi dochodzenie w celu poszukiwania źródeł dochodu i majątku dłużnika oraz w celu ustalenia jego miejsca zamieszkania (art. 1086 § 1-3 k.p.c.).

</doc>
<doc id="1335712" url="https://pl.wikipedia.org/wiki?curid=1335712" title="Tehno Terror">
Tehno Terror

Tehno Terror – jedyna płyta polskiego zespołu Max i Kelner wydana w 1992.
Wznowiona została w 2006 nakładem wytwórni W Moich Oczach. Wydanie to zawiera 6 utworów bonusowych zarejestrowanych przez Brylewskiego i Rozwadowskiego w 1987 pod nazwą T-34.
Lista utworów.
Źródło:.
Twórcy.
Źródło:.

</doc>
<doc id="1335713" url="https://pl.wikipedia.org/wiki?curid=1335713" title="Okręg wyborczy Ashton-under-Lyne">
Okręg wyborczy Ashton-under-Lyne

Okręg wyborczy Ashton-under-Lyne powstał w 1832 r. i wysyła do brytyjskiej Izby Gmin jednego deputowanego. Okręg obejmuje część okręgu miejskiego Oldham oraz część okręgu miejskiego Tameside.

</doc>
<doc id="1335714" url="https://pl.wikipedia.org/wiki?curid=1335714" title="Franciszek Szatkowski">
Franciszek Szatkowski

Franciszek Szatkowski (ur. 4 października 1928 r. w Tucholi) – polski inżynier.
W 1948 roku uzyskał maturę w Państwowym Gimnazjum i Liceum w Tucholi i rozpoczął studia na Wydziale Inżynierii Lądowej i Wodnej Politechniki Gdańskiej uzyskując w 1952 roku dyplom inżyniera, a w 1954 dyplom magistra inżyniera w specjalności mosty. Członek Honorowy Stowarzyszenia Inżynierów i Techników Komunikacji RP (SITK). Odznaczony Krzyżem Kawalerskim Orderu Odrodzenia Polski. Za osiągnięcia zawodowe odznaczony Medalem Aleksandra i Zbigniewa Wasiutyńskich, działacz SITK od 1963. Odznaczony za zasługi w działalności stowarzyszeniowej m.in. Złotą Odznaką Naczelnej Organizacji Technicznej, Srebrną Odznaką Honorową SITK.

</doc>
<doc id="1335715" url="https://pl.wikipedia.org/wiki?curid=1335715" title="München-Langwied (przystanek kolejowy)">
München-Langwied (przystanek kolejowy)

München-Langwied – przystanek kolejowy w Monachium, w kraju związkowym Bawaria, w Niemczech. Znajduje się tu 1 peron.

</doc>
<doc id="1335719" url="https://pl.wikipedia.org/wiki?curid=1335719" title="Erin Daniels">
Erin Daniels

Erin Daniels, właściwie Erin Cohen (ur. 9 października 1973 roku w St. Louis, w stanie Missouri, USA) – amerykańska aktorka filmowa i telewizyjna.
Urodziła się i wychowywała w St. Louis w stanie Missouri. Jej ojciec był architektem, a matka była medycznym pracownikiem społecznym. Erin dorastała w żydowskiej rodzinie i uczęszczała do Clayton High School. W wieku dwudziestu dwóch lat zmieniła nazwisko z "Cohen" na "Daniels".
W 2002 roku na St. Louis International Film Festival przyznano jej nagrodę Emerging Actor Award.
Wystąpiła w filmach "Zdjęcie w godzinę" ("One Hour Photo", 2002), "Dom tysiąca trupów" ("House of 1000 Corpses", 2003) i "Wheelmen" (2002). Często występuje w telewizji, skąd najbardziej znana jest z roli Dany Fairbanks w serialu "The L Word".
Inne seriale z jej udziałem to "Dexter", "Jerycho", "".

</doc>
<doc id="1335720" url="https://pl.wikipedia.org/wiki?curid=1335720" title="Jaskinia Jeziorna">
Jaskinia Jeziorna

Jaskinia Jeziorna (ukr. Озерна печера, "Ozerna peczera") – jaskinia na Ukrainie, w obwodzie tarnopolskim, w pobliżu wsi Strzałkowce. Powstała wskutek krasowienia gipsu.
Wejście do niej znajduje się na wododziale Seretu i Niczławy, na dnie leja krasowego o głębokości 18 m i powierzchni 3 ha. Długość korytarzy jaskini wynosi 127 779 m, głębokość 35 m, 1/3 jej powierzchni zajmują jeziora. Temperatura powietrza wynosi +12 °C, a wilgotność względna 60-100%.

</doc>
<doc id="1335722" url="https://pl.wikipedia.org/wiki?curid=1335722" title="Mode X">
Mode X



</doc>
<doc id="1335723" url="https://pl.wikipedia.org/wiki?curid=1335723" title="Giwat Brenner">
Giwat Brenner

Giwat Brenner (hebr. גבעת ברנר) – kibuc położony w samorządzie regionu Brenner, w Dystrykcie Centralnym, w Izraelu.
Na południowy wschód od kibucu znajduje się duża baza sił powietrznych izraelskiej armii.
Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1928 przez imigrantów z Polski, Rosji i Niemiec. Nazwany na cześć pisarza Josefa Chajjima Brennera, który zginął w trakcie arabskich rozruchów w Jafie w 1921.
Gospodarka.
Gospodarka kibucu opiera się na rolnictwie.
Komunikacja.
Przy kibucu przebiega droga ekspresowa nr 40 (Kefar Sawa-Ketura).

</doc>
<doc id="1335724" url="https://pl.wikipedia.org/wiki?curid=1335724" title="Salzburg Sam">
Salzburg Sam

Salzburg Sam – przystanek kolejowy w Salzburgu, w kraju związkowym Salzburg, w Austrii. Znajdują się tu 2 perony.

</doc>
<doc id="1335725" url="https://pl.wikipedia.org/wiki?curid=1335725" title="Incline Village-Crystal Bay (Nevada)">
Incline Village-Crystal Bay (Nevada)

Incline Village-Crystal Bay – miasto w hrabstwie Washoe (Nevada/USA), na północnym wybrzeżu jeziora Tahoe, nad zatoką Crystal Bay. W roku 2000 liczba mieszkańców wynosiła 9952 mieszk.
Incline Village-Crystal Bay jest znanym ośrodkiem turystycznym. Miasto posiada dobrze rozwiniętą i bogatą ofertę noclegową oraz ośrodki wypoczynku i rekreacji. Możliwość uprawiania sportów wodnych, sportów zimowych oraz golfa.
Kurort cenią sobie również Polacy, którzy chętnie tam przyjeżdżają, zwłaszcza w celach zarobkowych. 
W Incline Village mieści się Sierra Nevada College.
Geografia.
Incline Village-Crystal Bay leży na wysokości 1956 m n.p.m., w górach Sierra Nevada, w paśmie górskim Carson Range. 
Przez miasto przepływa mała rzeka - Third Creek.
Powierzchnia miasta - (130,6 km²), z czego 74,8 km² stanowi ląd, natomiast 55,8 km² — woda.

</doc>
<doc id="1335726" url="https://pl.wikipedia.org/wiki?curid=1335726" title="Andrzej Terej">
Andrzej Terej

Andrzej Terej (ur. 8 sierpnia 1961, zm. 4 maja 2008) – polski producent filmowy i pilot rajdowy.
Życiorys.
W 1988 roku zdobył tytuł Rajdowego Samochodowego Mistrza Polski w załodze z Robertem Herbą. W latach 90. zajął się produkcją filmową. Był współwłaścicielem Studia D.T. Film. Był Producentem m.in. „Autoportret z kochanką” Radosława Piwowarskiego, „Operacja Samum” Władysława Pasikowskiego oraz serial „Fałszerze – powrót Sfory” Wojciecha Wójcika.

</doc>
<doc id="1335731" url="https://pl.wikipedia.org/wiki?curid=1335731" title="Arszenik i stare koronki (film 1944)">
Arszenik i stare koronki (film 1944)

Arszenik i stare koronki (tytuł oryg. "Arsenic and Old lace") – amerykańska czarna komedia z 1944 roku, powstała na podstawie sztuki Josepha Kesselringa pod tym samym tytułem.
Fabuła.
Krytyk teatralny Mortimer Brewster wraz ze swoją świeżo poślubioną małżonką Elaine przybywa do domu swoich ciotek Abby i Marthy, w celu wzajemnego poznania. Z przerażeniem odkrywa, że jego ciotki, które zawsze uważał za spokojne i miłe staruszki mają zwyczaj zapraszać do swojego domu samotnych, starszych mężczyzn i częstować ich winem zaprawionym trucizną. Tłumaczą, że robią to, by skrócić cierpienia tych panów. W przedsięwzięciu pomaga im nieświadomie brat Mortimera – chory psychicznie Teddy, wyobrażający sobie, że jest prezydentem Rooseveltem. Kopie w piwnicy „umocnienia”, w których później chowane są ofiary ciotek. Sytuacja jeszcze bardziej się komplikuje, kiedy do domu ciotek przybywa kolejny brat Mortimera – Johnny, wielokrotny morderca, który właśnie zbiegł z więzienia...

</doc>
<doc id="1335733" url="https://pl.wikipedia.org/wiki?curid=1335733" title="Gan Szelomo">
Gan Szelomo

Gan Szelomo (hebr. גן שלמה) – kibuc położony w samorządzie regionu Brenner, w Dystrykcie Centralnym, w Izraelu.
Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1927 przez imigrantów z Galicji.
Gospodarka.
Gospodarka kibucu opiera się na rolnictwie.

</doc>
<doc id="1335735" url="https://pl.wikipedia.org/wiki?curid=1335735" title="Rainn Wilson">
Rainn Wilson

Rainn Dietrich Wilson (ur. 20 stycznia 1966 w Seattle w Waszyngtonie) – amerykański aktor telewizyjny i filmowy. Znany z ról Dwighta Schrute'a w amerykańskim serialu komediowym "Biuro" i Arthura Martina w wielokrotnie nagradzanym serialu HBO "Sześć stóp pod ziemią".

</doc>
<doc id="1335737" url="https://pl.wikipedia.org/wiki?curid=1335737" title="Wital Mikuła">
Wital Mikuła

Wital Mikuła (biał. "Віталь Мікула", ur. 1913 w rejonie Nieświeża, zm. pod koniec 1944 lub na pocz. 1945 w obozie koncentracyjnym w Dachau) – oficer Wojska Polskiego pochodzenia białoruskiego, białoruski wojskowy, zastępca komendanta Białoruskiej Obrony Krajowej, a następnie oficer 30 Dywizji Grenadierów SS podczas II wojny światowej.
Ukończył korpus kadetów. Służył w Wojsku Polskim jako podporucznik. W 1939 przeszedł kurs artyleryjski w Grodnie. Brał udział w wojnie obronnej w 1939. Uniknął niewoli niemieckiej, udając cywila. Po ataku wojsk niemieckich na ZSRR 22 czerwca 1942 podjął współpracę z okupantami. W 1942 ukończył szkołę oficerską dla Białorusinów w Mińsku, po czym został wykładowcą spraw sztabowych i teorii wojskowości. W 1943 był autorem statutu wojskowego dla białoruskich wojskowych. Po utworzeniu w marcu 1944 Białoruskiej Obrony Krajowej (BKA) został w stopniu kapitana zastępcą jej komendanta mjr. Franciszka Kuszela. Jednocześnie działał w konspiracyjnej Białoruskiej Partii Niepodległościowej. Latem 1944 ewakuował się wraz ze sztabem BKA do Niemiec. Wszedł w skład nowo formowanej 30 Dywizji Grenadierów SS. Z powodu sprzeciwu wobec skierowaniu do niej niemieckich oficerów i Rosjan z Rosyjskiej Armii Wyzwoleńczej (ROA) został aresztowany i osadzony w obozie koncentracyjnym w Dachau, gdzie zmarł pod koniec 1944 lub na pocz. 1945.

</doc>
<doc id="1335740" url="https://pl.wikipedia.org/wiki?curid=1335740" title="Jaskinia Optymistyczna">
Jaskinia Optymistyczna

Jaskinia Optymistyczna (ukr. "Оптимістична печера") – jaskinia gipsowa, znajdująca się w pobliżu wsi Korolówka, w obwodzie tarnopolskim Ukrainy. Jest to największy system jaskiniowy Eurazji i piąta wśród jaskiń świata, m.in. po Jaskini Mamuciej i Jewel Cave. Jest to także największa gipsowa jaskinia świata.
Powstała wskutek rozłamów spowodowanych ruchami tektonicznymi i działających później gipsowych procesów krasowych. Jej długość wynosi 257 km. Jaskinia jest położona na terenie o powierzchni 2 km², w warstwie gipsów z neogenu o grubości zaledwie 20 m (stąd podobna, niewielka deniwelacja jaskini). Jej korytarze są zwykle niskie i zamulone, często tworzą rozbudowane, kilkupoziomowe systemy.
Jaskinia Optymistyczna została odkryta przez członków lwowskiego klubu speleologicznego Cyklop (ukr. "Циклоп") w roku 1966, którzy początkowo zakładali, że ma mniej niż 3 km długości.

</doc>
<doc id="1335744" url="https://pl.wikipedia.org/wiki?curid=1335744" title="Andrzej z Buku">
Andrzej z Buku

Andrzej z Buku (ur. ok. 1393, zm. 1439) – polski filozof i teolog, profesor Uniwersytetu Krakowskiego.
Życiorys.
Studiował na krakowskiej uczelni od drugiego półrocza roku akademickiego 1411/1412. W roku 1416 uzyskał stopień bakałarza "artium", a w roku 1419 stopień magistra. W latach 1423/1424 i 1425/1426 pełnił urząd dziekana Wydziału Sztuk Wyzwolonych. Bakałarzem teologii został w 1429 lub 1430 roku, a doktorem teologii około roku 1437. W semestrze zimowym 1431/1432 i w semestrze letnim 1436 pełnił urząd rektora Uniwersytetu Krakowskiego. 
Co najmniej od 1432 roku był kustoszem kolegiaty pod wezwaniem świętego Floriana.

</doc>
<doc id="1335745" url="https://pl.wikipedia.org/wiki?curid=1335745" title="Jaime Graça">
Jaime Graça

Jaime da Silva Graça (ur. 10 stycznia 1942 w Setúbal, zm. 28 lutego 2012 tamże), portugalski piłkarz, pomocnik. Brązowy medalista MŚ 66.
Karierę zaczynał w Vitórii z rodzinnego miasta. W sezonie 1966/1967 podpisał kontrakt SL Benfiką, gdzie grał do 1975. W tym czasie siedem razy zostawał mistrzem Portugalii, trzykrotnie triumfował w Pucharze Portugalii. W 1968 dotarł do finału Pucharu Europy i w meczu z Manchesterem United zdobył bramkę, jednak Benfica po dogrywce przegrała 1:4.
W reprezentacji Portugalii zagrał 36 razy i strzelił cztery bramki. Debiutował 24 stycznia 1965 w meczu z Turcją, ostatni raz zagrał w 1972. Podczas MŚ 66 zagrał we wszystkich sześciu meczach Portugalii w turnieju.
Pracował jako trener. Był asystentem José Torresa na MŚ 86.

</doc>
<doc id="1335746" url="https://pl.wikipedia.org/wiki?curid=1335746" title="Kłamca, kłamca">
Kłamca, kłamca

Kłamca, kłamca (ang. "Liar Liar") – amerykański film komediowy z 1997 roku.
Film był kręcony w miejscach takich, jak: Los Angeles, Pasadena, Universal City.
Film ten został zadedykowany Jasonowi Bernardowi, który w filmie zagrał swoją ostatnią rolę, gdyż zmarł niedługo po zakończeniu zdjęć.
Serwis Rotten Tomatoes przyznał filmowi wynik 82%.
Fabuła.
Fletcher Reede (Jim Carrey) jest prawnikiem, który by pomóc swojemu klientowi zrobi wszystko – nagnie prawo, znajdzie świadków itd. Jednakże jest on mistrzem kłamania, co odczuwają na swojej skórze rodzina Fletchera - była żona Audrey (Maura Tierney) i syn Max (Justin Cooper). Przez to jest rozwiedziony. Gdy Fletcher nie przybywa na kolejne urodziny syna argumentując swoją nieobecność oczywiście kłamstwem, Max w czasie dmuchania świeczek na urodzinowym torcie życzy sobie, żeby jego ojciec przez jeden, cały dzień nie kłamał. Życzenie się spełnia, a to stawia Fletchera w nietypowej sytuacji.
Nagrody i nominacje.
Złote Globy 1997

</doc>
<doc id="1335747" url="https://pl.wikipedia.org/wiki?curid=1335747" title="Jaime Graca">
Jaime Graca



</doc>
<doc id="1335753" url="https://pl.wikipedia.org/wiki?curid=1335753" title="Hector McNeil">
Hector McNeil

Hector McNeil (ur. 10 marca 1907, zm. 11 października 1955) – brytyjski polityk, członek Partii Pracy, minister w drugim rządzie Clementa Attleego.
Życiorys.
Wykształcenie odebrał w Woodside School oraz na Uniwersytet Glasgow. Następnie pracował jako dziennikarz. W latach 1932-1938 był członkiem rady miejskiej Glasgow. Był przewodniczącym Glasgow Trades Council. W 1929 i 1931 r. bez powodzenia startował w wyborach do Izby Gmin z okręgu Galloway, w 1935 r. z okręgu Glasgow Kelvingrove oraz w 1936 r. z okręgu Ross and Cromarty. Do parlamentu dostał się dopiero w 1941 r. po wygraniu wyborów uzupełniających w okręgu Greenock.
Po powrocie Partii Pracy do władzy w 1945 r. McNeil został podsekretarzem stanu w Foreign Office. W 1946 r. został ministrem stanu w tymże resorcie oraz członkiem Tajnej Rady. W 1947 r. został wiceprzewodniczącym Zgromadzenia Ogólnego ONZ, a w 1948 r. stał na czele brytyjskiej delegacji przy Europejskej Komisji Gospodarczej. W latach 1950-1951 był ministrem ds. Szkocji.
McNeil zmarł w 1955 r., niedługo po wyborach parlamentarnych.

</doc>
<doc id="1335755" url="https://pl.wikipedia.org/wiki?curid=1335755" title="Grzeszna miłość">
Grzeszna miłość

Powieść:
Filmy:

</doc>
<doc id="1335758" url="https://pl.wikipedia.org/wiki?curid=1335758" title="Vergilius Romanus">
Vergilius Romanus

Vergilius Romanus – ilustrowany manuskrypt z V wieku zawierający dzieła Wergiliusza - "Eneidę", "Georgiki" i "". Przechowywany jest w zbiorach Biblioteki Watykańskiej. Uważa się go za jeden z najstarszych i najważniejszych rękopisów poezji Wergiliusza.
Kodeks liczy 309 kart, pisany jest kapitałą. Tekst ozdobiony jest licznymi miniaturami o różnych formatach. Ilustracje są prymitywne pod względem formalnym, pozbawione realiów przestrzennych, postaci osadzone są w dość chaotyczny sposób na abstrakcyjnym tle.

</doc>
<doc id="1335761" url="https://pl.wikipedia.org/wiki?curid=1335761" title="Okręg wyborczy Greenock">
Okręg wyborczy Greenock

Okręg wyborczy Greenock powstał w 1832 r. i wysyłał do brytyjskiej Izby Gmin jednego deputowanego. Okręg obejmował miasto Greenock w hrabstwie Inverclyde. Został zlikwidowany w 1974 r.

</doc>
<doc id="1335762" url="https://pl.wikipedia.org/wiki?curid=1335762" title="Synchiropus splendidus">
Synchiropus splendidus



</doc>
<doc id="1335766" url="https://pl.wikipedia.org/wiki?curid=1335766" title="Grzeszna miłość (film 2001)">
Grzeszna miłość (film 2001)

Grzeszna miłość (oryg. "Original Sin") – amerykańsko-francuski thriller erotyczny z 2001 roku na podstawie powieści Cornella Woolricha "Waltz into darkness". Jest to remake francuskiego filmu "Syrena z Missisipi" François Truffaut.
Nagrody i nominacje.
Złota Malina 2001

</doc>
<doc id="1335775" url="https://pl.wikipedia.org/wiki?curid=1335775" title="Samorząd Regionu Emek Chefer">
Samorząd Regionu Emek Chefer

Samorząd Regionu Emek Chefer (hebr. מועצה אזורית ברנר) – samorząd regionu położony w Dystrykcie Centralnym, w Izraelu.
Samorządowi podlegają osady rolnicze położone na równinie Szaron, na zachód od miasta Tulkarm i pomiędzy miastami Hadera i Natanja na wschód od wybrzeża Morza Śródziemnego.
Władze administracyjne znajdują się w moszawie Kefar Monash.
Osiedla.
Na tych terenach mieszka około 35 000 ludzi. Znajduje się tutaj 9 kibuców, 27 moszawy oraz 6 wiosek.

</doc>
<doc id="1335776" url="https://pl.wikipedia.org/wiki?curid=1335776" title="Lubomirski">
Lubomirski



</doc>
<doc id="1335780" url="https://pl.wikipedia.org/wiki?curid=1335780" title="Rio Grande (film)">
Rio Grande (film)

Rio Grande – amerykański western z 1950 roku. Ostatnia część „trylogii kawaleryjskiej”. Film oparto na opowiadaniu J.W. Bellaha z "Saturday Evening Post". Film został zrealizowany w Monument Valley, oraz w kilku innych miejscach południowej części Utah jak np. mieście Moab.
Główne role.
Film był pierwszą audycją nadaną z napisami dla niesłyszących na Telegazecie.

</doc>
<doc id="1335784" url="https://pl.wikipedia.org/wiki?curid=1335784" title="Hilário Rosário da Conceição">
Hilário Rosário da Conceição

Hilário, właśc. Hilário Rosário da Conceição (ur. 19 marca 1939 w Lourenço Marques), mozambicki piłkarz, obrońca grający w reprezentacji Portugalii. Brązowy medalista MŚ 66. Długoletni zawodnik Sportingu.
W Mozambiku grał w Sporting de Lourenço Marques. W 1959 przyjechał do Portugalii i podpisał kontrakt ze Sportingiem. Grał w tym klubie do 1973. W tym czasie trzykrotnie zostawał mistrzem Portugalii (1962, 1966, 1970), tyle samo razy triumfował w Pucharze Portugalii. W 1964 znajdował się wśród zwycięzców Pucharu Zdobywców Pucharów.
W kadrze Portugalii zagrał 39 razy. Debiutował 11 listopada 1959 w meczu ze Szkocją, ostatni raz zagrał w 1971. Podczas MŚ 66 zagrał we wszystkich sześciu meczach Portugalii w turnieju.

</doc>
<doc id="1335785" url="https://pl.wikipedia.org/wiki?curid=1335785" title="Biblioteka dyskowo-taśmowa">
Biblioteka dyskowo-taśmowa



</doc>
<doc id="1335787" url="https://pl.wikipedia.org/wiki?curid=1335787" title="Droga międzynarodowa M14 (Ukraina)">
Droga międzynarodowa M14 (Ukraina)

 Droga międzynarodowa M14 − trasa międzynarodowego znaczenia na terenie Ukrainy, częścią trasy europejskiej E58. M14 biegnie z zachodu na wschód od Odessy przez Mikołajów, Chersoń, Melitopol i Mariupol do granicy z Rosją. Łączna długość 624,3 km. W rejonie większych miast droga dwujezdniowa.

</doc>
<doc id="1335788" url="https://pl.wikipedia.org/wiki?curid=1335788" title="Zabójcza perfekcja">
Zabójcza perfekcja

Zabójcza perfekcja – amerykański thriller SF z 1995 roku.

</doc>
<doc id="1335789" url="https://pl.wikipedia.org/wiki?curid=1335789" title="En ha-Choresz">
En ha-Choresz

En ha-Choresz (hebr.: עין החורש) – kibuc położony w samorządzie regionu Emek Chefer, w Dystrykcie Centralnym, w Izraelu.
Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1932 przez członków ruchu Ha-Szomer Ha-Cair ze Wschodniej Europy.
Gospodarka.
Gospodarka kibucu opiera się na rolnictwie, uprawach cytrusów i hodowli krów mlecznych.

</doc>
<doc id="1335792" url="https://pl.wikipedia.org/wiki?curid=1335792" title="Biblioteka optyczna">
Biblioteka optyczna

Biblioteka optyczna (ang. "optical library", "optical jukebox") – urządzenie organizujące pracę biblioteki dyskowej (napędów magnetooptycznych, CD-ROM) przez automatyczne wyszukiwanie i kompletowanie składowanych zasobów danych w systemie komputerowym. Dane rzadko używane przenoszone są na wolniejsze, lecz pojemniejsze nośniki danych; na najszybszych nośnikach przechowywane są tylko dane najczęściej odczytywane i modyfikowane.

</doc>
<doc id="1335794" url="https://pl.wikipedia.org/wiki?curid=1335794" title="Kalendarium historii Biecza">
Kalendarium historii Biecza

Biecz, miasto w województwie małopolskim, położone nad rzeką Ropą, na jednym ze wzgórz Pogórza Karpackiego.
Prawa miejskie ma od XIII wieku. Do połowy XVI wieku był jednym z największych miast w Polsce. Przeżył rozkwit w XIV i XV wieku, dzięki posiadaniu statusu miasta królewskiego, zaś od XVII w. zaczął podupadać. Współcześnie Biecz jest niewielkim, zabytkowym miasteczkiem o walorach turystycznych.

</doc>
<doc id="1335800" url="https://pl.wikipedia.org/wiki?curid=1335800" title="Ryszard Stefański">
Ryszard Stefański

Ryszard Andrzej Stefański (ur. 22 lipca 1944 w Kochowie) – profesor nauk prawnych, wykładowca na Uczelni Łazarskiego w Warszawie, prokurator Prokuratury Krajowej, redaktor naczelny kwartalnika "Ius Novum", wykładowca postępowania karnego w Europejskiej Wyższej Szkole Prawa i Administracji w Warszawie, były Zastępca Prokuratora Generalnego w Ministerstwie Sprawiedliwości.
W 1968 został członkiem Polskiej Zjednoczonej Partii Robotniczej. Od lat 70. XX w. był prokuratorem w prokuraturze w Garwolinie, następnie był zastępcą prokuratora wojewódzkiego i prokuratorem wojewódzkim w Siedlcach. Od 1978 był zastępcą członka KW PZPR w Siedlcach, a następnie członkiem Prezydium Wojewódzkiej Komisji Rewizyjnej oraz Prezydium Wojewódzkiej Komisji Kontrolno-Rewizyjnej KW PZPR w Siedlcach do grudnia 1989.
Specjalizuje się w zakresie prawa karnego materialnego i procesowego oraz prawnych zagadnień ruchu drogowego.
Autor około 400 artykułów, glos i recenzji opublikowanych w krajowych i zagranicznych czasopismach prawniczych oraz 26 książek, w tym: "Zatrzymanie prawa jazdy i dowodu rejestracyjnego", "Zakaz prowadzenia pojazdów", "Nowe znaki i sygnały drogowe. Przepisy, wzory, komentarz", "Prawo o ruchu drogowym z komentarzem praktycznym", "Wykroczenia drogowe. Komentarz", "Przestępstwa i wykroczenia drogowe w orzecznictwie SN".

</doc>
<doc id="1335801" url="https://pl.wikipedia.org/wiki?curid=1335801" title="Amerykańska rapsodia">
Amerykańska rapsodia

Amerykańska rapsodia – amerykańsko-węgierski dramat obyczajowy z 2001 roku.
Węgierskie małżeństwo wyjeżdża z Węgier tylko ze swoją starszą córką Marią, młodszą, Zsuzsi, zostawiają na kilka lat na wsi. Dzięki Amerykańskiemu Czerwonemu Krzyżowi udaje im się sześcioletnią Zsuzsi sprowadzić do Stanów do ich domu w Kalifornii.
W wieku piętnastu lat Zsuzsi, nazywana w Ameryce Suzanne, buntuje się i postanawia wrócić na Węgry, aby odnaleźć rodzinę, która wychowywała ją przez sześć lat, oraz próbuje odkryć swoje prawdziwe "ja".
Zdjęcia.
Zdjęcia realizowane były na terenie Stanów Zjednoczonych (Los Angeles) i Węgier (Budapeszt).

</doc>
<doc id="1335802" url="https://pl.wikipedia.org/wiki?curid=1335802" title="Galina Gorczakowa">
Galina Gorczakowa

Galina Gorczakowa (ur. 1 marca 1962 w Nowokuźniecku) – rosyjska śpiewaczka operowa, sopran liryczny, Narodowa Artystka ZSRR, zwyciężczyni konkursów pieśni Modesta Musorgskiego oraz Michaiła Glinki.
Początki kariery.
Urodziła się w rodzinie artystów operowych. Jako dziecko przeniosła się z rodzicami do Nowosybirska, gdy ci zostali zaangażowani do pracy w miejscowej operze. Tam ukończyła szkołę muzyczną i konserwatorium w 1988 r. Po studiach, odrzuciwszy ofertę pracy w Nowosybirsku, gdzie się praktycznie wychowała została zatrudniona w operze w Swierdłowsku, jednak zajęcie pierwszej solistki w prowincjonalnej operze po trzech sezonach przestało jej odpowiadać. Pomyślnie przeszła przesłuchanie w Teatrze Marińskim w Petersburgu, gdzie jej talent dostrzegł dyrygent Walery Gergiew i została zaangażowana na niepełny etat. W krótkim czasie zwróciła na siebie uwagę rosyjskiej publiczności rolami Leonory w Trubadurze oraz Jarosławnej w Kniaziu Igorze. Mimo tego, że to właśnie ten dyrygent przyczynił się w dużej mierze do jej międzynarodowej promocji, Gorczakowa wiele razy negatywnie wypowiadała się nt. jego stosunku do niej i innych śpiewaków.
Kariera międzynarodowa.
Przełomem dla Gorczakowej okazała się kreacja Renaty w "Ognistym aniele" Prokofiewa, którą zaśpiewała w koprodukcji Covent Garden z teatrem Marińskim. Rola ta, wykonywana w Covent Garden przez dwa sezony, przyniosła jej międzynarodową sławę i pociągnęła za sobą propozycje występów w Hamburgu, Mediolanie, San Francisco,oraz upragniony pełny etat w Teatrze Marińskim, z którym artystka pozostała związana. Specjalizuje się w repertuarze rosyjskim – grała Tatianę w Eugeniuszu Onieginie, Lizę w Damie pikowej, Jolantę w operze pod tym samym tytułem, Ludmiłę w Rusłanie i Ludmile oraz Fiewronię w Opowieści o niewidzialnym grodzie Kitieżu.
Od 1995 r. pojawia się regularnie na scenie Metropolitan Opera, śpiewając przede wszystkim repertuar włoski: grała Aidę, Madame Butterfly, Toskę, Normę, Elżbietę w Don Carlosie oraz Leonorę w Mocy przeznaczenia. Jej kreacje w operach włoskich, z których część arii osobno nagrała, sprawiły, iż krytyka zaczęła porównywać ją do Renaty Tebaldi i Leontyne Price
W 1998 r. otrzymała Nagrodę Bałtycką przyznawaną w Sankt Petersburgu osobom szczególnie zasłużonym dla rozwoju opery w regionie

</doc>
<doc id="1335803" url="https://pl.wikipedia.org/wiki?curid=1335803" title="Giambattista Bogino">
Giambattista Bogino



</doc>
<doc id="1335804" url="https://pl.wikipedia.org/wiki?curid=1335804" title="Wyspy Lavezzi">
Wyspy Lavezzi

Wyspy Lavezzi jest to niewielki, bezludny archipelag wysp granitowych oraz raf usytuowanych w Cieśninie Świętego Bonifacego, która oddziela Korsykę od Sardynii. Wyspa administracyjnie należy do gminy w Bonifacio i jest częścią Francji.
Geografia i historia.
Powierzchnia wyspy wynosi 5,13 hektara a największe wzniesienie wynosi 50 m. Wyspa jest położona około 4 kilometrów od wybrzeża Korsyki oraz 10 km od portu w Bonifacio. Wyspy Lavezzi są najdalej na południe wysuniętym lądem Francji metropolitarnej.
W okolicach wyspy znajduje się wrak francuskiej fregaty Semmilante, która zatonęła 15 lutego 1855 roku.

</doc>
<doc id="1335806" url="https://pl.wikipedia.org/wiki?curid=1335806" title="Żyd Jakow">
Żyd Jakow

Żyd Jakow (tytuł oryg. "The Fixer") − amerykański film fabularny (dramat obyczajowy) z 1968 roku w reżyserii Johna Frankenheimera, nakręcony na podstawie powieści Bernarda Malamuda "Fachman".
Fabuła.
Rosja, 1905 rok. Jakow jest żydowskim rzemieślnikiem. Zostaje oskarżony o morderstwo na tle rytualnym. Nie przyznaje się do winy, nawet podczas tortur, którym zostaje poddany.
Nagrody i nominacje.
Oscary za rok 1968
Złote Globy 1968

</doc>
<doc id="1335809" url="https://pl.wikipedia.org/wiki?curid=1335809" title="Weiße Flotte">
Weiße Flotte

Weiße Flotte – nazwa kilku niemieckich przedsiębiorstw pasażerskiej żeglugi śródlądowej, szczególnie w NRD. Czasem pisane jako "Weisse Flotte":
Zobacz też.
Biała flota

</doc>
<doc id="1335812" url="https://pl.wikipedia.org/wiki?curid=1335812" title="Hemoptysis">
Hemoptysis



</doc>
<doc id="1335813" url="https://pl.wikipedia.org/wiki?curid=1335813" title="Wieluński Klub Sportowy">
Wieluński Klub Sportowy



</doc>
<doc id="1335815" url="https://pl.wikipedia.org/wiki?curid=1335815" title="Wieluński Klub Sportowy Wieluń">
Wieluński Klub Sportowy Wieluń



</doc>
<doc id="1335816" url="https://pl.wikipedia.org/wiki?curid=1335816" title="Herbert Morrison">
Herbert Morrison

Herbert Stanley Morrison, "baron Morrison of Lambeth" (ur. 3 stycznia 1888 w Londynie, zm. 6 marca 1965 tamże) – brytyjski polityk, członek Partii Pracy, minister w rządach Ramsaya MacDonalda, Winstona Churchilla i Clementa Attleego.
Życiorys.
Był synem policjanta. W dzieciństwie z powodu infekcji utracił wzrok w prawym oku. W wieku 14. lat zrezygnował z nauki i rozpoczął pracę jako chłopiec na posyłki. Początkowo związany był z Federacją Socjaldemokratyczną, następnie przeszedł do Partii Pracy. Z powodów wyznaniowych nie brał udziału w walkach I wojny światowej. Po wojnie Morrison został liderem londyńskiej Partii Pracy. W 1919 został wybrany do rady okręgu miejskiego Hackney. W latach 1920–1921 był jego burmistrzem.
W 1922 został wybrany do rady hrabstwa Londynu. W 1923 został wybrany do Izby Gmin jako reprezentant okręgu Hackney South. Okręg ten reprezentował do 1945, z przerwami w latach 1924–1929 i 1931–1935. Następnie reprezentował okręg wyborczy Lewisham East, a od 1950 Lewisham South.
Po powrocie do parlamentu w 1929 został ministrem transportu w drugim rządzie MacDonalda i był nim do 1931. W 1933 został liderem frakcji labourzystów w radzie hrabstwa Londynu, a w 1934 przewodniczącym tej rady. Na tym stanowisku doprowadził do ujednolicenia systemu transportu w Londynie oraz stworzył pas zieleni wokół przedmieść. Po powrocie do ław parlamentu w 1935 stanął do wyborów na lidera Partii Pracy, ale przegrał z Clementem Attlee. W gabinecie wojennym Winstona Churchilla objął w 1940 stanowisko ministra zaopatrzenia. Wkrótce jednak został ministrem spraw wewnętrznych. W 1943 bez powodzenia startował w wyborach na skarbnika Partii Pracy.
Wraz z końcem II wojny światowej Morrison wraz z całą Partią Pracy opuścił gabinet wojenny. Brał udział w przygotowaniu manifestu wyborczego labourzystów "Let us Face the Future". Po wygranych wyborach został Lordem Przewodniczącym Rady, przewodniczącym Izby Gmin oraz wicepremierem. W 1951 został na krótko ministrem spraw zagranicznych. W latach 1945–1955 był również wiceprzewodniczącym Partii Pracy. W 1955 wystartował w wyborach na lidera tego ugrupowania, ale przegrał z Hugh Gaitskellem.
Morrison zasiadał w Izbie Gmin do 1959. Następnie został kreowany parem dożywotnim jako „baron Morrison of Lambeth” i zasiadł w Izbie Lordów. W latach 1960–1965 był przewodniczącym British Board of Film Censors. Zmarł w 1965.

</doc>
<doc id="1335818" url="https://pl.wikipedia.org/wiki?curid=1335818" title="Magdalena Kozak (szachistka)">
Magdalena Kozak (szachistka)

Magdalena Kozak (ur. 5 maja 1988 w Suwałkach) – polska szachistka, mistrzyni międzynarodowa od 2008 roku.
Kariera szachowa.
Jest trzykrotną medalistką indywidualnych mistrzostw Polski juniorek w szachach klasycznych: dwukrotnie srebrną (Krynica-Zdrój 2003, do lat 16 i Łeba 2006, do lat 18) oraz brązową (Kołobrzeg 2000, do lat 12). W latach 2005 (w Suwałkach) i 2006 (w Trzebini) wystąpiła w finałowych turniejach o mistrzostwo kraju kobiet, zajmując odpowiednio IX i VIII miejsce. W 2007 r. zdobyła w Mielnie brązowy medal mistrzostw Polski w szachach błyskawicznych. Jest również dwukrotną medalistką drużynowych mistrzostw Polski w szachach błyskawicznych: srebrną (Polanica-Zdrój 2005) oraz brązową (Bydgoszcz 2009).
Normy na tytuł mistrzyni międzynarodowej wypełniła w latach 2005 (na mistrzostwach Polski w Suwałkach), 2006 (w Cappelle-la-Grande) oraz 2007 (na ekstralidze w Ustroniu).
Najwyższy ranking w karierze osiągnęła 1 kwietnia 2006 r., z wynikiem 2206 punktów zajmowała wówczas 18. miejsce wśród polskich szachistek.

</doc>
<doc id="1335822" url="https://pl.wikipedia.org/wiki?curid=1335822" title="Składnia i semantyka XSL Transformations">
Składnia i semantyka XSL Transformations

Ten artykuł opisuje składnię i semantykę XSLT – języka przekształceń dokumentów XML.
Elementy języka.
Szablony ze wzorcem: codice_1 z atrybutem codice_2.
Szablony są podstawowym elementem języka. Stanowią reguły określające, w jaki sposób zamienić elementy źródłowego XML-a pasujące do wzorca codice_2 (będącego ścieżką XPath).
&lt;xsl:template match="samochod[@rocznik &lt; 1980]"&gt;
zabytek rocznik poniżej 1980: &lt;xsl:apply-templates/&gt;
&lt;/xsl:template&gt;
W szablonach często spotyka się polecenie codice_4 wstawiające w danym miejscu wynik przetwarzania elementów określonych parametrem codice_5 będącym ścieżką XPath (a jeśli go brak – dzieci aktualnego elementu).
Szablony nazwane – codice_1 z parametrem codice_7.
Szablony nazwane przypominają funkcje z innych języków programowania. Mogą być wywołane z dowolnego miejsca szablonu poleceniem codice_8. Elementy codice_9 pozwalają na ich parametryzowanie.
Używając szablonów nazwanych można uzyskać efekt pętli (tak samo, jak w językach funkcyjnych). Poniższy szablon nazwany
&lt;xsl:template name="petla"&gt;
 &lt;xsl:param name="i"/&gt;
 &lt;xsl:value-of select="$i"/&gt;
 &lt;xsl:if test="$i &amp;gt; 0"&gt;
 &lt;xsl:call-template name="petla"&gt;
 &lt;xsl:with-param name="i" select="$i - 1"/&gt;
 &lt;/xsl:call-template&gt;
 &lt;/xsl:if&gt;
&lt;/xsl:template&gt;
wywołany przez
&lt;xsl:call-template name="petla"&gt;
 &lt;xsl:with-param name="i" select="10"/&gt;
&lt;/xsl:call-template&gt;
wyświetli liczby od 10 do 1.
Wstawianie wartości – codice_10.
codice_10 wstawia w danym miejscu zawartość elementu określonego przez atrybut codice_5. W poniższym przykładzie wstawiona jest wartość atrybutu codice_13 aktualnego elementu.
kolor: &lt;xsl:value-of select="@kolor"&gt;
XSLT umożliwia również wygodne wstawianie wartości wewnątrz znaczników, przy użyciu nawiasów klamrowych:
&lt;span style="color: {@kolor}"&gt;kolor&lt;/span&gt;

</doc>
<doc id="1335829" url="https://pl.wikipedia.org/wiki?curid=1335829" title="Krzywicki">
Krzywicki



</doc>
<doc id="1335830" url="https://pl.wikipedia.org/wiki?curid=1335830" title="Okręg wyborczy Hackney South">
Okręg wyborczy Hackney South

Okręg wyborczy Hackney South powstał w 1885 i wysyłał do brytyjskiej Izby Gmin jednego deputowanego. Okręg obejmował południową część okręgu miejskiego Hackney w Londynie. Został zlikwidowany w 1955.

</doc>
<doc id="1335832" url="https://pl.wikipedia.org/wiki?curid=1335832" title="SER Caxias do Sul">
SER Caxias do Sul

Sociedade Esportiva e Recreativa Caxias do Sul - brazylijski klub piłkarski z siedzibą w mieście Caxias do Sul leżącym w stanie Rio Grande do Sul.
Historia.
Klub powstał 10 kwietnia 1935 roku w wyniku fuzji klubów "Rui Barbosa" i "Rio Branco", przyjmując początkowo nazwę "Grêmio Esportivo Flamengo". Podobnie jak lokalny rywal EC Juventude klub w latach 60. musiał zawiesić działalność z powodu kryzysu finansowego. "Caxias" 14 grudnia 1971 stał się członkiem federacji piłkarskiej "Associação Caxias de Futebol", z której jednak wystąpił w 1975 i zmienił nazwę na "Sociedade Esportiva e Recreativa Caxias do Sul". Największym sukcesem klubu było mistrzostwo stanu zdobyte w 2000 roku.

</doc>
<doc id="1335834" url="https://pl.wikipedia.org/wiki?curid=1335834" title="Bank of America Plaza (Dallas)">
Bank of America Plaza (Dallas)

Bank of America Plaza - Wieżowiec w Dallas, w stanie Teksas, w Stanach Zjednoczonych zlokalizowany na 901 Main Street. Budynek jest zbudowany w stylu modernistycznym. Wieżowiec ma 72 kondygnacje i liczy sobie 280.7 m co czyni go najwyższym obiektem w mieście. Wieżowiec jest także trzecim co do wysokości budynkiem w stanie Teksas. Budowa obiektu rozpoczęła się w 1983 r. Początkowe plany zakładały wielki kompleks czterech wież, z których ostatecznie wybudowano tylko Bank of America Plaza. Budowę zakończono w 1985 r. Dzięki jaskrawo-zielonym neonom, które ozdabiają budynek w nocy, mieszkańcy Dallas nazywają go "The Green Bouilding" albo "The Green Tower".

</doc>
<doc id="1335835" url="https://pl.wikipedia.org/wiki?curid=1335835" title="Ēostre">
Ēostre

Ēostre – anglosaska bogini wiosny, której święto obchodzono w całej Brytanii. Od jej imienia wywodzi się angielska nazwa Wielkiej Nocy ("Easter"); możliwe że niektóre angielskie obyczaje ludowe praktykowane w okresie Wielkanocy mają korzenie w jej kulcie.
Nazwa posłużyła Jörgowi Lanzie von Liebenfelsowi za tytuł czasopisma Ostara

</doc>
<doc id="1335836" url="https://pl.wikipedia.org/wiki?curid=1335836" title="Giwat Chajjim (Ichud)">
Giwat Chajjim (Ichud)

Giwat Chajjim (Ichud) (hebr. (גבעת חיים (איחוד) – kibuc położony w samorządzie regionu Emek Chefer, w Dystrykcie Centralnym, w Izraelu.
Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1952 roku przez członków lewicowej partii politycznej Mapai.
Gospodarka.
Gospodarka kibucu opiera się na rolnictwie i uprawach cytrusów. Swoją siedzibę ma tutaj zakład "Perigat" produkujący napoje i soki owocowe.

</doc>
<doc id="1335837" url="https://pl.wikipedia.org/wiki?curid=1335837" title="Sociedade Esportiva e Recreativa Caxias do Sul">
Sociedade Esportiva e Recreativa Caxias do Sul



</doc>
<doc id="1335838" url="https://pl.wikipedia.org/wiki?curid=1335838" title="Okręg wyborczy Lewisham East">
Okręg wyborczy Lewisham East

Okręg wyborczy Lewisham East powstał w 1918 i wysyłał do brytyjskiej Izby Gmin jednego deputowanego. Został zlikwidowany w 1950, ale przywrócono go ponownie w 1974. Okręg obejmuje wschodnią część London Borough of Lewisham.

</doc>
<doc id="1335841" url="https://pl.wikipedia.org/wiki?curid=1335841" title="Estádio Centenário">
Estádio Centenário



</doc>
<doc id="1335842" url="https://pl.wikipedia.org/wiki?curid=1335842" title="Giwat Chajjim (Me’uchad)">
Giwat Chajjim (Me’uchad)

Giwat Chajjim (Me’uchad) (hebr. (גבעת חיים (מאוחד) – kibuc położony w samorządzie regionu Emek Chefer, w Dystrykcie Centralnym, w Izraelu.
Kibuc leży w pobliżu miasta Hadera.
Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1932 roku przez członków lewicowej partii politycznej Mapai.
Gospodarka.
Gospodarka kibucu opiera się na rolnictwie i uprawach cytrusów.

</doc>
<doc id="1335845" url="https://pl.wikipedia.org/wiki?curid=1335845" title="Republic Plaza (Singapur)">
Republic Plaza (Singapur)

Republic Plaza – wieżowiec w Singapurze, o wysokości 280 m. Budynek został otwarty w 1995, ma 66 kondygnacji.

</doc>
<doc id="1335846" url="https://pl.wikipedia.org/wiki?curid=1335846" title="Okręg wyborczy Lewisham South">
Okręg wyborczy Lewisham South

Okręg wyborczy Lewisham South powstał w 1950 r. i wysyłał do brytyjskiej Izby Gmin jednego deputowanego. Okręg obejmował południową część London Borough of Lewisham. Został zlikwidowany w 1974 r.

</doc>
<doc id="1335848" url="https://pl.wikipedia.org/wiki?curid=1335848" title="Orvandil">
Orvandil

Orvandil – żeglarz-tułacz, zamieszkujący często odwiedzane przez Thora krańce Jotunheimu. Gdy pewnego razu zmarzł mu palec u stopy, Thor oderwał go i rzucił w niebo – odtąd jest znany jako konstelacja Oriona ("Palec Orvandila"). 
Anglowie i Sasowie nazywali go Earendel.

</doc>
<doc id="1335850" url="https://pl.wikipedia.org/wiki?curid=1335850" title="Ha-Mapil">
Ha-Mapil

Ha-Mapil (hebr.: המעפיל) – kibuc położony w samorządzie regionu Emek Chefer, w Dystrykcie Centralnym, w Izraelu.
Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1945.
Gospodarka.
Gospodarka kibucu opiera się na intensywnym rolnictwie.

</doc>
<doc id="1335853" url="https://pl.wikipedia.org/wiki?curid=1335853" title="Niksy">
Niksy

 
Niksy – w mitologii germańskiej demony wodne ukazujące się w postaci ludzkiej (jako piękne dziewczęta) lub półzwierzęcej (panna z rybim ogonem), których kuszący śpiew miał zwabiać młodzieńców w głębiny. Bywały też niksy występujące jako małe brzydkie stwory lub długobrodzi starcy o zielonych włosach, którzy również mieli topić ludzi. Wierzono, iż mają dar przepowiadania przyszłości. Niksy były złe i wykonywały taniec śmierci.

</doc>
<doc id="1335855" url="https://pl.wikipedia.org/wiki?curid=1335855" title="Ha-Ogen">
Ha-Ogen

Ha-Ogen (hebr. העוגן) – kibuc położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w otoczeniu moszawów Bet ha-Lewi, Kefar Monash, Kefar Chajjim, Eljasziw, Chogla i Omec, oraz kibuców Miszmar ha-Szaron, Mabarot, En ha-Choresz i Ha-Mapil. Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1947 przez grupę żydowskich imigrantów z Czechosłowacji. Przybyli oni do Palestyny w 1939 i spędzili osiem lat w obozie dla imigrantów ("maborot") obok Kefar Sawa.
Kultura i sport.
W kibucu jest ośrodek kultury, boisko do piłki nożnej oraz basen kąpielowy.
Gospodarka.
Gospodarka kibucu opiera się na intensywnym rolnictwie, sadownictwie i hodowli ryb w stawach hodowlanych.
Firma "Haogenplast Ltd." rozwija i produkuje tworzywa sztuczne PVC. Wykonuje się z nich elementy budowlane takie jak profile okien i drzwi, pokrycia dachów, markiz i baldachimów, baseny kąpielowe i inne.
W filmie.
W 2007 nakręcono film pt. „"Anchored in the ground"” (pol. "Zakotwiczeni w ziemi"), który opowiada historię ucieczki Żydów z Europy, zakończoną „narodzinami” małego kibucu Ha-Ogen.
Komunikacja.
Z kibucu wychodzi w kierunku zachodnim lokalna droga, którą można dojechać do drogi ekspresowej nr 4 (Erez–Kefar Rosz ha-Nikra) i kibucu Miszmar ha-Szaron. Inna lokalna droga prowadzi na południowy wschód do moszawu Bet ha-Lewi.

</doc>
<doc id="1335857" url="https://pl.wikipedia.org/wiki?curid=1335857" title="Fylgie">
Fylgie

Fylgia – w mitologii nordyckiej duch opiekuńczy człowieka, uosobienie jego cech psychicznych, odpowiednik rzymskiego Geniusza i Junony. Wierzono również w Fylgie jako opiekuna rodów.

</doc>
<doc id="1335861" url="https://pl.wikipedia.org/wiki?curid=1335861" title="Jad Channa">
Jad Channa

Jad Channa (hebr. יד חנה; pol. "Pomnik Hanny") – kibuc położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron, w otoczeniu moszawów Niccane Oz, Be’erotajim i Olesz, oraz wioski Bat Chefer. Na wschód od kibucu przebiega granica terytoriów Autonomii Palestyńskiej, która jest strzeżona przez mur bezpieczeństwa. Po stronie palestyńskiej znajduje się miasto Tulkarm.
Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1950 przez członków syjonistycznego ruchu młodzieżowego "Habonim Dror", powiązanego z partią polityczną Mapam. Nową osadę nazwano na cześć węgierskiej Żydówki Hanny Szenes (1921-1944), która została zrzucona na spadochronie w Jugosławii z zadaniem przeniknięcia na Węgry by ratować Żydów od zagłady w Auschwitz-Birkenau.
Przez pewien okres był to jedyny w Izraelu kibuc komunistyczny (lata 1953-1972), powiązany z Komunistyczną Partią Izraela.
Gospodarka.
Gospodarka kibucu opiera się na sadownictwie.
Komunikacja.
Na wschód od kibucu przebiega autostrada nr 6, brak jednak możliwości bezpośredniego wjazdu na nią. Z kibucu wyjeżdża się na północny zachód na drogę nr 5714, którą jadąc na południe dojeżdża się do drogi ekspresowej nr 57 (Netanja–Niccane Oz), lub jadąc na północny wschód dojeżdża się do wioski Bat Chefer.

</doc>
<doc id="1335862" url="https://pl.wikipedia.org/wiki?curid=1335862" title="Kobolt">
Kobolt

Koboldy lub Kobolty – w mitologii germańskiej opiekuńcze duchy domowe przebywające w pobliżu paleniska lub pod belkowaniem domu; wierzono, że przynoszą dobrobyt, strzegą skarbów podziemnych. Są odpowiednikiem rzymskich larów i penatów.

</doc>
<doc id="1335864" url="https://pl.wikipedia.org/wiki?curid=1335864" title="Bujidzi">
Bujidzi

Bujidzi () (albo Bujjidzi, Buwajhidzi) – szyicka dynastia pochodzenia irańskiego, rządząca w zachodnim Iranie i Iraku od lat trzydziestych X wieku do połowy wieku XI.
Dopiero pod koniec IX wieku Arabom udało się podbić niedostępne górskie regiony nad Morzem Kaspijskim, a i wtedy zwierzchność kalifa była raczej formalna. Na terenach tych zamieszkiwali m.in. Dajlamici, którzy dopiero w X wieku porzucili zaratusztrianizm i przeszli na islam przyniesiony w te rejony przez Alidów będących zwolennikami zajdyckiej odmiany szyizmu. Jeden z ich przywódców, Mardawidż Ibn Zijar (zm. 935), wyzyskując bitność dajlamickich górali opanował większość północnego Iranu i założył stolicę w Reju. W roku 935 został jednak zabity przez tureckiego ghulama i jego państwo rozpadło się. Jego potomkowie, Zijarydzi, rządzili do roku 1090 w Gurganie i Tabarystanie. Jednak większą część państwa Mardawidża na południe od nadkaspijskich gór opanowali jego dajlamidzcy dowódcy, bracia z rodziny Bujidów. Ali (zm. 949) (znany szerzej pod później otrzymanym tytułem Imad ad-Daula) stał się panem Farsu, Hasan (zm. 976) (Rukn ad-Daula) zajął niemal cały Dżibal, a Ahmad (zm. 967) (Mu'izz ad-Daula) opanował Chuzestan i Kerman. W roku 945 Hasan zajął Bagdad i tym samym Bujidzi objęli protektorat nad kalifatem. Mimo że byli szyitami, nie ustanowili oni jednak kalifa z rodu Alidów, to bowiem mogłoby oznaczać utratę przez nich władzy. Z tych samych powodów wspierali oni Abbasydów w walce z ich najgroźniejszymi przeciwnikami, isma'ilickimi Fatymidami.
Sprawujący zwierzchnią władzę nad pozostałymi braćmi Ali zmarł bezdzietnie w roku 949 i przekazał Fars synowi Hasana, Adud ad-Dauli (949 – 983). Ten po śmierci swojego ojca w roku 976 pokonał rządzącego w Iraku następcę Ahmada, Izz ad-Daulę (967 – 978), i zmusił swoich braci rządzących w Reju i Isfahanie do podporządkowania się, tym samym jednocząc terytoria Bujidów. Był to szczyt ich potęgi, jednak po śmierci Aduda ad-Dauli w roku 983 państwo Bujidów zostało podzielone pomiędzy jego sukcesorów, którzy pogrążyli się w bezustannych walkach pomiędzy sobą. Rej przeżywał okres względnej pomyślności pod rządem odrębnej linii, dopóki w roku 1029 nie zajął go i splądrował Mahmud z Ghazny. W tym samym czasie linia panująca w Isfahanie i Hamadanie musiała walczyć z miejscowymi Kurdami i niegdyś służącym jej dajlamickim rodem Kakujidów, który w latach 20. XI wieku ostatecznie opanował jej terytoria. Jednemu z synów Adud ad-Dauli, Baha ad-Dauli (989 – 1012), udało się w roku 998 zjednoczyć pozostałe terytoria Bujidów, jednak jego władza w Iraku była podkopywana przez miejscowych władców arabskich, a kłopoty sprawiali także Kurdowie. Jego następcy tradycyjnie walczyli pomiędzy sobą, co bardzo osłabiło ich władzę, szczególnie w Iraku. Tymczasem w latach 40. XI wieku w zachodnim Iranie pojawili się Turcy Seldżuccy, którzy po podboju Kakujidów zaczęli zagrażać Bujidom. Wnuk Baha ad-Dauli, Abu Kalidżar (1024 – 1048), któremu w roku 1044 udało się na krótko zjednoczyć terytoria Bujidów zawarł pokój z Tughril Begiem (1038 – 1063). Jednak po jego śmierci sułtan Seldżuków w roku 1055 zajął Bagdad, zaś w roku 1062 syn Abu Kalidżara utracił władzę w Farsie na rzecz władcy kurdyjskiego związku plemiennego Szabankara, Fadluji (zm. 1071), i tym samym rządy dynastii Bujidów zakończyły się.
Bujidzi ożywili wiele dawnych, czysto irańskich tradycji, przywracając pewne święta, używając często irańskich imion i posługując się tytułem szachinszacha, co było świadectwem ich przywiązania do dziedzictwa Sasanidów, od których wyprowadzali swój fikcyjny rodowód. Nie jest do końca jasne na ile była to kontynuacja nieprzerwanej wśród Dajlamitów tradycji, a na ile świadoma polityka. Ich zasługi w promocji irańskiego piśmiennictwa nie mogą się równać z Samanidami, a wręcz znani są oni bardziej z mecenatu nad literaturą arabską. W dziedzinie kultury główną zasługą Bujidów był mecenat nad imamickimi uczonymi, którzy w ramach tzw. Szkoły Bagdadzkiej stworzyli doktrynalne podstawy tego odłamu szyizmu. "Wiek Bujidów jest erą «Ojców Kościoła» imamizmu".

</doc>
<doc id="1335866" url="https://pl.wikipedia.org/wiki?curid=1335866" title="Bujjidzi">
Bujjidzi



</doc>
<doc id="1335867" url="https://pl.wikipedia.org/wiki?curid=1335867" title="Buwajhidzi">
Buwajhidzi



</doc>
<doc id="1335869" url="https://pl.wikipedia.org/wiki?curid=1335869" title="Bazylika świętej Klotyldy w Paryżu">
Bazylika świętej Klotyldy w Paryżu

Bazylika Sainte Clotilde w Paryżu (św. Klotyldy) – jeden z pięciu kościołów katolickich o statusie bazyliki na terenie Paryża, w 7. okręgu paryskim, pierwszy w Paryżu kościół neogotycki.
Historia.
Decyzja o budowie kościoła zapadła w 1827 r. na posiedzeniu rady miejskiej. Przygotowanie projektu powierzono Jeanowi-Nicolasowi Huyotowi, natomiast patronem obiektu miał być św. Karol. Do 1830 r. nie udało się jednak zebrać funduszy na realizację przygotowanego planu. Dopiero energia prefekta Claude'a Philiberta de Rambuteau pozwoliła zdobyć pieniądze i zatrudnić nowego architekta, François-Christiana Gau, który zdecydowanie przerobił projekt poprzednika, proponując budowę kościoła w mało popularnym dotąd we Francji stylu neogotyckim.
W 1846 r. prace budowlane na dobre się rozpoczęły, jednak plany Gau uległy dalszym modyfikacjom; projekt okazał się za śmiały i mało praktyczny, swoje uwagi zgłosiła również Komisja Budynków Świeckich. Architekt musiał zrezygnować z budowy imponujących schodów i zredukować fasadę do dwóch okazałych wież połączonych rozetą. W 1853 r. kolejne trudności skłoniły Gau do porzucenia pracy i scedowania jej na jednego ze swoich uczniów, Teodora Ballu, który dokończył dzieła, wprowadzając dodatkowe elementy zdobnicze i ostatecznie formując wygląd fasady. Konsekracja budynku miała miejsce w 1857 r. W 1896 r., z okazji kolejnej rocznicy chrztu Chlodwiga i państwa Franków, Leon XIII nadał kościołowi – podobnie jak wielu innym świątyniom we Francji – status bazyliki mniejszej.
Architektura.
Bazylika została wzniesiona na planie krzyża łacińskiego, ma długość 96 metrów i wysokość wież z iglicami 70 metrów. Kościół jest jednonawowy z wyodrębnionym prezbiterium. Wejście do obiektu wiedzie poprzez trzy wejścia z neogotyckimi portalami. Na fasadzie kościoła znajduje się osiem rzeźb świętych, środkowy portal wieńczy tympanon w kształcie ostrego łuku. Nad głównym wejściem umieszczona została rozeta. Kościół wiernie naśladuje gotyckie formy zdobnicze, okna w kształcie ostrych łuków z maswerkiem, posiada wimpergi, sterczyny oraz dekoracje w postaci płaskorzeźb (przede wszystkim od strony prezbiterium). Konstrukcja budynku opiera się na przyporach (dolny poziom) oraz łukach odporowych (górny poziom).
Jasne i przejrzyste wnętrze kościoła jest skąpo wyposażone. Z czasów budowy obiektu pochodzi skromny ołtarz główny oraz drewniana ambona autorstwa rzeźbiarzy Lienarda oraz Jasona. Ponad ołtarzem znajduje się współcześnie wstawiony symbol Ducha Świętego.
Organy.
W bazylice znajdują się 68-głosowe organy, wzniesione w 1859 r. przez Aristide'a Cavaillé-Colla. Pełnił przy nich funkcję organisty tytularnego znany kompozytor César Franck.
Organiści tytularni w bazylice:

</doc>
<doc id="1335874" url="https://pl.wikipedia.org/wiki?curid=1335874" title="Wiesław Popik">
Wiesław Popik

Wiesław Popik (ur. 6 września 1962 w Ziębicach) – polski siatkarz, trener siatkówki mężczyzn i kobiet.
Przez spory okres życia związany z Bielskiem-Białą, do której trafił jako dziecko.
Absolwent przyzakładowej placówki edukacyjnej Bielskiej Fabryki Maszyn Włókienniczych „BEFAMA” (obecnie Zespół Szkół Technicznych i Handlowych w Bielsku-Białej).
W roku 1990 ukończył studia na kierunku trenerskim na katowickiej AWF, gdzie studiował pod kierunkiem Huberta Wagnera.
Jego syn, Kacper, jest zawodnikiem drużyny I ligi, BBTS-u Bielsko-Biała. Córka Martyna była zawodniczką drużyny uniwersyteckiej na Indiana University. 
Kariera zawodnicza.
Jako zawodnik występował łącznie przez dziewiętnaście sezonów. Większość kariery spędził w klubach BBTS Włókniarz Bielsko-Biała i Baildon Katowice.
Kariera trenerska.
Po zakończeniu kariery zawodniczej w 2000 roku został trenerem siatkówki. W sezonach 2000/1001 – 2005/2006 prowadził jako pierwszy trener zespół BBTS Siatkarz-Original Bielsko-Biała. Jako młody stażem szkoleniowiec odniósł spory sukces, bo w sezonie 2003/2004, wprowadził klub z Bielska do Polskiej Ligi Siatkówki, jak się później okazało tylko na ten jeden rok. W trakcie sezonu 2005/2006 przeszedł z BBTS Siatkarza do Chemik-Delecta Bydgoszcz i również w nim objął funkcję pierwszego trenera. Już w pierwszym sezonie swojej pracy w Bydgoszczy wprowadził zespół, po raz pierwszy w jego historii, do ekstraklasy.
Po zakończeniu sezonu 2006/2007 zrezygnował z dalszego prowadzenia drużyny Delecty i w sezonie 2007/2008 podjął pracę pierwszego trenera w zespole beniaminka Ligi Siatkówki Kobiet – MKS Dąbrowa Górnicza. Z drużyną tą zajął 5. miejsce w klasyfikacji końcowej. W trakcie sezonu 2008/2009 został pierwszym szkoleniowcem klubu Stal Mielec, zastępując na tym stanowisku Romana Murdzę. Utrzymał Stal w PlusLidze Kobiet po wygranych barażach z Calisią Kalisz i Piastem Szczecin. Od sezonu 2009/2010 przez półtora roku prowadził drużynę Organikę Budowlani Łódź, z którą wywalczył czwarte miejsce w lidze oraz zdobył Puchar Polski.
Od 28 czerwca 2011 do 8 lipca 2011 objął tymczasowo reprezentację Polski kobiet. Od 8 lipca 2011 był asystentem trenera reprezentacji Polski Alojzego Świderka.
W sezonie 2012/2013 wrócił do Bielska, prowadząc zespół BKS Aluprof Bielsko-Biała. Od początku sezonu 2013–2014 był pierwszym trenerem drużyny PGNiG Nafta Piła.
Obecnie jest pierwszym szkoleniowcem polskiej kadry juniorek (U19), oraz jednym ze szkoleniowców w Szkole Mistrzostwa Sportowego Polskiego Związku Piłki Siatkowej w Szczyrku. 

</doc>
<doc id="1335875" url="https://pl.wikipedia.org/wiki?curid=1335875" title="Mabarot">
Mabarot

Mabarot (hebr. מעברות) – kibuc położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w otoczeniu moszawów Giwat Szapira, Bitan Aharon, Bet Cherut, Kefar Witkin, Eljasziw i Kefar Monash, kibuców Miszmar ha-Szaron i Ha-Ogen, oraz wioski Bat Chen. Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1933 roku przez członków młodzieżowego ruchu syjonistycznego Ha-Szomer Ha-Cair z Rumunii. Przybyli oni do Palestyny w 1924 roku, musieli jednak długo czekać, nim została zakupiona ziemia pod założenie nowej osady rolniczej. Pracowali w tym czasie jako robotnicy. Gdy w 1932 roku Żydowski Fundusz Narodowy zakupił duży obszar ziemi w Dolinie Hefer, grupa dziesięciu pionierów osiedliła się w tym miejscu i rozpoczęła budowę pierwszych domów. W następnych latach osiedlili się w tym miejscu imigranci z Bułgarii, Węgier, Niemiec i Chile.
Kultura i sport.
W kibucu jest ośrodek kultury oraz boisko do piłki nożnej. W 1955 w kibucu mieszkał francuski wiolonczelista i kompozytor Paul Tortelier, który zainspirowany ideą kibuców i w oparciu o własne doświadczenia skomponował tu "Symfonię izraelską".
Gospodarka.
Gospodarka kibucu opiera się na intensywnym rolnictwie (głównie uprawa bawełny), sadownictwie, uprawach w szklarniach, hodowli bydła mlecznego i ryb w stawach hodowlanych.
Znajdują się tutaj także zakłady farmaceutyczne "Trima" oraz zakłady "Maabarot Products" produkujące wyroby dla weterynarii.
Komunikacja.
Wzdłuż wschodniej granicy kibucu przebiega droga nr 5700 , którą, jadąc na północ, dojeżdża się do drogi ekspresowej nr 4 (Erez-Kefar Rosz ha-Nikra), lub jadąc na południe dojeżdża się do kibucu Miszmar ha-Szaron.

</doc>
<doc id="1335880" url="https://pl.wikipedia.org/wiki?curid=1335880" title="Miszmar ha-Szaron">
Miszmar ha-Szaron

Miszmar ha-Szaron (hebr. משמר השרון; pol. "Strażnik Szaronu") - kibuc położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w otoczeniu moszawów Kefar Chajjim, Giwat Szappira, Bitan Aharon, Bet Cherut, Bet ha-Lewi i Kefar Monash, kibuców Mabarot i Ha-Ogen, oraz wioski Bat Chen. Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1933 przez grupę ośmiu żydowskich imigrantów z Rosji, do których później dołączyli imigranci z Polski. Po przybyciu w 1924 do Palestyny uczyli się oni rolnictwa w kibucach Galilei. Wstąpili także do młodzieżowego ruchu syjonistycznego "Gordonia".
W owym czasie Emek Chefer położona na równinie Szaron była opuszczonym, bagnistym i malarycznym regionem. Osadnicy wykopali kanały melioracyjne i zasadzili drzewa eukaliptusowe aby osuszyć bagna i rozpocząć uprawę ziemi.
Kultura i sport.
W kibucu jest ośrodek kultury i basen kąpielowy.
Gospodarka.
Gospodarka kibucu opiera się na intensywnym rolnictwie, sadownictwie, uprawach w szklarniach i hodowli drobiu.
Turystyka.
Dużą tutejszą atrakcją jest Ogród zoologiczny.
Komunikacja.
Wzdłuż wschodniej granicy kibucu przebiega droga nr 5700 , którą jadąc na północ dojeżdża się do kibucu Mabarot, lub jadąc na południe dojeżdża się do moszawu Kefar Chajjim. Droga nr 5700 jest w kilku miejscach połączona z drogą ekspresową nr 4 (Erez–Kefar Rosz ha-Nikra).

</doc>
<doc id="1335885" url="https://pl.wikipedia.org/wiki?curid=1335885" title="Las Animas">
Las Animas

Las Animas - miasto w Bent County w stanie Kolorado. W 2000 liczyło 2578 mieszkańców.
Z Las Animas pochodził Kit Carson, pionier.
Linki zewnętrzne.
Strona internetowa miasta Las Aminas (en)

</doc>
<doc id="1335886" url="https://pl.wikipedia.org/wiki?curid=1335886" title="Bachan">
Bachan

Bachan (hebr. בחן) – kibuc położony w samorządzie regionu Emek Chefer, w Dystrykcie Centralnym, w Izraelu.
Leży w Dolinie Hefer, na granicy równiny Szaron z zachodnią częścią Samarii, w otoczeniu miasteczka Zemer, moszawów Gan Joszijja i Omec, oraz wioski Bat Chefer. Na wschód od kibucu przebiega granica terytoriów Autonomii Palestyńskiej, która jest strzeżona przez mur bezpieczeństwa. Po stronie palestyńskiej znajduje się miasto Tulkarm.
Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1954 przez żydowskich imigrantów z Ameryki Południowej. Początkowo była to typowa osada rolniczo-obronna położona przy granicy z Jordanią.
Kultura i sport.
W kibucu znajduje się ośrodek kultury, basen pływacki, boisko do piłki nożnej oraz korty tenisowe.
Gospodarka.
Gospodarka kibucu opiera się na intensywnym rolnictwie, sadownictwie i hodowli kwiatów.
W północno-wschodniej części kibucu znajdują się zakłady chemiczne "Hamma Industrial Chemicals Ltd."
Turystyka.
Tutejszą atrakcją turystyczną jest ogród botaniczny "Park Utopia", który koncentruje się na hodowli różnorodnych kwiatów. Jest tutaj prezentowanych około 10 tys. storczyków. Wśród terenów zielonych poprowadzono alejki i wytyczono tereny rekreacyjne. Jest to popularne miejsce spędzania wolnego czasu przez całe rodziny, szczególnie atrakcyjne dla dzieci.
Komunikacja.
Na zachód od kibucu przebiega autostrada nr 6, brak jednak możliwości bezpośredniego wjazdu na nią. Z kibucu wyjeżdża się na zachód na drogę nr 5714, którą jadąc na północ dojeżdża się do drogi nr 574 i miasteczka Zemer, lub jadąc na południe dojeżdża się do wioski Bat Chefer i drogi nr 5803, którą jedzie się na zachód do moszawu Gan Joszijja.

</doc>
<doc id="1335888" url="https://pl.wikipedia.org/wiki?curid=1335888" title="Chlebowski">
Chlebowski

Chlebowski (forma żeńska: Chlebowska; liczba mnoga: Chlebowscy) – polskie nazwisko. Najprawdopodobniej pochodzi pośrednio od pokarmu – chleb.
Herbowni.
Chlebowscy pieczętowali się m.in. poniższymi herbami:
Nazwisko to pojawia się również w spisach polskiej szlachty Guberni Wołyńskiej.
Statystyki.
Według seriwsu Moikrewni.pl w Polsce żyje 1676 mężczyzn o nazwisku Chlebowski i 1743 kobiet o nazwisku Chlebowska. W tym:

</doc>
<doc id="1335892" url="https://pl.wikipedia.org/wiki?curid=1335892" title="Awichajil">
Awichajil

Awichajil (hebr.: אביחיל) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w odległości 0,5 km na północ od miasta Netanja, w otoczeniu moszawów Bet Jicchak-Sza’ar Chefer, Kefar Jedidja, Hadar Am, Kefar Chajjim, Giwat Szappira i Chawaccelet ha-Szaron, oraz wiosek Bat Chen, Szoszannat ha-Amakim i Cuki Jam.
Historia.
W 1921 weterani wojenni Legionu Żydowskiego osiedlili się w pobliżu dzisiejszego miasta Arad w północno-wschodniej części pustyni Negew. Jednakże osada upadła, ponieważ nie znaleziono żadnego źródła wody.
Wetereni jednak nie zrezygnowali i 19 lipca 1932 wraz ze swymi rodzinami utworzyli moszaw Awichajil w Dolinie Hefer. Osada powstała na piaszczystych wydmach zakupionych przez Żydowski Fundusz Narodowy od arabskich rolników. Założycielami byli żydowscy imigranci z Kanady, Stanów Zjednoczonych i Rosji.
W 1946 do moszawu Awichajil przyłączono sąsiedni mniejszy moszaw En ha-Owed.
Kultura.
W moszawie znajduje się klub dla weteranów wojennych oraz muzeum "Beit Hagdudim Museum" poświęcone Legionowi Żydowskiemu. Przy muzeum znajduje się biblioteka, a w pobliżu jest basen kąpielowy.
Gospodarka.
Gospodarka moszawu opiera się na intensywnym rolnictwie połączonym z wprawą cytrusów.
Komunikacja.
Przy moszawie przebiega autostrada nr 2 (Tel Awiw–Hajfa), brak jednak bezpośredniego wjazdu na nią. Lokalne drogi prowadzą do sąsiedniego miasta Netanji. Istnieje także droga, którą można przejechać pod autostradą nr 2 i dojechać do położonych na wschodzie moszawów Kefar Jedidja, Kefar Chajjim i Bet Jicchak-Sza’ar Chefer.

</doc>
<doc id="1335895" url="https://pl.wikipedia.org/wiki?curid=1335895" title="San Rafael">
San Rafael



</doc>
<doc id="1335896" url="https://pl.wikipedia.org/wiki?curid=1335896" title="Achituw">
Achituw

Achituw (hebr. אחיטוב) – moszaw położony w samorządzie regionu Emek Chefer, w Dystrykcie Centralnym, w Izraelu.
Położenie.
Leży w północno-wschodniej części równiny Szaron, w otoczeniu miasta Hadera, miasteczka Zemer, moszawów Omec i Sede Jicchak, oraz kibuców Ha-Mapil, En ha-Choresz, Giwat Chajjim (Ichud), Lahawot Chawiwa i Maggal.
Historia.
Moszaw został założony w 1951 roku przez żydowskich imigrantów z Iranu i Iraku. Nazwa odnosi się do postaci biblijnej, o której wspomina 1 Księga Samuela 14,3: „"Achiasz syn Achituba, brata Ikaboda, syna Pinchasa, syna Helego, kapłana Pana w Szilo, nosił wtedy efod. Lud nie wiedział, że odszedł Jonatan."„
Kultura i sport.
W moszawie znajduje się ośrodek kultury oraz boisko do piłki nożnej.
Gospodarka.
Gospodarka moszawu opiera się na uprawach rolniczych w szklarniach. Uprawia się tutaj między innymi truskawki.
Transport.
Na wschód od moszawu przebiega autostrada nr 6, brak jednak możliwości bezpośredniego wjazdu na nią. Z moszawu wyjeżdża się na południe na drogę nr 581, którą jadąc na północny wschód dojeżdża się do kibucu Lahawot Chawiwa i drogi nr 5815 prowadzącej na wschód do kibucu Maggal, lub jadąc na zachód dojeżdża się do kibucu En ha-Choresz. Lokalna droga prowadzi na południe do Ha-Mapil, a droga nr 5803 prowadzi na południe do moszawu Omec.

</doc>
<doc id="1335899" url="https://pl.wikipedia.org/wiki?curid=1335899" title="Eljasziw">
Eljasziw

Eljasziw (hebr. אלישיב) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w otoczeniu kibuców Ha-Ogen i Mabarot, moszawów Bet Cherut, Kefar Witkin, Ge’ule Teman, Kefar ha-Ro’e i Chogla, oraz wioski Chofit.
Historia.
Moszaw został założony 13 listopada 1933 przez żydowskich imigrantów z Jemenu. Nazwano go na cześć rabina Szelomo Eljasziwa (1841-1925).
Kultura i sport.
W moszawie jest ośrodek kultury i boisko do piłki nożnej.
Gospodarka.
Gospodarka moszawu opiera się na intensywnym rolnictwie, sadownictwie i hodowli drobiu.
Komunikacja.
Wzdłuż zachodniej granicy moszawu przebiega droga ekspresowa nr 4 (Erez–Kefar Rosz ha-Nikra) i kibucu Miszmar ha-Szaron. Lokalną drogą prowadzącą na północny wschód można dojechać do moszawu Kefar ha-Ro’e.

</doc>
<doc id="1335904" url="https://pl.wikipedia.org/wiki?curid=1335904" title="Omec (moszaw)">
Omec (moszaw)

Omec (hebr. אומץ) – moszaw położony w samorządzie regionu Emek Chefer, w Dystrykcie Centralnym, w Izraelu.
Położenie.
Leży w Dolinie Hefer, na granicy równiny Szaron z zachodnią częścią Samarii, w otoczeniu miasteczka Zemer, kibuców Bachan, Ha-Mapil, Lahawot Chawiwa i Maggal, oraz moszawów Gan Joszijja, Bet ha-Lewi i Achituw.
Historia.
W XIII wieku została tutaj wzniesiona twierdza krzyżowców, którą w 1267 roku zdobył sułtan Bajbars. Odbudował on twierdzę i na miejscu kościoła wzniósł meczet. Bardzo szybko powstała osada, która była miejscem postoju karawan kupieckich. Arabska wieś Kakun (arab. قاقون) przetrwała aż do czasów brytyjskiego Mandatu Palestyny. 29 listopada 1947 roku Zgromadzenie Ogólne Organizacji Narodów Zjednoczonych przyjęło "rezolucję nr 181" o podziale Palestyny na dwa państwa: żydowskie i arabskie. Na podstawie tej "rezolucji" wieś Kakun miała się znaleźć w państwie arabskim. Podczas wojny domowej w Mandacie Palestyny dochodziło w tym rejonie do licznych napięć. We wsi Kakun stacjonowała jednostka Arabskiej Armii Wyzwoleńczej, Batalion „Khitin”, który składał się z ochotników z arabskich państw. Przeprowadzali oni liczne ataki na sąsiednie żydowskie osiedla. 6 marca 1948 oddział żydowskiego Irgunu przeprowadził odwetowy atak na wieś Kakun.
Podczas wojny o niepodległość w rejonie wioski okopały się regularne wojska irackie, które 29 maja 1948 przeprowadziły atak na żydowskie osady En Wered, Kefar Jabec i Ge’ulim. W dniach 4-5 czerwca 1948 doszło do bitwy o Kakun. Po ciężkich walkach żydowskie oddziały Hagany wyparły ze wsi siły irackie. W dwa dni później izraelskie dowództwo podjęło decyzję o zniszczeniu wioski, aby uniemożliwić jej mieszkańcom powrót. Do grudnia 1948 wieś przestała istnieć.
Współczesny moszaw został założony w 1949 przez zdemobilizowanych żydowskich żołnierzy z 23 Batalionu "Brygady Eleksandroni".
Kultura i sport.
W moszawie jest ośrodek kultury oraz boisko do piłki nożnej.
Gospodarka.
Gospodarka moszawu opiera się na intensywnym rolnictwie, uprawach w szklarniach i sadownictwie.
Komunikacja.
Na wschód od moszawu przebiega autostrada nr 6, brak jednak możliwości bezpośredniego wjazdu na nią. Z moszawu wyjeżdża się na zachód na drogę nr 5803, którą jadąc na południowy wschód dojeżdża się do moszawu Gan Joszijja, lub jadąc na północ dojeżdża się do drogi nr 581 oraz kibucu Ha-Mapil i moszawu Achituw.

</doc>
<doc id="1335907" url="https://pl.wikipedia.org/wiki?curid=1335907" title="Melancholia I">
Melancholia I

Melancholia I – rycina renesansowego artysty Albrechta Dürera. Powstała w 1514 roku. Obecnie znajduje się w zbiorach Galerii Albertina w Wiedniu.
Miedzioryt ukazuje dylematy związane z temperamentem melancholicznym, który według ówczesnych przekonań cechował twórców, a także psychiczny wyraz stanów emocjonalnych samego artysty.
Ponury pejzaż łączy się z mrocznym zamyśleniem skrzydlatego geniusza (twórca ogarnięty sceptycyzmem), który siedzi bezczynnie wśród porozrzucanych narzędzi (piła, młotek, obcęgi, hebel itp.) na tle rozpoczętej budowli.
Klepsydra jest symbolem przemijania czasu, zaś pies jest odwiecznym symbolem wierności.
Za postacią ze skrzydłami znajduje się kwadrat magiczny. Sumy liczb w każdej kolumnie i każdym wierszu są takie same (w tym przypadku równe 34). Ponadto sumę 34 można otrzymać, dodając do siebie liczby w narożnikach, każdej ćwiartce kwadratu i w czterech środkowych polach. Prócz tego dwie środkowe liczby dolnego wiersza (15 i 14) tworzą datę powstania obrazu.
Dzieło to pojawia się w powieści Dana Browna "Zaginiony symbol". Zostało również opisane i zinterpretowane w książce Waldemara Łysiaka "Wyspy bezludne":
Istnieje teoria, według której "Melancholię I" Dürer stworzył pod wpływem przeżyć związanych ze śmiercią matki. Natomiast liczby z kwadratu magicznego zawierają zaszyfrowaną datę jej śmierci.

</doc>
<doc id="1335909" url="https://pl.wikipedia.org/wiki?curid=1335909" title="Be’erotajim">
Be’erotajim

Be’erotajim (hebr. בארותיים) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron, w otoczeniu miasta Kalansuwa, moszawów Tenuwot, Burgeta, Olesz i Niccane Oz, oraz kibucu Jad Channa. Na wschód od moszawu przebiega granica terytoriów Autonomii Palestyńskiej, która jest strzeżona przez mur bezpieczeństwa. Po stronie palestyńskiej znajduje się miasto Tulkarm.
Historia.
Moszaw został założony w 1949 przez żydowskich imigrantów z Węgier i Czechosłowacji. W 1956 osiedlili się tutaj imigranci z Afryki Północnej.
Kultura i sport.
W moszawie jest ośrodek kultury oraz boisko do piłki nożnej.
Gospodarka.
Gospodarka moszawu opiera się na intensywnym rolnictwie i uprawach w szklarniach.
Komunikacja.
Na wschód od moszawu przebiega autostrada nr 6, brak jednak możliwości bezpośredniego wjazdu na nią. Z moszawu wyjeżdża się na południe na drogę ekspresową nr 57 (Netanja-Niccane Oz). Lokalna droga prowadzi na północ do moszawu Olesz.

</doc>
<doc id="1335910" url="https://pl.wikipedia.org/wiki?curid=1335910" title="Tydzień Bibliotek">
Tydzień Bibliotek

Tydzień Bibliotek – ogólnopolska akcja promowania czytelnictwa, bibliotek i bibliotekarzy, organizowana od 2004 r. przez Stowarzyszenie Bibliotekarzy Polskich. Akcja odbywa się zawsze w maju, a imprezy rozpoczynają się 8 maja – w Dniu Bibliotekarza. 
Hasło przewodnie, podobnie jak plakat promujący imprezy, jest wybierane corocznie w drodze konkursu.

</doc>
<doc id="1335913" url="https://pl.wikipedia.org/wiki?curid=1335913" title="Rodzina Marii">
Rodzina Marii

Rodzina Marii – w sztukach plastycznych typ ikonograficzny ukazujący Maryję z Dzieciątkiem, Annę, matkę Marii, jej siostry – Marię Salome i Marię Kleofasową z ich rodzinami, oraz dalszych krewnych. Wątek ten był popularny w późnym gotyku i renesansie.
Święta Anna, matka Maryi, a więc babcia Jezusa, nie została ani razu wspomniana w Piśmie Świętym. Niemniej o niej można dowiedzieć się z apokryfów, które Kościół katolicki odrzucił – Protoewangelii Jakuba, z Ewangelii Pseudo-Mateusza oraz z Ewangelii o Narodzeniu Najświętszej Maryi Panny. Natomiast o związkach małżeńskich Świętej Anny dowiadujemy się z legendy, znanej z dwóch XIII-wiecznych źródeł, takich jak "Złota legenda" Jakuba de Voragine i "Speculum Historiae" Wincentego z Beauvais, a także z XIV-wiecznego pisma Ludolfa von Sachsen nazywanego "Vita Christi".
Mężowie i dzieci św. Anny.
Pierwszym mężem Anny był Joachim. Stali się rodzicami Maryi. Gdy po raz pierwszy owdowiała, poślubiła Kleofasa i urodziła mu córkę, której nadali także imię Maria - znana jest jako Maria Kleofasowa. Po śmierci drugiego męża Anna poślubiła mężczyznę o imieniu Salome i urodziła kolejną córkę, którą nazwano także Maria. Stąd znamy ją jako Marię Salome. O dwóch młodszych córkach Anny wiemy z trzech Ewangelii w kontekście Pasji, nie pisze o tym jedynie Święty Łukasz.
Maria Kleofasowa, Maria Salome oraz Maria Magdalena były tymi trzema Mariami, które często ukazywane są w sztuce jako "Trzy Marie u grobu Chrystusa".
Dzieci córek Anny.
Maria Kleofasowa poślubiła Jakuba zwanego Alfeuszem i urodziła czterech synów: Jakuba Młodszego, Józefa Sprawiedliwego, Szymona i Judę Tadeusza. Młodsza córka Anny, Maria Salome, wyszła za Zebedeusza − ich dziećmi byli Jakub Większy Apostoł oraz Jan Ewangelista. Oprócz Józefa Sprawiedliwego synowie obu Marii stali się później uczniami Chrystusa, a ich pochodzenie zostało zapisane w Nowym Testamencie.
Rodzina Marii w sztuce.
Rodzina Marii była tematem wielu obrazów i rzeźb w XV i XVI wieku. Późne pojawienie się tego tematu w stosunku do XIII-wiecznej legendy tłumaczy się rozpowszechnieniem tego wątku w wyniku widzenia bł. Colette Boilet – przeoryszy klasztoru Klarysek w Gandawie. Miało to miejsce w 1408 r. W tymże widzeniu Collette ukazała się Święta Anna wraz z córkami i opowiedziała zakonnicy swoje dzieje. Wątek Rodziny Marii malowali artyści niderlandzcy (m.in. Quentin Massys, Geertgen tot Sint Jans, Martin de Vos), niemieccy (m.in. malarz Mistrz Ołtarza z Ortenberga, rzeźbiarz Tilman Riemenschneider, malarz Lucas Cranach Starszy, nieznany z imienia twórca jednego z witraży o tym wątku znajdującego się w katedrze we Fryburgu Bryzgowijskim, graficy, m.in. Albrecht Dürer czy Michael Wolgemut, autor Liber Chronicarum itd.) i polscy (anonimowy artysta znany jako Mistrz Rodziny Marii). Obradujący w latach 1545-1563 Sobór trydencki krytycznie zareagował na ten wątek ikonograficzny jako nie wywodzący się bezpośrednio z Biblii i zakazał go, stąd nie znamy późniejszych tego typów przykładów.

</doc>
<doc id="1335914" url="https://pl.wikipedia.org/wiki?curid=1335914" title="Burgeta">
Burgeta

Burgeta (hebr.: בורגתה) – moszaw położony w samorządzie regionu Emek Chefer, w Dystrykcie Centralnym, w Izraelu.
Historia.
Moszaw został założony w 1949 przez imigrantów z Turcji i Maroka.
Gospodarka.
Gospodarka moszawu opiera się na intensywnym rolnictwie i sadownictwie.

</doc>
<doc id="1335916" url="https://pl.wikipedia.org/wiki?curid=1335916" title="Manny Shinwell">
Manny Shinwell

Emmmanuel „Manny” Shinwell, baron Shinwell CH (ur. 18 października 1884 w Londynie, zm. 8 maja 1986) – brytyjski polityk, członek Partii Pracy, minister w rządach Clementa Attleego.
Pochodził z rodziny o polsko-żydowskich korzeniach. W dzieciństwie wraz z rodziną przeprowadził się do Glasgow. Jego ojciec był właścicielem małego sklepu odzieżowego, matka pracowała jako kucharka. Shinwell był samoukiem. Pierwszą pracę znalazł w zakładzie krawieckim. W 1903 r. został członkiem Amalgamated Union of Clothing Operatives. W 1906 r. został członkiem Glasgow Trades Council jako delegat wyżej wymienionego związku. W 1911 r. odegrał znaczną rolę w strajku marynarzy w Glasgow. Rychło został sekretarzem regionalnej gałęzi National Sailors' and Firemen'a Union (NSFU). W 1919 r. był zaangażowany w protest robotników domagających się 40-godzinnego tygodnia pracy. Protest przekształcił się w starcia z policją na George Square. Shinwell został oskarżony o podżeganie do rozruchów i skazany na 3 miesiące pozbawienia wolności.
Shinwell był członkiem Niezależnej Partii Pracy. W 1922 r. został wybrany do Izby Gmin jako reprezentant okręgu Linlithgowshire. Utracił mandat po wyborach 1924 r., ale odzyskał go w wyborach uzupełniających 1928 r. Podczas krótkiego okresu rządów laburzystów w 1924 r. Shinwell był sekretarzem ds. kopalń. W drugim laburzystowskim rządzie był wpierw finansowym sekretarzem w ministerstwie wojny (1929–1930), a następnie ponownie sekretarzem ds. kopalń (1930–1931). W 1931 r. znalazł się w gronie przeciwników rządu narodowego. W tym samym roku przegrał wybory parlamentarne. Do Izby Gmin powrócił w 1935 r. jako reprezentant okręgu Seaham. Okręg ten reprezentował do 1950 r., następnie był deputowanym z okręgu Easington.
Pod koniec lat 30. razem z Aneurinem Bevanem agitował na rzecz pomocy dla republikańskiego rządu Hiszpanii podczas wojny domowej. W 1940 r. odrzucił propozycję wstąpienia do rządu wojennego Winstona Churchilla. Kiedy Partia Pracy powróciła do władzy w 1945 r. Shinwell został ministrem paliwa i mocy. Na tym stanowisku nadzorował nacjonalizację kopalń. W latach 1947–1950 był ministrem wojny. W drugim rządzie Attlee’ego był w latach 1950–1951 ministrem obrony.
W latach 1964–1967 był przewodniczącym Parlamentarnej Partii Pracy. W Izbie Gmin zasiadał do 1970 r. Następnie został kreowany parem dożywotnim jako baron Shinwell i zasiadł w Izbie Lordów. Zmarł w 1986 r. Był autorem autobiografii składającej się z 3 tomów: "Conflict Without Malice" (1955), "I've Lived Through it All" (1973) oraz "Lead With the Left" (1981).

</doc>
<doc id="1335917" url="https://pl.wikipedia.org/wiki?curid=1335917" title="BBI Zeneris NFI">
BBI Zeneris NFI

MDI Energia S.A. (dawniej: Skystone Capital SA, d. BBI Zeneris S.A.; BBI Zeneris Narodowy Fundusz Inwestycyjny SA, Foksal Narodowy Fundusz Inwestycyjny SA) – spółka notowana na Giełdzie Papierów Wartościowych w Warszawie, zawiązana w 1995 przez skarb państwa jako jeden z narodowych funduszy inwestycyjnych.
W październiku 2013 roku spółka zmieniła nazwę na Skystone Capital SA.
W grudniu 2015 roku spółka zmieniła nazwę na MDI Energia SA.
Spółka koncentruje się na wyszukiwaniu, ocenianiu, przygotowywaniu, organizowaniu i realizowaniu inwestycji mających na celu produkcję zielonej energii elektrycznej oraz cieplnej.
Spółka inwestuje w przedsięwzięcia w szeroko pojętym obszarze odnawialnych źródeł energii. Spółka buduje elektrownie wodne, biogazownie oraz elektrociepłownie opalane biomasą.
Obecnie spółka prowadzi działalność przede wszystkim w branży odnawialnych źródeł energii i specjalizuje się w realizacji projektów farm wiatrowych, biogazowni oraz instalacji fotowoltaicznych.

</doc>
<doc id="1335919" url="https://pl.wikipedia.org/wiki?curid=1335919" title="Bet ha-Lewi">
Bet ha-Lewi

Bet ha-Lewi (hebr. בית הלוי) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w otoczeniu miasteczka Kefar Jona, moszawów Kefar Monash, Ha-Ogen, Omec, Gan Joszijja i Channi’el, oraz kibuców En ha-Choresz i Ha-Mapil. Na południe od moszawu znajduje się baza szkoleniowa Sił Obronnych Izraela zwana „"Obszarem 21"”.
Historia.
Moszaw został założony w 1945 przez żydowskich imigrantów z Bałkanów. Nazwano go na cześć żydowskiego filozofa i poety Judy Halewiego (1075–1141).
Kultura i sport.
W moszawie jest ośrodek kultury, biblioteka, boisko do piłki nożnej oraz basen kąpielowy.
Gospodarka.
Gospodarka moszawu opiera się na intensywnym rolnictwie, sadownictwie, uprawach w szklarniach i stawach hodowlanych na ryby.
Komunikacja.
Z moszawu wychodzi lokalna droga, którą jadąc na południowy wschód dojedzie się drogi nr 5711 . Można nią dojechać do położonego na południowym wschodzie moszawu Kefar Monash i drogi ekspresowej nr 4 (Erez–Kefar Rosz ha-Nikra), lub na wschód do moszawu Channi’el. Lokalna droga prowadzi na północny zachód do moszawu Ha-Ogen.

</doc>
<doc id="1335923" url="https://pl.wikipedia.org/wiki?curid=1335923" title="Bet Cherut">
Bet Cherut

Bet Cherut (hebr.: בית חרות) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron na północ od miasta Netanja, w otoczeniu moszawów Bet Jannaj, Kefar Witkin i Bitan Aharon.
Historia.
Moszaw został założony w nocy z 27 na 28 sierpnia 1932 przez żydowskich imigrantów ze Stanów Zjednoczonych. Początkowo nazywał się Cherut Amerika Bet, natomiast moszaw Cherut nazywał się wówczas Cherut Amerika Alef. Był również moszaw Cherut Amerika Gimel, który obecnie nazywa się Hadar Am. Nazwa wywodziła się od prawicowej organizacji politycznej Herut, która wspierała żydowskich osadników w Mandacie Palestyny.
Kultura.
Lokalny filmowiec Eran Preis nakręcił dokumentalny film „Bet Herut: The End of the Beginning”, w którym pokazał początek moszawu oraz jego stopniowy upadek ekonomiczny.
Gospodarka.
Gospodarka moszawu opiera się na intensywnym rolnictwie, sadownictwie i turystyce.
Komunikacja.
Przy moszawie przebiega droga nr 5710 , którą jadąc w kierunku południowym dojeżdża się do moszawu Bitan Aharon, wioski Bat Chen oraz węzła drogowego z autostradą nr 2 (Tel Awiw-Hajfa), natomiast jadąc w kierunku północno-wschodnim dojeżdża się do moszawu Kefar Witkin, a następnie na wschód do skrzyżowania z drogą ekspresową nr 4 (Netiw ha-Asara-Kefar Rosz ha-Nikra). Drogą nr 5720 można dojechać w kierunku zachodnim do węzła drogowego z autostradą nr 2.

</doc>
<doc id="1335925" url="https://pl.wikipedia.org/wiki?curid=1335925" title="Okręg wyborczy Linlithgowshire">
Okręg wyborczy Linlithgowshire

Okręg wyborczy Linlithgowshire powstał w 1708 r. i wysyłał do brytyjskiej Izby Gmin jednego deputowanego. Okręg obejmował hrabstwo Linlithgowshire. Okręg został zlikwidowany w 1945 r.

</doc>
<doc id="1335926" url="https://pl.wikipedia.org/wiki?curid=1335926" title="Bet Jannaj">
Bet Jannaj

Bet Jannaj (hebr.: בית ינאי) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron na wybrzeżu Morza Śródziemnego przy rzece Aleksander, na południe od miasta Hadera, w otoczeniu moszawów Bet Cherut i Kefar Witkin, oraz wioski Chofit.
Historia.
Moszaw został założony w 1933 przez żydowskich imigrantów z Polski i Litwy. Nazwany na cześć Aleksandra Jannaja, króla Judei i arcykapłana z dynastii Hasmoneuszy. W następnych latach w moszawie osiedliło się wielu imigrantów z RPA.
W 1938 na plaży położonej na północ od moszawu wybudowano pomost, do którego 20 czerwca 1948 przypłynął statek „"Altalena"”. Na jego pokładzie znajdowało się około 1 000 nielegalnych imigrantów z Francji oraz duże ilości broni zakupionej na zachodzie przez żydowską organizację militarną Irgun. Siły Obronne Izraela zezwoliły imigrantom zejść na ląd, lecz od Irgunu zażądały oddania całej broni. Władze izraelskie nie chciały dopuścić, by w żydowskim państwie istniały różne formacje zbrojne i zdecydowanie zwalczały wszystkie grupy, które nie chciały podporządkować się rządowi i wejść w skład regularnej armii. W odpowiedzi członkowie Irgunu zażądali, by przynajmniej 20 % broni pozostała w ich rękach i przepłynęli statkiem do plaży Tel Awiwu. Wówczas na rozkaz premiera Dawida Ben Guriona izraelskie oddziały ostrzelały i zatopiły statek. Zginęło 66 członków "Irgunu" i 3 żołnierzy izraelskiej armii. Aresztowano także ponad 200 członków "Irgunu".
Edukacja.
Na południe od Bet Jannaj znajduje się wiejski ośrodek szkolenia zawodowego "Ne'urim" młodzieżowej Aliji i "Hadassah". W kompleksie znajduje się między innymi ośrodek szkoleniowy sztuk walki Aikido oraz krav maga. Znajdują się tutaj liczne sale sportowe, korty tenisowe, boiska oraz basen pływacki.
Gospodarka.
Gospodarka moszawu opiera się na rolnictwie i turystyce. Znajduje się tutaj siedziba spółki "The Nature Collection", która jest jednym z największych producentów koszulek t-shirt w Izraelu. Wyspecjalizowała się ona w tematyce fauny i flory, dostarczając koszulki dla parków narodowych, ogrodów zoologicznych i innych popularnych turystycznie miejsc Izraela.
Plaża położona na północ od moszawu jest jedną z naturalnych „pereł” Izraela. Plaża o długości 3 km posiada piękny, nieskazitelnie biały piasek. Jest to pierwsza w Izraelu plaża, na której oficjalnie zezwolono uprawiać kitesurfing.
Komunikacja.
Z moszawu wychodzi droga nr 5720 , którą jadąc w kierunku północnym dojeżdża się do węzła drogowego z autostradą nr 2 (Tel Awiw–Hajfa), a jadąc nią dalej w kierunku wschodnim dojeżdża się do wsi Chofit i moszawu Kefar Witkin.

</doc>
<doc id="1335932" url="https://pl.wikipedia.org/wiki?curid=1335932" title="Bet Jicchak-Sza’ar Chefer">
Bet Jicchak-Sza’ar Chefer

Bet Jicchak-Sza’ar Chefer (hebr. בית יצחק-שער חפר) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w odległości 0,5 km na północny wschód od miasta Netanja, w otoczeniu moszawów Nordijja, Kefar Monash, Kefar Jedidja i Awichajil, oraz wioski Gannot Hadar. Na wschód od moszawu znajduje się baza szkoleniowa Sił Obronnych Izraela zwana „"Obszarem 21"”.
Historia.
Pierwotny moszaw został założony w 1940 przez żydowskich imigrantów z Niemiec, do których w 1941 dołączyła grupa uciekinierów z Czechosłowacji.
W 1963 moszaw powiększył swoje rozmiary wchłaniając cztery miałe wioski Bet Jicchak, Sza’ar Chefer, Nira i Gan Chefer. Początkowo należała do niego także wioska Gannot Hadar, jednak później odłączyła się.
Kultura i sport.
W moszawie jest ośrodek kultury, boisko do piłki nożnej oraz basen kąpielowy.
Gospodarka.
Gospodarka moszawu opiera się na intensywnym rolnictwie, sadownictwie i uprawie kwiatów. Tutejsza firma "Beit Yitzhak Ltd." produkuje niskosłodzone dżemy, konfitury i miód. Jest tutaj także niewielka wytwórnia wina, która przerabia winogrona z winnicy "Kerem Ben Zimra" w Górnej Galilei.
Komunikacja.
Przez moszaw przebiega droga nr 5700 , którą jadąc na północ dojeżdża się do moszawów Kefar Jedidja, Hadar Am i Kefar Chajjim, natomiast jadąc na południe dojeżdża się do przebiegającej przy miasteczku drogi ekspresowej nr 57 (Netanja–Niccane Oz). Jadąc nią na zachód dojeżdża się do miasta Netanji i węzła drogowego z autostradą nr 2 (Tel Awiw–Hajfa), natomiast jadąc na wschód dojeżdża się do wioski Gannot Hadar i węzła drogowego z drogą ekspresową nr 4 (Erez–Kefar Rosz ha-Nikra.

</doc>
<doc id="1335933" url="https://pl.wikipedia.org/wiki?curid=1335933" title="Okręg wyborczy Seaham">
Okręg wyborczy Seaham

Okręg wyborczy Seaham powstał w 1918 r. i wysyłał do brytyjskiej Izby Gmin jednego deputowanego. Okręg położony był we wschodniej części hrabstwa Durham. Został zlikwidowany w 1950 r.

</doc>
<doc id="1335935" url="https://pl.wikipedia.org/wiki?curid=1335935" title="Szyfr Ottendorfa">
Szyfr Ottendorfa

Szyfr Ottendorfa (szyfr książkowy) – szyfr w którym każda z liter zastępowana jest liczbami oznaczającymi jej pozycję w ustalonym tekście, będącym kluczem do szyfru. Inna wersja tego szyfru polega na zastępowaniu całych słów ich pozycjami w książce (zwykle słowniku).
Sekretne wiadomości zakodowane przy użyciu szyfru Ottendorfa rozwiązywał Sherlock Holmes, bohater utworów Arthura Conana Doyle’a, w powieści "Dolina trwogi".
Zasada szyfrowania wygląda następująco:
Przykład.
Dla uproszczenia przykład oparty jest tylko na jednej stronie tekstu, dlatego w postaci zakodowanej pierwszą liczbą, wskazującą na numer strony jest wszędzie 1
Kodowanym słowem jest Wikipedysta.

</doc>
<doc id="1335938" url="https://pl.wikipedia.org/wiki?curid=1335938" title="Bezrobocie krótkotrwałe">
Bezrobocie krótkotrwałe



</doc>
<doc id="1335940" url="https://pl.wikipedia.org/wiki?curid=1335940" title="Bitan Aharon">
Bitan Aharon

Bitan Aharon (hebr.: ביתן אהרן) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w odległości 7 km na północ od miasta Netanja, w otoczeniu wioski Bat Chen oraz moszawów Chawaccelet ha-Szaron i Bet Cherut.
Historia.
Moszaw został założony w 1936. Nazwany na cześć Arona Freemana, aktywisty syjonistycznego z Kanady.
Gospodarka.
Gospodarka moszawu opiera się na intensywnym rolnictwie, sadownictwie i turystyce.
Komunikacja.
Przy moszawie przebiega droga nr 5710 , którą jadąc w kierunku zachodnim dojeżdża się do wioski Bat Chen i węzła drogowego z autostradą nr 2 (Tel Awiw-Hajfa), natomiast jadąc w kierunku północnym dojeżdża się do moszawu Bet Cherut.

</doc>
<doc id="1335943" url="https://pl.wikipedia.org/wiki?curid=1335943" title="Bezrobocie średniookresowe">
Bezrobocie średniookresowe

Bezrobocie średniookresowe – rodzaj bezrobocia, który obejmuje osoby pozostające bez pracy przez czas od 3/4 do 6 miesięcy.

</doc>
<doc id="1335944" url="https://pl.wikipedia.org/wiki?curid=1335944" title="Pediatryczna skala Glasgow">
Pediatryczna skala Glasgow

Pediatryczna skala GCS – skala używana w pediatrii do określanie stopnia przytomności. Zawiera się w przedziale od 3 do 15 punktów, gdzie 3 oznacza najgorsze rokowanie, a 15 najlepsze. 
Składa się z trzech elementów: 

</doc>
<doc id="1335945" url="https://pl.wikipedia.org/wiki?curid=1335945" title="Okręg wyborczy Easington">
Okręg wyborczy Easington

Okręg wyborczy Easington powstał w 1950 r. i wysyła do brytyjskiej Izby Gmin jednego deputowanego. Okręg wschodnią część hrabstwa Durham z miastami Peterlee i Seaham.

</doc>
<doc id="1335948" url="https://pl.wikipedia.org/wiki?curid=1335948" title="Candelaria">
Candelaria



</doc>
<doc id="1335949" url="https://pl.wikipedia.org/wiki?curid=1335949" title="Bezrobocie krótkookresowe">
Bezrobocie krótkookresowe

Bezrobocie krótkookresowe – rodzaj bezrobocia, który obejmuje osoby pozostające bez pracy do 3 miesięcy. Jest związane z bezrobociem frykcyjnym.

</doc>
<doc id="1335954" url="https://pl.wikipedia.org/wiki?curid=1335954" title="Adam i Ewa (miedzioryt)">
Adam i Ewa (miedzioryt)

Adam i Ewa to jeden z miedziorytów Albrechta Dürera. Został stworzony w 1504 roku. Obecnie znajduje się w zbiorach Kunsthaus w Zurychu.
Postacie kompozycji są rezultatem poszukiwania przez artystę ideału piękna ludzkiego ciała. Wzorem dla postaci Adama była rzeźba Apolla Belwederskiego, a dla Ewy rzeźba Wenus Medycejskiej.
Postacie znajdują się na tle ciemnego lasu, pomiędzy nimi na drzewie snuje się wąż, który podaje Ewie owoc.
Zwierzęta otaczające Adama i Ewę symbolizują cztery temperamenty:
Miedzioryt był podstawą namalowanego później przez Dürera obrazu o tym samym tytule.

</doc>
<doc id="1335956" url="https://pl.wikipedia.org/wiki?curid=1335956" title=".geo">
.geo

.geo – internetowa domena najwyższego poziomu zaproponowana w 2000 roku przez SRI International dla stron internetowych skojarzonych z miejscami na kuli ziemskiej. Adres zawiera współrzędne geograficzne "kwadratu" siatki kartograficznej, nazwę organizacji ("rejestr") zajmującej się prezentowaniem danych i nazwę instytucji położonej w danym miejscu, np. "restauracja-u-babci.rejestr.2e4n.10e50n.geo". Istnieją też adresy dynamiczne dla poruszających się obiektów, np. "aircraft-123.id.geo" wskazuje na miejsce przebywania samolotu o wewnętrznym identyfikatorze "123".

</doc>
<doc id="1335957" url="https://pl.wikipedia.org/wiki?curid=1335957" title="Ge’ule Teman">
Ge’ule Teman

Ge’ule Teman (hebr. גאולי תימן) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w otoczeniu miasta Hadera, moszawów Kefar Witkin, Michmoret, Chibbat Cijjon, Kefar ha-Ro’e i Eljasziw, oraz wioski Chofit.
Historia.
Moszaw został założony w 1948 przez mieszkańców zniszczonej podczas wojny o niepodległość wioski Kefar Jabec. Mieszkańcy byli żydowskimi imigrantami z Jemenu.
W 1967 osadę podzielono na moszaw i osobną wioskę, jednak w 1992 ponownie je z sobą połączono.
Kultura i sport.
W moszawie znajduje się ośrodek kultury i boisko do piłki nożnej.
Gospodarka.
Gospodarka moszawu opiera się na rolnictwie, sadownictwie i hodowli bydła mlecznego.
Na północ od moszawu znajduje się strefa przemysłowa "Emek Hefer Industries Park".
Turystyka.
W strefie przemysłowej "Emek Hefer Industries Park" znajduje się park rozrywek dla dzieci "Sahek Ota". Są tam różnorodne nadmuchiwane materace, „basen” z plastikowymi piłkami, tory wspinaczkowe, labirynty, karuzele, gry zręcznościowe oraz basen kąpielowy.
Komunikacja.
Wzdłuż wschodniej granicy moszawu przebiega droga ekspresowa nr 4 (Erez–Kefar Rosz ha-Nikra). Można pojechać drogą nr 581 w kierunku wschodnim do moszawów Kefar ha-Ro’e i Chibbat Cijjon. Lokalną drogą można pojechać w kierunku południowo-zachodnim, przejechać mostem Ha-Tsabim przez rzekę Aleksander i dojechać do drogi nr 5720 , którą można dotrzeć do położonego na zachodzie moszawu Kefar Witkin.

</doc>
<doc id="1335959" url="https://pl.wikipedia.org/wiki?curid=1335959" title="Giwat Szappira">
Giwat Szappira

Giwat Szappira (hebr.: גבעת שפירא) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w odległości 3 km na północny wschód od miasta Netanja, w otoczeniu moszawów Awichajil, Bitan Aharon i Kefar Chajjim, kibuców Mabarot i Miszmar ha-Szaron, oraz wioski Bat Chen.
Historia.
Moszaw został założony w 1958. Nazwany na cześć Zvi Hermana Schapiry, który był inicjatorem utworzenia Żydowskiego Funduszu Narodowego.
Gospodarka.
Gospodarka moszawu opiera się na rolnictwie i sadownictwie.
Komunikacja.
Przy moszawie przebiega autostrada nr 2 (Tel Awiw-Hajfa). Wjazd na autostradę jest węzłem drogowym z drogą nr 5710 , którą jadąc na zachód dojeżdża się do moszawu Chawaccelet ha-Szaron, natomiast jadąc na północ dojeżdża się do wioski Bat Chen oraz moszawu Bitan Aharon.

</doc>
<doc id="1335961" url="https://pl.wikipedia.org/wiki?curid=1335961" title="Koloszwar">
Koloszwar



</doc>
<doc id="1335964" url="https://pl.wikipedia.org/wiki?curid=1335964" title="Gan Joszijja">
Gan Joszijja

Gan Joszijja (hebr. גן יאשיה) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży w Dolinie Hefer, na granicy równiny Szaron z zachodnią częścią Samarii, w otoczeniu miasteczka Zemer, moszawów Olesz, Channi’el, Bet ha-Lewi i Omec, kibucu Bachan, oraz wioski Bat Chefer.
Historia.
W XIII wieku została tutaj wzniesiona twierdza krzyżowców, którą w 1267 zdobył sułtan Bajbars. Odbudował on twierdzę i na miejscu kościoła wzniósł meczet. Bardzo szybko powstała osada, która była miejscem postoju karawan kupieckich.
Arabska wieś Kakun (arab. قاقون) przetrwała aż do czasów brytyjskiego Mandatu Palestyny. 29 listopada 1947 roku Zgromadzenie Ogólne Organizacji Narodów Zjednoczonych przyjęło "rezolucję nr 181" o podziale Palestyny na dwa państwa: żydowskie i arabskie. Na podstawie tej "rezolucji" wieś Kakun miała się znaleźć w państwie arabskim. Podczas wojny domowej w Mandacie Palestyny dochodziło w tym rejonie do licznych napięć. We wsi Kakun stacjonowała jednostka Arabskiej Armii Wyzwoleńczej, Batalion „Khitin”, który składał się z ochotników z arabskich państw. Przeprowadzali oni liczne ataki na sąsiednie żydowskie osiedla. 6 marca 1948 oddział żydowskiego Irgunu przeprowadził odwetowy atak na wieś Kakun.
Podczas wojny o niepodległość w rejonie wioski okopały się regularne wojska irackie, które 29 maja 1948 przeprowadziły atak na żydowskie osady En Wered, Kefar Jabec i Ge’ulim. W dniach 4–5 czerwca 1948 doszło do bitwy o Kakun. Po ciężkich walkach żydowskie oddziały Hagany wyparły ze wsi siły irackie. W dwa dni później izraelskie dowództwo podjęło decyzję o zniszczeniu wioski, aby uniemożliwić jej mieszkańcom powrót. Do grudnia 1948 wieś przestała istnieć.
Współczesny moszaw został założony 6 grudnia 1949 przez zdemobilizowanych żydowskich żołnierzy z oddziałów Palmach, do których dołączyli imigranci z Rumunii. Początkowo była to typowa osada rolniczo-obronna, położona w bezpośrednim sąsiedztwie granicy Jordanii. Nazywała się ona Nachal Re’uwen, jednak później zmieniono nazwę na obecną, oddając w ten sposób cześć brytyjskiemu politykowi Josiah Wedgwoodowi (1872–1943). Od 1920 krytykował on politykę brytyjskiego rządu wymierzoną przeciwko syjonizmowi w Mandacie Palestyny.
Gospodarka.
Gospodarka moszawu opiera się na intensywnym rolnictwie, sadownictwie i uprawach w szklarniach.
Komunikacja.
Na wschód od moszawu przebiega autostrada nr 6, brak jednak możliwości bezpośredniego wjazdu na nią. Z moszawu wyjeżdża się na północ na drogę nr 5803, którą jadąc na północny zachód dojeżdża się moszawu Omec, lub jadąc na wschód dojeżdża się do drogi nr 5714, łączącej wieś Bat Chefer na południu z kibucem Bachan na północy.

</doc>
<doc id="1335966" url="https://pl.wikipedia.org/wiki?curid=1335966" title="Manatí">
Manatí



</doc>
<doc id="1335967" url="https://pl.wikipedia.org/wiki?curid=1335967" title="Maupiti">
Maupiti

Maupiti – mały koralowy atol z wulkaniczną wyspą pośrodku. Najbardziej zachodnia spośród Wysp Pod Wiatrem, należy do Polinezji Francuskiej. Wyspa znajduje się w odległości 46 km na zachód od Bora-Bora.
Historia.
Pierwszym Europejczykiem na wyspie był Holender Jacob Roggeveen, który odkrył ją w 1722 roku. Historycznie wyspa posiada silne związki kulturowe z wyspą Bora-Bora (od początku XIX wieku). Dawna nazwa głównej wyspy to Maurua.
Geografia.
Maupiti składa się z centralnej wyspy położonej w centrum laguny, którą otacza 5 niskich wysepek (Motu Auira, Motu Paeao, Motu Tuanai, Motu Tiapaa, Motu Pitihahei) i rafy koralowe. Najwyższe wzniesienie wyspy liczy 372 m n.p.m. Na wyspie nie występują żadne cieki. Jest to najstarsza z archipelagu Wysp Towarzystwa, liczy 4,3 mln lat.
Na wyspie w 1987 odnotowano 237 gatunków roślin. Współczesna flora wyspy jest zubożała; przed nadejściem Polinezyjczyków wyspa była najprawdopodobniej całkowicie zalesiona. Jedynym endemicznym dla wyspy gatunkiem ptaka była pacyficzka aksamitna ("Pomarea pomarea"), wymarła po 1823.
Administracja, demografia, gospodarka.
Populacja atolu w 2015 wynosiła 1223 osób. Administracyjnie Maupiti należy do gminy o tej samej nazwie. Wyspa należy także do subdywizji ze stolicą na Wyspach Podwietrznych. Głównym ośrodkiem osadnictwa na wyspie jest miasto Vaiea, ciągnąca się wzdłuż wybrzeża na długości około 1 km. Atol ma swoje lotnisko o pasie startowym długości 900 m; w 2016 obsłużyło 22 877 pasażerów. Tradycyjnie uprawia się tu kolokazję jadalną ("Colocasia esculenta"), pochrzyn ("Dioscorea"), banana "fe’i" ("Musa × troglodytarum" L.) i wilca ziemniaczanego ("Ipomea batatas"). Głównym źródłem dochodu dla mieszkańców jest uprawa owoców na "motu" (wysepkach) otaczających główną wyspę.

</doc>
<doc id="1335968" url="https://pl.wikipedia.org/wiki?curid=1335968" title="Andrzej Polkowski (tłumacz)">
Andrzej Polkowski (tłumacz)

Andrzej Stanisław Polkowski (ur. 5 września 1939 w Warszawie, zm. 5 września 2019 w Górkach) – polski tłumacz, pisarz i archeolog.
Od wczesnych lat rozwijał zainteresowania literaturą i historią (w dużej mierze dzięki swojemu ojczymowi, Witoldowi Ostrowskiemu, profesorowi literatury angielskiej). Studiował archeologię. Związany z wydawnictwami: Instytut Wydawniczy „Pax”, Wydawnictwo Pelikan oraz Media Rodzina. Przetłumaczył 113 książek, należących do literatury dziecięcej, fantasy i SF, a także z dziedziny psychologii. Tłumaczył homilie papieża Jana Pawła II w serii papieskiej wydawanej przez Instytut Wydawniczy „Pax”.
Jego siostrą jest artystka malarka, Elżbieta Jach-Kowalska.
Pochowany 11 września 2019 na cmentarzu Wawrzyszewskim w Warszawie.

</doc>
<doc id="1335970" url="https://pl.wikipedia.org/wiki?curid=1335970" title="Hadar Am">
Hadar Am

Hadar Am (hebr. הדר עם) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w otoczeniu moszawów Kefar Jedidja, Awichajil, Giwat Szappira, Kefar Chajjim i Kefar Monash.
Historia.
Moszaw został założony w 1933 przez żydowskich imigrantów z Litwy i Ameryki Północnej. Początkowo został nazwany Herut America Gimel, ale w 1942 zmieniono nazwę na obecną, aby podkreślić znaczenie okolicznych sadów cytrusowych. W następnych latach osiedliło się tutaj wielu imigrantów z Holandii.
Edukacja.
W moszawie znajduje się szkoła podstawowa.
Gospodarka.
Gospodarka moszawu opiera się na rolnictwie, sadownictwie i uprawach w szklarniach.
Firma "Nirit Seeds Ltd." rozwija i produkuje najbardziej zaawansowane hybrydowe nasiona warzyw na świecie. Jej produkty są sprzedawane na całym świecie. Spółka "Am-Tag Hadar Ltd." zajmuje się analizą systemów komputerowych.
Komunikacja.
Przez moszaw przebiega droga nr 5700 , którą jadąc na wschód dojeżdża się do drogi ekspresowej nr 4 (Erez–Kefar Rosz ha-Nikra), lub na południe do moszawu Kefar Jedidja. Lokalna droga prowadzi na północ do moszawu Kefar Chajjim.

</doc>
<doc id="1335972" url="https://pl.wikipedia.org/wiki?curid=1335972" title="Chawaccelet ha-Szaron">
Chawaccelet ha-Szaron

Chawaccelet ha-Szaron (hebr.: חבצלת השרון) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w odległości 5 km na północ od miasta Natanja, w otoczeniu moszawów Awichajil i Bitan Aharon, oraz wiosek Bat Chen, Cuki Jam i Szoszannat ha-Amakim.
Historia.
Moszaw został założony w 1935 przez żydowskich imigrantów z Polski. Nazwany na cześć Lili Freeman, żony Arona Freemana, który był przewodniczącym Światowej Organizacji Syjonistycznej w Kanadzie.
Gospodarka.
Gospodarka moszawu opiera się na rolnictwie i turystyce.
Komunikacja.
Przy moszawie przebiega autostrada nr 2 (Tel Awiw-Hajfa) oraz droga nr 5710 , którą jadąc w kierunku wschodnim dojeżdża się do wioski Bat Chen i moszawu Bitan Aharon. Lokalna droga prowadzi na południe do wiosek Cuki Jam i Szoszannat ha-Amakim oraz miasta Natanja.

</doc>
<doc id="1335976" url="https://pl.wikipedia.org/wiki?curid=1335976" title="Chogla">
Chogla

Chogla (hebr.: חוגלה) – moszaw położony w samorządzie regionu Emek Chefer, w Dystrykcie Centralnym, w Izraelu.
Historia.
Moszaw został założony w 1933 przez imigrantów z Polski, Rosji i Bułgarii.
Gospodarka.
Gospodarka moszawu opiera się na intensywnym rolnictwie.

</doc>
<doc id="1335977" url="https://pl.wikipedia.org/wiki?curid=1335977" title="Manati">
Manati



</doc>
<doc id="1335982" url="https://pl.wikipedia.org/wiki?curid=1335982" title="Günther Tamaschke">
Günther Tamaschke

Günther Tamaschke (ur. 26 lutego 1896 w Berlinie, zm. 15 października 1959) – komendant niemieckich obozów koncentracyjnych Ravensbrück i Lichtenburg oraz SS-Standartenführer.
Uczestniczył w I wojnie światowej, w czasie której otrzymał Żelazny Krzyż I klasy. Członek SS (nr 851) i NSDAP (nr 36978). 7 maja 1934 Tamaschke rozpoczął służbę obozową w Dachau, gdzie przebywał do 1 kwietnia 1936. 1 grudnia 1937 mianowany komendantem obozu koncentracyjnego Lichtenburg, którym był równo rok do 1 grudnia 1938, gdy otrzymał polecenie zorganizowania nowego obozu - Ravensbrück (KL). Był komendantem Ravensbrück w okresie budowy aż do 31 sierpnia 1939. W następnych latach piastował podrzędne stanowiska, przejściowo został usunięty z SS.

</doc>
<doc id="1335983" url="https://pl.wikipedia.org/wiki?curid=1335983" title="NFI Fortuna">
NFI Fortuna

Narodowy Fundusz Inwestycyjny Fortuna SA – spółka notowana na Giełdzie Papierów Wartościowych w Warszawie, zawiązana przez skarb państwa jako jeden z narodowych funduszy inwestycyjnych.
Według danych z marca 2008 największym akcjonariuszem spółki jest Buskot Trading Ltd, posiadający 50,01% akcji i głosów na WZA. Pozostali mają 49,99% akcji i głosów.
9 września 2008 roku walne zgromadzenie funduszu, uchwaliło połączenie z V NFI Victoria. Połączenie polegało na przejęciu majątku NFI Fortuna przez NFI Victoria, a dotychczasowym akcjonariuszom przyznano akcje NFI Victoria. 

</doc>
<doc id="1335985" url="https://pl.wikipedia.org/wiki?curid=1335985" title="Solano (Kolumbia)">
Solano (Kolumbia)

Solano – miasto w Kolumbii, w departamencie Caquetá.

</doc>
<doc id="1335987" url="https://pl.wikipedia.org/wiki?curid=1335987" title="Teoria etosu">
Teoria etosu

Teoria etosu – wynaleziona w starożytności, rozwinięta głównie przez Greków. Mówi o zależności stanu fizycznego i psychicznego człowieka od otaczającej go muzyki. Nauka opierająca się na teorii etosu to muzykoterapia.

</doc>
<doc id="1335988" url="https://pl.wikipedia.org/wiki?curid=1335988" title="Kościół Saint Ambroise w Paryżu">
Kościół Saint Ambroise w Paryżu

Kościół Saint-Ambroise (św. Ambrożego) - eklektyczny kościół katolicki w Paryżu, w 11 okręgu paryskim. 
Historia.
Obiekt został wzniesiony w związku z wielką przebudową Paryża w latach 60. i 70. XIX wieku. Stanął na miejscu zbyt skromnego kościoła Notre-Dame-de-la-Procession, który w opinii autorów przebudowy nie pasował do zamiarów budowy monumentalnego Bulwaru Księcia Eugeniusza (dziś Voltaire'a) i otaczającej go dzielnicy zamożnej burżuazji. Projektantem budynku był Teodor Ballu. W 1869 r. budynek konsekrował arcybiskup Paryża Georges Darboy. 
W 1996 r. na terenie kościoła miała miejsce gwałtowna manifestacji trzystu imigrantów z Afryki Północnej, którzy domagali się przyznania im prawa stałego pobytu we Francji. Przez cztery dni okupowali oni teren świątyni. 
Architektura.
Kościół jest wybudowany w stylu eklektycznym, z przewagą elementów neogotyckich i neoromańskich. Posiada dwie wieże zwieńczone iglicami, z kilkoma rzędami półkolistych okien. Wieże łączy zasadnicza część fasady z rozetą, której witraż poświęcony jest Św. Trójcy, dwiema ażurowymi wieżyczkami (bliskimi renesansowi) oraz figurami świętych. Wejście do kościoła wiedzie poprzez trzy wejścia obramowane skromnymi portalami. Ogólny styl obiektu wpasowuje się w estetyczne konwencje Cesarstwa - bogate zdobnictwo i monumentalizm formy. Architekt nawiązał również do stylu bizantyjskiego oraz zastosował nowoczesne elementy konstrukcyjne, w tym metalowe filary. 
Wieże kościoła mają 68 metrów wysokości, zaś jego ogólna kubatura wynosi 25 tys. metrów sześciennych. Pozwala to na równoczesny udział we mszy św. 2500 wiernych

</doc>
<doc id="1335992" url="https://pl.wikipedia.org/wiki?curid=1335992" title="Adoracja Dzieciątka (obraz Stephana Lochnera)">
Adoracja Dzieciątka (obraz Stephana Lochnera)

Adoracja Dzieciątka – obraz, przykład gotyckiego malarstwa tablicowego, namalowany przez Stefana Lochnera. Znajduje się w zbiorach Starej Pinakoteki w Monachium.
Wygląd.
Ten niewielki obraz (wymiary 37,5 × 23,6 cm) został namalowany na desce techniką tempery. Przedstawia odzianą w błękitne szaty Marię, która w geście modlitewnym zwraca się do leżącego na jasnoszarym płótnie Dzieciątka Jezus. Delikatnie malowana twarz Marii emanuje młodością i wdziękiem. Dążenie do realizmu widać w oddaniu materii drewnianej szopy, w której kryją się osiołek i wół. Dwie grupy aniołów obserwują wydarzenie, trzech patrzy przez okno stajenki, zaś chór anielski siedzi na dachu szopy. Jeden anioł unosi się, zwiastuje przyjście Chrystusa grupie pasterzy, którzy ukazani są w głębi, po lewej stronie, za nimi widać liczne stado owiec. Przedstawienie to ma także dodatkowe znaczenie dydaktyczne – opowiada o sakramencie Eucharystii. Dzieciątko leży na białej tkaninie dekorowanej symbolami krzyża przypominającej korporał, w który zawinięta jest hostia.
Analiza.
"Adoracja Dzieciątka" stanowi ważniejszy przykład niemieckiego malarstwa wywodzącego się ze szkoły kolońskiej XV wieku. Daleko idąca idealizacja postaci, wysublimowana kolorystyka wreszcie miękki modelunek światłocieniowy poświadczają znajomość „stylu pięknego”, którego precedensów można szukać na zachodzie w malarstwie burgundzkim, niderlandzkim (m.in. Robert Campin i Jan van Eyck), oraz w Westfalii na wschodzie. Jego niewielkie wymiary mogą sugerować przeznaczenie do prywatnej dewocji, w sztuce późnogotyckiej przedstawienia dewocyjne cieszyły się powodzeniem zarówno wśród duchowieństwa jak ludzi dworu.

</doc>
<doc id="1335994" url="https://pl.wikipedia.org/wiki?curid=1335994" title="Robert Gordon Wasson">
Robert Gordon Wasson

Robert Gordon Wasson (ur. 22 września 1898 w Great Falls, zm. 23 grudnia 1986 w Danbury) – amerykański bankier i naukowiec amator, twórca etnomykologii.
Życiorys.
Urodził się w 1898 roku w Great Falls, w amerykańskim stanie Montana. Jego matką była Mary DeVeny Wasson, a ojcem Edmund Atwill Wasson. Od najmłodszych lat był uczony przez swojego ojca krytycyzmu wobec Biblii i wielokrotnego czytania jej w celu rozważania wszystkich jej ustępów pod różnymi aspektami. Sam Gordon Wasson w późniejszym życiu twierdził, że Biblia zawiera ""bogactwo olśniewających opowieści o charakterze fikcyjnym i rzeczywistym"."
Podczas I Wojny Światowej służył we Francji w armii amerykańskiej na stanowisku radio-operatora. Następnie przeniósł się do Nowego Jorku, gdzie uzyskał dyplom z literatury angielskiej na Columbia University. W trakcie wizyty w Londynie poznał rosyjską pediatrę, Walentynę Pawłowną Guercken, z którą się ożenił w 1926 roku. Zanim został bankierem pracował jako nauczyciel oraz jako dziennikarz gospodarczy. Pracę bankiera rozpoczął w nowojorskiej Guarany Company. W 1943 roku przeniósł się do firmy J.P. Morgan and Company na Wall Street, gdzie pracował aż do osiągnięcia emerytury w 1963 roku.
Do czasu podróży poślubnej w 1927 roku, do Catskill Mountains, Gordon wychowany w kulturze anglosaskiej uważał, że wszystkie grzyby są trujące. Gdy jego żona, rodowita rosjanka, nazbierała a następnie skonsumowała na kolacje grzyby znalezione podczas spaceru, Gordon był przekonany, że się otruje. Wbrew jego oczekiwaniom Walentynie nic się nie stało, co znacząco wpłynęło na jego sposób postrzegania grzybów. Jak wspominał ""od tej chwili, kiedy tylko sprzyjały ku temu warunki, zbieraliśmy wszelkie informacje na temat stosunku ludzi do grzybów: ich wiedzy na ten temat, stosowanych nazw i ich etymologii, folkloru i legend, w których występują grzyby, odnośników do nich w przysłowiach, literaturze i mitologii"." Był to początek etnomykologii - badań na temat grzybów w kulturze.

</doc>
<doc id="1335995" url="https://pl.wikipedia.org/wiki?curid=1335995" title="Parada (jeździectwo)">
Parada (jeździectwo)

Parada – w jeździectwie stan konia uzyskiwany poprzez działanie pomocy jeździeckich, zakończony zatrzymaniem konia. Podczas parady koń jest w pełni skupiony na pomocach, jeździec zaś musi być pewien, że przekazuje koniowi komunikat. Ciężar konia powinien być równomiernie rozłożony na wszystkich kończynach, a potylica powinna być najwyższym punktem jego ciała. Koń powinien pozostawać w zebraniu, uważny i gotów do reakcji na sygnały jeźdźca. 

</doc>
<doc id="1335996" url="https://pl.wikipedia.org/wiki?curid=1335996" title="Republika Albanii">
Republika Albanii



</doc>
<doc id="1335997" url="https://pl.wikipedia.org/wiki?curid=1335997" title="Chibbat Cijjon">
Chibbat Cijjon

Chibbat Cijjon (hebr. חיבת ציון) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w otoczeniu miasta Hadera, moszawów Ge’ule Teman, Michmoret, Cherew Le’et i Chogla oraz kibuców Giwat Chajjim (Ichud) i Giwat Chajjim (Me’uchad).
Historia.
Moszaw został założony w 1933 roku przez członków żydowskiej organizacji syjonistycznej "Rolniczy Majątek Rosyjskiego Centrum Syjonistycznego". Założycielami byli imigranci z Europy. Został nazwany na cześć organizacji Chowewe Cijjon zwanej także "Chibbat Cijjon".
Kultura i sport.
W moszawie znajduje się ośrodek kultury oraz boisko do piłki nożnej.
Gospodarka.
Gospodarka moszawu opiera się na intensywnym rolnictwie i sadownictwie. Znajduje się tutaj największa w Izraelu plantacja organiczna flaszowca.
W moszawie powstało pierwsze w Izraelu krematorium do kremacji zwłok przed pochówkiem. Podczas protestów w sierpniu 2007 roku zostało ono spalone przez ortodoksów.
Komunikacja.
Wzdłuż południowej granicy moszawu przebiega droga nr 581, którą jadąc na zachód dojeżdża się do drogi ekspresowej nr 4 (Erez-Kefar Rosz ha-Nikra) i moszawu Ge’ule Teman, lub jadąc na wschód dojeżdża się do kibuców Giwat Chajjim (Ichud) i Giwat Chajjim (Me’uchad). Droga nr 581 graniczy z położonym na południu moszawem Kefar ha-Ro’e. Lokalna droga prowadzi na północ do moszawu Cherew Le’et, a ze wschodniej części moszawu wychodzi droga nr 5812, która prowadzi na północ do miasteczka Eljachin.

</doc>
<doc id="1336000" url="https://pl.wikipedia.org/wiki?curid=1336000" title="Republika Białorusi">
Republika Białorusi



</doc>
<doc id="1336001" url="https://pl.wikipedia.org/wiki?curid=1336001" title="The Movie">
The Movie

The Movie – polski komiks internetowy autorstwa Roberta Sienickiego. Pierwszy pasek (komiks przybiera formę kilku obrazków, trzech-czterech, ułożonych poziomo) został opublikowany w czerwcu 2006 roku. Kolejne paski dodawane są 2 razy w tygodniu. "The Movie" to nazwa magazynu filmowego, w redakcji którego pracują bohaterowie komiksu. Obecnie robiona jest także pełnometrażowa wersja komiksu, o podtytule "Festiwal filmowy".
Fabuła.
"The Movie" opowiada o perypetiach Krzyśka, Juliana, Ryszarda, Sylwii, Marka oraz innych bohaterów, którzy pracują w magazynie filmowym. Każdy pasek jest ciętą ripostą na produkcje filmowe, zarówno tez z ekranu filmowego, jak i telewizyjne. Kolejne odcinki, wraz z pojawianiem się na stronie, naśmiewały się z "300", "Gwiezdnych Wojen", "Jestem Legendą" ale również oberwało się "Zagubionym".

</doc>
<doc id="1336002" url="https://pl.wikipedia.org/wiki?curid=1336002" title="Channi’el">
Channi’el

Channi’el (hebr.: חניאל) – moszaw położony w samorządzie regionu Emek Chefer, w Dystrykcie Centralnym, w Izraelu.
Historia.
Moszaw został założony w 1950.
Gospodarka.
Gospodarka moszawu opiera się na intensywnym rolnictwie i sadownictwie.
Komunikacja.
Na południe od moszawu przebiega droga ekspresowa nr 57 (Netanja–Niccane Oz).

</doc>
<doc id="1336003" url="https://pl.wikipedia.org/wiki?curid=1336003" title="Republika Bułgarii">
Republika Bułgarii



</doc>
<doc id="1336004" url="https://pl.wikipedia.org/wiki?curid=1336004" title="Matthew Gray Gubler">
Matthew Gray Gubler

Matthew Gray Gubler (ur. 9 marca 1980 w Las Vegas) – amerykański aktor, reżyser, scenarzysta i producent filmowy, rysownik i model.
Życiorys.
Wczesne lata.
Urodził się w Las Vegas jako syn Marilyn (z domu Kelch), farmerki i konsultantki politycznej, i Johna Gublera, adwokata. Jego rodzina miała pochodzenie niemieckie, angielskie, irlandzkie, manx, szkockie i holenderskie. Wychowywał się w spokojnej okolicy, niedaleko Bob Baskin Park w Las Vegas ze starszą siostrą Laurą Dahl (ur. 1974), która została projektantką mody. Uczęszczał do Las Vegas Academy of International Studies, Performing and Visual Arts. W 2002 roku ukończył nowojorską Tisch School of the Arts przy Uniwersytecie Nowojorskim.
Kariera.
Dorabiał jako model dla DNA Model Management, reklamując wyroby takich projektantów mody jak Tommy Hilfiger, Marc Jacobs, Burberry i Louis Vuitton.
W 2005 roku został zaangażowany do roli genialnego doktora Spencera Reida w serialu CBS "Zabójcze umysły" ("Criminal Minds"). Otrzymał niewielką rolę w familijnej komedii przygodowej "" ("RV", 2006) jako disreputed Joe Joe. Użyczył swojego głosu Simonowi, bohaterowi filmu animowanego "Alvin i wiewiórki" ("Alvin and the Chipmunks", 2007) u boku Jasona Lee, Jesse McCartney i Justina Longa. Zadebiutował jako reżyser filmu krótkometrażowego "Claude: A Symphony of Horror".
Życie prywatne.
Gubler dzieli swój czas pomiędzy Los Angeles, Las Vegas i Nowy Jork. W 2009 zwichnął kolano podczas tańca. Uraz wymagał trzech zabiegów chirurgicznych i prawie rocznej rekonwalescencji.
29 listopada 2014 w Los Angeles, po uzyskaniu w październiku tego roku licencji pastora, udzielił ślubu parze swoich przyjaciół - Paget Brewster ("Zabójcze umysły") i Steve'owi Damstrze.

</doc>
<doc id="1336005" url="https://pl.wikipedia.org/wiki?curid=1336005" title="Gordon Wasson">
Gordon Wasson



</doc>
<doc id="1336006" url="https://pl.wikipedia.org/wiki?curid=1336006" title="Ostatnia Wieczerza (obraz Jacopa Tintoretta)">
Ostatnia Wieczerza (obraz Jacopa Tintoretta)

Ostatnia Wieczerza () – obraz włoskiego malarza Jacopa Tintoretta, namalowany w latach 1592–1594.
Obraz został zamówiony dla kościoła San Giorgio Maggiore w Wenecji, gdzie znajduje się nadal. Na obrazie umieszczone jest kunsztowne splątanie ludzkich postaci, charakterystyczne dla późniejszej epoki, manieryzmu.
Dzieło cechuje nowatorska, nigdy wcześniej niestosowana kompozycja – konstrukcja głębokiej przestrzeni obrazu z punktem przesuniętym ze środka) Układ postaci dodatkowo podkreśla przestrzeń. Dzieło charakteryzuje także ornamentalne komponowanie rytmów płaszczyzny oraz mistyczne, typowe dla Tintoretta traktowanie światła.
Na obrazie w centrum widoczny jest skośnie ustawiony stół, a przy nim apostołowie i Chrystus (stojący przy stole, z aureolą), który rozdaje komunię. Dokoła stołu biega służba, a z góry zlatują się aniołowie, całość oświetla lampa oliwna w lewym górnym rogu obrazu.

</doc>
<doc id="1336007" url="https://pl.wikipedia.org/wiki?curid=1336007" title="George Tomlinson">
George Tomlinson

George Frederick Tomlinson (ur. 1890 w Rishton, zm. 1952) – brytyjski polityk, członek Partii Pracy, minister w rządach Clementa Attleego.
Kształcił się w Wesleyan Day School. Od 1902 r. pracował w przędzalni. Był członkiem rady dystryktu oraz przewodniczącym Rishton Weavers' Association. Przed I wojną światową przeprowadził się do Farnworth. W 1938 r. został wybrany do Izby Gmin w wyborach uzupełniających w okręgu Farnworth. W latach 1941-1945 był parlamentarnym sekretarzem ministra pracy w rządzie wojennym Churchilla. Po powrocie laburzystów do władzy został ministrem robót. Po śmierci Ellen Wilkinson w 1947 r. został ministrem edukacji. Pozostał na tym stanowisku do wyborczej porażki Partii Pracy w 1951 r. Zmarł rok później.

</doc>
<doc id="1336008" url="https://pl.wikipedia.org/wiki?curid=1336008" title="Cherew le-Et">
Cherew le-Et

Cherew le-Et (hebr. חרב לאת) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w otoczeniu miasta Hadera, miasteczka Eljachin, moszawów Chogla i Chibbat Cijjon, oraz kibuców Giwat Chajjim (Ichud) i Giwat Chajjim (Me’uchad).
Historia.
Moszaw został założony w 1947 przez zdemobilizowanych żydowskich żołnierzy z Brytyjskich i Czeskich Sił Zbrojnych. Nazwa została zaczerpnięta z biblijnego wersetu z Księgi Izajasza 2:4
Kultura i sport.
W moszawie jest ośrodek kultury oraz boisko do piłki nożnej.
Gospodarka.
Gospodarka moszawu opiera się na intensywnym rolnictwie, sadownictwie i hodowli drobiu.
Komunikacja.
Wzdłuż zachodniej granicy moszawu przebiega droga ekspresowa nr 4 (Erez–Kefar Rosz ha-Nikra), brak jednak możliwości bezpośredniego wjazdu na nią. Lokalne drogi prowadzą do położonego na południu moszawu Chibbat Cijjon, przy którym przebiega droga nr 581 , którą jadąc na zachód dojeżdża się do drogi ekspresowej nr 4 i moszawu Ge’ule Teman, lub jadąc na wschód dojeżdża się do kibuców Giwat Chajjim (Ichud) i Giwat Chajjim (Me’uchad). Lokalna droga i droga nr 5812 prowadzą na północ do miasteczka Eljachin.

</doc>
<doc id="1336009" url="https://pl.wikipedia.org/wiki?curid=1336009" title="AC Libertas">
AC Libertas

AC Libertas – najstarszy klub piłkarski z San Marino, którego siedzibą jest miasto Borgo Maggiore. Powstały 4 września 1928 roku. Libertas w 1996 roku zdobył pierwszy i dotychczas jedyny tytuł mistrza San Marino, zaś jedenaście razy zwyciężał w rozgrywkach o Puchar San Marino - Coppa Titano, dwukrotnie również zdobył Trofeo Federale, czyli Superpuchar San Marino. Czterokrotny uczestnik Ligi Europy w tym jeden raz w Pucharze UEFA.
Europejskie puchary.
AC Libertas po raz pierwszy uczestniczył w europejskich pucharach w sezonie 2007/2008, dzięki zwycięstwu w rozgrywkach o Puchar San Marino. Zespół w swoim pierwszym sezonie w europejskich pucharach przegrał w pierwszej rundzie kwalifikacji z irlandzkim zespołem Drogheda United F.C. W pierwszym spotkaniu tego dwumeczu bramkę zdobył Federico Nanni dając zespołowi jedyny dotychczas remis w rozgrywkach europejskich pucharów. Od sezonu 2013/2013 klub stale awansuje do europejskich pucharów, jednak w żadnym z meczów nie zwyciężył. W rewanżowym spotkaniu przeciwko FK Sarajewo zawodnikowi Libertasu pokonał bramkarza rywali, był nim Gian Luca Morelli.
Linki zewnętrzne.
Oficjalna strona klubu

</doc>
<doc id="1336010" url="https://pl.wikipedia.org/wiki?curid=1336010" title="Zachodni Fundusz Inwestycyjny NFI">
Zachodni Fundusz Inwestycyjny NFI

Zachodni Fundusz Inwestycyjny NFI SA – spółka notowana na Giełdzie Papierów Wartościowych w Warszawie, zawiązana przez skarb Państwa jako jeden z narodowych funduszy inwestycyjnych.
Według danych z lutego 2008 największymi akcjonariuszami funduszu są:
Pozostali posiadają 52,97% akcji i głosów.
W grudniu 2009 roku fundusz został przejęty przez NFI Progress. Akcjonariusze funduszu otrzymali akcje NFI Progress, a sam Zachodni Fundusz Inwestycyjny, przestał być notowany na Giełdzie Papierów Wartościowych w Warszawie z dniem 28 grudnia 2009 roku.

</doc>
<doc id="1336014" url="https://pl.wikipedia.org/wiki?curid=1336014" title="Okręg wyborczy Farnworth">
Okręg wyborczy Farnworth

Okręg wyborczy Farnworth powstał w 1918 r. i wysyłał do brytyjskiej Izby Gmin jednego deputowanego. Okręg obejmował miasto Farnworth w hrabstwie Lancashire. Został zlikwidowany w 1983 r.

</doc>
<doc id="1336015" url="https://pl.wikipedia.org/wiki?curid=1336015" title="Komunikacja miejska w Kraśniku">
Komunikacja miejska w Kraśniku

Komunikacja miejska w Kraśniku – system miejskich linii komunikacyjnych w Kraśniku, obsługiwany przez Miejskie Przedsiębiorstwo Komunikacyjne w Kraśniku oraz kilka firm prywatnych.
Historia MPK Spółka z o.o. w Kraśniku.
Lata 60. XX wieku–2009.
Początki komunikacji miejskiej w Kraśniku sięgają lat sześćdziesiątych XX wieku. Wtedy, odrębne wówczas miasta: Kraśnik i Kraśnik Fabryczny kilkoma liniami autobusowymi obsługiwało PKS Kraśnik. Po połączeniu miast w dniu 1 października 1975 r., obie dzielnice łączyła długa ulica Szymańskiego (obecnie Urzędowska), licząca prawie 7 km. Wobec tak dużych odległości oraz braku możliwości zaspokojenia potrzeb przewozowych mieszkańców przez PKS, władze miasta podjęły decyzję o utworzeniu własnej komunikacji miejskiej. Inauguracja nastąpiła w dniu 21 lipca 1976 r. poprzez utworzenie Zakładu Komunikacji Miejskiej w Kraśniku, filii Miejskiego Przedsiębiorstwa Komunikacyjnego w Lublinie. Od dnia następnego rozpoczęto regularne przewozy na liniach komunikacyjnych przejętych od PKS:
1: Młyńska – Racławicka;
2: Dworzec PKP – Racławicka;
3: Stróża – Racławicka.
Do obsługi linii ZKM dostał z Lublina 10 sztuk autobusów marki San H-100B. Trzy miesiące później przybyło 37 kolejnych Sanów. Jeszcze w tym samym roku pojawiły się Autosany H9-35.
Od samego początku układ komunikacyjny ulegał dużym modyfikacjom. Linia nr 1 została wydłużona do ulicy Cegielnianej, natomiast linia nr 3 do miejscowości Karpiówka. Ponadto, do 1990 roku powstały następujące linie:
1A: Kowalin – Racławicka;
2A: Dworzec PKP – Racławicka (przez ulicę Obwodową);
3A: Słodków Drugi – Racławicka;
3B: Słodków Trzeci – Racławicka;
4: Dworzec PKP – Urzędów;
4A: Dworzec PKP – Bęczyn;
5: Dworzec PKP – Liśnik Mały, w późniejszym okresie Dworzec PKP – Mikulin;
6: Podlesie – Racławicka;
7: Dworzec PKP – Karpiówka;
7A: Dworzec PKP – Sulów;
8: Dworzec PKP Dzierzkowice – Rynek;
9: Mickiewicza – Słodków Pierwszy (przez Wyżnicę);
10: Racławicka – Popkowice, w późniejszym okresie Racławicka – Pułankowice;
11: Kolejowa – Mickiewicza (przez Wyżnicę);
12: Narutowicza – Wilkołaz;
13: Dworzec PKP – Racławicka (przez al. Tysiąclecia i ulicę Koszarową), w późniejszym okresie Racławicka – Dzierzkowice-Wola;
14: Racławicka – Boby;
A: Partyzantów (obecnie Piłsudskiego) – Racławicka (linia przyspieszona).
W latach osiemdziesiątych zaczęto wymieniać tabor na Jelcze PR110 oraz M11. W latach dziewięćdziesiątych, na skutek szybkiego starzenia się taboru, sprzedano wiele sztuk autobusów jelcz PR110 oraz zakupiono 8 sztuk duńskich autobusów marki DAB (wszystkie zostały skasowane do roku 2002).
W 1990 roku ZKM odłączył się od MPK Lublin i zmienił nazwę na Miejskie Przedsiębiorstwo Komunikacyjne w Kraśniku. W 1992 roku przedsiębiorstwo przekształcono w spółkę z ograniczoną odpowiedzialnością. W związku z brakiem zainteresowania okolicznych gmin, zrezygnowano na rzecz przewoźników prywatnych z obsługi większości linii podmiejskich. Jednakże już w 1997 roku przywrócono obsługę komunikacją miejską gminy wiejskiej Kraśnik. Na skutek szybkiego rozwoju komunikacji prywatnej wykonującej przewozy mikrobusami, na początku XXI wieku mówiono już o likwidacji przedsiębiorstwa, ale już w 2001 roku zakupiono 4 małe autobusy marki Autosan H7-20.01. Następnie, w 2005 roku zakupiono 2 busy Iveco Daily. Kolejne autobusy we flocie przewoźnika pojawiły się w 2007 roku – były to 2 Neoplany N4009 oraz MAN NM 222. W 2008 roku przedsiębiorstwo nabyło Jelcza L081MB oraz Neoplana N316/NF. Skasowano natomiast wszystkie Jelcze M11, oraz dwie sztuki Jelczy 120M.
2009–2016.
W dniu 05 stycznia 2009 MPK w Kraśniku zrezygnowało z obsługi linii nr 1 i 4, natomiast linia 7 została skrócona. W 2009 r. przedsiębiorstwo wygrało przetarg na obsługę komunikacji miejskiej do 2018 r. W związku z tym, 1 czerwca 2009 r. została ponownie wydłużona linia nr 7 na zmodyfikowanej trasie. 3 czerwca 2009 do MPK przybył nowy autobus Autosan Solina. Ponadto, od dnia 1 listopada 2009 r. miejski przewoźnik zaczął obsługę linii nr 8 do Sosnowej Woli. Od dnia 19 listopada 2010 r. przewoźnik ponownie rozpoczął obsługę linii nr 6 do Podlesia. Wobec braku dofinansowania ze strony Wójta Gminy Dzierzkowice, linia nr 8 została zlikwidowana 11 lutego 2011 r.
W roku 2011, w ramach Regionalnego Programu Operacyjnego, MPK w Kraśniku zakupiło 5 sztuk nowych pojazdów:
1 września 2011 r. ponownie uruchomiono linię nr 9 łączącą obie dzielnice miasta przez miejscowości Suchynia i Wyżnica.
W lutym 2012 r. w 5 autobusach zainstalowano system monitoringu. W jego skład wchodzą 4 kamery (2 wewnątrz i 2 na zewnątrz pojazdu) oraz monitor dla kierowcy. System posiada dysk twardy 500gb, umożliwiający długotrwały zapis nagrań. W autobusach pojawił się także system informacji pasażerskiej, a także tablice diodowe. W tym samym roku MPK Kraśnik wyremontowało także swoją siedzibę oraz zmodernizowało dyspozytornię. W marcu 2012 r. MPK w Kraśniku wprowadziło nowy design internetowego rozkładu jazdy, natomiast wraz z wprowadzeniem wakacyjnego rozkładu na przystankach komunikacji miejskiej pojawił się nowy wzór tabliczek przystankowych.
Z okazji „Dni Kraśnika 2012” MPK sprowadziło na jeden dzień do miasta zabytkowy autobus – SAN H100, który został wypożyczony od Klubu Miłośników Komunikacji Miejskiej w Warszawie. Kursy te cieszyły się sporym zainteresowaniem ze strony mieszkańców, dlatego też w listopadzie 2012 r. firma zdecydowała się na uruchomienie programu wycieczek edukacyjnych dla kraśnickich szkół. W programie wycieczek są m.in. przejazdy autobusami MPK po ciekawych miejscach w mieście, a także lekcja historii oraz zwiedzanie zajezdni.
4 grudnia 2012 r. MPK Kraśnik zakupiło kolejny autobus – Solaris Urbino 9.
We wrześniu 2013 r. został sprzedany Neoplan N316L/NF. Zastąpił go autokar turystyczny MAN 11.230 HCOL. Autokar posiada 38 miejsc siedzących, luki bagażowe, klimatyzację, DVD oraz zestaw Hi-Fi. Pojazd obsługuje wszelkiego rodzaju wynajmy i wycieczki.
Od 5 maja 2014 r. linia nr 6 rozpoczęła kursowanie przez ul. Piaskową, Od 1 listopada 2014 r. przez tę ulicę zostały skierowane również w dni świąteczne określone kursy linii nr 2 i 7.
5 grudnia 2014 r. MPK w Kraśniku zakupiło autobus MAN NL263, natomiast 30 czerwca 2015 r. następny pojazd – MAN NL223.
Od 2016.
W 2016 roku firma obchodziła swoje 40-lecie. Z tej okazji zorganizowano galę, na której między innymi nagrodzono długoletnich pracowników. Gala odbyła się 22 Lipca, w tym dniu kursowała także specjalna linia autobusowa, obsługiwana zabytkowym Jelczem PR100 Berliet. W sierpniu 2016 zezłomowano najstarszy pojazd w ówczesnym taborze – Neoplana N4009NF #102 z 1995 roku. Jako uzupełnienie taboru po zezłomowanym Neoplanie zakupiono MANA NL223 z 2003 roku. Jest to już drugi MAN tego typu. Końcówka sierpnia 2016 to także okres w którym MPK Kraśnik testowało mini autobusu tureckiej produkcji – Karsan JEST. Autobus przeznaczony do obsługi mniej uczęszczanych linii testowany był na liniach 1 oraz 9.
Pozyskiwanie nowych autobusów wiąże się z planami dotyczącymi otwierania przez przewoźnika nowych linii komunikacyjnych. W chwili obecnej 16 pojazdów obsługuje linie: 1, 2, 6, 7, 9, 14 i F oraz wykonuje przewozy szkolne dla Szkoły Podstawowej nr 3 w Kraśniku. Ponadto, MPK prowadzi działalność dodatkową – wynajem autobusów oraz użyczanie powierzchni reklamowych w pojazdach. Średnia wieku pojazdów MPK to około 6 lat.
W 2017 roku przedsiębiorstwo pozyskało 3 autobusy 12-metrowe marki MAN – model A21 NL223. Pojazdy pochodzą z rynku wtórnego. Poprzednio autobusy te kursowały w Niemczech. Autobusy pochodzą z 2002 i 2003 roku. Pojazdy oznaczone numerami #118 i #119 zostały wyleasingowane, pojazd o numerze #120 został zaś zakupiony ze środków własnych spółki. Od 1 Marca 2017 firma wprowadzi także nowy rozkład jazdy, nowością będzie linia nr. 8 na trasie Cmentarz Komunalny – os.Domki – Dworzec PKP. Linia 1 została skierowana przez ul. Armii Krajowej do ul. Cegielnianej. W dni robocze w godzinach szczytu wprowadzono także takty 10-minutowe. MPK Kraśnik będzie zatem obsługiwać linie 1, 2, 6, 7, 8, 9, 14, F oraz przewozy szkolne z flotą 19-stu autobusów.
W 2019 roku firma raz jeszcze przeorganizowała swój rozkład jazdy. W wyniku zmian wprowadzona została wspólna częstotliwość modułowa na głównym ciągu komunikacyjnym – od ul. Racławickiej do ul. Narutowicza. Na tym odcinku wszystkie linie kursują we wspólnych taktach, które wynoszą: 10 minut w szczycie, 15 poza szczytem, 20-25 rano, wieczorem oraz w soboty, niedziele i dni świąteczne. Zwiększyła się także ilość kursów przez ul. Janowską i Zaklikowską, gdzie komunikacja miejska dotarła także w weekendy. Nowością jest również nowa weekendowa trasa linii 6, która powstała w wyniku konsolidacji linii 1 i 6.
W wyniku trudności serwisowych i awarii firma w Kwietniu 2019 sprzedała autobus Autosan Sancity 9LE, w zamian za którego zakupiono Mercedesa Ciaro K z 2007 roku. Rok 2019 to także okres testów w kraśnickim MPK. W związku z planowaną wymianą taboru firma testowała już pojazdy Karsan ATAK, BMC Neocity 8,5 LF, Sor EBN11 Isuzu Citibus B902. Zaplanowano także testy Isuzu Novocity Life i Solarisa Urbino 12 Hybrid.
1 lutego 2020 wprowadzono w Kraśniku program umożliwiający bezpłatne korzystanie z kursów MPK dla osób powyżej 60. roku życia, młodzieży szkolnej oraz dzieci do 7 roku życia. 2 marca2020 wprowadzono nowy rozkład jazdy, w którym znalazła się linia nr 11, której MPK nie obsługiwało od końca lat 90. Dodatkowo uruchomiono nowe przystanki na al. Tysiąclecia (początkowo skierowano tam wariantowe kursy linii 1, 2, 6 i 7, lecz docelowo planowana jest odrębna linia przez tę ulicę). Autobusy obsługujące przystanki "Szpital Powiatowy 01" i "02" poruszają się ulicami Faustyny, Koszarową i Chopina. W związku z powstaniem nowych przystanków na ul. Słowackiego tą ulicą skierowano kursy linii 9 i 11 rozpoczynające i kończące bieg przy Bramie FŁT.

</doc>
<doc id="1336021" url="https://pl.wikipedia.org/wiki?curid=1336021" title="Carlos Cuéllar">
Carlos Cuéllar

Carlos Javier Cuéllar Jimenez (ur. 23 sierpnia 1981 w Madrycie) – hiszpański piłkarz występujący na pozycji środkowego obrońcy. Od 2018 zawodnik Beitaru Jerozolima.
Kariera.
Hiszpania.
Carlos Cuéllar zawodową karierę rozpoczynał w 2000 roku w zespole CD Calahorra, skąd w 2001 roku trafił do Numancia Soria. W debiutanckim sezonie w nowym klubie Cuéllar wraz z drużyną zajął 20. miejsce w Primera División i spadł do drugiej ligi. W Numancii Cuéllar był podstawowym zawodnikiem i przez dwa sezony rozegrał 62 mecze. W 2003 roku podpisał kontrakt z CA Osasuna. W pierwszym sezonie w ekipie „Los Rojillos” Hiszpan pełnił rolę rezerwowego i wystąpił tylko w czterech spotkaniach, a w kolejnych rozgrywkach na boisku pojawił się dwanaście razy. W sezonie 2005/2006 Osasuna niespodziewanie uplasowała się na czwartym miejscu w ligowej tabeli oraz dotarła do finału Pucharu Króla. Sam Cuéllar rozegrał 27 ligowych pojedynków, w których zdobył jedną bramkę. W rozgrywkach 2006/2007 hiszpański zespół zanotował znaczny spadek w Primera División, jednak w Pucharze UEFA został wyeliminowany dopiero w półfinale. W ćwierćfinałowym spotkaniu z Bayerem 04 Leverkusen Cuéllar zdobył bramkę już w pierwszej minucie i jak się później okazało był to najszybciej strzelony gol w tej edycji.
Rangers F.C..
12 czerwca 2007 roku szkocki klub Rangers F.C. zaoferował Osasunie za Carlosa Cuéllara milion funtów. 15 czerwca cena wzrosła do 1,7 miliona. Ostatecznie hiszpański obrońca na Ibrox Park trafił 5 lipca za 2,37 miliona funtów. Pierwszego gola dla „The Gers” zdobył w towarzyskim meczu przeciwko Ajaksowi Amsterdam, kiedy to został wybrany najlepszym piłkarzem spotkania. Oficjalny debiut zaliczył 31 lipca w wygranym 2:0 pojedynku z Zeta Golubovci. W sierpniu 2007 roku Cuéllarowi przypadła nagroda dla najlepszego piłkarza miesiąca w Scottish Premier League. Pierwszego gola w lidze strzelił 1 września w zwycięskim 4:0 spotkaniu przeciwko Gretnie. 14 kwietnia 2008 roku Cuéllar zdobył nagrodę „Clydesdale Bank SPL Player of the Year” przyznawaną dla najlepszego piłkarza sezonu. 3 maja zwyciężył natomiast w plebiscycie "Scottish Football Writers Associations Player of the Year". Z drużyną z Glasgow zdobył Puchar Ligi Szkockiej oraz dotarł do finału Pucharu UEFA.
Aston Villa.
12 sierpnia 2008 roku Carlos Cuellar podpisał czteroletni kontrakt z klubem Aston Villa. Kwota transferu wyniosła około 7,8 mln funtów. W nowym klubie hiszpański gracz zadebiutował 18 września w wygranym 3:1 meczu Pucharu UEFA z Liteksem Łowecz. Pierwszy występ w Premier League zaliczył 21 września, kiedy to Aston Villa zwyciężyło z West Bromwich Albion 2:1.

</doc>
<doc id="1336025" url="https://pl.wikipedia.org/wiki?curid=1336025" title="Carlos Cuellar">
Carlos Cuellar



</doc>
<doc id="1336027" url="https://pl.wikipedia.org/wiki?curid=1336027" title="Puerto Escondido">
Puerto Escondido

Miejscowości w Meksyku
Miejscowości w Wenezueli

</doc>
<doc id="1336028" url="https://pl.wikipedia.org/wiki?curid=1336028" title="Kefar ha-Ro’e">
Kefar ha-Ro’e

Kefar ha-Ro’e (hebr. כפר הרא"ה) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w otoczeniu moszawów Eljasziw, Ge’ule Teman, Chibbat Cijjon i Chogla, oraz kibuców Giwat Chajjim (Ichud) i Giwat Chajjim (Me’uchad).
Historia.
Moszaw został założony 23 listopada 1933 przez żydowskich imigrantów z Europy. Nazwano go na cześć rabina Awrahama Kuka (1865-1935), pierwszego aszkenazyjskiego naczelnego rabina Palestyny. Nazwa "Ha-Ro’e" jest akronimem od nazwiska Ha-Raw Awraham ha-Kohen Kuk. Tutejszą ziemię zakupił Żydowski Fundusz Narodowy.
Moszaw posiada południową dzielnicę Bet Chazon (hebr. בית חזון), która jest błędnie uznawana za samodzielną osadę. Osiedle to zostało założone przez imigrantów z Wielkiej Brytanii, Stanów Zjednoczonych i RPA. Nazwano ją na cześć rabina Awrahama Jeshaja Karelitza (1878-1953), nazywanego Chazon Isz.
Edukacja.
W moszawie znajduje się szkoła podstawowa oraz jesziwa organizacji Bene Akiwa.
Gospodarka.
Gospodarka moszawu opiera się na intensywnym rolnictwie, sadownictwie i hodowli bydła mlecznego. Niewielka rodzinna firma Jacobs Dairy Farm produkuje wysokiej jakości sery z mleka krowiego i owczego.
Komunikacja.
Wzdłuż północnej granicy moszawu przebiega droga nr 581 , którą jadąc na zachód dojeżdża się do drogi ekspresowej nr 4 (Erez–Kefar Rosz ha-Nikra) i moszawu Ge’ule Teman, lub jadąc na wschód dojeżdża się do kibuców Giwat Chajjim (Ichud) i Giwat Chajjim (Me’uchad). Lokalną drogą prowadzącą na północ można dojechać do moszawu Chibbat Cijjon, lub na południe można dojechać do moszawu Eljasziw.

</doc>
<doc id="1336031" url="https://pl.wikipedia.org/wiki?curid=1336031" title="Białogród Królewski">
Białogród Królewski



</doc>
<doc id="1336033" url="https://pl.wikipedia.org/wiki?curid=1336033" title="Kefar Witkin">
Kefar Witkin

Kefar Witkin (hebr.: כפר ויתקין) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron na południe od miasta Hadera, w otoczeniu moszawów Bet Cherut, Eljasziw, Kefar ha-Ro’e, Ge’ule Teman i Bet Jannaj, oraz wioski Chofit.
Historia.
Pierwotna osada została założona w 1930 przez grupę 20 żydowskich osadników, którzy zamieszkali w starym opuszczonym domu z kamieni. Osada nazywała się Bet ha-Riszonim. W następnych latach rozpoczęto budowę budynków mieszkalnych. Gdy w 1933 osadnicy wprowadzili się do nowych domów, oficjalnie utworzono moszaw nazwany na cześć Josefa Witkina, przywódcy ruchu robotniczego.
20 czerwca 1948 do wybrzeża Palestyny w rejonie Kefar Witkin przypłynął statek „Altalena”. Na jego pokładzie znajdowało się około 1 000 nielegalnych imigrantów z Francji oraz duże ilości broni zakupionej na zachodzie przez żydowską organizację militarną Irgun. Siły Obronne Izraela zezwoliły imigrantom zejść na ląd, lecz od Irgunu zażądały oddania całej broni. Władze izraelskie nie chciały dopuścić, by w żydowskim państwie istniały różne formacje zbrojne i zdecydowanie zwalczały wszystkie grupy, które nie chciały podporządkować się rządowi i wejść w skład regularnej armii. W odpowiedzi członkowie Irgunu zażądali, by przynajmniej 20 % broni pozostała w ich rękach i przepłynęli statkiem do plaży Tel Awiwu. Wówczas na rozkaz premiera Dawida Ben Guriona izraelskie oddziały ostrzelały i zatopiły statek. Zginęło 16 członków "Irgunu" i 3 żołnierzy izraelskiej armii. Aresztowano także ponad 200 członków "Irgunu".
Gospodarka.
Gospodarka moszawu opiera się na intensywnym rolnictwie, sadownictwie (pomarańcze), uprawach w szklarniach, hodowli bydła mleczego i drobiu. W Kefar Witkin znajduje się największy w Izraelu młyn pasz. Produkuje się w nim różnorodne mieszanki paszowe dla bydła, drobiu, królików, gołębi, a nawet dla ryb. Na życzenie klientów do pasz dodaje się witaminy lub śladowe ilości pierwiastków.
Tutejsza winnica produkuje różne rodzaje win.
Komunikacja.
Przez moszaw przebiega droga nr 5720 , którą jadąc w kierunku północnym dojeżdża się do sąsiedniej wioski Chofit i węzła drogowego z autostradą nr 2 (Tel Awiw–Hajfa), natomiast jadąc w kierunku wschodnim dojeżdża się do skrzyżowania z drogą nr 5710 . Tą drogą można jechać w kierunku południowym do moszawu Bet Cherut, lub w kierunku wschodnim do skrzyżowania z drogą ekspresową nr 4 (Erez–Kefar Rosz ha-Nikra).

</doc>
<doc id="1336034" url="https://pl.wikipedia.org/wiki?curid=1336034" title="Kefar Chajjim">
Kefar Chajjim

Kefar Chajjim (hebr. כפר חיים) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w otoczeniu moszawów Hadar Am, Awichajil, Giwat Szappira i Kefar Monash, oraz kibucu Miszmar ha-Szaron.
Historia.
Moszaw został założony 16 czerwca 1933 przez żydowskich imigrantów z Polski i Rosji. Nazwano go na cześć działacza ruchu syjonistycznego Chajjima Arłozorowa, który został zamordowany w dzień założenia moszawu.
Kultura i sport.
W moszawie znajduje się ośrodek kultury i basen pływacki.
Gospodarka.
Gospodarka moszawu opiera się na intensywnym rolnictwie, sadownictwie i uprawach w szklarniach.
Firma "Ultramat Advanced Materials and Technologies Ltd." specjalizuje się z produkcji specjalistycznych urządzeń dla instytutów badawczych, przemysłu medycznego i zamówień rządowych.
Komunikacja.
Przez moszaw przebiega droga nr 5700 , którą jadąc na wschód dojeżdża się do drogi ekspresowej nr 4 (Erez–Kefar Rosz ha-Nikra), lub na południe do moszawu Hadar Am. Lokalna droga prowadzi na północ do kibucu Miszmar ha-Szaron.

</doc>
<doc id="1336035" url="https://pl.wikipedia.org/wiki?curid=1336035" title="Hotel Paper">
Hotel Paper

Hotel Paper – trzeci album amerykańskiej piosenkarki Michelle Branch i drugi nagrany w wytwórni Maverick.
Na płycie znajduje się piosenka nagrana razem z piosenkarką Sheryl Crow "Love Me Like That". Występuje też na niej przyjaciółka, a potem koleżanka z zespołu The Wreckers – Jessica Harp, która śpiewa razem z Michelle piosenkę "Desperately".
W europejskiej wersji płyty znajduje się również piosenka z poprzedniego albumu Michelle "Everywhere", która gościła na szczytach amerykańskich list przebojów, i piosenka nagrana z Carlosem Santaną "The Game of Love".
Lista utworów.
Amerykańska wersja płyty.
"DELUXE EDITION"

</doc>
<doc id="1336036" url="https://pl.wikipedia.org/wiki?curid=1336036" title="Ford C-Max">
Ford C-Max

Ford C-Max – samochód osobowy typu minivan klasy kompaktowej produkowany pod amerykańską marką Ford w latach 2003 – 2019.
Pierwsza generacja.
Ford C-Max I został zaprezentowany po raz pierwszy podczas targów motoryzacyjnych w Genewie w 2003.
Pierwsza generacja C-Maxa została zaprezentowana po raz pierwszy podczas targów motoryzacyjnych w Genewie w 2003 roku pod nazwą Ford Focus C-Max, podkreślając przez to związek tego modelu z kompaktowym Focusem. Samochód charakteryzował się przeszklonym nadwoziem i jednobryłową sylwetką.
Pojazd był pierwszym kompaktowym minivanem Forda, opartym o płytę podłogową "Ford C1", którą wykorzystano także w Maździe Premacy oraz w zaprezentowanym rok później Focusie drugiej generacji. Model Focus C-Max był zapowiedzią stylistyki standardowego Focusa II.
Lifting.
W grudniu 2006 roku zaprezentowano zmodyfikowaną wersję pojazdu, w ramach której nazwa została uproszczona i skrócona do Ford C-Max. Facelifting nadwozia polegał głównie na zmianie wyglądu przodu pojazdu oraz modyfikacji tylnych lamp poprzez zastosowanie technologii LED. Oprócz tego, nieznacznie zmieniono wygląd wnętrza (przeprojektowany licznik oraz kolor podświetlenia przycisków zmieniony z zielonego na czerwony). Nowy wygląd nawiązuje do stylu "Kinetic Design".
Druga generacja.
Ford C-Max II został zaprezentowany po raz pierwszy w 2009 roku.
Po przedstawieniu pierwszych fotografii we wrześniu, pojazd został oficjalnie zaprezentowany podczas targów motoryzacyjnych we Frankfurcie jesienią 2009 roku.
Druga generacja C-Maksa jako pierwszy po miejskiej Fieście zaadaptowała nową generację języka stylistycznego "Kinetic Design" Forda, zyskując bardziej dynamiczną stylizację z dużym, trapezoidalnym wlotem w zderzaku, zadartą linią okien, agresywnie ukształconymi reflektorami i wyraźnie zarysowanymi przetłoczeniami na drzwiach bocznych.
Deska rozdzielcza utrzymała została w nowej awangardowej stylistyce Forda, również nawiązując do schematu stosowanego w przedstawionej rok wcześniej szóstej generacji Fiesty. Rozległa konsola centralna zyskała masywny panel radia, a także szeroko rozstawione nawiewy. Wyświetlacze umożliwiły kierowcy komunikowanie się z systemami HMI nowej generacji.
Grand C-Max.
Równolegle z podstawowym C-Maksem drugiej generacji, Ford wzorem konkurencyjnego Citroëna i Renault zdecydował się poszerzyć gamę swojego kompaktowego minivana o przedłużony wariant pod nazwą Grand C-Max. Samochód zyskał wyżej poprowadzoną linię dachu, odsuwane drzwi drugiego rzędu siedzeń, a także inaczej stylizowaną tylną część nadwozia.
C-Max Energi.
Specjalnie z myślą o rynku północnoamerykańskim zbudowana została także spalinowo-elektryczna odmiana Ford C-Max Energi o napędzie hybrydowym typu plug-in, która po prezentacji prototypu w 2011 roku, oficjalnie trafiła do sprzedaży w styczniu 2014.
Pojazd łączył czterocylindrowy silnik benzynowy o pojemności 2 litrów, razem z silnikiem elektrycznym i baterią rozwijając 188 KM mocy. Dzięki zastosowaniu paneli słonecznych na dachu, pojazd umożliwiał przejechanie ok. 1000 kilometrów przy średnim spalaniu 2,5l/100 km.
Lifting.
We wrześniu 2014 Ford zaprezentował odświeżone modele C-Max i Grand C-Max. Gama po restylizacji zyskała m.in. nowy, charakterystyczny dla producenta, kształt osłony chłodnicy, reflektory zintegrowane z ledowymi światłami do jazdy dziennej i przemodelowaną tylną klapę. We wnętrzu zmienił się kształt konsoli środkowej (na szczycie pojawił się dotykowy ekran o przekątnej 8 cali). Zmodyfikowano również paletę jednostek napędowych.
Sprzedaż.
W przeciwienstwie do poprzednika, C-Max oferowany i produkowany był także w Stanach Zjednoczonych z myślą o rynku Ameryki Północnej. W ramach polityki redukcji nierentownych modeli, którą ogłoszono w kwietniu 2018 roku, samochód wycofano z produkcji w zakładach w Wayne kilka miesięcy później.
W grudniu 2018 roku Ford poinformował, że również i w Europie model C-Max wzorem wersji amerykańskiej i zostanie wycofany ze sprzedaży bez przewidywanego następcy. Produkcja w zakładach w Walencji i Saarlouis zakończyła się w 2019 roku. Co więcej, w drugich z wymienionych zakładów przeprowadzona została redukcja etatów – pracę utraciło 6190 osób.

</doc>
<doc id="1336037" url="https://pl.wikipedia.org/wiki?curid=1336037" title="Kefar Jedidja">
Kefar Jedidja

Kefar Jedidja (hebr. כפר ידידיה) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron na północny wschód od miasta Netanja, w otoczeniu moszawów Bet Jicchak-Sza’ar Chefer, Awichajil, Giwat Szappira, Hadar Am i Kefar Monash.
Historia.
Moszaw został założony 9 kwietnia 1935 przez żydowskich imigrantów z Niemiec. Budowę osady sfinansowali Żydzi z Aleksandrii w Egipcie. Nazwano go na cześć żydowskiego filozofa Filona z Aleksandrii, nazywanego także jako Jedidja.
Kultura.
W moszawie jest ośrodek kultury i biblioteka.
Gospodarka.
Gospodarka moszawu opiera się na intensywnym rolnictwie, sadownictwie i uprawach w szklarniach.
Komunikacja.
Lokalną drogą prowadzącą w kierunku wschodnim można dojechać do drogi ekspresowej nr 4 (Erez–Kefar Rosz ha-Nikra) i moszawu Kefar Monash. Przez centrum moszawu przebiega droga nr 5700 , którą jadąc na południe dojedzie się do moszawu Bet Jicchak-Sza’ar Chefer, lub na północ do moszawu Hadar Am. Lokalna droga prowadzi na zachód do moszawu Awichajil.

</doc>
<doc id="1336039" url="https://pl.wikipedia.org/wiki?curid=1336039" title="Kefar Monash">
Kefar Monash

Kefar Monash () – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron w otoczeniu miasteczka Kefar Jona, moszawów Bet Jicchak-Sza’ar Chefer, Kefar Jedidja, Hadar Am, Kefar Chajjim, Bet ha-Lewi i Channi’el, kibuców Miszmar ha-Szaron i Ha-Ogen, oraz wioski Gannot Hadar. Na południowy wschód od moszawu znajduje się baza szkoleniowa Sił Obronnych Izraela zwana „"Obszarem 21"”.
Jest siedzibą władz administracyjnych samorządu regionu Emek Chefer.
Historia.
Moszaw został założony w 1946 przez zdemobilizowanych żydowskich żołnierzy z Brytyjskich Sił Zbrojnych. Nazwano go na cześć australijskiego gen. sir Johna Monasha (1865-1931) z czasów I wojny światowej, który był Żydem.
Edukacja.
W moszawie znajduje się szkoła podstawowa "Emek Hefer" oraz centrum edukacji religijnej "Chabad Kefar Monash".
Kultura i sport.
W moszawie jest ośrodek kultury oraz basen pływacki.
Gospodarka.
Gospodarka moszawu opiera się na intensywnym rolnictwie, sadownictwie, hodowli drobiu i bydła mlecznego.
Firma "Aquology Ltd." rozwija systemy intensywnej hodowli homarów oraz obiekty produkujące słodką wodę do ich hodowli.
Komunikacja.
Przez moszaw przebiega droga nr 5711 , którą jadąc na zachód dojeżdża się do drogi ekspresowej nr 4 (Erez–Kefar Rosz ha-Nikra), lub na wschód do moszawu Channi’el. Lokalna droga prowadzi na północny wschód do moszawu Bet ha-Lewi.

</doc>
<doc id="1336041" url="https://pl.wikipedia.org/wiki?curid=1336041" title="Ullamaliztli">
Ullamaliztli

Ullamaliztli – rytualna gra w piłkę plemion prekolumbijskiej Mezoameryki i Ameryki Południowej.
Pierwsze boiska do rytualnej gry w piłkę zbudowali Olmekowie w II tysiącleciu p.n.e.
Boiska do gry w ullamaliztli znajdowały się w każdym mieście prekolumbijskiej Mezoameryki. Wiele boisk zachowało się do czasów dzisiejszych na terenie obecnego Meksyku, m.in. w El Tajín i w Monte Albán oraz największe – w Chichén Itzá.
Boisko do gry.
Grano na zazwyczaj prostokątnym boisku "tlachtli" w kształcie dużej drukowanej litery I (dwuteownik). Boiska były różnej wielkości i różniły się kształtem. Wzdłuż dłuższych boków znajdowały się pochyłe platformy, a za nimi pionowy mur, na niektórych od razu pionowy lub nieco pochyły mur, bez platform. Na środku tego muru, po obu stronach były umieszczone kamienne pierścienie. Pierścienie były ustawione pionowo, a nie poziomo jak w koszykówce. Na dłuższych bokach znajdowały się rozszerzenia boiska zakończone pionową ścianą. Wokół boisk nie było trybun dla widzów. Przebieg gry mogła obserwować garstka ludzi, prawdopodobnie kapłanów.
Zasady gry.
Do gry używano piłki z twardej gumy wyrabianej z soku mlecznego drzew chicle. Piłkę podbijano biodrem (lub udem) tak, aby przerzucić ją przez jeden z kamiennych pierścieni zawieszonych na murze, na wysokości ok. 4 m. Prawdopodobnie, by uniknąć kontuzji i złamań, używano swoistych ochraniaczy na biodro w kształcie podkowy, wykonanych z kamienia, drewna lub twardej skóry.
Poza chwilą, gdy „zawodnik” wybierał miejsce, gdzie chciał rzucić piłkę, nie wolno jej było dotknąć dłońmi ani stopami.
Piłki były różnej wielkości, najczęściej piłki do koszykówki.
Drużyny składały się z jednego do czterech zawodników, czasami z większej liczby. Najczęściej jednak było to dwóch na dwóch.
Piłka mogła odbić się tylko jeden raz o ziemię. Nie są znane zasady punktacji obowiązujące w tej grze. Wiadomo tylko, że przerzucenie piłki przez pierścień było równoznaczne z wygraną. Stawką w grze mogło być życie zawodników albo nawet królestwo. Zasady gry mogły się zmieniać w ciągu wieków i w różnych kulturach. Na reliefie w Chichén Itzá widać ścięcie głowy zawodnikowi, być może przywódcy drużyny, ale nie wiadomo, czy wygranej, czy przegranej.
W symbolice ludów Mezoameryki boisko oznaczało wszechświat, piłka była równoznaczna ze Słońcem lub Księżycem, zaś sama gra symbolizowała niepewność losu i przypadek decydujący o życiu lub śmierci.
Gra w ullamaliztli miała przypominać czy odtwarzać wyczyny mitycznych Bohaterskich Bliźniaków w świecie podziemnym (Xibalba).

</doc>
<doc id="1336042" url="https://pl.wikipedia.org/wiki?curid=1336042" title="Michmoret">
Michmoret

Michmoret (hebr. מכמורת) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron na wybrzeżu Morza Śródziemnego przy rzece Aleksander, na południe od miasta Hadera, w otoczeniu strefy przemysłowej Emek Hefer, wioski Chofit i moszawu Bet Jannaj.
Historia.
Moszaw został założony w 1945 przez zdemobilizowanych żydowskich żołnierzy z brytyjskiej armii. Nazwany Michmoret, ponieważ wielu z jego założycieli trudniło się rybołówstwem. Grunty rolne zakupiono od Arabów z wioski Arab al-Nufay'at, która została zniszczona podczas wojny o niepodległość w 1948.
W 1951 przy porcie rybackim powstała szkoła, a wraz z nią wioska młodzieżowa Mewo’ot Jam.
Gospodarka.
Gospodarka moszawu opiera się na rolnictwie, rybołówstwie, sadownictwie i turystyce. Istnieje tutaj niewielki port rybacki.
W moszawie znajduje się "Camp Kimama Mikhmoret", który oferuje żydowskiej młodzieży wakacyjny wypoczynek. W ofercie znajdują się różnorodne kursy edukacyjne, biwaki oraz skauting, sporty wodne, piłka nożna, koszykówka, siatkówka, sztuki walki, taniec, teatr i śpiew. Przyjeżdża tutaj młodzież z Izraela i całego świata.
Ciekawostki.
Przy budynku szkoły "Mewo’ot Jam Nautical School" znajduje się latarnia morska Michmoret.
Komunikacja.
Przy moszawie przebiega autostrada nr 2 (Tel Awiw-Hajfa), brak jednak bezpośredniego wjazdu na nią. Z moszawu wychodzi lokalna droga, którą jadąc na południe dojeżdża się do moszawu Bet Jannaj i położonego przy nim węzła drogowego z autostradą nr 2 drogą nr 5720 , którą jadąc w kierunku wschodnim dojeżdża się do wioski Chofit i moszawu Kefar Witkin.

</doc>
<doc id="1336044" url="https://pl.wikipedia.org/wiki?curid=1336044" title="Fly High, Fall Far">
Fly High, Fall Far

Fly High, Fall Far – pierwszy minialbum zespołu Pendragon. Wydany został jedynie na płycie winylowej, lecz znajdujące się na nim utwory zostały później dołączone do specjalnego wydania The Jewel i w 2005.
Spis utworów.
Album zawiera utwory:
Strona 1
Strona 2
Skład zespołu.
Twórcami albumu są:

</doc>
<doc id="1336047" url="https://pl.wikipedia.org/wiki?curid=1336047" title="Labska bouda">
Labska bouda



</doc>
<doc id="1336049" url="https://pl.wikipedia.org/wiki?curid=1336049" title="Olesz">
Olesz

Olesz (hebr. עולש) – moszaw położony w samorządzie regionu Emek Chefer, w Dystrykcie Centralnym, w Izraelu.
Leży w dolinie Chefer, na granicy równiny Szaron z zachodnią częścią Samarii, w otoczeniu moszawów Be’erotajim, Burgeta, Channi’el i Gan Joszijja, kibuców Bachan i Jad Channa, oraz wioski Bat Chefer.
Historia.
Pierwotnie znajdowały się tutaj ziemie uprawne należące do arabskiej wioski Kakun (arab. قاقون), która przetrwała do czasów brytyjskiego Mandatu Palestyny. 29 listopada 1947 roku Zgromadzenie Ogólne Organizacji Narodów Zjednoczonych przyjęło "rezolucję nr 181" o podziale Palestyny na dwa państwa: żydowskie i arabskie. Na podstawie tej "rezolucji" wieś Kakun miała się znaleźć w państwie arabskim. Podczas wojny domowej w Mandacie Palestyny dochodziło w tym rejonie do licznych napięć. We wsi Kakun stacjonowała jednostka Arabskiej Armii Wyzwoleńczej, Batalion „Khitin”, który składał się z ochotników z arabskich państw. Przeprowadzali oni liczne ataki na sąsiednie żydowskie osiedla. 6 marca 1948 oddział żydowskiego Irgunu przeprowadził odwetowy atak na wieś Kakun.
Podczas wojny o niepodległość w rejonie wioski okopały się regularne wojska irackie, które 29 maja 1948 przeprowadziły atak na żydowskie osady En Wered, Kefar Jabec i Ge’ulim. W dniach 4-5 czerwca 1948 doszło do bitwy o Kakun. Po ciężkich walkach żydowskie oddziały Hagany wyparły ze wsi siły irackie. W dwa dni później izraelskie dowództwo podjęło decyzję o zniszczeniu wioski, aby uniemożliwić jej mieszkańcom powrót. Do grudnia 1948 wieś przestała istnieć.
Współczesny moszaw został założony w 1949 przez żydowskich imigrantów z Rumunii. Początkowo nazywał się Be’erotayim Bet, jednak później nazwę zmieniono na współczesną, ponieważ w rejonie tym istnieje wiele upraw rolniczych cykorii. W 1953 osiedliła się tutaj grupa imigrantów z Afryki Północnej.
Kultura i sport.
W moszawie znajduje się ośrodek kultury oraz boisko do piłki nożnej.
Gospodarka.
Gospodarka moszawu opiera się na intensywnym rolnictwie, uprawie warzyw i kwiatów w szklarniach.
Komunikacja.
Na wschód od moszawu przebiega autostrada nr 6, brak jednak możliwości bezpośredniego wjazdu na nią. Z moszawu wyjeżdża się dwoma lokalnymi drogami na południe do moszawu Be’erotajim, a następnie na drogę ekspresową nr 57 (Netanja–Niccane Oz).

</doc>
<doc id="1336052" url="https://pl.wikipedia.org/wiki?curid=1336052" title="Samolot lekki">
Samolot lekki



</doc>
<doc id="1336053" url="https://pl.wikipedia.org/wiki?curid=1336053" title="Junín (ujednoznacznienie)">
Junín (ujednoznacznienie)



</doc>
<doc id="1336054" url="https://pl.wikipedia.org/wiki?curid=1336054" title="Odon poznański">
Odon poznański



</doc>
<doc id="1336055" url="https://pl.wikipedia.org/wiki?curid=1336055" title="Bat Chen">
Bat Chen

Bat Chen (hebr. בת חן) - izraelska wieś położona w samorządzie regionu Emek Chefer, w Dystrykcie Centralnym.
Leży na równinie Szaron w odległości 5 km na północny wschód od miasta Netanja, w otoczeniu moszawów Bitan Aharon, Giwat Szappira, Awichajil i Chawaccelet ha-Szaron.
Historia.
Osada została założona w 1967.
Gospodarka.
Gospodarka wioski opiera się na rolnictwie i sadownictwie.
Komunikacja.
Przy wiosce przebiega autostrada nr 2 (Tel Awiw–Hajfa) oraz droga nr 5710 , którą jadąc w kierunku zachodnim dojeżdża się do moszawu Chawaccelet ha-Szaron, natomiast jadąc na północ dojeżdża się do moszawu Bitan Aharon. Lokalna droga prowadzi do położonego na południowym wschodzie moszawu Giwat Szappira.

</doc>
<doc id="1336057" url="https://pl.wikipedia.org/wiki?curid=1336057" title="NFI Empik Media &amp; Fashion">
NFI Empik Media &amp; Fashion

Narodowy Fundusz Inwestycyjny Empik Media &amp; Fashion SA (dawniej: Narodowy Fundusz Inwestycyjny Hetman SA) – spółka akcyjna założona w 1993 przez Skarb Państwa jako narodowy fundusz inwestycyjny, od 1997 notowana na Giełdzie Papierów Wartościowych w Warszawie.
Działalność.
Fundusz poprzez spółki zależne prowadzi głównie detaliczną działalność handlową. Do grupy należą sieć „Empik” oraz sklepy „Smyk”. W sumie grupa dysponuje 60 markami, zarówno własnymi, jak i cudzymi, używanymi na podstawie umów franczyzowych.
Struktura.
Fundusz jest podmiotem dominującym grupy kapitałowej, w skład której wchodzą:
Historia.
Fundusz, podobnie jak 14 pozostałych NFI, został powołany na podstawie ustawy z 30 kwietnia 1993 o narodowych funduszach inwestycyjnych i początkowo działał pod firmą „Piętnasty Narodowy Fundusz Inwestycyjny”, zmienioną później na „Narodowy Fundusz Inwestycyjny Hetman”. Po raz pierwszy akcje spółki były notowane na GPW 12 czerwca 1997.
W listopadzie 2003 Hetman zawarł umowę z Bankiem Austria Creditanstalt AG oraz ze spółkami grupy EBG, w skład której wchodziły: holenderski Eastbridge NV, luksemburski Empik Centrum Investments SA oraz Domy Towarowe Centrum SA z siedzibą w Warszawie, na podstawie której Eastbridge wraz z podmiotami zależnymi miał się stać jednostką dominującą wobec funduszu. Transakcja została zamknięta w marcu 2004. Grupa EBG objęła akcje nowej emisji w zamian za wniesienie do NFI Hetman wkładu niepieniężnego w postaci 100% udziałów lub akcji przedsiębiorstw: Empik sp. z o.o., Galeria Centrum sp. z o.o., Licomp Empik Multimedia Sp. z o.o., czeskiego Optimum Distribution CZSK, Smyk sp. z o.o., Ultimate Fashion sp. z o.o., Young Fashion sp. z o.o. i E-Foto s.r.o. z siedzibą w Pradze, a także 97% akcji szwajcarskiego East Services SA. Ponadto w drodze zamiany na własne akcje, fundusz nabył udziały w warszawskim Optimum Distribution 
sp. z o.o. Po tej transakcji grupa EBG posiadała 91,43% akcji Hetmana, a BACA – 6,71%. Wymieniono również wszystkich członków rady nadzorczej, a dotychczasowy prezes złożył rezygnację.
5 lipca 2004 prezesem zarządu spółki został Maciej Dyjas. Od 7 września 2004 fundusz działa pod obecną nazwą.
W kwietniu 2010 Prezesem Zarządu został Maciej Szymański.
W przeszłości fundusz był właścicielem sieci domów towarowych „Galeria Centrum”. Inwestycja nie była jednak udana – sieć popadła w długi i przynosiła straty. W 2006 za kwotę 10 mln zł została sprzedana Vistuli &amp; Wólczance.
W lipcu 2016 roku, słowackie przedsiębiorstwo Krockella ogłosiło przymusowy wykup akcji, a następnie nadzwyczajne walne zgromadzenie zdecydowało o wycofaniu spółki z obrotu giełdowego. Następnie w październiku 2016 roku, akcje spółki zostały zmaterializowane i wykluczone z obrotu giełdowego.
Akcjonariat.
Według danych z sierpnia 2008 największym akcjonariuszem spółki był Eastbridge B.V./S.a.r.l., wraz z podmiotami zależnymi posiadający 63,14% akcji i głosów na WZA. Commercial Union Otwarty Fundusz Emerytalny BPH CU WBK ma 9,69%, a pozostali – 27,17% akcji i głosów.
Pod koniec lipca 2016 roku Krockella s.r.o. ogłosiła przymusowy wykup 1 368 994 akcji EMF, stanowiących 1,3% kapitału zakładowego, po 4,35 zł za sztukę.
Po rozliczeniu w maju wezwania na akcje EMF - Penta Investments Limited, Bookzz Holdings Limited, EMF Holding 2 B.V., Marek Ondrejka, Krockella Limited, Krockella s.r.o. oraz EMF Holding 4 B.V. posiadały łącznie 103 237 438 akcji spółki uprawniających łącznie do 97,7% ogólnej liczby głosów na walnym zgromadzeniu.
Prezes.
W kwietniu 2010 prezesem zarządu został Maciej Szymański.
W latach 2004-2010 funkcję prezesa zarządu pełnił Maciej Dyjas - obecnie prezes grupy Eastbridge oraz przewodniczący rady nadzorczej NFI Empik Media &amp; Fashion S.A. Maciej Dyjas ukończył informatykę i zarządzanie na Uniwersytecie Warszawskim, studiował także na uniwersytecie w Stuttgarcie. W latach 1986-1994 pracował na kierowniczych stanowiskach w firmie doradczej Wandel Golterman/Hewlett Packard Systems.
W 1994 grupa Eastbridge kupiła od Skarbu Państwa wszystkie udziały w spółce Empik, a Dyjas został jej dyrektorem generalnym i prezesem. W 1998 otrzymał stanowisko wiceprezesa Eastbridge NV. W lipcu 2004, już po przejęciu NFI Hetman przez Eastbridge, został prezesem funduszu.
Linki zewnętrzne.
www.emf-group.eu

</doc>
<doc id="1336060" url="https://pl.wikipedia.org/wiki?curid=1336060" title="Krusze (stacja kolejowa)">
Krusze (stacja kolejowa)

Krusze – węzłowa stacja kolejowa znajdująca się we wsi Krusze, w gminie Klembów, w powiecie wołomińskim, w województwie mazowieckim, w Polsce. 
W roku 2017 stacja obsługiwała 0–9 pasażerów na dobę.
Opis stacji.
Peron.
Stacja składa się z jednego peronu wyspowego, z dwiema krawędziami peronowymi.
Powierzchnia peronu pokryta asfaltem i płytami chodnikowymi.
Na peronach znajdują się: 
Przejazd kolejowo-drogowy.
Na zachodniej głowicy peronu, przy wejściu na przystanek, znajduje się przejazd kolejowo-drogowy kategorii A. Jest zabezpieczony rogatkami i obsługiwany przez dróżnika.
Nastawnia.
Za stacją, w kierunku Tłuszcza znajduje się czynna nastawnia oraz odgałęzienie torów do Pilawy.
Na stacji znajdują się czynne semafory świetlne.
Pociągi.
Na stacji zatrzymuje się następująca liczba pociągów w danych relacjach:

</doc>
<doc id="1336061" url="https://pl.wikipedia.org/wiki?curid=1336061" title="Guaviare (ujednoznacznienie)">
Guaviare (ujednoznacznienie)



</doc>
<doc id="1336064" url="https://pl.wikipedia.org/wiki?curid=1336064" title="Bat Chefer">
Bat Chefer

Bat Chefer (hebr. בת חפר) – wieś położona w samorządzie regionu Emek Chefer, w Dystrykcie Centralnym, w Izraelu.
Leży w dolinie Chefer, na granicy równiny Szaron z zachodnią częścią Samarii, w otoczeniu kibuców Jad Channa i Bachan, oraz moszawów Niccane Oz, Olesz i Gan Joszijja. Na wschód od wioski przebiega granica terytoriów Autonomii Palestyńskiej, która jest strzeżona przez mur bezpieczeństwa. Po stronie palestyńskiej znajduje się miasto Tulkarm.
Historia.
Budowa nowej osady położonej w tym miejscu rozpoczęła się w 1995. Pierwsi mieszkańcy wprowadzili się do nowych domów w 1996.
Podczas palestyńskiego powstania nieposłuszeństwa Intifady Al-Aksy wioska była częstym celem ostrzału terrorystycznego. Doprowadziło to do wybudowania w 2002 muru bezpieczeństwa, który oddzielił terytorium izraelskie od palestyńskiego.
Edukacja.
W wiosce znajduje się szkoła podstawowa "Sadot".
Kultura i sport.
W wiosce jest ośrodek kultury, amfiteatr, boisko do piłki nożnej oraz korty tenisowe.
Komunikacja.
Na zachód od wioski przebiega autostrada nr 6, brak jednak możliwości bezpośredniego wjazdu na nią. Z wioski wyjeżdża się na zachód na drogę nr 5714, którą jadąc na południowy zachód dojeżdża się do kibucu Jad Channa, lub jadąc na północ dojeżdża się do kibucu Bachan.

</doc>
<doc id="1336067" url="https://pl.wikipedia.org/wiki?curid=1336067" title="Simone Corsi">
Simone Corsi

Simone Corsi (ur. 24 kwietnia 1987 w Rzymie) – włoski motocyklista uczestniczący w Motocyklowych Mistrzostwach Świata. Pierwszy raz wystąpił na mistrzostwach świata 2 czerwca 2002 roku w Grand Prix Włoch mając zaledwie 15 lat. Swoje pierwsze zwycięstwo odniósł w swoje 20 urodziny. W sezonie 2008 zdobył wicemistrzostwo świata w klasie 125 cm³.

</doc>
<doc id="1336070" url="https://pl.wikipedia.org/wiki?curid=1336070" title="Miękisz asymilacyjny">
Miękisz asymilacyjny

Miękisz asymilacyjny, miękisz zieleniowy, chlorenchyma – tkanka roślinna, wyspecjalizowany miękisz, złożony z komórek zawierających liczne soczewkowate chloroplasty. Jest tkanką żywą. Zachodzi w nim proces fotosyntezy. Występuje głównie w liściach i młodych łodygach. 
W liściach wypełnia przestrzeń między epidermą górną a dolną, stanowiąc główny składnik mezofilu. Zwykle w liściach występują dwie formy miękiszu asymilacyjnego: miękisz palisadowy, miękisz gąbczasty. Miękisz palisadowy tworzy jedną lub kilka warstw zwykle w górnej warstwie liścia. Może również występować w łodygach roślin, jeśli organ ten przejął funkcje asymilacyjne. U niektórych roślin występować może tylko jedna z tych form. Jednorodny miękisz asymilacyjny, zbudowany z równoramiennych komórek z niewielkimi przestworami międzykomórkowymi, występuje w liściach wielu traw. W liściach szpilkowych komórki miękiszu są jednorodne, a ściany komórkowe wpuklają się do środka.

</doc>
<doc id="1336076" url="https://pl.wikipedia.org/wiki?curid=1336076" title="Komisja śledcza do zbadania okoliczności tragicznej śmierci byłej posłanki Barbary Blidy">
Komisja śledcza do zbadania okoliczności tragicznej śmierci byłej posłanki Barbary Blidy

Komisja śledcza do zbadania okoliczności tragicznej śmierci byłej posłanki Barbary Blidy (SKBB) – sejmowa komisja śledcza działająca w oparciu o artykuł 111 Konstytucji RP, "Ustawę o sejmowej komisji śledczej" oraz powołującą ją do istnienia uchwałę Sejmu z 19 grudnia 2007.
Przedmiot prac komisji.
Przedmiotem prac komisji jest:
Skład komisji.
Skład komisji w dniu zakończenia działalności:
Były członek komisji.
Zmiany w składzie osobowym w czasie działania komisji:
Prace komisji.
Wykaz posiedzeń komisji wraz z porządkiem obrad:

</doc>
<doc id="1336078" url="https://pl.wikipedia.org/wiki?curid=1336078" title="The Jewel">
The Jewel

The Jewel - pierwszy długogrający (LP) album zespołu Pendragon. Został wydany w 1985 roku, a w 2005 ukazała się specjalna zremasterowana wersja z dodatkowymi utworami "Fly High, Fall Far", "Victims of Life", "Armageddon" oraz "Insomnia".
Spis utworów.
Bonus:

</doc>
<doc id="1336079" url="https://pl.wikipedia.org/wiki?curid=1336079" title="VCF">
VCF



</doc>
<doc id="1336080" url="https://pl.wikipedia.org/wiki?curid=1336080" title=".vcf">
.vcf



</doc>
<doc id="1336082" url="https://pl.wikipedia.org/wiki?curid=1336082" title="Miękisz zieleniowy">
Miękisz zieleniowy



</doc>
<doc id="1336083" url="https://pl.wikipedia.org/wiki?curid=1336083" title="Zygmunt Rytka">
Zygmunt Rytka

Zygmunt Rytka (ur. 11 marca 1947 w Warszawie, zm. 23 marca 2018 w Sokołowsku) – polski artysta intermedialny. Zajmował się fotografią, sztuką wideo i instalacją. Mieszkał i pracował w Sokołowsku.
Debiutował w 1974 roku w warszawskiej Galerii Remont ekspozycją "Przedziały czasowe", która nawiązywała do tradycji sztuki konceptualnej. Od początku lat 80. związany był z Małą Galerią ZPAF w Warszawie. W 1981 wystawił tam swoje fotografie, które łączyły reportaż z analizą relacji między rozmaitymi postawami istniejącymi w środowisku artystycznym.
W latach 1970–1980 zajmował się dokumentacją życia artystycznego. Powstały w tym czasie cykl o tej tematyce zatytułował "Obok sztuki". Czarno-białe zdjęcia wzbogacone o kolorowe dopełnienia oraz podpisy postaci były wystawiane pod tym właśnie tytułem.
W latach 70. realizował filmy eksperymentalne, a w 80. wideo. Od lat 80. związany z łódzkim środowiskiem niezależnym – początkowo Kulturą Zrzuty, potem Galerią Wschodnią, a także z Galerią FF w Łodzi. W okresie 1975–1977 pracował w Galerii Współczesnej w Warszawie.
Nagrody i wyróżnienia.
W 2009 r. Zygmunt Rytka został odznaczony Srebrnym Medalem „Zasłużony Kulturze Gloria Artis”. W 2011 r. został laureatem Nagrody im. Katarzyny Kobro. Ponadto otrzymał Dyplom i medal ZPAF w 1997 roku, medal XX-lecia MHF w Krakowie w 2007 roku oraz Nagrodę Specjalną Ministra Kultury w 2007 roku.

</doc>
<doc id="1336085" url="https://pl.wikipedia.org/wiki?curid=1336085" title="Natan Szpigel">
Natan Szpigel

Natan Szpigel (ur. 1886 w Łodzi, zm. 1942 w Treblince) – polski malarz i rysownik żydowskiego pochodzenia.
Był członkiem ugrupowania Srebrny Wóz oraz łódzkiego Startu. Uczył się w Łodzi, debiutował tam w 1918 na wystawie Stowarzyszenia Artystów i Zwolenników Sztuk Pięknych. W 1921 wystawiał w Warszawie, następnie dzięki stypendium wyjechał do Rzymu. Uczył się tam w Akademii Greinera i w pracowni Henryka Glincensteina. W latach 1923–1925 mieszkał w Berlinie, Dreźnie i Paryżu, w 1924 wystawiał w paryskim Salonie Jesiennym. W 1927 jego prace pokazano w Miejskiej Galerii Sztuki w Łodzi, rok później ponownie w Warszawie. W latach 1929-1931 wyjeżdżał do Paryża, Wenecji i Londynu, gdzie w 1930 miał wystawę indywidualną w żydowskim muzeum Ben Uri Literary and Art Society. W 1934 wystawiał w Krakowie, a w 1937 Warszawie i Lwowie.
Twórczość Szpigla kształtowała się w kręgu tradycji ekspresjonistycznej, związanej z grupą „Jung Idysz” i poznańskim „Buntem”. W pierwszych pracach przeważała tematyka społeczna (np. "Wyzyskiwany" czy "Nędza") oraz religijna. Później malował portrety, pejzaże i martwe natury. Często stosował technikę akwarelową.
Tworzył także w Kazimierzu Dolnym.
Podczas II wojny światowej przebywał w łódzkim getcie, gdzie wykonał wiele rysunków obrazujących niewolniczą pracę Żydów, nędzę i głód. Prace te zachowały się i znajdują się obecnie w zbiorach Muzeum Żydowskiego Instytutu Historycznego.

</doc>
<doc id="1336091" url="https://pl.wikipedia.org/wiki?curid=1336091" title="Montenegro">
Montenegro



</doc>
<doc id="1336092" url="https://pl.wikipedia.org/wiki?curid=1336092" title="Etna (album)">
Etna (album)

Etna – siódmy album studyjny zespołu Bajm wydany 6 września 1995 roku nakładem wytwórni Starling S.A. Spośród dotychczasowych albumów wyróżniał się dynamicznością utworów i zastosowaniem ciężkich brzmień. Od czasu Etny istnieje stały skład zespołu.
Był jednym z kilku polskich albumów wydanych na MiniDiscu.
5 sierpnia 2000 roku wydano reedycję albumu ze zmienioną szatą graficzną.

</doc>
<doc id="1336094" url="https://pl.wikipedia.org/wiki?curid=1336094" title="Marc Degryse">
Marc Degryse

Marc Gabriel Degryse (ur. 4 września 1965 roku w Roeselare) – były belgijski piłkarz występujący na pozycji ofensywnego pomocnika lub napastnika.
Kariera klubowa.
Marc Degryse zawodową karierę rozpoczynał w 1983 roku w Club Brugge. W debiutanckim sezonie wystąpił w 20 spotkaniach i strzelił dziewięć goli. W kolejnych sezonach był już podstawowym zawodnikiem belgijskiego zespołu. W rozgrywkach 1984/1985 zdobył 21 bramek i zajął trzecie miejsce w klasyfikacji najlepszych strzelców. W kolejnych sezonach Degryse także imponował skutecznością. Łącznie dla Club Brugge wystąpił w 181 ligowych spotkaniach, w których 96 razy wpisał się na listę strzelców. W 1986 roku wywalczył puchar, a w 1988 roku mistrzostwo kraju. W obu tych latach wraz z drużyną sięgnął także po Superpuchar Belgii. W 1989 roku Degryse podpisał kontrakt z zespołem RSC Anderlecht, w barwach którego także prezentował bardzo wysoką formę. Z "Fiołkami" odnosił wiele sukcesów - cztery razy (w 1991, 1993, 1994 i 1995 roku) zdobył mistrzostwo, do tego raz sięgnął po puchar i dwa razy po superpuchar kraju, dotarł także do finału Pucharu Zdobywców Pucharów. W 1991 roku Degryse został wybrany najlepszym piłkarzem w belgijskiej lidze. Dla Anderlechtu wychowanek Club Brugge rozegrał łącznie 170 ligowych pojedynków, w których zdobył 66 bramek. Stade Constant Vanden Stock opuścił w 1995 roku, kiedy to został zawodnikiem Sheffield Wednesday. Razem z angielską drużyną zajął piętnastą pozycję w Premier League mają tylko dwa punkty przewagi nad strefą spadkową. W barwach ekipy "The Owls" Belg wystąpił w 34 meczach i strzelił osiem bramek. W 1996 roku trafił do PSV Eindhoven, z którym wywalczył mistrzostwo Holandii. Degryse zagrał w 23 ligowych meczach, jednak w sezonie 1997/1998 na boisku pojawił się tylko osiem razy. Po zakończeniu rozgrywek belgijski zawodnik powrócił do kraju i podpisał kontrakt z KAA Gent, z którym zajął ósme miejsce w lidze. Latem 1999 roku Degryse przeniósł się do Germinalu Beerschot Antwerpia, gdzie zdołał wywalczył sobie miejsce w podstawowym składzie. W drużynie "De Ratten" spędził trzy sezony, w trakcie których wystąpił w 97 spotkaniach i zdobył 27 bramek. W 2002 roku Belg zdecydował się zakończyć karierę. Ostatni mecz rozegrał 4 maja przeciwko Sportingowi Charleroi, który zakończył się zwycięstwem Germinalu 4:1.
Kariera reprezentacyjna.
W reprezentacji Belgii Degryse zadebiutował 5 września 1984 roku w przegranym 0:2 pojedynku z Argentyną. W 1990 roku został powołany do drużyny narodowej na mistrzostwa świata. Na turnieju tym Belgowie odpadli w 1/8 finału, kiedy to po dogrywce przegrali z Anglią 1:0. Degryse na włoskich boiskach wystąpił we wszystkich czterech meczach, a w zwycięskim 2:0 spotkaniu przeciwko Korei Południowej wpisał się na listę strzelców. W 1994 roku Paul Van Himst powołał Degryse na kolejne mistrzostwa świata. Tym razem Belgowie także zakończyli swój udział w turnieju na 1/8 finału, gdzie tym razem lepsi okazali się Niemcy. Belgijski piłkarz strzelił zwycięskiego gola w meczu z Meksykiem (1:0), a w spotkaniu przeciwko Arabii Saudyjskiej w 24 minucie opuścił boisku z powodu kontuzji, która wykluczyła go z gry w pojedynku z Niemcami. Łącznie dla reprezentacji Belgii Degryse rozegrał 63 mecze, w których zdobył 23 bramki. Ostatni mecz w kadrze rozegrał przeciwko Holandii 14 grudnia 1996 roku.

</doc>
<doc id="1336095" url="https://pl.wikipedia.org/wiki?curid=1336095" title="Chofit">
Chofit

Chofit (hebr.: חופית) - wieś położona w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron przy rzece Aleksander, na południe od miasta Hadera, w otoczeniu moszawów Kefar Witkin, Bet Jannaj, Michmoret, Ge’ule Teman, Kefar ha-Ro’e i Eljasziw.
Historia.
Osada została założona w 1952, jednak jej oficjalne uznanie nastąpiło w 1955. Nazwa nawiązuje do bliskiego położenia brzegu morza.
Kultura i sport.
W wiosce jest ośrodek kultury, biblioteka i basen kąpielowy.
Gospodarka.
Gospodarka wioski opiera się na intensywnym rolnictwie.
Komunikacja.
Przy wiosce przebiega droga nr 5720 , którą jadąc w kierunku zachodnim dojeżdża się do węzła drogowego z autostradą nr 2 (Tel Awiw-Hajfa), natomiast jadąc w kierunku południowym dojeżdża się do moszawu Kefar Witkin lub w kierunku wschodnim do skrzyżowania z drogą ekspresową nr 4 (Netiw ha-Asara-Kefar Rosz ha-Nikra).

</doc>
<doc id="1336097" url="https://pl.wikipedia.org/wiki?curid=1336097" title="Cuki Jam">
Cuki Jam

Cuki Jam (hebr.: צוקי ים) - wieś położona w samorządzie regionu Emek Chefer, w Dystrykcie Centralnym, w Izraelu.
Leży na wybrzeżu Morza Śródziemnego.
Historia.
Osada została założona w 1956.

</doc>
<doc id="1336099" url="https://pl.wikipedia.org/wiki?curid=1336099" title="Šumvald">
Šumvald

Šumvald – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 1638 mieszkańców.

</doc>
<doc id="1336100" url="https://pl.wikipedia.org/wiki?curid=1336100" title="Szoszannat ha-Amakim">
Szoszannat ha-Amakim

Szoszannat ha-Amakim (hebr.: שושנת העמקים) – wieś położona w samorządzie regionu Emek Chefer, w Dystrykcie Centralnym, w Izraelu.
Leży na wybrzeżu Morza Śródziemnego.
Historia.
Osada została założona w 1951.

</doc>
<doc id="1336101" url="https://pl.wikipedia.org/wiki?curid=1336101" title="Santa Rita">
Santa Rita

Miejscowości w USA:
Miejscowości w Wenezueli:

</doc>
<doc id="1336102" url="https://pl.wikipedia.org/wiki?curid=1336102" title="Pokochajmy się">
Pokochajmy się

Pokochajmy się (ang. "Let's Make Love") – amerykańska komedia romantyczna z 1960 roku, w reżyserii George’a Cukora.
Opis fabuły.
Jean-Marc Clement - multimilioner dowiaduje się, że na Broadwayu ma zostać wystawiona sztuka parodiująca jego oraz inne, słynne osobistości. Wraz ze swoim rzecznikiem prasowym udaje się na próbę owego teatru rewiowego. Spotyka tam Amandę Dell - piękną, śpiewającą aktorkę, która uważa go za bezrobotnego aktora szukającego pracy. Jean-Marc zakochuje się w Amandzie i chce zdobyć serce dziewczyny jako biedny aktor, a nie jako milioner. Przyjmuje więc proponowaną rolę i gra sam siebie, czyli Jean-Marc Clementa...
Film otrzymał nominację do Oscara za najlepszą muzykę.

</doc>
<doc id="1336104" url="https://pl.wikipedia.org/wiki?curid=1336104" title="Mewo’ot Jam">
Mewo’ot Jam

Mewo’ot Jam (hebr.: מבואות ים; pol. "Brama Morza") - wieś młodzieżowa położona w samorządzie regionu Emek Chefer, w Dystrykcie Centralnym, w Izraelu.
Leży na równinie Szaron na wybrzeżu Morza Śródziemnego przy rzece Aleksander, na południe od miasta Hadera, w otoczeniu moszawu Michmoret.
Historia.
Wioska została założona w 1951 jako zespół akademików należących do szkoły "Mewo’ot Jam Nautical School".
Edukacja.
Szkole "Mewo’ot Jam Nautical School" należy do izraelskiej marynarki wojennej. Młodzież kształci się w kierunkach nauk morskich: żeglarstwo, biologia i rolnictwo morskie, prace podwodne, mechanika, elektronika i elektryka okrętowa. W 2006 kształciło się tutaj 634 studentów. Studenci podczas nauki noszą mundury wojskowe i uczestniczą w oficjalnych wojskowych defiladch. Wielu z absolwentów szkoły służy później w marynarce wojennej.
Uczelnia jest siedzibą organizacji "IMMRAC" (ang. "Israel Marine Mammal Research &amp; Assistance Center"), która prowadzi badania nad zachowaniem populacji waleni zamieszkujących wschodni rejon Morza Śródziemnego.
Ciekawostki.
Przy budynku szkoły "Mewo’ot Jam Nautical School" znajduje się latarnia morska Michmoret.
Komunikacja.
Z wioski wychodzi lokalna droga prowadząca do moszawu Michmoret, a następnie na południe dojeżdża się nią do moszawu Bet Jannaj i położonego przy nim węzła drogowego z autostradą nr 2 (Tel Awiw-Hajfa) i drogą nr 5720 , którą jadąc w kierunku wschodnim dojeżdża się do wioski Chofit i moszawu Kefar Witkin.

</doc>
<doc id="1336105" url="https://pl.wikipedia.org/wiki?curid=1336105" title="Těšetice">
Těšetice

Těšetice – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 1315 mieszkańców.

</doc>
<doc id="1336108" url="https://pl.wikipedia.org/wiki?curid=1336108" title="Codex Manesse">
Codex Manesse

Codex Manesse, Manesse Codex (niem. Große Heidelberger Liederhandschrift) – najważniejszy zbiór średniowiecznej poezji niemieckiej spisany na pergaminie i bogato zilustrowany w latach 1305 – 1340. 
Autorami zebranych w księdze utworów są szlachetnie urodzeni muzycy i poeci liryczni zwani minnesingerami. Inspiracją dla nich była twórczość francuskich trubadurów. Księga zawiera utwory 139 autorów i 137 wyjątkowej urody miniatury przedstawiające minnesingerów i ich herby. 
Jedna z miniatur przedstawia księcia wrocławskiego Henryka IV Prawego w roli zwycięzcy turnieju rycerskiego odbierającego wieniec, wręczany mu przez jedną z dam zasiadających na honorowych trybunach. Henryk IV Prawy lekcje cnót rycerskich i rzemiosła wojennego otrzymał na dworze króla czeskiego Przemysła Ottokara II. 
Inna ilustracja przedstawia Wacława II z dynastii Przemyślidów, syna i następcę Przemysła Ottokara II, ówczesnego króla Czech i króla Polski (1300-1305). Wacław zasiada na królewskim tronie i przedstawiony jest jako opiekun poetów. Wychowywany na dworze ojca Wacław II był mecenasem, miłośnikiem i twórcą poezji rycerskiej. Sam układał wiersze miłosne, z których trzy zapisano w Codex Manesse.
Miniatury są cennym źródłem wiedzy o ówczesnych ubiorach, przedmiotach codziennego użytku i znakach heraldycznych. Spośród 137 miniatur 10 przedstawia też instrumenty muzyczne. Na pięciu pojawia się fidel, po dwie miniatury przedstawiają flet poprzeczny, róg myśliwski, psałterium, na jednej jest szłamaja i dudy (obok innych instrumentów).
Obecnie "Codex Manesse" znajduje się w bibliotece najstarszego niemieckiego Uniwersytetu Ruprechta-Karola w Heidelbergu i dlatego nazywany jest też "Wielkim śpiewnikiem heidelberskim".

</doc>
<doc id="1336109" url="https://pl.wikipedia.org/wiki?curid=1336109" title="Samorząd Regionu Gezer">
Samorząd Regionu Gezer

Samorząd Regionu Gezer (hebr. מועצה אזורית גזר) – samorząd regionu położony w Dystrykcie Centralnym, w Izraelu.
Samorządowi podlegają osady rolnicze położone w połowie drogi między Jerozolimą a Jaffą.
Osiedla.
Samorządowi podlega 6 kibuców, 15 moszawów i 4 wioski.

</doc>
<doc id="1336112" url="https://pl.wikipedia.org/wiki?curid=1336112" title="DNET">
DNET



</doc>
<doc id="1336114" url="https://pl.wikipedia.org/wiki?curid=1336114" title="Topola osikowa">
Topola osikowa

Topola osikowa ("Populus tremuloides" Michx.) – gatunek drzewa należący do rodziny wierzbowatych ("Salicaceae"). Występuje w Ameryce Północnej (nie należy go mylić z europejską topolą osiką – "Populus tremula").
Ekologia.
Występuje na zróżnicowanych siedliskach. Nie znosi silnego zacienienia i pojawia się na terenach otwartych w postaci jednogatunkowych drzewostanów lub mieszanych z udziałem innych światłolubnych gatunków. Masowo kolonizuje miejsca po pożarach. Występuje w postaci klonalnej (jako genet) – nowe drzewa wyrastają z odrostów korzeniowych. Znane są okazy liczące dziesiątki tysięcy ramet (pni) zajmujących ponad 17 hektarów powierzchni, osiągających łączną masę ponad 6,5 tys. ton (dla największego klonu zwanego "" obliczono masę 6615 ton) i żyjących być może już od miliona lat.

</doc>
<doc id="1336115" url="https://pl.wikipedia.org/wiki?curid=1336115" title="Tovéř">
Tovéř

Tovéř – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 627 mieszkańców.

</doc>
<doc id="1336116" url="https://pl.wikipedia.org/wiki?curid=1336116" title="Gezer (kibuc)">
Gezer (kibuc)

Gezer (hebr. גזר) – kibuc położony w Samorządzie Regionu Gezer, w Dystrykcie Centralnym, w Izraelu. Członek Ruchu Kibuców ("Ha-Tenu’a ha-Kibbucit").
Położenie.
Kibuc jest położony na północnym skraju równiny Szefela, u wlotu do doliny Ajalon.
W jego otoczeniu znajdują się moszawy Azarja, Bet Uzzi’el, Kefar Szemu’el i Miszmar Ajjalon, oraz wioski Bet Chaszmonaj i Karme Josef z Samorządu Regionu Gezer.
Demografia.
Liczba mieszkańców Gezer:
Historia.
Kibuc został założony w 1945 przez żydowskich imigrantów z Europy i został początkowo nazwany Tel Gezer, od nazwy sąsiedniego wzgórza na którym wznoszą się ruiny starożytnego miasta kananejskiego Gezer.
Kibuc leżał w pobliżu strategicznej drogi prowadzącej z nadmorskiej równiny Szaron do Jerozolimy. Podczas wojny domowej w Mandacie Palestyny pod koniec 1947 siły arabskich milicji rozpoczęły ataki na żydowskie konwoje do Jerozolimy. Położenie kibucu Gezer było szczególnie trudne, ponieważ w jego sąsiedztwie były duże skupiska arabskie w miastach Lod i Ramla. Przeciwdziałając tym atakom, żydowska organizacja paramilitarna Hagana przeprowadziła szereg operacji militarnych, w wyniku których zmuszono większość ludności arabskiej do opuszczenia swoich domów. Podczas wojny o niepodległość na wschód od kibucu, w rejonie doliny Ajalon i wzgórza Latrun rozlokowane były pozycje jordańskiego Legionu Arabskiego. Izraelska armia przeprowadziła w dniach 8-9 czerwca operację Joram, której celem było odblokowanie tzw. „korka Latrun” i przywrócenie komunikacji z Jerozolimą. Początkowe natarcie, które miało za zadanie zmylić jordańskie dowództwo, zostało wówczas wyprowadzone z rejonu kibucu Gezer. W odwecie, jordańscy żołnierze zaatakowali 10 czerwca kibuc. Doszło wówczas do bitwy o Gezer, podczas której kibuc upadł i został doszczętnie zniszczony. Wieczorem osadę odbiły siły żydowskiego Palmach.
Po wojnie kibuc został odbudowany. Na wschód od niego przebiegała strefa zdemilitaryzowana oraz granica z Transjordanią. Z powodu swojego położenia istnienie kibucu było niezwykle ważne dla obronności państwa Izrael, jednak rozpadł się on w 1964 z różnych wewnętrznych powodów społecznych. Ponowne założenie kibucu nastąpiło w 1974 za sprawą grupy imigrantów z Ameryki Północnej.
Kultura i sport.
W kibucu jest ośrodek kultury i sportu, przy którym jest basen kąpielowy, boisko do koszykówki oraz jedyne w Izraelu boisko do baseballa (otworzone w 1987). Trenują tutaj drużyny Modi’in Miracle i Bet Szemesz Blue Sox grające w lidze Israel Baseball League.
Edukacja.
Kibuc utrzymuje przedszkole oraz szkołę podstawową.
Turystyka.
Lokalną atrakcją turystyczną są ruiny starożytnego miasta Gezer.
Gospodarka.
Gospodarka kibucu opiera się na intensywnym rolnictwie, uprawy oliwek i hodowla bydła mlecznego.
Dodatkowo w kibucu działa firma "Varda Livney", produkująca kartki pocztowe, notesy, plakaty i książki dla dzieci. Jest tu także firma "Meble Philly", produkująca meble dla dzieci oraz niewielka firma chemiczna "NCI-Netsah Chemical Industry".
Infrastruktura.
W kibucu znajduje się sklep wielobranżowy oraz ośrodek zdrowia.
Komunikacja.
Droga wyjazdowa z kibucu prowadzi w kierunku północno-wschodnim do drogi nr 424 , którą jadąc na zachód można dojechać do sąsiednich osiedli, po minięciu których dojeżdża się do węzła drogowego z drogą ekspresową nr 44 (Holon–Eszta’ol). Natomiast jadąc drogą nr 424 na południowy wschód można dojechać do Parku Mini Izrael w Latrun i drogi ekspresowej nr 3 (Aszkelon–Modi’in-Makkabbim-Re’ut).

</doc>
<doc id="1336118" url="https://pl.wikipedia.org/wiki?curid=1336118" title="Populus tremuloides">
Populus tremuloides



</doc>
<doc id="1336121" url="https://pl.wikipedia.org/wiki?curid=1336121" title="Reprezentacja Irlandii w rugby union mężczyzn">
Reprezentacja Irlandii w rugby union mężczyzn

Reprezentacja Irlandii w rugby mężczyzn – zespół rugby union, powoływany przez selekcjonera. Za jego funkcjonowanie odpowiedzialny jest Irlandzki Związek Rugby. Reprezentuje w międzynarodowych turniejach obie części wyspy Irlandii - niepodległe państwo Irlandzkie i Irlandię Północną. Drużyna występuje w Pucharze Sześciu Narodów i jest jednym z czterech pierwszych uczestników. Symbolem tej drużyny jest zielona trójlistna koniczyna.
Stadion Aviva.
Reprezentacja Irlandii rozgrywa spotkania na obiekcie należącym do Irlandzkiego Związku Rugby i Irlandzkiego Związku Piłki Nożnej. Stadion został zbudowany w 2010 na miejscu starego stadionu Lansdowne Road, w trakcie wyburzania i budowy reprezentacja rozgrywała swoje mecze na Croke Park będącego własnością Gaelic Athletic Association. Inauguracyjny mecz na tym obiekcie, reprezentacja rozegrała 6 listopada 2010, przeciwko reprezentacji RPA (21:23)
Trenerzy.
Irlandzki Związek Rugby w 1968 podjął decyzje o utworzeniu stanowiska selekcjonera reprezentacji.

</doc>
<doc id="1336125" url="https://pl.wikipedia.org/wiki?curid=1336125" title="Fermentacja metanowa">
Fermentacja metanowa

Fermentacja metanowa – proces mikrobiologiczny rozkładu substancji organicznych przeprowadzany w warunkach beztlenowych przez mikroorganizmy anaerobowe z wydzieleniem metanu.
Nazwa „fermentacja metanowa” została nadana przed poznaniem istoty tego procesu i może być myląca. W rzeczywistości jest to zespół przemian biochemicznych, które łączy brak tlenu.
Etapy procesu.
Wyróżnia się następujące etapy fermentacji metanowej:
Czas generacji mikroorganizmów pierwszych trzech faz wynosi kilkanaście minut, natomiast czas generacji bakterii metanogennych kilkadziesiąt do kilkuset godzin.
Biogaz.
W wyniku procesu fermentacji powstaje biogaz otrzymywany z odpadów organicznych, takich jak ścieki, stałe odpady komunalne, osady ściekowe. W zależności od warunków prowadzenia fermentacji oraz od substratów z jednego grama substancji organicznych można uzyskać do 500 ml biogazu. Głównymi składnikami biogazu są: metan (40–80%), dwutlenek węgla (20–55%), siarkowodór (0,1–5,5%) oraz wodór, tlenek węgla, azot i tlen w ilościach śladowych.
Inne produkty fermentacji.
Oprócz biogazu po fermentacji pozostaje również przefermentowany osad. Jest on nieczynny biologicznie, zawiera 30–40% związków humusowych. Jest on zwykle niebezpieczny pod względem sanitarno-epidemiologicznym. Po przeprowadzeniu wapnowania może być stosowany jako nawóz.

</doc>
<doc id="1336128" url="https://pl.wikipedia.org/wiki?curid=1336128" title="14 Dywizja Pancerna (USA)">
14 Dywizja Pancerna (USA)

14 Dywizja Pancerna () – amerykańska dywizja pancerna w latach 1942–45.
Utworzona 15 listopada 1942. Przybyła do południowej Francji w październiku 1944, dotarła na front w listopadzie, walcząc w Wogezach w składzie 7 armii. Zakończyła wojnę w Bawarii. Ogółem spędziła 133 dni zaangażowana w walki, podczas których straciła 447 zabitych, 1998 rannych, 422 zaginionych i 22 wziętych do niewoli.
Po wojnie dywizja wróciła do Stanów Zjednoczonych i została rozwiązana we wrześniu 1945.

</doc>
<doc id="1336130" url="https://pl.wikipedia.org/wiki?curid=1336130" title="14 Dywizja Pancerna">
14 Dywizja Pancerna

Niemiecka dywizja pancerna:
Amerykańska dywizja pancerna:

</doc>
<doc id="1336133" url="https://pl.wikipedia.org/wiki?curid=1336133" title="Thimi">
Thimi

Thimi (również Madhyapur Thimi, nep. मध्यपुर थिमि) – miasto leżące w środkowym Nepalu, w dystrykcie Bhaktapur, na wysokości 1325 m, 10 km na wschód od Katmandu i 3 km na zachód od Bhaktapur. Do 670 roku miasto było znane tylko jako "Madhyapur". Według danych szacunkowych na rok 2010 liczy 66 600 mieszkańców.
Thimi w języku newarskim znaczy "uzdolnieni mieszkańcy", gdyż wielu z nich zajmuje się rzemiosłem artystycznym (wytwarzają gliniane naczynia, papierowe maski, kukiełki i lalki, tradycyjnie tkane tekstylia i inne rękodzieła). W mieście są XVI-wieczne świątynie Narayan Mandir, Balkumari Mandir oraz Bhairab Mandir, której wnętrze ukrywa wiele płaskorzeźb erotycznych.

</doc>
<doc id="1336134" url="https://pl.wikipedia.org/wiki?curid=1336134" title="Billboard Canadian Hot 100">
Billboard Canadian Hot 100

Billboard Canadian Hot 100 (dawniej Canadian Hot 100) – publikowana od 6 czerwca 2007 roku, jedna z wielu list przebojów regularnie opracowywanych przez amerykański magazyn muzyczny "Billboard". Przedstawia ona najpopularniejsze piosenki w Kanadzie; jest kanadyjskim odpowiednikiem Hot 100.
Podobnie jak Hot 100, notowanie oparte jest na sprzedaży cyfrowej oraz częstotliwości nadawania poszczególnych utworów na antenach stacji radiowych. Z Canadian Hot 100 współpracuje obecnie ponad 100 stacji.
Canadian Hot 100 jest pierwszym zestawieniem "Billboardu" działającym poza granicami Stanów Zjednoczonych.
Pierwszą piosenką, która uplasowała się na szczycie notowania była „Umbrella” Rihanny i Jaya-Z.

</doc>
<doc id="1336143" url="https://pl.wikipedia.org/wiki?curid=1336143" title="Fernando Paternóster">
Fernando Paternóster



</doc>
<doc id="1336145" url="https://pl.wikipedia.org/wiki?curid=1336145" title="Chulda (Izrael)">
Chulda (Izrael)

Chulda (hebr. חולדה) – kibuc położony w Samorządzie Regionu Gezer, w Dystrykcie Centralnym, w Izraelu.
Leży w Szefeli, w otoczeniu miasteczka Mazkeret Batja, moszawów Jacic, Pedaja i Jesodot, kibucu Miszmar Dawid, oraz wioski Karme Josef. Na zachód od kibucu znajduje się Baza lotnicza Tel Nof, należąca do Sił Powietrznych Izraela. Członek Ruchu Kibuców ("Ha-Tenu’a ha-Kibbucit").
Historia.
W 1908 roku Światowa Organizacja Syjonistyczna założyła tutaj gospodarstwo rolnicze, które przygotowywało nowych żydowskich imigrantów do życia i pracy na wsi. Żydowski Fundusz Narodowy zasadził las Hulda (Herzla), w którym znajdowała się ta pierwsza farma. Gospodarstwo nazwano od sąsiedniej arabskiej wioski Chulda. Podczas I wojny światowej gospodarstwo zostało przejściowo opuszczone, ale już po wojnie zaczęło ponownie odgrywać swoją szkoleniową rolę. Podczas arabskich rozruchów w 1929 roku zostało napadnięte i częściowo zniszczone.
Współczesny kibuc został założony w 1930 roku przez członków syjonistycznego ruchu "Gordonia". Podczas arabskich rozruchów w latach 1936-1939 kibuc był kilkakrotnie napadany. W 1937 roku został przeniesiony na swoją obecną lokalizację. Podczas I wojny izraelsko-arabskiej w 1948 roku kibuc służył jako główna baza izraelskiej "Brygady Jiftach". Wyruszały stąd konwoje z zaopatrzeniem dla Jerozolimy i sił atakujących Latrun. Podczas walk deportowano mieszkańców sąsiedniej arabskiej wioski Chulda.
Edukacja.
W kibucu znajduje się szkoła podstawowa.
Gospodarka.
Gospodarka kibucu opiera się na intensywnym rolnictwie i sadownictwie. Znajduje się tutaj winnica "Barkan Wineries".
Komunikacja.
Na zachód od kibucu przebiega autostrada nr 6, a na wschód droga ekspresowa nr 44 (Holon-Eszta’ol), nie ma jednak możliwości bezpośredniego wjazdu na nie. Przy kibucu przebiega droga nr 411, którą jadąc na południowy wschód dojeżdża się do kibucu Miszmar Dawid i skrzyżowania z drogą ekspresową nr 3 (Aszkelon-Modi’in-Makkabbim-Re’ut), natomiast jadąc na północny zachód dojeżdża się do miasteczka Mazkeret Batja.

</doc>
<doc id="1336146" url="https://pl.wikipedia.org/wiki?curid=1336146" title="El Carmen">
El Carmen



</doc>
<doc id="1336148" url="https://pl.wikipedia.org/wiki?curid=1336148" title="Rezerwat przyrody Buki nad Jeziorem Lutomskim">
Rezerwat przyrody Buki nad Jeziorem Lutomskim

Rezerwat przyrody Buki nad Jeziorem Lutomskim – leśny rezerwat przyrody położony w gminie Sieraków, powiecie międzychodzkim (województwo wielkopolskie). Znajduje się pośrodku zachodniego brzegu Jeziora Lutomskiego, w obrębie sołectwa Grobia i jest zwany popularnie „Buczyną Lutomską”. Leży w granicach Sierakowskiego Parku Krajobrazowego.
Został utworzony 10 października 1958 roku w celu ochrony najlepiej zachowanego w tej części kraju lasu bukowego.
Rezerwat obejmuje wąski pas zachodniego brzegu jez. Lutomskiego o długości 3,5 km i zajmuje powierzchnię 54,75 ha (jest to największy rezerwat na obszarze gminy). Posiada otulinę o powierzchni 6,33 ha.
Stromą krawędź wysoczyzny morenowej, opadającej do rynny jeziornej i ponacinanej licznymi jarami, porasta drzewostan bukowy w wieku ok. 300 lat. Najstarsze okazy są pomnikami przyrody. Obszar rezerwatu porastają także następujące zespoły roślinne: łęg olchowo-jesionowy (jesion wyniosły, olsza czarna, topola czarna, rzeżucha gorzka i turzyca rzadkokłosa), łęg wiązowy oraz grąd zachodniopolski (buki, dęby szypułkowe, sosny zwyczajne i jawory; w runie ziarnopłon wiosenny, gajowiec żółty, przytulia wonna, świerząbek gajowy, dzwonek jednostronny oraz wiechlina gajowa). W południowej części rezerwatu znajduje się jedno z nielicznych w Wielkopolsce stanowisk skrzypu olbrzymiego.
Cały obszar rezerwatu zachował charakter dzikiego i pierwotnego ostępu. Fauna reprezentowana jest przez wiele ciekawych gatunków pareczników, równonogów, pajęczaków, owadów, ślimaków (ślimak winniczek, 3 gatunki świdrzyków, nagi ślinik wielki, którego wschodnia granica występowania przebiega przez województwo wielkopolskie), ptaków (puszczyk, myszołów, trzmielojad, dzięcioł zielony i czarny, zimorodek, wilga) i ssaków. Niektóre z nich są objęte ochroną gatunkową. Na terenie rezerwatu stwierdzono ostatnie stanowisko popielicy na terenie Wielkopolski.
Rezerwat objęty jest ochroną ścisłą i czynną.
Aspekt turystyczny.
W Strategii Rozwoju Turystyki w województwie wielkopolskim, „Buczyna Lutomska” wymieniona została jako jeden z najciekawszych rezerwatów regionu.

</doc>
<doc id="1336150" url="https://pl.wikipedia.org/wiki?curid=1336150" title="Troubelice">
Troubelice

Troubelice – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 1851 mieszkańców.

</doc>
<doc id="1336152" url="https://pl.wikipedia.org/wiki?curid=1336152" title="Gorakhpur (miasto)">
Gorakhpur (miasto)

Gorakhpur (hindi गोरखपुर) - miasto w północnych Indiach, w stanie Uttar Pradesh, na Nizinie Hindustańskiej, nad rzeką Rapti. Jest ośrodkiem przemysłowym (nawozów sztucznych, cukrowniczy, odzieżowy). W mieście znajduje się uniwersytet oraz węzeł kolejowy i drogowy.
Populacja miasta w 2001 roku wynosiła 624 570 mieszkańców.

</doc>
<doc id="1336153" url="https://pl.wikipedia.org/wiki?curid=1336153" title="Filomaci Pomorscy">
Filomaci Pomorscy

Filomaci Pomorscy – nazwa określająca tajne związki młodzieży działające głównie na Pomorzu Nadwiślańskim (Pomorzu Gdańskim i ziemi chełmińskiej) w latach 1830–1920. Po odrodzeniu niepodległości wyszły z konspiracji i kontynuowały swoją działalność, dając początek wielu Polskim Korporacjom Akademickim. Jedną z korporacji najliczniej skupiających Filomatów z Pomorza była Korporacja Akademicka „Baltia”.
Charakterystyka.
Związki Filomackie opierały się na programie samokształcenia i samowychowania w duchu patriotycznym. Posiadały własną strukturę, statut, program, władze, siedzibę i bibliotekę. Organizowały pracę formacyjną, naukową, społeczną i samopomocową. Autoedukacja zaznaczała się głównie w wymiarze literacko-historycznym.
Historia.
Okres działalności związków filomackich na Pomorzu możemy zasadniczo podzielić na lata 1830–1901, Proces Toruński Filomatów Pomorskich i Wielkopolskich 1901, działalność związków filomackich na Pomorzu 1901–1920. Powstanie Związku Filomatów Pomorskich nastąpiło w Toruniu w 1922 r. Ostatni zjazd filomatów pomorskich datuje się na 20 maja 1972 r. w Wejherowie.
Słynni Filomaci Pomorscy.
Znanych jest ponad 1300 nazwisk członków kół filomackich na Pomorzu Nadwiślańskim, m.in. z Brodnicy, Chełmna, Chojnic, Gdańska, Grudziądza, Nowego Miasta Lubawskiego, Starogardu Gdańskiego, Świecia, Torunia, Wałcza, Wejherowa, Lubawy i Kwidzyna. Poniżej kilka sztandarowych postaci.

</doc>
<doc id="1336155" url="https://pl.wikipedia.org/wiki?curid=1336155" title="Shōhei Sekimoto">
Shōhei Sekimoto

 – japoński pianista, laureat IV nagrody na XV Międzynarodowym Konkursie Pianistycznym im. Fryderyka Chopina (2005).
Życiorys.
Na fortepianie zaczął grać w wieku pięciu lat. W latach 2001–2004 studiował w Tōhō Gakuen School of Music przy Uniwersytecie Tokijskim, a następnie w École Normale de Musique w Paryżu. W młodym wieku zdobył kilka nagród w lokalnych i studenckich konkursach pianistycznych w kraju. Brał też udział w kilku konkursach międzynarodowych:
Koncertował m.in. z Kansai Philharmonic Orchestra, Nihon Philharmonic Orchestra, Yomiuri Philharmonic Orchestra, a z recitalami występował m.in. w rodzinnej Osace, Tokio, Nowym Jorku i Paryżu.

</doc>
<doc id="1336156" url="https://pl.wikipedia.org/wiki?curid=1336156" title="San Ramón">
San Ramón



</doc>
<doc id="1336157" url="https://pl.wikipedia.org/wiki?curid=1336157" title="Upper Tadong">
Upper Tadong

Upper Tadong – miasto w Indiach, w stanie Sikkim. Według danych szacunkowych na rok 2008 liczy 16 983 mieszkańców. Drugie co do wielkości miasto Sikkim.

</doc>
<doc id="1336159" url="https://pl.wikipedia.org/wiki?curid=1336159" title="Nea Chalkidona">
Nea Chalkidona

Nea Chalkidona (gr. "Νέα Χαλκηδόνα") – miejscowość w Grecji, w administracji zdecentralizowanej Attyka, w regionie Attyka, w jednostce regionalnej Ateny-Sektor Centralny, w gminie Filadelfia-Chalkidona. W 2011 roku liczyła 9822 mieszkańców. Położona w granicach Wielkich Aten.

</doc>
<doc id="1336162" url="https://pl.wikipedia.org/wiki?curid=1336162" title="San Ramon">
San Ramon



</doc>
<doc id="1336165" url="https://pl.wikipedia.org/wiki?curid=1336165" title="Raahul Singh">
Raahul Singh

Raahul Singh Rahul Singh – indyjski aktor i scenarzysta filmowy.

</doc>
<doc id="1336166" url="https://pl.wikipedia.org/wiki?curid=1336166" title="Ryksa Odonówna">
Ryksa Odonówna

Ryksa (ur. ok. 1190, zm. 18 listopada po 1238) – księżniczka wielkopolska z dynastii Piastów.
Córka księcia wielkopolskiego Odona i Wyszesławy, córki księcia halickiego Jarosława Ośmiomysła albo jego syna Włodzimierza.
O życiu Ryksy zachowały się jedynie dwie wzmianki źródłowe. W dokumencie księcia opolskiego Mieszka II Otyłego z 24 września 1239 występuje jako świadek nadania Szpitalowi św. Ducha we Wrocławiu wsi Chróścina. W akcie tym śląski krewny nazwał ją swoją ciotką. Natomiast w "Nekrologu czesko-śląskim" pod datą 18 listopada zamieszczono informację o jej śmierci. Odonówna jako jedyna Piastówna nieśląska występuje w tym nekrologu. Świadczy to o utrzymywaniu przez nią bliższych stosunków ze Śląskiem.

</doc>
<doc id="1336169" url="https://pl.wikipedia.org/wiki?curid=1336169" title="Minicoy (miasto)">
Minicoy (miasto)

 
Minicoy – miasto w Indiach, na atolu Minicoy (terytorium związkowe Lakszadiwy). Według danych szacunkowych na rok 2008 liczy 10 284 mieszkańców.

</doc>
<doc id="1336171" url="https://pl.wikipedia.org/wiki?curid=1336171" title="Peder Severin Krøyer">
Peder Severin Krøyer

Peder Severin Krøyer znany też jako P.S. Krøyer (ur. 23 lipca 1851, zm. 21 listopada 1909) – duński malarz, związany z grupą artystów tworzących na przełomie XIX i XX wieku w Skagen (Malarze ze Skagen).
Życiorys.
Urodził się w Stavanger w Norwegii, studiował malarstwo w Królewskiej Duńskiej Akademii Sztuki w Kopenhadze. Debiutował w 1871 w Charlottenborgu portretem przyjaciela, malarza Fransa Schwartza. Przez całe życie wystawiał w Kopenhadze, gdzie mieszkał zimą, natomiast latem przenosił się do Skagen, na północnym cyplu Jutlandii. Wiele podróżował po Europie.
Krøyer uprawiał malarstwo plenerowe i portret. Głównym tematem jego prac były nadmorskie krajobrazy, rybacy przy pracy i wypoczywający nad morzem letnicy. Jego obrazy są popularne i wystawiane współcześnie, np. "Hip hip hurra! Uczta artystów w Skagen" z 1888 r. zostało uznane za najlepszy obraz w 2005 r., przez czytelników popularnej duńskiej gazety Berlingske Tidende.
Artysta zmarł przedwcześnie w 58. roku życia z powodu zaawansowanej kiły, której nie potrafiono jeszcze skutecznie leczyć. W ostatnich latach życia cierpiał też na poważne zaburzenia psychiczne.

</doc>
<doc id="1336173" url="https://pl.wikipedia.org/wiki?curid=1336173" title="P.S. Krøyer">
P.S. Krøyer



</doc>
<doc id="1336175" url="https://pl.wikipedia.org/wiki?curid=1336175" title="Grand Prix Danii na Żużlu 2004">
Grand Prix Danii na Żużlu 2004

Wyniki Grand Prix Danii 2004, piątej eliminacji mistrzostw świata Grand Prix w sezonie 2004.
Były to dziesiąte zawody o Wielką Nagrodę Danii, a drugie rozegrane w Kopenhadze.
Lista startowa.
Stawkę 22 stałych uczestników Grand Prix uzupełniło 2 zawodników z dziką kartą (Niels Kristian Iversen i Kenneth Bjerre). W nawiasach podano numery stałe.
Opis.
Zawody o Wielką Nagrodę Danii zakończyły się zwycięstwem lidera tegorocznego cyklu GP Australijczyka Jasona Crumpa. Kolejne miejsca zajęli Szwed Andreas Jonsson i Amerykanin Greg Hancock. Czwarte miejsce zajął mistrz świata reprezentant gospodarzy Nicki Pedersen. Z bardzo dobrej strony pokazała się dwójka młodych Duńczyków startujących dzięki dzikim kartom. Niels Kristian Iversen i Kenneth Bjerre zajęli 5 i 6. miejsce będąc krok od Wielkiego Finału. Kolejny raz zawiódł Tony Rickardsson i jego strata do liderującego Crumpa wynosi aż 25 punktów.
Słabo pojechali reprezentanci Polski. Tomasz Gollob był 13, Piotr Protasiewicz 15, a Jarosław Hampel nie startował ze względu na kontuzję.

</doc>
<doc id="1336179" url="https://pl.wikipedia.org/wiki?curid=1336179" title="(5730) Yonosuke">
(5730) Yonosuke

(5730) Yonosuke – planetoida z grupy pasa głównego asteroid okrążająca Słońce w ciągu 4 lat i 354 dni w średniej odległości 2,91 j.a. Została odkryta 13 października 1988 roku w "Gekko Observatory" przez Yoshiakiego Oshimę. Nazwa planetoidy została nadana na cześć Yonosuke Nakano (1887–1974), japońskiego astronoma, fundatora "Gekko Observatory". Wcześniej planetoida nosiła oznaczenie tymczasowe 1988 TP1.

</doc>
<doc id="1336180" url="https://pl.wikipedia.org/wiki?curid=1336180" title="Bogotá">
Bogotá



</doc>
<doc id="1336182" url="https://pl.wikipedia.org/wiki?curid=1336182" title="Marmagao">
Marmagao

 
Marmagao – miasto w zachodnich Indiach, największe miasto stanu Goa. Według danych szacunkowych na rok 2008 liczy 106 251 mieszkańców. Ośrodek przemysłowy.

</doc>
<doc id="1336184" url="https://pl.wikipedia.org/wiki?curid=1336184" title="Glejoza">
Glejoza

Glejoza (ang. gliosis) – nienowotworowy przerost i rozrost gleju gwiaździstego (astrogleju, astrocytów), będący nieswoistą reakcją astrocytów, spotykaną w wielu różnych chorobach ośrodkowego układu nerwowego.
Astrocyty są stosunkowo dużymi komórkami glejowymi posiadającymi szereg funkcji m.in. kumulowanie się w miejscach, gdzie komórki nerwowe zostały uszkodzone, tworząc struktury przypominające blizny. Występowanie takich blizn jest bardzo istotnym objawem histopatologicznym uszkodzenia ośrodkowego układu nerwowego. W miejscu uszkodzenia tkanka glejowa ulega zarówno przerostowi jak i rozrostowi. Jądra komórkowe astrocytów powiększają się oraz uwidaczniają się jąderka. Uprzednio skąpa cytoplazma rozrasta się i staje się jasna i nieregularna.
Glioza i uszkodzenie komórek nerwowych występują w chorobach neurodegeneracyjnych takich jak: 
Może również pojawiać się w przebiegu choroby Parkinsona lub pląsawicy Huntingtona.

</doc>
<doc id="1336185" url="https://pl.wikipedia.org/wiki?curid=1336185" title="Hirschfeld-Eddy-Stiftung">
Hirschfeld-Eddy-Stiftung

Hirschfeld-Eddy-Stiftung – fundacja zajmująca się ochroną praw człowieka w odniesieniu do gejów, lesbijek, biseksualistów i transseksualistów. Założona w czerwcu 2007 roku w Berlinie. Celem fundacji jest działalność na polu międzynarodowym samodzielnie lub wespół z innymi organizacjami o pokrewnych celach na rzecz równouprawnienia mniejszości seksualnych na świecie. M.in. w czerwcu 2010 zorganizowali w Rydze wspólnie z łotewską organizacja LGBT „Mozaika” i litewskim Centrum Praw Człowieka Międzynarodową Konferencję 'Prawa Człowieka i homoseksualizm – wczoraj, dziś i jutro’. W maju 2008 przedstawiciele Fundacji brali udział w specjalnej Sesji Zgromadzenia Ogólnego ONZ poświęconej prawom tych mniejszości na świecie. Sesja zorganizowana była w Międzynarodowym Dniu Przeciw Homofobii.
Nazwa fundacji przypomina o dwóch osobach, które wniosły wiele do walki o poszanowanie praw człowieka osób LGBT – Magnusie Hirschfeldzie (1868-1935), niemieckim psychologu, seksuologu i działaczu na rzecz praw człowieka oraz FannyAnn Eddy (1974-2004), obrończyni praw lesbijek w Sierra Leone, która została zamordowana w 2004 roku.

</doc>
<doc id="1336188" url="https://pl.wikipedia.org/wiki?curid=1336188" title="Chazaria">
Chazaria



</doc>
<doc id="1336190" url="https://pl.wikipedia.org/wiki?curid=1336190" title="Duke Nukem 3D">
Duke Nukem 3D

Duke Nukem 3D – gra komputerowa z gatunku first-person shooter wydana w 1996 roku przez Apogee Software. Jest to trzecia gra, w której głównym bohaterem jest Duke Nukem.
Akcja gry toczy się w XXI-wiecznym Los Angeles, które zostało zaatakowane przez obcych. Gra wywołała kontrowersje z powodu erotycznych elementów i niecenzuralnego języka.
1 kwietnia 2003 r. został opublikowany kod źródłowy gry na licencji GPL. Dzięki temu powstały porty na inne platformy sprzętowe. Pierwszym portem gry był projekt pochodzący z icculus.org. Umożliwia on grę na takich platformach jak Linux/x86, Linux/PowerPC, Windows/x86 (bez użycia DOS-a), BeOS/x86, OS X/PowerPC, Solaris/x86, FreeBSD/x86.
Duke Nukem Forever.
W 1997 roku 3D Realms ogłosiło rozpoczęcie prac nad sequelem gry pod tytułem Duke Nukem Forever. Data ukończenia gry była ciągle przesuwana, a silnik gry był kilkukrotnie zmieniany. Ostatecznie gra pojawiła się 14 czerwca 2011 w Stanach Zjednoczonych oraz 10 czerwca 2011 w Europie.

</doc>
<doc id="1336195" url="https://pl.wikipedia.org/wiki?curid=1336195" title="Badharghat">
Badharghat

Badharghat – miasto w Indiach, w stanie Tripura. Według danych szacunkowych na rok 2008 liczy 57 684 mieszkańców. Ośrodek przemysłowy.

</doc>
<doc id="1336197" url="https://pl.wikipedia.org/wiki?curid=1336197" title="Scars on Broadway (album)">
Scars on Broadway (album)

Scars on Broadway jest debiutanckim albumem formacji Scars On Broadway.
Lista utworów.
Źródło.

</doc>
<doc id="1336199" url="https://pl.wikipedia.org/wiki?curid=1336199" title="Lunglei">
Lunglei

Lunglei – miasto w Indiach, w stanie Mizoram. Według danych szacunkowych na rok 2008 liczy 56 397 mieszkańców. Ośrodek przemysłowy.

</doc>
<doc id="1336202" url="https://pl.wikipedia.org/wiki?curid=1336202" title="Stanisław Gierada">
Stanisław Gierada

Stanisław Gierada (ur. 1943 r. w Baćkowicach) – polski rzeźbiarz, pedagog Akademii Sztuk Pięknych w Gdańsku.
Życiorys.
Jest absolwentem Liceum Plastycznego w Kielcach. Studiował w Państwowej Wyższej Szkole Sztuk Plastycznych w Gdańsku (obecnie: Akademia Sztuk Pięknych w Gdańsku). Dyplom w 1968 roku w pracowni profesora Stanisława Horno-Popławskiego.
W 1999 roku uzyskał stopień adiunkta II stopnia, obecnie kieruje Pracownią Rekonstrukcji Rzeźby w Akademii Sztuk Pięknych w Gdańsku. Jest autorem pomnika Ofiar Grudnia 1970 w Gdyni (1980), pomnika w Norylsku ku czci Polaków pomordowanych na Syberii (1996), pomnika nagrobnego Arkadiusza Rybickiego.

</doc>
<doc id="1336204" url="https://pl.wikipedia.org/wiki?curid=1336204" title="Luis Maidana">
Luis Maidana

Luis María Maidana (24 lutego 1934) - piłkarz urugwajski, bramkarz.
Jako piłkarz klubu CA Peñarol znalazł się w kadrze reprezentacji Urugwaju na finały mistrzostw świata w 1962 roku. Urugwaj odpadł wówczas w fazie grupowej, a Maidana nie zagrał w żadnym meczu.
Od 2 maja 1959 do 8 czerwca 1969 rozegrał w reprezentacji Urugwaju 10 meczów.
Nigdy nie zagrał w turnieju Copa América.
Był bramkarzem drużyny "Peñarolu", która dwa razy z rzędu (Copa Libertadores 1960 i Copa Libertadores 1961) zdobyła Puchar Wyzwolicieli.
W Copa Libertadores 1962 "Peñarol" trzeci raz z rzędu znalazł się w finale imprezy. Tym razem przeciwnikiem był brazylijski klub Santos FC. W trzecim, decydującym o ostatecznym zwycięstwie meczu, rozegranym 30 sierpnia 1962, Santos wygrał 3:0. Maidana miał wtedy okazję zagrać przeciwko legendarnemu Pelé, który strzelił mu dwie bramki.

</doc>
<doc id="1336205" url="https://pl.wikipedia.org/wiki?curid=1336205" title="Surekha Sikri">
Surekha Sikri

Surekha Sikri, także: Surekha Sikri Rege i Surekha Sikri-Rege (ur. 19 kwietnia 1945, zm. 16 lipca 2021) – indyjska aktorka.

</doc>
<doc id="1336206" url="https://pl.wikipedia.org/wiki?curid=1336206" title="Przejście graniczne Jarnołtówek (Biskupia Kopa)-Zlaté Hory (Biskupská Kupa)">
Przejście graniczne Jarnołtówek (Biskupia Kopa)-Zlaté Hory (Biskupská Kupa)

Przejście graniczne Jarnołtówek (Biskupia Kopa)-Zlaté Hory (Biskupská Kupa) – polsko-czeskie przejście graniczne na szlaku turystycznym położone w województwie opolskim, w powiecie nyskim, w gminie Głuchołazy, na Biskupiej Kopie, zlikwidowane w 2007 roku.
Opis.
Przejście graniczne Jarnołtówek (Biskupia Kopa)-Zlaté Hory (Biskupská Kupa) w rejonie znaku granicznego nr "IV/146" ("II/146"), zostało utworzone 2 lipca 1997 roku. Czynne było przez cały rok: w okresie wiosenno-letnim (1.04–30.09) w godz. 8.00–20.00, a w drugiej połowie roku w godz. 8.00–18.00. Dopuszczony był ruch pieszych i narciarzy, a od 8 lutego 2002 roku również rowerzystów. Odprawę graniczną i celną wykonywały organy Straży Granicznej. Doraźnie kontrolę graniczną i celną osób, towarów oraz środków transportu wykonywała Graniczna Placówka Kontrolna Straży Granicznej w Głuchołazach (GPK SG w Głuchołazach).
21 grudnia 2007 roku na mocy układu z Schengen przejście graniczne zostało zlikwidowane.
Do przekraczania granicy państwowej z Republiką Czeską uprawnieni byli obywatele następujących państw:

</doc>
<doc id="1336210" url="https://pl.wikipedia.org/wiki?curid=1336210" title="Santa Fe de Bogotá">
Santa Fe de Bogotá



</doc>
<doc id="1336211" url="https://pl.wikipedia.org/wiki?curid=1336211" title="Santa Fe de Bogota">
Santa Fe de Bogota



</doc>
<doc id="1336212" url="https://pl.wikipedia.org/wiki?curid=1336212" title="Naharlagun">
Naharlagun

 
Naharlagun – miasto w północno-wschodnich Indiach, w stanie Arunachal Pradesh. Według danych szacunkowych na rok 2008 liczy 39 962 mieszkańców. Ośrodek przemysłowy.

</doc>
<doc id="1336213" url="https://pl.wikipedia.org/wiki?curid=1336213" title="Luis María Maidana">
Luis María Maidana



</doc>
<doc id="1336216" url="https://pl.wikipedia.org/wiki?curid=1336216" title="Sara Bareilles">
Sara Bareilles

Sara Bareilles (ur. 7 grudnia 1979 w Eureka, Kalifornia) – amerykańska wokalistka, kompozytorka i pianistka. Zyskała rozgłos dzięki sukcesowi singla "Love Song", który dotarł na pierwsze miejsce zestawienia Billboard Pop Charts.
Życiorys.
Dzieciństwo i wczesna młodość.
Sara Bareilles urodziła się i dorastała w Eureka, w stanie Kalifornia. Uczęszczała do szkolnego chóru, oraz teatru, gdzie wystawiała swoje musicale. Szkołę ukończyła w 1998 roku uhonorowana w księdze pamiątkowej "Najbardziej Utalentowaną Studentką".
Naukę kontynuowała w University of California, Los Angeles. Tam została członkiem studenckiego zespołu a cappella. Później jej utwór Gravity znalazł się na kompilacji Best of College A Cappella 2004. Bareilles wystąpiła również wraz z zespołem Maroon 5 w programie MTV TRL. W czasie studiów brała udział w akademickich konkursach talentów, kilkakrotnie je wygrywając.
Kariera muzyczna.
Po ukończeniu studiów Bareilles grała w lokalnych klubach i barach. W 2003 roku wydała dwie płyty demo będące zapisem jej koncertowych dokonań.
W styczniu 2004 wydała swój pierwszy album długogrający, zatytułowany "Careful Confessions". W tym samym roku sprawdziła się jako wokalistka grając swoją piosenkę Undertow w indyjskim filmie "Girl Play". 15 kwietnia 2005 roku podpisała swój pierwszy kontrakt z wytwórnią Epic. Reszta roku upłynęła jej na pisaniu i komponowaniu piosenek do nadchodzącego albumu. W 2006 roku jej utwór "Gravity" został wykorzystany w niezależnym filmie Katherine Brookes, zatytułowanym "Loving Annable". W tym samym roku wyruszyła w trasę koncertową z Marcem Broussard’em. Na początku 2007 roku Bareilles supportowała przed koncertami wielu artystów, tj. Mika, Maroon 5, czy James Blunt. W czerwcu 2007 roku jej debiutancki album dla wielkiej wytwórni – "Little Voice" osiągnął status najchętniej kupowanego albumu w pierwszym tygodniu sprzedaży, w serwisie iTunes i zadebiutował na #45 pozycji na liście Billboard 200. Po tym, jak piosenka "Love Song" została wykorzystana w reklamie serwisu "Rhapsody", szybko podniosła swoje notowania na listach przebojów, zdobywając #16 miejsce na liście Billboard. 27 grudnia 2007 roku singiel otwierał już pierwszą dziesiątkę w notowaniu Billboard, a Bareilles wystąpiła w popularnych programach telewizyjnych: "The Tonight Show with Jay Leno", oraz "The Today Show".
14 lutego 2008 roku album "Little Voice" osiągnął status złotej płyty. 27 lutego album uzyskał 7 pozycję w zestawieniu Billboard 200, a singiel "Love Song" pokrył się podwójną platyną w kwietniu 2008 roku. Artystka wyruszyła w trasę z Counting Crows, oraz Maroon 5, a w maju 2008 roku występowała wraz z Rachael Yamagata.
Piosenkarka jest zdeklarowaną sojuszniczką osób LGBT, co znajduje swoje odzwierciedlenie w tekstach jej piosenek.

</doc>
<doc id="1336221" url="https://pl.wikipedia.org/wiki?curid=1336221" title="Toczeń układowy trzewny">
Toczeń układowy trzewny



</doc>
<doc id="1336222" url="https://pl.wikipedia.org/wiki?curid=1336222" title="Deponent">
Deponent

Deponent - osoba, firma czy organizacja, która złożyła depozyt.
W znaczeniu ekonomicznym deponent składa zazwyczaj depozyt bankowy w postaci pieniężnej lub rzeczowej. W zamian za ulokowanie depozytu pieniężnego, bank płaci deponentowi odsetki, które są zależne głównie od długości zadeklarowanego czasu depozytu i stóp procentowych na rynku. 
W znaczeniu prawniczym deponentem określano dawniej świadka składającego zeznanie.

</doc>
<doc id="1336223" url="https://pl.wikipedia.org/wiki?curid=1336223" title="Thoubal">
Thoubal

 
Thoubal – miasto w Indiach, w stanie Manipur. Według danych szacunkowych na rok 2008 liczy 47 087 mieszkańców. Ośrodek przemysłowy.

</doc>
<doc id="1336224" url="https://pl.wikipedia.org/wiki?curid=1336224" title="Dajr al-Bahari">
Dajr al-Bahari



</doc>
<doc id="1336233" url="https://pl.wikipedia.org/wiki?curid=1336233" title="Néstor Gonçálvez">
Néstor Gonçálvez



</doc>
<doc id="1336234" url="https://pl.wikipedia.org/wiki?curid=1336234" title="Bhilaj Nagar">
Bhilaj Nagar

Bhilaj Nagar – miasto w Indiach, w stanie Chhattisgarh.
Miejscowość wchodzi w skład zespołu miejskiego Durg-Bhilaj(nagar), który obejmuje także miasto Durg. Odległość z Durg do Bhilaj Nagar wynosi 11 km.
W 1991 r. miasto liczyło 686 tys. mieszkańców. Jest to ośrodek przemysłowy, gdzie dominuje m.in.: przemysł metalurgiczny, metalowy, chemiczny, spożywczy, transportowy i drzewny. Są w nim zlokalizowane kopalnie: rud żelaza, manganu i węgla kamiennego oraz cementownia. Mieści się w nim także filia uniwersytetu w Rajpurze.

</doc>
<doc id="1336235" url="https://pl.wikipedia.org/wiki?curid=1336235" title="Manzala">
Manzala



</doc>
<doc id="1336236" url="https://pl.wikipedia.org/wiki?curid=1336236" title="Jezioro Manzila">
Jezioro Manzila



</doc>
<doc id="1336240" url="https://pl.wikipedia.org/wiki?curid=1336240" title="Ulice nędzy">
Ulice nędzy

Ulice nędzy (oryg. "Mean Streets") – amerykański film (dramat kryminalny) z 1973 w reżyserii Martina Scorsese. W rolach głównych wystąpili Robert De Niro i Harvey Keitel.
Fabuła.
W Małej Italli w Nowym Jorku Charlie (Keitel) i Johnny Boy (De Niro) starają się uzyskać pozycję w światku mafii. Charlie ma większe szanse, ponieważ jego wujek Giovanni jest miejscowym caporegime i obiecał mu zarządzanie restauracją. Charlie pracuje dla niego głównie przy pobieraniu długów. Johnny Boy jest natomiast lekkomyślny, ma coraz większe długi, których nie spłaca, i lekceważąco, prowokacyjnie odnosi się do wierzyciela, co kończy się tragicznie.
Charlie stara się wyciągnąć swego przyjaciela Johnny'ego z kłopotów, ale i on jest w dziecinny sposób lekceważony. Charlie jest osobą religijną, ma też po kryjomu romans z kuzynką Johnny'ego, Teresą, epileptyczką, który byłby nie do przyjęcia dla wuja Giovanniego.

</doc>
<doc id="1336245" url="https://pl.wikipedia.org/wiki?curid=1336245" title="Garacharma">
Garacharma

Garacharma – miasto w Indiach (terytorium związkowe Andamany i Nikobary). Według danych szacunkowych na rok 2008 liczy 10 980 mieszkańców. Ośrodek przemysłowy.

</doc>
<doc id="1336246" url="https://pl.wikipedia.org/wiki?curid=1336246" title="ABM Solid">
ABM Solid

ABM Solid SA – polskie przedsiębiorstwo budowlane z siedzibą w Tarnowie, notowane na Giełdzie Papierów Wartościowych w Warszawie. Wraz ze spółkami zależnymi prowadzi działalność we wszystkich branżach w sektorze budownictwa. 10 sierpnia 2012 r. Sąd Rejonowy w Tarnowie ogłosił upadłość likwidacyjną ABM SOLID SA oraz powołał syndyka masy upadłości.
Struktura.
ABM Solid SA jest jednostką dominującą grupy kapitałowej, w skład której wchodzą:
Działalność.
Grupa ABM SOLID to spółki budowlane, działające we wszystkich segmentach branży budowlanej. ABM SOLID wykonuje w systemie "pod klucz" obiekty przemysłowe: hale produkcyjne, magazyny; obiekty użyteczności publicznej: administracyjno-biurowe, sportowe, centra handlowe; budynki mieszkalne wielorodzinne; inżynieryjne: sieci kanalizacyjne i wodociągowe, zakłady utylizacji odpadów komunalnych, regulacje rzek i potoków, obiekty hydrotechniczne, drogi oraz mosty drogowe i kolejowe.
Historia.
W 1991 powstała spółka Exbud-20, należąca do grupy kapitałowej Exbud SA. Zajmowała się początkowo handlem, a od 1993 – działalnością budowlaną jako inwestor zastępczy i podwykonawca. W 1998 spółka zmieniła właściciela i zaczęła działać samodzielnie jako ABM Solid. W 2000 przedsiębiorstwo przejęło firmę Agromex (obecnie: Bio Solid). W 2006 założyło spółkę deweloperską ABM Invest. W 2007 uzyskało kontrolę nad Resbudem. Również w 2007 powstała druga spółka deweloperska – ABM Invest Tarnów. Kolejne firmy przejęte przez ABM Solid w 2007 to: Trans-Energo SA, Res-Almet sp. z o.o. i Wytwórnia Konstrukcji Stalowych w Grybowie. W lipcu 2007 przedsiębiorstwo zadebiutowało na Giełdzie Papierów Wartościowych w Warszawie, gdzie jego akcje są notowane od 28 sierpnia 2007. W czerwcu 2008 powstała spółka ABM WSCHÓD Sp. z o.o., której celem jest prowadzenie działalności budowlanej w państwach Europy Wschodniej. W dniu 31 grudnia 2008 r. została dokonana rejestracja poprzez połączenie spółek ABM SOLID S.A. (Spółka Przejmująca) i RES - ALMET Sp. z o.o. (Spółka Przejmowana) - przejęta spółka funkcjonuje jako oddział o nazwie RESALMET Rzeszów. W grudniu 2009 powstała spółka ABM SILESIA Sp. z o.o, której celem jest prowadzenie działalności budowlanej w rejonach Górnego i Dolnego Śląska. W 2010 roku w skład Grupy Kapitałowej weszła Spółka WPRM Sp. z o.o. z siedzibą w Wągrowcu.
Akcjonariat.
Według danych z lutego 2008 największymi akcjonariuszami spółki są:
Pozostali posiadają 45,70% akcji i 32,32% głosów.

</doc>
<doc id="1336251" url="https://pl.wikipedia.org/wiki?curid=1336251" title="Siemianówka (stacja kolejowa)">
Siemianówka (stacja kolejowa)

Siemianówka – węzłowa stacja kolejowa we wsi Siemianówka w województwie podlaskim, w Polsce.
Ruch pasażerski.
Do 19 kwietnia 2004 roku na stacji prowadzony był ruch pasażerski. Od tego czasu do stacji sporadycznie uruchamiano pociągi specjalne przez WOŚP, Turystykę Kolejową Turkol.pl.
Sezonowy ruch pociągów pasażerskich został wznowiony 28 czerwca 2019 roku.
Ruch towarowy.
Na stacji prowadzony jest całodobowy ruch towarowy, krajowy i międzynarodowy, po torach normalnotorowych i szerokotorowych.
Infrastruktura.
Do obsługi pociągów pasażerskich służy jeden peron jednokrawędziowy o nawierzchni chodnikowej. Ruch pociągów prowadzony jest przez nastawnię dysponującą "Sm" za pomocą sygnalizacji świetlnej oraz urządzeń komputerowych. Stacja posiada układ torów normalnotorowych i szerokotorowych. Ponadto funkcjonują cztery bocznice. Na stacji istnieje infrastruktura kolejowego przejścia granicznego, którego ostatnia przebudowa miała miejsce w roku 2014. 

</doc>
<doc id="1336254" url="https://pl.wikipedia.org/wiki?curid=1336254" title="Al-Manzila">
Al-Manzila

Al-Manzila (także: "Al-Manzala", arab. المنزلة) – miasto w Egipcie, nad kanałem Al-Bahr as-Saghir, na południe od Jeziora Manzala. W 2006 roku liczyło 75 034 mieszkańców.

</doc>
<doc id="1336257" url="https://pl.wikipedia.org/wiki?curid=1336257" title="Manzila">
Manzila



</doc>
<doc id="1336258" url="https://pl.wikipedia.org/wiki?curid=1336258" title="Al-Manzala">
Al-Manzala



</doc>
<doc id="1336259" url="https://pl.wikipedia.org/wiki?curid=1336259" title="Pałac Sejmu Stanów Pomorskich">
Pałac Sejmu Stanów Pomorskich

Pałac Sejmu Stanów Pomorskich (Dom Ziemiaństwa, Landeshaus) – gmach przy ul. Staromłyńskiej 27 w Szczecinie zbudowany w latach 1726–1729 na zlecenie króla pruskiego Fryderyka Wilhelma I. Projekt budowli wykonał niemiecki architekt Gerhard Cornelius van Wallrawe, a pracami budowlanymi kierowali: Hans J. Reinecke i J.H. Trippel. Autorem rzeźb umieszczonych na fasadzie był Barthelémy Damart.
Budynek wykonany został w stylu północnego, klasycyzującego baroku. Posiada ozdobny tympanon z herbem króla Prus umieszczonym na tle panoplii oraz z dwiema rzeźbami – personifikacjami: Roztropności (postać ze zwierciadłem i wężem) i Sprawiedliwości (z wagą i mieczem). Poniżej – tuż nad wejściem – umieszczono herb Pomorza. Taki układ herbów nie był przypadkowy – miał on podkreślać podporządkowanie Pomorza królowi Prus. Urodę budowli zwiększa boniowana elewacja, ozdobne opaski okienne oraz misterna balustrada balkonu i zewnętrznych schodów.
Przestrzeń poddasza ograniczają połacie dachu mansardowego.
Budynek został wzniesiony z przeznaczeniem na siedzibę sejmiku pomorskich stanów ziemskich. W latach 1885–1888 gmach uległ rozbudowie (wybudowano wówczas dodatkowe skrzydło, a istniejące od strony ul. Staromłyńskiej – przedłużono). W latach 1926–1927 budynek został odrestaurowany i zaadaptowany na siedzibę muzeum. Salę posiedzeń byłego Sejmu Stanów przekształcono w salę wystawową.
Obecnie w pałacu mieści się Galeria Sztuki Dawnej Muzeum Narodowego w Szczecinie.

</doc>
<doc id="1336264" url="https://pl.wikipedia.org/wiki?curid=1336264" title="Sky &amp; Telescope">
Sky &amp; Telescope

Sky &amp; Telescope – amerykański miesięcznik popularnonaukowy o tematyce astronomicznej. Czasopismo zaczęto wydawać w 1941 roku w wyniku połączenia dwóch niezależnych magazynów "The Sky" oraz "The Telescope". 
Miesięcznik ten skierowany jest głównie do astronomów amatorów i miłośników astronomii. 
Przeważnie ukazują się w nim artykuły na temat aktualnych wydarzeń astronomicznych, nowych pozycji książkowych, oprogramowania komputerowego i astrofotografii.

</doc>
<doc id="1336267" url="https://pl.wikipedia.org/wiki?curid=1336267" title="Park im. Jana Matejki w Łodzi">
Park im. Jana Matejki w Łodzi

Park im. Jana Matejki – mieści się w Łodzi pomiędzy ul. Narutowicza, Matejki oraz szpitalem im. N. Barlickiego.
Historia parku.
Ten niewielki park, położony naprzeciwko biblioteki Uniwersytetu Łódzkiego, jest jedynym w Łodzi ogrodem w stylu francuskim. Założony został w 1924 roku na wzór Wersalu przez senatora Aleksandra Heimana-Jareckiego (fundatora m.in. Biblioteki im. Józefa Piłsudskiego, którego ojciec Edward Heiman-Jarecki ufundował gmach Gimnazjum Polskiego w Łodzi). Przy planowaniu ogrodu uczestniczyli Naczelnik Plantacji Miejskich i znany projektant Edward Ciszkiewicz (pracował przy projektach parków Źródliska oraz 3 Maja) oraz Z. Hellwig.
Nie został zrealizowany projekt budowy pałacu, który miał się mieścić w północnej części parku (gdzie obecnie znajduje się fontanna). Pomimo tego, że prace były już rozpoczęte, senator zaniechał budowy po śmierci żony Antoniny Edmee Heimanowej z Rueffów (której odnowiony grób znajduje w części katolickiej Starego Cmentarza). Powstały jedynie, zachowane do dzisiaj, zabudowania gospodarcze oraz domek dla ogrodnika. Znajdują się one w północno-wschodniej części parku, przy wyjściu na ul. Matejki. Park nabył wojewoda łódzki, planował on również wybudować tam rezydencję, jednak ze względu na zmianę na stanowisku wojewody, ten plan również nie został zrealizowany.
Od 1938 roku, kiedy ogród został zakupiony przez Magistrat Miasta Łodzi, jest parkiem publicznym. Pomimo zmieniających się właścicieli, parkiem zajmował się wciąż jeden ogrodnik J. Pankowski. Po przeprowadzeniu niewielkich zmian, park został udostępniony do zwiedzania. W miejscu planowanego budynku miał powstać ogródek jordanowski, jednak podczas okupacji, zamiast placu zabaw powstał basen przeciwpożarowy (do jego budowy wykorzystano wykopane kilka lat wcześniej doły pod fundamenty). W tym czasie z parku korzystali chorzy ze sąsiadującego z nim szpitala. W 1945 roku park został w dużej mierze zniszczony, ucierpiały drzewa (szczególnie szpalery grabowe), krzewy, a także zniszczone zostały alejki.
Po wojnie park został uporządkowany, wzbogacony o nowe drzewa i krzewy, m.in. sprowadzoną z Francji topolę „Plantierensis”. Rozebrano również ogrodzenie. Po okresie zaniedbań w latach dziewięćdziesiątych park zrewaloryzowano: został ponownie ogrodzony, alejki zostały wybrukowane, zyskał oświetlenie, wyremontowana została fontanna oraz plac zabaw.
Charakterystyka parku.
Ogród francuski – styl powstały w XVII wieku, charakterystyczny dla posiadłości barokowych. Jego autorem jest André Le Nôtre – niedościgniony ogrodnik króla Francji Ludwika XIV. „Rozwijając wzory włoskich i francuskich renesansowych ogrodów geometrycznych, Le Nôtre nadał im prawdziwie monumentalną skalę. Z geometrii uczynił zasadę ładu rządzącego całym założeniem, wprowadził śmiałe rozwiązania perspektywiczne. Aby ukazać absolutny porządek panujący w naturze, swoje ogrody komponował osiowo, z czytelnym podziałem na strefy roślinności niskiej i wysokiej. Przy klasycznej dominacji układów jasnych i regularnych, potrafił też mistrzowsko stosować charakterystyczne dla baroku kontrasty: skali, koloru, światła i cienia, a także efekty iluzji przestrzennych” [Andrzej Pieńkos "Le Nôtre – mistrz kompozycji"].
Wizytówką parku jest najokazalsza w Polsce topola czarna odmiany „Plantierensis”, która została posadzona ok. 1945 r. Drzewo mierzy 421 cm obwodu pnia i 27,5 m wysokości (2020 r.). Posiada status pomnika przyrody ożywionej na mocy uchwały nr XXIV/812/20 Rady Miejskiej w Łodzi z dnia 15 kwietnia 2020
Łódzki park im. Matejki jest zaprojektowany jako park francuski i od początku zachowuje taki charakter. W parku rozplanowanym na bazie prostokąta, zauważamy symetrię dwuboczną (jednoosiową) względem biegnącego przez środek parteru kwiatowego. Alejki położone są prostopadle do ulic Matejki i Narutowicza. W centralnej części znajduje się równo przystrzyżony trawnik otoczony pasami rabat różanych. W północnej części znajduje się fontanna. Prostopadle do Narutowicza, po obydwu stronach trawnika wzdłuż alejek rosną kuliście i piramidalnie przystrzyżone cisy, a za nimi szpalery grabowe, odcinające wnętrze parku od hałasu miasta. Na obrzeżach parku rosną swobodnie rozrzucone drzewa i krzewy licznych gatunków. Park znany niegdyś z bogactwa gatunkowego krzewów, po okresie wypierania ich przez śnieguliczkę, wzbogacany jest obecnie o różnorodne krzewy ozdobne.
Park ma obecnie trzy wejścia, jedno na środku południowego ogrodzenia od ul. Narutowicza, drugie od ul. Matejki w północnej części parku przy domku ogrodnika, a trzecie na budynki Wydziału Biologii i Ochrony Środowiska UŁ. Park jest zamykany na noc, zimą (od 1 października do 31 marca) jest otwierany w godz. 6.00-20.00, a w pozostałym okresie w godz. 6:00-22:00

</doc>
<doc id="1336268" url="https://pl.wikipedia.org/wiki?curid=1336268" title="Józef Korzeniewski">
Józef Korzeniewski

Józef Korzeniewski (ur. ok. 1732 w Lidzbarku Warmińskim, zm. w 1780, lub w 1781 we Fromborku) – polski malarz, rysownik i ostatni burgrabia fromborski.
Pochodzenie i edukacja.
Józef Korzeniewski był synem Idziego, nadwornego chirurga biskupów warmińskich. Kształcił się w Lidzbarku Warmińskim i kolegium jezuickim w Reszlu. Malarstwa uczył się najprawdopodobniej w Lidzbarku Warmińskim. 
Kariera.
Korzeniewski był nadwornym malarzem biskupów Grabowskiego i Krasickiego. W latach 1766–1772 pełnił urząd burgrabiego we Fromborku. Już jako burgrabia wraz z biskupem pomocniczym Karolem Fryderykiem von Zehmenem informował władze pruskie o stanie gospodarczym Warmii tuż przed I rozbiorem Polski, a także przekazał kataster Warmii z 1718.
Prace.
Znane są tylko prace Korzeniewskiego, które wykonał na zlecenie biskupa Grabowskiego:
Uważany jest za twórcę polichromii zdobiącej ściany kaplicy lidzbarskiego zamku. Artysta przedstawił następujące sceny biblijne: trzej aniołowie w gościnie u Abrahama i Sary, ofiarowanie Izaaka, spotkanie Eliezara z Rebeką, drabina Jakubowa, Józef tłumaczy sny faraonowi, spotkanie Józefa z braćmi.

</doc>
<doc id="1336269" url="https://pl.wikipedia.org/wiki?curid=1336269" title="Mistrzostwa Europy w łucznictwie">
Mistrzostwa Europy w łucznictwie

Mistrzostwa Europy w łucznictwie – rozgrywki sportowe w łucznictwie. Po raz pierwszy odbyły się w Austrii w Reutte w roku 1968. Wówczas rozegrano pierwsze mistrzostwa w strzelaniu z łuku klasycznego. Pierwsze mistrzostwa Europy z łuku bloczkowego rozegrano w Czechach w Nymburku w roku 1994. W 2010 roku do programu imprezy zostały dodane miksty. Organizatorem mistrzostw jest Europejska Federacja Łucznicza (EMAU). 
Klasyfikacja medalowa.
"Stan po ME 2002"

</doc>
<doc id="1336270" url="https://pl.wikipedia.org/wiki?curid=1336270" title="Gazeta Poranna Dwa Grosze">
Gazeta Poranna Dwa Grosze



</doc>
<doc id="1336272" url="https://pl.wikipedia.org/wiki?curid=1336272" title="Nohfelden">
Nohfelden

Nohfelden – gmina w zachodnich Niemczech, w kraju związkowym Saara, w północnej części powiatu St. Wendel.
Geografia.
Gmina leży nad rzeką Nahe.
Gmina ma powierzchnię 100,71 km², zamieszkuje ją 10 137 osób (2010). Gmina należy w Parku Natury Saar-Hunsrück.
Nohfelden położone jest ok. 40 km na północny wschód od Saarbrücken, ok. 40 km na południowy wschód od Trewiru i ok. 70 km na wschód od Luksemburga.
Dzielnice.
W skład gminy wchodzi dwanaście dzielnic:
Polityka.
Rada gminy.
Rada gminy składa się z 33 członków:
Współpraca.
Nohfelden posiada jedną miejscowość partnerską:
W 2006 do Nohfelden przyjechała duża delegacja z Jeleśni i świętowano dziesięciolecie partnerstwa między miejscowościami.
Zabytki i atrakcje.
 Bosen-Eckelhausen
Eisen
Gonnesweiler
Neunkirchen
Nohfelden
Selbach
Sötern
Wolfersweiler
Komunikacja.
Gmina posiada dogodne połączenia autostradowe, przez jej teren przebiega A62 a ok. 15 km na zachód znajduje się węzeł "Nonnweiler" (A1/A62). W kierunku północ-południe gminę przecinają drogi krajowe B41 i B269 (wspólny przebieg).
Dzielnica Türkismühle była ważnym miejscem przesiadkowym w transporcie kolejowym, krzyżowały się tutaj linie kolejowe Nahetalbahn, Hochwaldbahn (Türkismühle-Trewir) i linia Türkismühle–Kusel. Jednak w biegiem czasu zamknięto linię do Kusel a obecnie na Hochwaldbahn kursują pociągi muzealne na trasie Türkismühle-Hermeskeil. Najważniejszą linią pozostała Nahetalbahn (Bingen am Rhein-Saarbrücken).

</doc>
<doc id="1336276" url="https://pl.wikipedia.org/wiki?curid=1336276" title="Najstarsze lokacje miast w Polsce na prawie niemieckim">
Najstarsze lokacje miast w Polsce na prawie niemieckim

Lokacje na prawie niemieckim, polegające na organizacji i zabudowie miast nowego typu, to najbardziej charakterystyczne i najważniejsze zjawisko w historii gospodarczej i społecznej ziem polskich XIII wieku.
Inicjatywa lokacyjna należała do władcy (księcia zwierzchniego, króla) oraz rycerzy i duchowieństwa. Pierwszej lokacji dokonał w 1211 r. książę śląski Henryk Brodaty udzielając Złotoryi przywileju korzystania z prawa nadanego w 1188 r. mieszczanom magdeburskim.
Poniższa lista przedstawia najstarsze miasta Polski pod względem prawnym, czyli roku uzyskania przez nie praw miejskich.
Miasta lokowane w XIII w. w księstwach piastowskich i na Pomorzu Gdańskim.
W XIII w. lokowano w księstwach rządzonych przez dynastów piastowskich oraz na Pomorzu Gdańskim 230 miast. Na Śląsku 128 (101 lokacji książęcych, 21 kościelnych, 6 rycerskich), w Wielkopolsce 38 (24 lokacje książęce, 6 kościelnych, 8 rycerskich), w Małopolsce 29 (11 lokacji książęcych, 17 kościelnych, 1 rycerska), w ziemiach łęczyckiej i sieradzkiej 17 (13 lokacji książęcych, 4 kościelne), na Kujawach i w ziemi dobrzyńskiej 9 (5 lokacji książęcych, 4 kościelne), na Pomorzu Gdańskim 5 (4 lokacje książęce, 1 kościelna) i na Mazowszu 4 (2 lokacje książęce i 2 kościelne)

</doc>
<doc id="1336277" url="https://pl.wikipedia.org/wiki?curid=1336277" title="Mordechaj Tenenbaum">
Mordechaj Tenenbaum

Mordechaj Tenenbaum (jidysz מרדכי טענענבוים; ur. w 1916 w Warszawie, zm. 20 sierpnia 1943 w Białymstoku) – uczestnik żydowskiego ruchu oporu w Wilnie i getcie warszawskim oraz przywódca powstania w getcie białostockim.
Życiorys.
Urodził się w Warszawie w 1916. Studiował semistykę na Uniwersytecie Warszawskim. Od 1935 był członkiem Socjalistycznego Związku Młodzieży Żydowskiej "Frajhajt" ("Wolność") – młodzieżowej organizacji, której patronował Poalej Syjon – Prawica. Od 1938 należał do Centralnego Komitetu "Hechaluc" ("Pionier"), organizacji syjonistycznej dla młodzieży żydowskiej powyżej 18 lat przygotowującej młodych do pracy w Palestynie. W czasie II wojny światowej członkowie tej organizacji byli najaktywniejszymi członkami podziemia żydowskiego, współorganizowali między innymi Blok Antyfaszystowski. 
Zaraz po wybuchu II wojny światowej we wrześniu 1939 Tenenbaum udał się do Kowla a następnie do Wilna, z nadzieją dostania się do Palestyny, jednak plan ten się nie powiódł. Zaangażował się w tworzenie podziemnej siatki, wspomagającej Żydów na terenach okupowanych. Po zajęciu Wilna przez Niemców w 1941, wzmógł jeszcze bardziej swoją konspiracyjną działalność. Organizował schronienie aktywistom żydowskim, w spokojnym w tym czasie jeszcze Białymstoku. Po kraju poruszał się podając się za Tatara dzięki podrobionym dokumentom na nazwisko "Yussuf Tamaroff".
W 1942 powrócił do Warszawy. Do stolicy przywiózł informacje o eksterminacji Żydów na kresach wschodnich. Po masowych deportacjach z getta warszawskiego latem 1942, Żydowska Organizacja Bojowa podjęła 12 września decyzję o organizacji zbrojnego oporu w innych dużych gettach na terenie kraju. Mordechaj Tenenbaum został skierowany do getta w Białymstoku, w celu przygotowania powstania, w razie próby likwidacji getta. Inicjatywa spotkała się początkowo z niechęcią Efraima Barasza (przewodniczącego białostockiego Judenratu) oraz pozostałej społeczności żydowskiej, wobec przekonania, że getto białostockie pozostanie nietknięte w związku ze swoją wysoką produktywnością przemysłową. Mimo trudności podziemna siatka została utworzona i rozpoczęto gromadzenie broni, pozyskiwanej od jednostek partyzanckich z okolic Białegostoku i przemycanej do getta oraz kradzionej żołnierzom niemieckim. W nocy z 15 na 16 sierpnia 1943 Niemcy przystąpili do ostatecznej likwidacji getta. Działania te spotkały się z oporem kilkuset słabo uzbrojonych młodych ludzi dowodzonych przez Mordechaja Tenenbauma i Daniela Moszkowicza. Powstanie mimo ciężkich walk i wielu ofiar skończyło się niepowodzeniem.
Przez długi okres dalsze losy Tenenbauma nie były znane. W wyniku dochodzenia historyk Szymon Datner ustalił, że Mordechaj Tenenbaum wraz ze swoim zastępcą Danielem Moszkowiczem popełnili samobójstwo wobec konieczności oddania bronionej placówki w ręce Niemców.
18 kwietnia 1945 Mordechaj Tenenbaum został odznaczony Orderem Krzyża Grunwaldu III klasy. 
11 lipca 2008 radni Rady Miejskiej Białegostoku uhonorowali Mordechaja Tanenbauma nazywając jego imieniem plac mieszczący się na terenie dawnego getta.
19 lutego 2019 r. znalazł się wśród 10 najwybitniejszych białostoczan 100-lecia Białegostoku, wybranych przez kapitułę powołaną przez Prezydenta miasta z okazji 100-lecia odzyskania niepodległości.

</doc>
<doc id="1336279" url="https://pl.wikipedia.org/wiki?curid=1336279" title="Czerwone kwiaty, czarne kwiaty">
Czerwone kwiaty, czarne kwiaty

Czerwone kwiaty, czarne kwiaty (tytuł oryginalny: "Lule të kuqe, lule të zeza") – albański film fabularny z roku 2003 w reżyserii Mevlana Shanaja.
Opis fabuły.
Film porusza problem kryzysu społecznego, który ogarnął Albanię po wydarzeniach "krwawej wiosny" 1997 roku. W wyniku samosądów giną najbliżsi Liljany i Any, dwóch kobiet, które połączy wspólne nieszczęście. Film realizowano w rejonie Gjirokastry.
Na XII Festiwalu Filmów Albańskich nagrodzono film za najlepsze zdjęcia i najlepszą muzykę.

</doc>
<doc id="1336282" url="https://pl.wikipedia.org/wiki?curid=1336282" title="Boris Johnson">
Boris Johnson

Alexander Boris de Pfeffel Johnson (ur. 19 czerwca 1964 w Nowym Jorku) – brytyjski historyk i polityk. W latach 2008–2016 burmistrz Londynu. W latach 2016–2018 minister spraw zagranicznych w pierwszym i drugim gabinecie Theresy May. W latach 2019–2022 lider Partii Konserwatywnej i premier Wielkiej Brytanii.
Młodość i wykształcenie.
Urodził się 19 czerwca 1964 w Nowym Jorku. Jest najstarszym z czworga dzieci , byłego członka Parlamentu Europejskiego z ramienia brytyjskiej Partii Konserwatywnej i urzędnika Komisji Europejskiej oraz Banku Światowego i jego pierwszej żony, malarki Charlotte Johnson Wahl (1942–2021), córki sir Jamesa Fawcetta, znanego prawnika i przewodniczącego Europejskiej Komisji Praw Człowieka.
Jego pradziadkiem ze strony ojca był czerkiesko-turecki dziennikarz i polityk Ali Kemal. Ze strony ojca Johnson ma również korzenie angielskie i francuskie, a część jego przodków pochodziła od króla Jerzego II Hanowerskiego. Ze strony matki ma korzenie żydowskie, a jego przodkowie pochodzili z Litwy i Rosji.
Ukończył Eton College i Uniwersytet Oksfordzki. Podczas studiów był członkiem elitarnego Klubu Bullingdona.
Kariera zawodowa i polityczna.
Był m.in. redaktorem The Spectator oraz The Daily Telegraph, od 2001 był członkiem brytyjskiej Izby Gmin. Był też ministrem szkolnictwa wyższego w konserwatywnym "gabinecie cieni".
W wyborach na stanowisko burmistrza Londynu 1 maja 2008 pokonał dotychczas pełniącego tę funkcję kandydata Partii Pracy, Kena Livingstone’a, i objął urząd 4 maja 2008.
Burmistrz Londynu.
Podczas jego kadencji uruchomiono program Santander Cycles (oryginalnie Barclays Bikes) z 5 tys. rowerów miejskich. W styczniu 2013 roku mianował Andrew Gilligana jako pierwszego pełnomocnika ds. rowerowych. W tym samym roku urząd burmistrza przekazał 913 milionów funtów na inwestycje rowerowe na terenie miasta w latach 2013–2016.
Został wybrany deputowanym do Izby Gmin podczas wyborów parlamentarnych w 2015 roku.
Deputowany i minister.
W kampanii przed referendum w sprawie opuszczenia Unii Europejskiej przez Wielką Brytanię, był jednym z głównych zwolenników Brexitu. 13 lipca 2016 został ministrem spraw zagranicznych w pierwszym gabinecie Theresy May. 9 lipca 2018 podał się do dymisji. W czerwcu 2019 został pozwany za kłamstwa powtarzane przez niego w kampanii dot. referendum o brexicie i w kampanii wyborczej w 2017.
W lutym 2017 zrzekł się obywatelstwa USA.
Premier Wielkiej Brytanii.
23 lipca 2019 został wybrany nowym liderem Partii Konserwatywnej. W głosowaniu uzyskał poparcie 92 153 (ok. 66%) członków partii pokonując Jeremy’ego Hunta.
24 lipca 2019 objął urząd premiera Zjednoczonego Królestwa Wielkiej Brytanii i Irlandii Północnej. 28 sierpnia 2019 królowa Elżbieta II na jego wniosek wyraziła zgodę na zawieszenie we wrześniu działalności parlamentu na pięć tygodni (do 14 października), co wywołało protesty.
W dniach 4 i 5 września 2019 przegrał w Izbie Gmin głosowania: w sprawie przejęcia kontroli przez parlament nad porządkiem obrad, nad ustawą blokującą brexit bez umowy z UE oraz głosowanie w sprawie przedterminowych wyborów parlamentarnych. Stał się tym samym pierwszym w historii brytyjskim premierem, który przegrał trzy pierwsze głosowania w czasie swojej kadencji. Za poparcie ustawy dotyczącej brexitu podjął decyzję o usunięciu z klubu parlamentarnego i uniemożliwieniu kandydowania w wyborach z listy Partii Konserwatywnej (ang. "removed the whip") 21 posłom, w tym wnukowi Winstona Churchilla Nicholasowi Soamesowi i byłemu kanclerzowi skarbu Philipowi Hammondowi. Do zawieszenia parlamentu w nocy z 9 na 10 września 2019 przegrał wszystkie trzy kolejne głosowania w Izbie Gmin.
24 września 2019 Sąd Najwyższy Zjednoczonego Królestwa jednogłośnie uznał decyzję o zawieszeniu parlamentu za bezprawną.
Przyspieszone wybory i nowa kadencja Izby Gmin.
Prowadzeni przez niego Torysi wygrali przedterminowe wybory parlamentarne 12 grudnia 2019 większością 80 miejsc, największą od 1987. 
6 kwietnia 2020 w trakcie pandemii COVID-19 w Zjednoczonym Królestwie Boris Johnson jako pierwszy urzędujący premier Jej Królewskiej Mości trafił na oddział intensywnej terapii, gdzie został mu podany tlen. Powodem było zaostrzenie przebiegu choroby wywołanej zarażeniem przez wirus SARS-CoV-2. Jego obowiązki przejął tymczasowo Dominic Raab. 8 kwietnia 2020 jego stan zdrowia "zaczął się poprawiać", a 9 kwietnia opuścił oddział intensywnej terapii.
Boris Johnson znalazł się w ogniu krytyki po tym, gdy na jaw wyszły dokumenty i nagrania sugerujące, że zarówno on jak i członkowie jego gabinetu urządzali przyjęcia w budynkach rządowych podczas obowiązywania ogólnonarodowych restrykcji związanych z pandemią COVID-19. Na jego popularności odbijało się również spowolnienie brytyjskiej gospodarki wraz z rosnącą inflacją. Jednakże bezpośrednią przyczyną przesilenia politycznego na przełomie czerwca i lipca 2022 roku był wybuch afery związanej z mianowaniem na stanowisko wiceprzewodniczącego klubu parlamentarnego Torysów w lutym 2022. Jak się okazało, Boris Johnson był świadomy oskarżeń o molestowanie seksualne kierowanych wobec Pinchera przez takie osoby jak brytyjski wioślarz Alex Story, jednakże miał je zlekceważyć, gdyż Pincher zapewniał mu poparcie znacznej grupy posłów Partii Konserwatywnej. Wobec fali rezygnacji członków rządu, która nastąpiła po tym jak 5 lipca dymisję złożyli minister zdrowia Sajid Javid oraz kanclerz skarbu Rishi Sunak, Boris Johnson 7 lipca 2022 złożył rezygnację ze stanowiska lidera Partii Konserwatywnej i premiera Wielkiej Brytanii, zapowiadając że będzie je pełnił do momentu wyłonienia następcy. 5 września 2022 ogłoszono, że wybory wewnętrzne w Partii Konserwatywnej wygrała Liz Truss, tym samym przejmując władzę po Borisie Johnsonie.

</doc>
<doc id="1336284" url="https://pl.wikipedia.org/wiki?curid=1336284" title="Jerzy Stępień (polityk)">
Jerzy Stępień (polityk)

Jerzy Stępień (ur. 2 października 1955 w Golubiu-Dobrzyniu) – polski polityk i samorządowiec, od 2002 do 2014 wiceprezydent Poznania, były wicewojewoda.
Życiorys.
Ukończył studia na Wydziale Prawa i Administracji Uniwersytetu im. Adama Mickiewicza. Od 1995 do 1997 pracował kolejno w administracji Zespołu Szkół Rolniczych w Grzybnie i Spółdzielni Mieszkaniowej w Śremie. W latach 1994–1998 pełnił funkcję przewodniczącego rady miejskiej miasta i gminy Śrem.
Od 1992 należał do Unii Demokratycznej, następnie został członkiem Unii Wolności. Z rekomendacji tej partii po powołaniu rządu Jerzego Buzka objął stanowisko wicewojewody poznańskiego. W wyborach samorządowych w 1998 uzyskał mandat radnego sejmiku wielkopolskiego. Zrezygnował wkrótce z niego na rzecz funkcji wicewojewody wielkopolskiego, którą pełnił do 31 października 2001.
W wyborach parlamentarnych w 1997 i 2001 bezskutecznie kandydował do Sejmu z listy UW. W 2002 objął obowiązki zastępcy prezydenta Poznania. W tym samym roku przystąpił do Platformy Obywatelskiej. W 2009 bez powodzenia kandydował z listy PO w wyborach do Parlamentu Europejskiego. W 2014 zakończył pełnienie funkcji wiceprezydenta.
Odznaczony Srebrnym Krzyżem Zasługi.

</doc>
<doc id="1336285" url="https://pl.wikipedia.org/wiki?curid=1336285" title="Moirang">
Moirang

Moirang jest to miasto, a zarazem siedziba rady miejskiej powiatu Bishnupur w Indyjskim stanie Manipur. Moirang jest usytuowane w północno-wschodnich Indiach. Jest oddalone o 45 km od Imphalu, Manipur.
Nieopodal miasta znajduje się jezioro Loktak, źródło wody pitnej dla lokalnej ludności, a zarazem największe słodkowodne jezioro Indii

</doc>
<doc id="1336287" url="https://pl.wikipedia.org/wiki?curid=1336287" title="VI symfonia Beethovena">
VI symfonia Beethovena

VI symfonia F-dur op. 68 "Pastoralna" Ludwiga van Beethovena skomponowana została w latach 1807-08. Jest jedyną programową symfonią Beethovena. Opowiada o uczuciach związanych z pobytem na wsi.
Celem Beethovena nie było stworzenie muzycznej imitacji odgłosów wsi, uprawianie tzw. malarstwa dźwiękowego, lecz oddanie uczuć towarzyszących człowiekowi, który odnajduje na wsi upragnioną ciszę i spokój ducha.
Forma.
Dzieło ma niestandardowy, pięcioczęściowy układ. Części III i IV następują "attacca" (bez żadnej przerwy po części poprzedniej).
I. "Allegro ma non troppo. Obudzenie się pogodnych uczuć po przybyciu na wieś.".
Główny temat pierwszej części pochodzi prawdopodobnie od pewnej chorwackiej melodii ludowej, być może pieśni pasterskiej. Temat ten w drugiej odsłonie dany jest obojowi, instrumentowi najbardziej zbliżonemu w dźwięku do pasterskiej fujarki.
II. "Andante molto mosso. Scena nad strumieniem.".
Część drugą, "Scenę nad strumieniem", przenika charakterystyczna figura smyczków (słyszalna np. na samym początku części), która sugestywnie oddaje kojący rytm leniwie płynącego strumienia. Pod koniec części drugiej Beethoven umieszcza muzyczne imitacje głosów trzech ptaków: słowika, przepiórki i kukułki. 
III. "Allegro. Wesoła zabawa wieśniaków.".
W części trzeciej, "Wesołej zabawie wieśniaków", wejście tematu tria ma w zamyśle Beethovena oddawać zabawną sytuację, gdy wiejscy grajkowie-basiści, obudziwszy się nagle z drzemki, zaczynają żywiołowo przygrywać, nie dbając o to, że grają coś innego, niż wcześniej. Pod koniec części muzyka znacząco przyspiesza, jak gdyby wieśniacy spiesznie kończyli zabawę, by zdążyć przed nadchodzącą burzą. Nagle taneczna melodia urywa się, a nastrój staje się niespokojny. Część czwarta następuje attacca.
IV. "Allegro. Burza.".
W części czwartej, "Burzy", obecne są muzyczne imitacje grzmotów i zawodzenia wiatru. Pod koniec części następuje rozpogodzenie, burza kończy się i wychodzi słońce. Jest to jeden z najpiękniejszych momentów w symfonii; róg intonuje początek nowego tematu i, znów "attacca", rozpoczyna się część ostatnia, "Pieśń pastuszka (...)".

</doc>
<doc id="1336290" url="https://pl.wikipedia.org/wiki?curid=1336290" title="Symfonia Pastoralna">
Symfonia Pastoralna



</doc>
<doc id="1336292" url="https://pl.wikipedia.org/wiki?curid=1336292" title="Yllka">
Yllka

Yllka – albańsko-szwajcarski film fabularny z roku 2003 w reżyserii Ylli Pepo i Mai Simon.
Opis fabuły.
Historia Yllki rozpoczyna się w roku 1991, kiedy w Albanii zaczyna się okres transformacji ustrojowej. Yllka swoją szansę życiową wiąże z emigracją do Szwajcarii – wraz ze swoją przyjaciółką Mirą i jej 9-letnią córką Doruntiną. Problemem jest tylko znalezienie mężczyzn, którzy ożeniliby się z nimi i umożliwiliby uzyskanie karty stałego pobytu.
Yllka, która w Albanii była cenioną scenarzystką, w Szwajcarii pracuje jako kelnerka w kawiarni. Ostatecznie wychodzi za mąż za podrzędnego muzyka, a jej koleżanka Zamira powraca do kraju i wychodzi za Albańczyka.

</doc>
<doc id="1336293" url="https://pl.wikipedia.org/wiki?curid=1336293" title="Rada Ministrów Włoch">
Rada Ministrów Włoch



</doc>
<doc id="1336296" url="https://pl.wikipedia.org/wiki?curid=1336296" title="Ołtarz z Ortenbergu">
Ołtarz z Ortenbergu



</doc>
<doc id="1336298" url="https://pl.wikipedia.org/wiki?curid=1336298" title="Porta Eva">
Porta Eva

Porta Eva (ros. "Врата Евы") - albańsko-rosyjski film fabularny z roku 2000 w reżyserii Alberta Mingi.
Opis fabuły.
Film nawiązuje do wydarzeń wiosny 1997, kiedy Albanię ogarnął gwałtowny kryzys ekonomiczno-społeczny. Opowieść o losach dwóch kobiet - Leny i Inxhi, które w poszukiwaniu lepszych warunków życia próbują uciec ze swojego kraju do Włoch.
W filmie wykorzystano utwory rosyjskiego zespołu Tridiziza.

</doc>
<doc id="1336299" url="https://pl.wikipedia.org/wiki?curid=1336299" title="Mistrz Ołtarza z Ortenbergu">
Mistrz Ołtarza z Ortenbergu



</doc>
<doc id="1336303" url="https://pl.wikipedia.org/wiki?curid=1336303" title="Tatiana Vilhelmová">
Tatiana Vilhelmová

Tatiana Vilhelmová, właśc. Tatiana Čecháková (ur. 13 lipca 1978 w Pradze) – czeska aktorka teatralna i filmowa.
Od najmłodszych lat uczyła się tańca baletowego, śpiewu i recytacji. Studiowała w praskim konserwatorium.
Związana z teatrem na Dejvicach w Pradze. Jednocześnie jest aktorką często angażowaną do filmów i programów telewizyjnych. Zagrała dotychczas (2008) w ok. 30 filmach telewizyjnych i kinowych. Specjalizuje się również w dubbingu.
Jako aktorka – nagrodzona Czeskim Lwem za główną rolę kobiecą w filmie Bohdana Slámy "Szczęście" (2005, polska premiera: 2007). Poza tym nagradzana na festiwalach w Monte Carlo i Berlinie.
Żona producenta filmowego Pavla Čecháka i matka ich syna Františka. Bliska przyjaciółka czeskich aktorów: Pavla Liški i Anny Geislerovej, z którymi zagrała w "Szczęściu".
Rodzice Vilhelmovej mieszkają za granicą – matka w Południowej Afryce, ojciec zaś – na Ukrainie.

</doc>
<doc id="1336305" url="https://pl.wikipedia.org/wiki?curid=1336305" title="Jan T. Gross">
Jan T. Gross



</doc>
<doc id="1336307" url="https://pl.wikipedia.org/wiki?curid=1336307" title="Hovedøya">
Hovedøya

Hovedøya – wyspa w Norwegii, na Oslofjordzie, w administracyjnych granicach Oslo. Powierzchnia wyspy wynosi ok. 0,5 km². 
Na wyspie znajdują się ruiny klasztoru, założonego 18 maja 1147 roku przez mnichów z Kirkstead Abbey w Lincolnshire w Anglii. Klasztor spalono w 1532 roku, a zachowane kamienie zużyto do budowy twierdzy Akershus. Do naszych czasów dotrwały fundamenty i część murów. 
Na wyspie zachowało się też kilka budynków, służących w minionych stuleciach do celów wojskowych.

</doc>
<doc id="1336308" url="https://pl.wikipedia.org/wiki?curid=1336308" title="Hovedoya">
Hovedoya



</doc>
<doc id="1336309" url="https://pl.wikipedia.org/wiki?curid=1336309" title="Piotr Wilk">
Piotr Wilk

Piotr Wilk (XV/XVI wiek) – wójt dziedziczny Starej Warszawy, młynarz, kupiec.
Wójtem został w 1480, funkcję odziedziczył po braciach: Kasprze i Janie. W latach 1479–1516 był wójtem Nowej Warszawy.
Jego dłużnikami byli książęta mazowieccy. Sprowadzał on na dwór książęcy m.in. wysokogatunkowe tkaniny. Od 1481 dzierżawił wieś książęcą Bródno. W jego posiadaniu były dwie kamienice na Rynku Starego Miasta (m.in. Rynek 19; kamienica Wójtowska), ogród znajdujący się przy ul. Długiej oraz młyn zlokalizowany niedaleko Warszawy.
Ponieważ urząd wójta Starej Warszawy był dziedziczny następcami Piotra Wilka byli kolejni jego potomkowie. Natomiast jego wnukowie obrali nazwisko Kałęccy, które wiązało się z łanami wójtowskimi we wsi Kałęczyn.

</doc>
<doc id="1336311" url="https://pl.wikipedia.org/wiki?curid=1336311" title="Hilário Rosário">
Hilário Rosário



</doc>
<doc id="1336312" url="https://pl.wikipedia.org/wiki?curid=1336312" title="Hilario Conceicao">
Hilario Conceicao



</doc>
<doc id="1336313" url="https://pl.wikipedia.org/wiki?curid=1336313" title="Bhilai">
Bhilai



</doc>
<doc id="1336316" url="https://pl.wikipedia.org/wiki?curid=1336316" title="Burra (Szkocja)">
Burra (Szkocja)

Burra (Język staronordycki: "Barrey") – wspólna nazwa dla dwóch wysp na Szetlandach, West Burra (753 mieszk.) oraz East Burra (66 mieszk.) które są połączone mostem. Są częścią wysp Scalloway.

</doc>
<doc id="1336317" url="https://pl.wikipedia.org/wiki?curid=1336317" title="Anton Kulikovsky">
Anton Kulikovsky



</doc>
<doc id="1336318" url="https://pl.wikipedia.org/wiki?curid=1336318" title="Frannach">
Frannach

Frannach – dawna gmina w Austrii, w kraju związkowym Styria, w powiecie Südoststeiermark. 1 stycznia 2015 została rozwiązana, a jej teren połączono z gminami Edelstauden oraz Pirching am Traubenberg w gminę Pirching am Traubenberg.

</doc>
<doc id="1336322" url="https://pl.wikipedia.org/wiki?curid=1336322" title="A 520">
A 520

A 520 (ex. MV "Invincible") – pomocniczy okręt logistyczny należący do Marynarki Wojennej Sri Lanki.
Statek motorowy MV "Invincible" został wodowany w 1971. W 2003 "Invincible" został przechwycony w okolicach Tangalle przy próbie szmuglowania nielegalnych emigrantów i został włączony do Marynarki Sri Lanki jako okręt pomocniczy A 520.
W 2008 okręt został zatopiony przez "Sea Tigers" - "marynarkę wojenną" organizacji Tamilskie Tygrysy.

</doc>
<doc id="1336326" url="https://pl.wikipedia.org/wiki?curid=1336326" title="Skotowo-22">
Skotowo-22



</doc>
<doc id="1336334" url="https://pl.wikipedia.org/wiki?curid=1336334" title="Jerzy Taczała">
Jerzy Taczała

Jerzy Taczała (ur. 15 czerwca 1962 w Kaliszu) — polski trener siatkówki, były siatkarz.
Od 7 stycznia 2008 jest pierwszym trenerem zespołu J.W. Construction AZS Politechnika Warszawska Warszawa grającego w Polskiej Lidze Siatkówki (PLS). Na stanowisku tym zastąpił Edwarda Skorka zwolnionego przez zarząd klubu 1 stycznia 2008. Już w pierwszym (daleko niepełnym) sezonie pracy ze stołeczną drużyną odniósł znaczący sukces utrzymując ją w PLS:
najpierw zespół J.W. Construction AZS Politechniki Warszawskiej zajął 9. miejsce po
fazie zasadniczej rozgrywek, co samo w sobie sukcesem nie było ale dało warszawianom przewagę własnego parkietu w ewentualnym 7. meczu fazy play-off o miejsca 9-10;
następnie w tymże pojedynku play-off o miejsca 9-10 pokonał 4:3 drużynę BKSCh Delecty Bydgoszcz (do wspomnianego 7. meczu zatem doszło i jak podkreślali sami warszawscy zawodnicy fakt że grali go we własnej hali miał kluczowe znaczenie dla odniesienia zwycięstwa). Tym samym warszawianie zajęli miejsce 9. (eliminując bydgoszczan z PLS) i zdobyli prawo dalszej walki o utrzymanie w PLS w barażach z 2-gą w sezonie 2007/08 drużyną I ligi — KS Poznań. 9 maja 2008 popularni "Inżynierowie" wygrali 3:1 czwarty mecz barażowy, tym samym 3–1 całe baraże, i utrzymali się w PLS.
Warto dodać, że w momencie kiedy Jerzy Taczała przejął zespół, ten grał bardzo słabo i niewiele wskazywało, że będzie w stanie utrzymać się w ekstraklasie. Jednak trener w ciągu 4 miesięcy swojej pracy — w okresie rozgrywkowym (tzn. z niedługimi okresami na regularne treningi), w dodatku borykając się regularnie z problemem braku hali do treningów w Warszawie — potrafił tchnąć w zespół ducha walki i poukładać grę przynajmniej na tyle że wystarczyło to do utrzymania w PLS.
Po sezonie w którym to utrzymał zespół w PLS, nie przedłużył kontraktu i zastąpił go Krzysztof Kowalczyk.
Od roku szkolnego 2016/17 trenuje swoją grupę w SMS Police.
Linki zewnętrzne.
pls.pl

</doc>
<doc id="1336338" url="https://pl.wikipedia.org/wiki?curid=1336338" title="Cessna AT-17 Bobcat">
Cessna AT-17 Bobcat

Cessna AT-17 Bobcat – wielozadaniowy lekki samolot pięciomiejscowy, zaprojektowany w Stanach Zjednoczonych jako samolot treningowy, używany podczas II wojny światowej do szkolenia pilotów. Miał on wypełnić lukę pomiędzy jednosilnikowymi samolotami treningowymi a dwusilnikowymi samolotami bojowymi Do końca wojny wyprodukowano ponad 4600 tych samolotów. AT-17 był napędzany dwoma silnikami Jacobs R-755-9. Wersją komercyjną był Model T-50, w oparciu o który samolot Cessna AT-17 został zaprojektowany. Wersja pasażerska, oznaczana od 1943 jako Cessna UC-78, była w latach 1946-50 użytkowana przez PLL LOT w ilości 14 szt.

</doc>
<doc id="1336340" url="https://pl.wikipedia.org/wiki?curid=1336340" title="Tour de Pologne 1952">
Tour de Pologne 1952

9. edycja wyścigu kolarskiego Tour de Pologne odbyła się w dniach 19–31 sierpnia 1952. Rywalizację rozpoczęło 83 kolarzy, a ukończyło 50. Łączna długość wyścigu – 1959 km.
Pierwsze miejsce w klasyfikacji generalnej zajął Wacław Wójcik (CWKS I), drugie Józef Kapiak (CWKS I), a trzecie Mieczysław Ulik (Gwardia). Sędzią głównym był Otton Przysiecki.
Wyścig (po dwuletnie przerwie) rozegrano w obsadzie krajowej, ale mimo to otrzymał pozytywne oceny.

</doc>
<doc id="1336341" url="https://pl.wikipedia.org/wiki?curid=1336341" title="Marcin Tazbir">
Marcin Tazbir

Marcin Tazbir (ur. 22 sierpnia 1988 w Piotrkowie Trybunalskim) – polski szachista, arcymistrz od 2013 roku.
Kariera szachowa.
Jest trzykrotnym mistrzem Polski juniorów w szachach klasycznych, tytuły zdobył w latach 1998 (Krynica Morska, w kategorii do lat 10), 2004 (Łeba, do lat 16) i 2006 (Łeba, do lat 18). Oprócz tego w 2006 r. zdobył srebrny, a w 2007 r. – brązowy medal w mistrzostwach kraju do lat 20 (oba turnieje odbyły się w Środzie Wielkopolskiej). Kilka razy reprezentował Polskę na mistrzostwach świata i Europy juniorów, najlepszy wynik osiągając w 2006 r. w Batumi, gdzie w grupie do lat 18 podzielił VI miejsce.
W roku 2017 w swoim rodzinnym mieście zdobył brązowy medal Indywidualnych Mistrzostw Polski w szachach błyskawicznych 
W rozgrywkach drużynowych trzykrotnie zdobył srebrny medal Drużynowych Mistrzostw Polski (w drużynie Polfy Grodzisk Mazowiecki w latach 2004-2005 oraz w roku 2019 z drużyną VOTUM Polonia Wrocław), a w roku 2020 z drużyną VOTUM Polonia Wrocław sięgnął po złoty medal Ekstraligi. Ma na swoim koncie również złoty medal Drużynowych Mistrzostw Słowacji (z drużyną TJ Inbest Dunajov - w sezonie 2018/19) oraz dwa medale Ekstraligi czeskiej (z drużyną Tatran Litovel w sezonach 2010/11 oraz 2012/13).
W roku 2006 zajął we Wrocławiu III m. (za Rafałem Lubczyńskim oraz Piotrem Dobrowolskim, turniej "WSB Masters") i wypełnił pierwszą normę na tytuł mistrza międzynarodowego. Następne dwie zdobył w 2007 r. w Teplicach (dz. II m. za Marcinem Dziubą, wspólnie z m.in. Mikulasem Manikiem i Radosławem Jedynakiem) i na ekstralidze w Ustroniu. W 2008 r. na Ekstralidze reprezentując barwy klubu PTSz Płock wypełnił pierwszą normę na tytuł arcymistrza. W 2012 r. zdobył drugą normę na tytuł arcymistrza w międzynarodowym turnieju w Cappelle-la-Grande, natomiast trzecią – podczas czeskiej ekstraligi 2012/13. Wraz z drużyną TJ Tatran Litovel w w/w sezonie po raz drugi zdobył brązowy medal drużynowych mistrzostw Czech (pierwszy raz w sezonie 2010/11).
Do innych międzynarodowych sukcesów Marcina Tazbira należą m.in.:
Najwyższy ranking w dotychczasowej karierze osiągnął 1 czerwca 2013 r., z wynikiem 2561 punktów zajmował wówczas 16. miejsce wśród polskich szachistów.

</doc>
<doc id="1336343" url="https://pl.wikipedia.org/wiki?curid=1336343" title="Francisco Gabica">
Francisco Gabica

Francisco Gabica (ur. 31 grudnia 1937 w Ispaster, zm. 7 lipca 2014) – hiszpański kolarz szosowy startujący wśród zawodowców w latach 1961-1972. Zwycięzca Vuelta a España (1966). 

</doc>
<doc id="1336345" url="https://pl.wikipedia.org/wiki?curid=1336345" title="Ahhotep I">
Ahhotep I

Ahhotep I, inne formy imienia "Ahhotpe" lub "Ashhotep" (ur. ok. 1560, zm. ok. 1530 p.n.e.) – egipska królowa. Córka faraona Tao I z XVII dynastii i królowej Tetiszeri oraz żona faraona Tao II.
Uznawana jest za znaczącą postać w historii starożytnego Egiptu. Prawdopodobnie rządziła jako regentka po śmierci swego starszego syna Kamose, na co może wskazywać umieszczenie na bramie świątyni w Buhen jej wizerunku obok wizerunku jej syna Ahmosego I oraz tekst steli z Karnaku, wystawionej tam przez Ahmosego. Dwóch jej synów Kamose i Ahmose I zostało faraonami.
Sarkofag Ahhotep został odkryty w roku 1859 w nekropolii Dra Abu el-Naga w Tebach.

</doc>
<doc id="1336346" url="https://pl.wikipedia.org/wiki?curid=1336346" title="Tršice">
Tršice

Tršice – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 1760 mieszkańców.

</doc>
<doc id="1336352" url="https://pl.wikipedia.org/wiki?curid=1336352" title="Újezd (kraj ołomuniecki)">
Újezd (kraj ołomuniecki)

Újezd – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 1443 mieszkańców.

</doc>
<doc id="1336353" url="https://pl.wikipedia.org/wiki?curid=1336353" title="GD Estoril Praia">
GD Estoril Praia

Grupo Desportivo Estoril Praia – portugalski klub piłkarski z siedzibą w Estoril, grający w sezonie 2022/2023 w Primeira Liga.
Historia.
Klub został założony 17 maja 1939 roku jako Grupo Desportivo Estoril Plage. Jedynym poważnym sukcesem zespołu było dotarcie do finału Taça de Portugal w sezonie 1943/1944. W meczu decydującym o tytule Grupo Desportivo Estoril Praia przegrało z Benfiką aż 0–8.
W sezonie 2003/2004 klub zwyciężył w rozgrywkach Segunda Liga i awansował do portugalskiej ekstraklasy. Tam zajął jednak dopiero siedemnaste miejsce i powrócił na drugi poziom. W sezonie 2011/2012 zespół wywalczył awans do Primeira Liga, gdzie występował do spadku w 2018.

</doc>
<doc id="1336354" url="https://pl.wikipedia.org/wiki?curid=1336354" title="Ferdinand Bracke">
Ferdinand Bracke

Ferdinand Bracke (ur. 25 maja 1939 w Hamme) – belgijski kolarz szosowy i torowy startujący wśród zawodowców w latach 1962-1978. Zwycięzca Vuelta a España (1971). Dwukrotny etapowy zwycięzca w Tour de France. Dwukrotny torowy mistrz świata.

</doc>
<doc id="1336355" url="https://pl.wikipedia.org/wiki?curid=1336355" title="Kericho">
Kericho

 
Kericho – miasto w Kenii, u podnóża płaskowyżu wulkanicznego Mau; stolica hrabstwa Kericho; 53,8 tys. mieszkańców (2019); ośrodek handlowy największego w Afryce regionu uprawy herbaty; suszarnie herbaty; węzeł drogowy oraz port lotniczy.

</doc>
<doc id="1336357" url="https://pl.wikipedia.org/wiki?curid=1336357" title="G.D. Estoril Praia">
G.D. Estoril Praia



</doc>
<doc id="1336360" url="https://pl.wikipedia.org/wiki?curid=1336360" title="Urząd Municypalny">
Urząd Municypalny

Urząd Municypalny – organ wykonawczy administracji istniejący w Polsce w latach 1807–1842. Urząd ten dotyczył samorządu miejskiego i powołany został przez Komisję Rządzącą Księstwa Warszawskiego, 29 września 1842 roku na mocy carskiego zarządzenia przemianowany w Królestwie Kongresowym na magistrat.
Urząd ten powstał w dobie Księstwa Warszawskiego a został zreorganizowany po powstaniu Królestwa Kongresowego, 10 lutego 1816 roku został podporządkowany Komisji Rządowej Spraw Wewnętrznych i Policji.
Urząd Municypalny składał się z prezydenta (mianowany przez króla lub z jego upoważnienia przez namiestnika na wniosek Komisji) oraz czterech ławników. Składał się z 4 wydziałów:
Urząd podejmował decyzje dotyczące spraw administracji i skarbu, do jego zadań zaliczała się opieka nad funduszami miasta, instytutów, ustalanie budżetu miasta, ustalanie podatków itp. W skład Rady Municypalnej wchodzili prezydent, wiceprezydent, radni i ławnicy.

</doc>
<doc id="1336361" url="https://pl.wikipedia.org/wiki?curid=1336361" title="Karol Antoni Niedziałkowski">
Karol Antoni Niedziałkowski

Antoni Karol Niedziałkowski (ur. 21 maja 1846 w Minkowcach, zm. 7 kwietnia 1911 w Żytomierzu) – pisarz polski, duchowny katolicki, biskup łucko-żytomierski.
Życiorys.
Po ukończeniu seminarium w Kamieńcu studiował w Akademii Duchownej w Sankt Petersburgu. 23 stycznia 1869 otrzymał święcenia kapłańskie.
Pracę podjął jako wikariusz katedry w Żytomierzu (do 1872), a następnie sekretarz konsystorza diecezji żytomierskiej i od 1881 profesor tamtejszego seminarium oraz kanonik katedralny w Sandomierzu (1884) i kolejno rektor sandomierskiego seminarium (od 1890). 
Był biskupem pomocniczym Mohylewa (od 1897 roku), ze stolicą tytularną Samos, a później biskupem łuckim i żytomierskim (od 1901 roku), administrował także diecezję kamieniecką. Pełnił obowiązki rektora i profesora Akademii Duchownej w Petersburgu.
Był członkiem Stronnictwa Polityki Realnej.
Był założycielem muzeum diecezjalnego i szkoły organistów w Żytomierzu.
Zmarł w Żytomierzu i tam odbył się jego pogrzeb.

</doc>
<doc id="1336366" url="https://pl.wikipedia.org/wiki?curid=1336366" title="Nakfa (miasto)">
Nakfa (miasto)

Nakfa – miasto w północnej Erytrei, od którego pochodzi nazwa erytrejskiej waluty, Nakfa. Liczy około 10 tys. mieszkańców. Ośrodek przemysłowy.

</doc>
<doc id="1336367" url="https://pl.wikipedia.org/wiki?curid=1336367" title="José Manuel Fuente">
José Manuel Fuente

José Manuel Fuente (ur. 30 września 1945 w Limares; zm. 18 lipca 1996 w Oviedo) – hiszpański kolarz szosowy startujący wśród zawodowców w latach 1970-1976. Dwukrotny zwycięzca Vuelta a España (1972, 1974). Dwukrotny etapowy zwycięzca w Tour de France. Drugi kolarz Giro d'Italia (1972) i trzeci w Tour de France (1973).

</doc>
<doc id="1336368" url="https://pl.wikipedia.org/wiki?curid=1336368" title="Przystanek autobusowy (film)">
Przystanek autobusowy (film)

Przystanek autobusowy (ang. "Bus Stop") – amerykański dramat filmowy z 1956 roku w reżyserii Joshuy Logana, zrealizowany na podstawie sztuki Williama Inge'a.
Fabuła.
Bo Decker - młody kowboj, jedzie po raz pierwszy do miasta, aby wziąć udział w rodeo (całe dotychczasowe życie spędził na farmie ze starym wiernym przyjacielem Virgilem, w otoczeniu pastuchów i bydła) i zaczyna myśleć o miłości i założeniu rodziny. Postanawia, że jego wybranką będzie "kobieta anioł", która pokocha go i bez oporu pojedzie z nim na wieś. W podrzędnej spelunce poznaje Cherie - jasnowłosą piosenkarkę i uznaje, że ona jest tą, której szukał. Tymczasem Cherie ma inne plany - chce dotrzeć do Hollywood i zostać gwiazdą. 

</doc>
<doc id="1336370" url="https://pl.wikipedia.org/wiki?curid=1336370" title="Tesenej">
Tesenej

 
Tesenej – miasto w zachodniej Erytrei, przy granicy z Sudanem. Według danych szacunkowych na rok 2008 liczy 4490 mieszkańców. Ośrodek przemysłowy. Rozwinięty lokalny handel, liczne targi pełne koczowniczych handlowców. Do miasta przybywają liczni uchodźcy z Sudanu.

</doc>
<doc id="1336372" url="https://pl.wikipedia.org/wiki?curid=1336372" title="Kariera Dorothy Dandridge">
Kariera Dorothy Dandridge

Kariera Dorothy Dandridge (w Polsce znany także pod tytułem: "Wschodząca gwiazda") – amerykański film biograficzny z 1999 robiony dla telewizji na podstawie książki Earla Millsa.

</doc>
<doc id="1336373" url="https://pl.wikipedia.org/wiki?curid=1336373" title="Nie ma jak show">
Nie ma jak show

Nie ma jak show – musical amerykański z 1954 w reżyserii Waltera Langa.
Fabuła.
Małżeństwo Molly i Terence Donahue – artyści rewiowi wraz z trójką dzieci występują w zespołach objazdowych. Po latach ciężkiej pracy odnoszą sukces w Nowym Jorku, jednak dorosłe już dzieci chcą rozpocząć własne życie. Pierwszy z synów Tim zakochuje się w pięknej szatniarce Vicky, zaś drugi Steve postanawia porzucić rodzinny zespół.

</doc>
<doc id="1336374" url="https://pl.wikipedia.org/wiki?curid=1336374" title="Trójkąt Hala’ib">
Trójkąt Hala’ib

Trójkąt Hala’ib, trójkąt Halaib, trójkąt Halayeb (ar: مثلث حلايب [moˈsællæs ħæˈlæːjeb]) – terytorium sporne między Egiptem i Sudanem, o powierzchni 20 580 km², położone na afrykańskim wybrzeżu Morza Czerwonego. Główne miasto to Hala’ib.
W roku 1899 Wielka Brytania, mająca wielki wpływ na tym obszarze, wytyczyła granicę egipsko-sudańską wzdłuż 22 równoleżnika. Po odzyskaniu niepodległości przez Sudan oba państwa zgodziły się, że taki podział jest krzywdzący dla Beduinów ze szczepu Biszari, których tereny leżały poza wytyczoną granicą, w związku z czym Egipt przekazał część tych ziem pod administrację sudańską.
W 1958 Gamal Abdel Naser wysłał wojska egipskie do spornego regionu, ale wycofał je wkrótce potem. Mimo że oba kraje rościły sobie prawo do tego obszaru, pozostał on pod kontrolą Sudanu do sporu w 1992, kiedy to Egipt sprzeciwił się przyznaniu prawa do poszukiwania morskich złóż ropy naftowej kanadyjskiej firmie i wysłał w ten region swoje wojsko. W styczniu 2000 roku siły sudańskie zostały wycofane z tej strefy, natomiast żołnierze egipscy nadal tam stacjonują.
W 2004 prezydent Sudanu, Umar al-Baszir, stwierdził, że – mimo wycofania jego wojska oraz faktycznej egipskiej kontroli – trójkąt Hala’ib nadal powinien należeć do Sudanu. Prezydent oświadczył, że Sudan "nigdy nie zrezygnował z miasta Hala’ib i jego okolicy". Nowo odkryte rezerwy ropy naftowej na tym terenie mogą tylko zwiększyć chęć obu państw do ubiegania się o ten obszar.
Walczące na sudańskim froncie wschodnim polityczno-wojskowe grupy (składające się z Kongresu Bedża i Wolnych Lwów, które podpisały porozumienie pokojowe z rządem w Chartumie) oświadczyły, że ponieważ trójkąt Hala’ib jest zamieszkany przez ludność związaną z Sudanem etnicznie, językowo i plemiennie, uznają go za część tego państwa.
Drugim obszarem o spornym statusie jest Bir Tawil (na zachodzie), zamieszkany przez egipskie plemię Ababde.
Obecnie Egipt domaga się rozwiązania sporu granicznego przez powrót do granicy z 1899, czyli oddanie Sudanowi Bir Tawil w zamian za trójkąt Hala’ib, natomiast Sudan stoi na stanowisku odwrotnym, domagając się zatwierdzenia przebiegu granicy z 1902 jako oficjalnej. W efekcie obie strony sporu mają pretensje do rejonu Hala’ib, natomiast żadne z państw nie chce pozostawienia w swoich granicach Bir Tawil, który jest terytorialnie dziesięciokrotnie mniejszy od trójkąta Hala’ib.

</doc>
<doc id="1336375" url="https://pl.wikipedia.org/wiki?curid=1336375" title="Agustín Tamames">
Agustín Tamames

Agustín Tamames (ur. 10 października 1944 w Monterrubio) – hiszpański kolarz szosowy startujący wśród zawodowców w latach 1969-1977. Zwycięzca (1975) i drugi kolarz (1970) Vuelta a España.

</doc>
<doc id="1336377" url="https://pl.wikipedia.org/wiki?curid=1336377" title="Augustin Tamames">
Augustin Tamames



</doc>
<doc id="1336378" url="https://pl.wikipedia.org/wiki?curid=1336378" title="Rzeka bez powrotu">
Rzeka bez powrotu

Rzeka bez powrotu – western amerykański z 1954 w reżyserii Ottona Premingera.
Fabuła.
Farmer Matt Calder przyjeżdża do obozu poszukiwaczy złota aby zabrać syna, którego nie widział od lat. Na dowód, że jest jego ojcem pokazuje synowi zdjęcie zmarłej matki. Syn chce się pożegnać z opiekującą się nim w obozie piosenkarką Kay. Kay ma pretensję do Matta, że pozwolił aby syn znalazł się w obozie, wśród podejrzanych ludzi. Matt chce wynagrodzić Kate opiekę, ale ona odmawia przyjęcia pieniędzy. Matt z synem wyjeżdżają do niewielkiej farmy nad wartką rzeką. Tymczasem u Kay zjawia się Harry, jej były kochanek. Mówi, że wygrał prawa do działki ze złotem. Musi te prawa zgłosić do urzędu w mieście przed innymi. Obiecuje ożenić się z Kate. Nie ma pieniędzy na dotarcie do miasta a w obozie nie ma konia na sprzedaż. Kay domyśla się, że wygrana nie była całkiem uczciwa, ale Harry nie jest jej obojętny. Ostatecznie Harry zabiera jej pieniądze i wyrusza z nią tratwą. Nie zdaje sobie sprawy z tego, że rzeka nie nadaje się do żeglugi z uwagi na wartkie odcinki ze skalnymi progami. Na taki odcinek wpadają, przepływając obok farmy Matta. Z niebezpieczeństwa ratuje ich Matt, rzucając im linę i przyholowując do brzegu. Dobytek Kate porywa woda. Zostają jej tylko czerwone buty noszone podczas występów. Gdy Harry dowiaduje się, że droga wodą jest niebezpieczna, podstępem zabiera Mattowi konia i strzelbę i podąża dalej do miasta. Matt z synem i Kay zostają bez broni na łasce Indian i bandytów. Widząc zbliżających się Indian, uciekają na tratwie. Indianie popalają dom Matta i ostrzeliwują tratwę z łuków. Ranią chłopca. Uciekinierzy zatrzymują się na nocleg. Kay opatruje chłopca i zbiera jagody aby go nakarmić. Obawiając się, że Matt zemści się na Harrym jak dotrze do miasta, Kay chce puścić tratwę z prądem rzeki. Matt uniemożliwia jej to. Dochodzi do kłótni podczas której Matt nazywa Kay kretynką, nie zdającą sobie sprawy, że bez tratwy ich wszystkich zabiją. Kay broni Harry'ego i wypomina Mattowi jego własną przeszłość. Okazuje się, że Matt zabił człowieka strzelając mu w plecy. Słyszy to jego syn, który głęboko to przeżywa. Wypływają w dalszy rejs, podczas którego Kay mdleje z wycieńczenia i głodu. Dobijają do brzegu, znajdują jaskinię, gdzie Kay może ogrzać się i wypocząć. Matt masuje Kay. Kay jest przykro za poprzednie zachowanie. W kolejnym dniu żeglugi łapią na lasso jelenia przepływającego przez rzekę. Gdy jeleń jest pieczony, Kay idzie się wykąpać. Matt spotyka ją gdy wraca. Zaczyna podejrzewać, że Kay go uwodzi, aby on wyrzekł się zemsty na Harrym. Próbuje to wykorzystać, ale Kay się opiera. Podczas tego, do ogniska zbliża się puma. Matt walczy z nią mając jedynie nóż. Wtedy pada strzał i puma pada martwa. Okazuje się, że zjawiło się dwóch mężczyzn. Jednym z nich jest właściciel działki, który ją przegrał z Harrym. Jest przekonany, że został oszukany. Proponuje też, że zabierze Kay do miasta. Ona odmawia. Dochodzi do bójki jednego z mężczyzn z Mattem. Ostatecznie Matt wygrywa i zabiera jednemu strzelbę. Mężczyźni oddalają się z częścią pieczeni. Podczas dalszej podróży doganiają tratwę Indianie. Rzucają na tratwę głazy i ostrzeliwują z łuków. W dogodnym miejscu próbują dopłynąć do tratwy. Jednak tratwa dociera do najbardziej niebezpiecznego miejsca i Indianie toną. Matt wpada do wody, ale dopływa do tratwy, która wreszcie wypływa na spokojne wody obok miasta. Kay prosi Matta o pozwolenie na rozmowę z Harrym. Wierzy, że Matt, przynajmniej częściowo, darowałby Harry'emu jego czyny, gdyby ten okazał skruchę. Matt się zgadza. Matt z synem idą do sklepu, gdzie znajomy sklepikarz godzi się na sprzedaż na kredyt. Kay idzie do knajpy, gdzie ma być Harry. Elegancko ubrany Harry mówi, że zarejestrował działkę, ale nie okazuje skruchy za okradzenie Matta, ani za to, że nie wrócił po Kay. Na spotkanie z Mattem chce iść z pistoletem. Na protesty Kay, odkłada pistolet. Gdy jednak zbliża się do Matta, wyciąga drugi, ukryty, i strzela do Matta. Matt chowa się. Harry chce drugi raz strzelić, gdy sam dostaje strzał w plecy. To strzelił syn Mark. Mark jest wstrząśnięty swoim czynem i teraz sam rozumie czyn ojca sprzed lat. Kay nie mając niczego, idzie do pobliskiego 'saloonu', gdzie przyjmuje pracę piosenkarki. Gdy śpiewa tytułową piosenkę „Rzeka bez powrotu” w oczach ma łzy. Do lokalu wchodzi Matt. Bierze Kay i zanosi na wóz. „Gdzie mnie zabierasz?” – pyta Kay. „Do domu.” – odpowiada Matt. Kay matczynym gestem przytula siedzącego obok niej Marka. Wóz rusza. Na szosie lądują wyrzucone z wozu czerwone buty Kay.

</doc>
<doc id="1336380" url="https://pl.wikipedia.org/wiki?curid=1336380" title="Władcy marionetek (film)">
Władcy marionetek (film)

Władcy marionetek – amerykański horror SF z 1994 roku na podstawie powieści pod tym samym tytułem Roberta Heinleina.

</doc>
