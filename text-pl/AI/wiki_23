<doc id="1336382" url="https://pl.wikipedia.org/wiki?curid=1336382" title="Fender Mustang">
Fender Mustang

Fender Mustang – model gitary. Opuścił on zakład Leo Fendera w 1964 roku. Reklamowany był jako "student's guitar" z powodu swojej 24-calowej skali.
Charakterystyka ogólna.
Wydanie 1 (1964–1969) – gitarę charakteryzowała 24-calowa skala, nowatorski mostek (2-częściowe tremolo jednostronne), układ pick-upów 2x single coil, pręt napinający gryf z regulacja od strony korpusu. 
Wydanie 2 (1969-1982; 1990-do dziś) – pierwszy okres to czas, kiedy firmę Leo Fendera wykupiła CBS. Do gitary zostały dodane niewielkie ulepszenia m.in. tzw. "contour body" – korpus profilowany, a także wersje "competition" z potrójnym paskiem umieszczonym na przednim profilu gitary (rzadko główką w kolorze korpusu). Drugi to okres kiedy gitara zaczęła być używana przez muzyków alternatywnych (głównie z powodu swojej niskiej ceny). Modele z tego okresu były produkowane w Japonii.
Renesans Mustanga.
Mustang jeszcze raz zdobył popularność w 1991 r. Alternatywnie z Fender Jaguarem używał go Kurt Cobain. Od 2012 roku gitara dostępna jest również jako Vintage Modified Mustang w tańszej wersji oferowanej pod banderą Squier.
Modele bliźniacze.
Można do nich zaliczyć: "Fender Bronco, Fender Musicmaster, Fender Duo-Sonic". Mustang był najlepiej "wyposażoną" gitarą z tego zestawienia. Wymienione modele nie posiadały mostka tremolo, często tylko jeden pick-up, Bronco – inny kształt płytki.
Wzmacniacze.
Obecnie nazwę Fender Mustang nosi seria produkowanych pod marką Fender wzmacniaczy gitarowych typu combo.

</doc>
<doc id="1336383" url="https://pl.wikipedia.org/wiki?curid=1336383" title="Witanów (przystanek kolejowy)">
Witanów (przystanek kolejowy)

Witanów – przystanek kolejowy w Witanowie, w województwie mazowieckim, w Polsce.
W roku 2017 stacja obsługiwała 500–699 pasażerów na dobę.

</doc>
<doc id="1336385" url="https://pl.wikipedia.org/wiki?curid=1336385" title="Port lotniczy Port Sudan">
Port lotniczy Port Sudan

Port lotniczy Port Sudan (IATA: PZU, ICAO: HSPN) – międzynarodowy port lotniczy położony 18 km na południe od centrum Port Sudan, w stanie Morze Czerwone, w Sudanie.

</doc>
<doc id="1336390" url="https://pl.wikipedia.org/wiki?curid=1336390" title="Honda Prelude">
Honda Prelude

Honda Prelude – sportowe coupe japońskiej marki Honda produkowane od 1978 do 2001 roku. Łącznie sprzedano 826 082 egzemplarzy modelu.
Honda Prelude I.
Honda Prelude I zadebiutowała 24 listopada 1978 roku. Auto powstało na bazie Hondy Civic II generacji. Podobnie jak w Accordzie i Civicu użyto struktury podwozia z samonośnym nadwoziem. W Japonii auto było dostępne z odsuwanym dachem. Sprzedano 171 829 sztuk auta.
Honda Prelude II.
Honda Prelude II została zaprezentowana w 1982 roku na zupełnie nowej platformie. Sprzedano 336 599 sztuk auta.
Wersje wyposażeniowe.
EX 12V SOHC – silnik 1.8 o mocy 101 lub 105 KM i 145 Nm, zasilany gaźnikiem z jednym wałkiem rozrządu.
W początkowym okresie produkcji wyposażenie było niewielkie. Obejmowało elektrycznie wysuwaną antenę, elektryczny szyberdach z automatycznie wysuwaną chromowaną owiewką, wspomaganie kierownicy oraz elektryczny zegarek z datą. 
Z czasem Prelude można było doposażyć w: elektryczne szyby, wraz z automatycznym domykaniem szyby kierowcy oraz wycieraczką tylnej szyby (w opcji na rynek francuski), układ A.L.B. (odpowiednik europejskiego układu ABS), klimatyzację, dodatkowe światło stopu, kontrolki niezapiętych pasów w wersji amerykańskiej, 13-calowe alufelgi oraz automatyczną czterobiegową skrzynię biegów.
2.0 i 16 DOHC – silnik 2.0, o oznaczeniach:
Auto posiadało identyczne wyposażenie jak wersja EX wraz z regulacją odcinka lędźwiowego fotela kierowcy.
Honda Prelude III.
Honda Prelude III zadebiutowała w 1987 roku w Genewie. W 1989 roku auto przeszło face lifting. Sprzedano 160 909 sztuk auta. W plebiscycie na Europejski Samochód Roku 1988 model zajął 3. pozycję (za Peugeotem 405 i Citroënem AX).
Nowością na rynku było wprowadzenie przez Hondę jako pierwszą markę systemu 4WS. System 4WS, sterowany całkowicie mechanicznie, umożliwiał skręt tylnej osi pojazdu,w zależności od obrotu koła kierownicy, co poprawiało stabilność przy wysokich prędkościach oraz zwrotność (zmniejszenie promienia skrętu) na parking.
Silniki.
Prelude występowała fabrycznie z silnikami o pojemności skokowej 1958 cc bądź 2056 cc, najpopularniejsze:
Dostępna jednak była z innymi, rzadko spotykanymi silnikami spalinowymi:
Silniki trzeciej generacji Prelude były oparte na podwójnym gaźniku (tzw. dual carb) w podstawowych wersjach B20A3/B20A4 na jednym wałku rozrządu bądź na pełnym wtrysku elektronicznym (MPFI) z podwójnym wałkiem rozrządu (DOHC)w pozostałych silnikach.
Wersje wyposażeniowe i klasyfikacja nadwozia.
Ogólną klasyfikację Hondy Prelude III generacji dzielimy na:
Nadwozie było sygnowane następująco:
Dodatkowe wyposażenie.
Samochód zyskał dużą popularność dzięki bogatemu wyposażeniu, w którego skład wchodzić mogą m.in. elektryczne sterowane szyby, lusterka oraz szyberdach, centralny zamek, wspomaganie kierownicy, elektrycznie wysuwana antena, ogrzewanie tylnej szyby, elektryczna regulacja świateł, dimmer, klimatyzacja, skórzana tapicerka, alufelgi oraz regulacja odcinka lędźwiowego fotela kierowcy (w wersji 16V).
Dodatkowo każdą wersję można było wyposażyć w: system 4WS, A.L.B. (odpowiednik europejskiego systemu ABS) oraz tylną wycieraczkę.
Wersja po face liftingu.
W 1989 roku auto przeszło face lifting. Do najważniejszych zmian optycznych można zaliczyć: przedni zderzak, w którym zmieniono położenie i rozmiar kierunkowskazów oraz świateł postojowych ,oraz zmieniono miejsce mocowania halogenów oraz ich kształt i rozmiar, a także zmieniono barwę ich świateł - z żółtych na białe. Zmieniono również tylny pas łącznie z blendą i lampami tylnymi, oraz kształt dolnej części klapy bagażnika.
Zmian dokonano także na desce rozdzielczej, zmieniono zegary oraz tapicerkę we wnętrzu. Zwiększono również rozmiar tarczy sprzęgła oraz skrzynię biegów. Z drobniejszych zmian dodano dodatkowe zabezpieczenia takie jak: składanie tylnej kanapy za pomocą klucza od stacyjki oraz możliwość zablokowania otwarcia klapy bagażnika kluczem.
Honda Prelude IV.
Honda Prelude IV zadebiutowała w 1991 roku, a od początku 1992r była dostępna również w Europie. Samochód jest pokrewny z modelem Honda Accord (silniki i ich podzespoły jak i niektóre elementy zawieszenia i układu elektrycznego są wspólne). Auto otrzymało bardziej sportowy wygląd, a system 4WS zmieniono z mechanicznego na komputerowy. Sprzedano 98 627 egzemplarzy tej generacji.
Samochód można było wyposażyć m.in. w elektrycznie regulowane fotele, adaptacyjne reflektory, czujnik deszczu, bezkluczykowy system otwierania zamków, wbudowany telewizor, czujnik zmierzchu, kontrolę trakcji, automatyczną klimatyzację. W 1994 roku auto przeszło modernizację. Zmieniono m.in. lampy kierunkowskazów oraz przednie lampy, wloty powietrza, poprawiono system ABS zmieniając pompę układu, oraz wymieniono serwo hamulcowe na większe. Najwięcej zmian dokonano we wnętrzu dyskretnie przeprojektowano konsolę centralną i fotele, usunięto schowek między tylnymi fotelami a w ofercie pojawiły się zupełnie nowe wzory tapicerki.
Jesienią 1996r. ostatni model czwartej generacji Prelude zjechał z taśmy montażowej, a ostatnie egzemplarze w Europie zostały sprzedane jeszcze w 1997r.
Wersje wyposażeniowe.
Japonia:
USA:
Kanada:
Europa:
Australia:
Honda Prelude V.
Honda Prelude V zadebiutowała w 1996 roku. Auto produkowano do 2001 roku po czym produkcję zakończono ze względu na przerwanie prac nad F1, po ukazaniu się w Japonii czwartej generacji Integry. Sprzedano 58 118 sztuk piątej generacji Prelude.
Silniki.
Wersje wyposażeniowe.
Japonia:
USA:
Kanada:
Europa:
Australia:

</doc>
<doc id="1336391" url="https://pl.wikipedia.org/wiki?curid=1336391" title="Aeropostal Alas de Venezuela">
Aeropostal Alas de Venezuela

Aeropostal Alas de Venezuela – wenezuelska linia lotnicza z siedzibą w Maiquetía. Głównym węzłem jest port lotniczy Caracas.

</doc>
<doc id="1336393" url="https://pl.wikipedia.org/wiki?curid=1336393" title="Westphalweg">
Westphalweg

Westphalweg - stacja metra w Berlinie na linii U6, w dzielnicy Mariendorf, w okręgu administracyjnym Tempelhof-Schöneberg. Stacja została otwarta w 1966.

</doc>
<doc id="1336394" url="https://pl.wikipedia.org/wiki?curid=1336394" title="Ostatnia ucieczka">
Ostatnia ucieczka

Ostatnia ucieczka – amerykański kryminał z 1971 roku. Alternatywny polski tytuł "Ostatni bieg".

</doc>
<doc id="1336395" url="https://pl.wikipedia.org/wiki?curid=1336395" title="Alt-Mariendorf (stacja metra)">
Alt-Mariendorf (stacja metra)

Alt-Mariendorf - stacja końcowa metra w Berlinie na linii U6, w dzielnicy Mariendorf, w okręgu administracyjnym Tempelhof-Schöneberg. Stacja została otwarta w 1966. Stacja dysponuje kilkoma windami oraz na jej obszarze znajduje się parking rowerowy typu Bike and ride.

</doc>
<doc id="1336399" url="https://pl.wikipedia.org/wiki?curid=1336399" title="Telewizja Polsat">
Telewizja Polsat

Telewizja Polsat – polska spółka mediowa, nadawca kanałów telewizyjnych głównie pod marką Polsat, z siedzibą przy ulicy Ostrobramskiej 77 w Warszawie.
Telewizja Polsat jest pierwszą stacją komercyjną w Polsce, która przełamała ogólnopolski monopol telewizji publicznej (z wyjątkiem terenu Wrocławia i okolic, gdzie tam od 6 lutego 1990 roku nadawała istniejąca do 8 marca 1995 roku pierwsza prywatna stacja telewizyjna PTV Echo). 5 października 1993 roku otrzymał koncesję od Krajowej Rady Radiofonii i Telewizji na emisję naziemną w Polsce. W 1994 roku otrzymał koncesję od Krajowej Rady Radiofonii i Telewizji na emisję ogólnopolską (stało się to powodem odwołania z funkcji prezesa KRRiT Marka Markiewicza).
W listopadzie 2010 Cyfrowy Polsat ogłosił, że kupuje 100% akcji Telewizji Polsat.
Historia kanałów.
1992.
5 grudnia uruchomiono pierwszy kanał ogólny Polsat.
1997.
1 marca uruchomiono drugi kanał ogólny Polsat 2. W początkowym okresie jego ramówkę w większości wypełniały filmy fabularne.
Miesiąc później stacja wprowadziła nową ramówkę, w której oprócz filmów wiele miejsca zajmowały seriale animowane i obyczajowe oraz programy rozrywkowe.
1999.
Wraz z grupą ATV uruchomiono kanały tematyczne: Formuła 1, Dla Ciebie, Komedia, Smyk, Muzyczny Relaks, INFO.
5 grudnia uruchomiono także drugą platformę satelitarną w Polsce – Polsat 2 Cyfrowy (później: Polsat Cyfrowy, Cyfrowy Polsat, Polsat Box).
2000.
1 kwietnia uruchomiono TV4, który powstał w wyniku fuzji Naszej TV i Polsatu 2.
Jednak nie zrezygnowano z marki Polsatu 2 i po kilku dniach pojawił się kanał informacyjno-dokumentalny Polsat 2 Info.
11 sierpnia uruchomiono pierwszy kanał sportowy Polsat Sport, a 10 września kanał edukacyjny Teleuniwersytet.
Nastąpiły również zmiany w kanałach tematycznych. Smyk zmienił nazwę na Junior, Dla Ciebie na ONA, Formuła 1 na ON.
2001.
15 lutego uruchomiono kanał filmowy Filmax.
Z powodu niskiej oglądalności, zakończono nadawanie kanałów Komedia i Info.
2002.
Polsat 2 Info został oskarżony o łamanie praw autorskich w związku z czym wystartował Polsat 2 International, który był przeznaczony dla Polaków przebywających za granicą. Polsat 2 International pozostał jednak dostępny również w Polsce.
2 września z powodu niskiej oglądalności, zakończono nadawanie kanałów Ona, On, Junior, Filmax i Muzyczny Relaks.
2004.
1 sierpnia uruchomiono kanał medyczno-rozrywkowy: Polsat Zdrowie i Uroda.
2005.
30 września zakończono nadawanie kanału Teleuniwersytet.
15 października uruchomiono kolejny kanał sportowy Polsat Sport Extra.
2006.
Polsat zmienił swój logotyp oraz oprawę graficzną.
2007.
Polsat 2 International zmienił logotyp, oprawę graficzną i nazwę na Polsat 2.
Nabyto udziały kanału informacyjnego Superstacja i kupiono kanał biznesowy TV Biznes, a 12 października rozpoczęto nadawanie w jakości HD (1080i) na kanale sportowym Polsat Sport HD.
2008.
7 czerwca uruchomiono kanał informacyjny (Polsat News), 26 września uruchomiono Serwis VOD Ipla, a 6 października kanał dla kobiet (Polsat Café), który zastąpił kanał Polsat Zdrowie i Uroda.
Tego samego dnia uruchomiono kanał dla mężczyzn (Polsat Play).
2009.
1 września uruchomiono kanał ogólny w jakości HD (Polsat HD), a 17 września uruchomił kanał piłkarski Polsat Futbol.
2 października wystartował kanał o tematyce filmowej Polsat Film, a 19 listopada wystartował kanał dla dzieci Polsat JimJam.
2011.
30 maja uruchomiono nowy kanał informacyjno-sportowy Polsat Sport News, który można było oglądać na drugim multipleksie naziemnej telewizji cyfrowej i do tego TV6.
24 listopada uruchomiono kanał o tematyce kryminalnej Polsat Crime &amp; Investigation.
2012.
20 lutego wykupiono program ATM Rozrywka, 1 czerwca uruchomiono kanał w jakości HD (Polsat Sport Extra HD), który zastąpił kanał Polsat Futbol, a 22 listopada uruchomiono nowy kanał kulinarny pod nazwą Polsat Food Network. Tego samego dnia wystartował również Polsat Film HD.
2013.
18 lutego zakończono nadawanie kanału TV Biznes. Tego samego dnia został zastąpiony przez Polsat Biznes.
1 marca o godz. 6:00 wystartowały 3 nowe kanały stworzone we współpracy z Viasatem (Polsat Viasat Nature, Polsat Viasat History, Polsat Viasat Explorer).
30 sierpnia zakupiono kanały TV4 i TV6, a 1 września ruszył kanał telenowelowy Polsat Romans.
2014.
3 lutego ruszył kanał Polsat News HD.
1 maja wystartował nowy kanał muzyczny Disco Polo Music.
9 czerwca nadawanie rozpoczął drugi kanał informacyjny – Polsat News+, który zastąpił Polsat Biznes.
31 lipca Polsat News+ zmienił nazwę na Polsat News 2.
30 sierpnia ruszył kanał siatkarski Polsat Volleyball.
26 września ruszył drugi kanał muzyczny Muzo.tv.
17 października Telewizja Polsat kupiła za 4 300 000 zł 100% akcji w Muzo.fm.
20 października ruszyła stacja radiowa Muzo.fm.
2015.
29 czerwca wystartował kanał Polsat Food Network HD i 1 października kanały Polsat 2 HD, Polsat Play HD, TV4 HD, Polsat Cafe HD.
18 grudnia wystartował kanał Polsat 1.
2016.
6 maja powstały 2 kanały Polsat Viasat History HD i Polsat Viasat Explore HD w wersji HD, a 10 kwietnia w ofercie Polsat Viasat History HD pojawiło się nowe pasmo – Polsat Viasat Epic – które jest dostępne w godzinach 21:00 do ok. 22:15.
10 czerwca z okazji rozpoczęcia Mistrzostw Europy 2016 we Francji Telewizja Polsat uruchomiła kanały Polsat Sport 2 HD i Polsat Sport 3 HD. Ten pierwszy był kanałem, który nadawał wszystkie mecze Euro 2016, zaś ten drugi to mecze Euro 2016 opóźnione o 3 godziny. Na obu kanałach były nadawane mecze bez reklam w jakości HD.
1 sierpnia uruchomiono kolejny kanał sportowy, tym razem o boksie i mieszanych sztukach walki: Polsat Sport Fight.
2017.
1 stycznia Grupa TVN stała się właścicielem kanału Food Network.
2 stycznia został uruchomiony kanał ogólny Super Polsat, a 10 lutego kanał dokumentalny Polsat Doku.
15 maja uruchomiono Super Polsat i TV6 w standardzie HDTV. 26 maja został uruchomiony kanał muzyczny Polsat Music HD, który zastąpił Muzo.tv. 28 maja uruchomiono kanały premium Tenis Premium 1 i Tenis Premium 2.
4 grudnia Telewizja Polsat ogłosiła, że kupiła od ZPR Media 100% akcji spółek Eska TV i Lemon Records nadawców kanałów Eska TV, Eska TV Extra, Eska Rock TV, Polo TV i Vox Music TV oraz 34% udziałów spółki TV Spektrum nadawcy kanałów Fokus TV i Nowa TV.
2018.
2 lutego Telewizja Polsat dokupiła 15,46% osiągając 49% udziałów spółki TV Spektrum – nadawcy kanałów Fokus TV i Nowa TV.
24 maja Telewizja Polsat kupiła 50%+1 udziałów w spółce Eleven Sports nadawcy kanałów Eleven Sports 1, Eleven Sports 2, Eleven Sports 3 i Eleven Sports 4.
21 sierpnia wystartowały nowe kanały premium Polsat Sport Premium 1, Polsat Sport Premium 2 oraz 4 serwisy uruchamiane na czas trwania meczów Polsat Sport Premium 3, 4, 5 i 6 PPV, w związku z uzyskanymi prawami do emisji Ligi Mistrzów UEFA i Ligi Europy UEFA.
1 października 2018 wystartował kanał Polsat Games w formie stacji IPTV, na satelicie zadebiutował 15 października.
16 października 2018 Polsat Rodzina rozpoczął nadawanie.
2019.
Od 2 września 2019 roku do końca sezonu 2022/2023 w Telewizji Polsat są emitowane ponownie wejścia prezenterskie, które zapowiadają Krzysztof Ibisz, Jacek Kostrzewa, Paulina Sykut-Jeżyna, Katarzyna Dowbor, Ewa Wachowicz, Piotr Gąsowski, Joanna Racewicz, Jarosław Kret, Kamil Baleja, Piotr Gumulec, Agnieszka Hyży, Karolina Gilon, Bogdan Rymanowski, Milena Rostkowska-Galant, Paulina Chylewska, Monika Sawka, Anna Wyszkoni, Wiktoria Gąsiewska, Elżbieta Romanowska, Marek Horczyczak, Igor Sokołowski, Michał Cholewiński, Anna Guzik, Paulina Czarnota-Bojarska, Izabela Janachowska, Adam Borowicz, Marcelina Zawadzka, Ilona Krawczyńska, Robert Janowski, Adam Zdrójkowski, Patryk Cebulski, Piotr Witwicki, Maciej Dowbor, Katarzyna Zdanowicz, Patrycja Zahorska, Jarosław Gugała, Jerzy Mielewski, Maciej Orłoś, Maciej Rock, Beata Tadla i Nikodem Rozbicki.
2020.
Telewizja Polsat rozpoczęła współpracę z Paramount Global (właścicielem kanałów Comedy Central, MTV, Nick), w ramach której 3 marca został uruchomiony kanał Polsat Comedy Central Extra, który zastąpił polskojęzyczną wersję Comedy Central Family.
Również w ramach tej współpracy programy z MTV pojawiły się na Eska TV, zaś na Super Polsat pojawiły się kreskówki z Nickelodeon, takie jak SpongeBob Kanciastoporty czy Wróżkowie chrzestni.
6 kwietnia został uruchomiony kanał z serialami Polsat Seriale, który zastąpił kanał Polsat Romans. Tego samego dnia zmieniono logotypy i oprawy graficzne w kanałach Polsatu. Tego samego dnia wystartował również Polsat Seriale HD.
Natomiast 18 września Telewizja Polsat wykupiła wszystkie udziały spółki TV Spektrum.
Z kolei w święta Bożego Narodzenia co roku jest spot świąteczny pt. „Święta marzeń”, w którym biorą udział osobowości związane z Polsatem. W 2020 roku wystąpili: Paulina Sykut-Jeżyna, Krzysztof Ibisz, Andrzej Grabowski, Stefano Terrazzino, Rafał Maserak, Karolina Gilon, Jerzy Mielewski, Łukasz Jurkowski, Katarzyna Skrzynecka, Małgorzata Walewska, Adam Strycharczuk, Kacper Kuszewski, Maciej Dowbor, Katarzyna Dowbor, Ewa Wachowicz, Joanna Liszowska, Aneta Zając, Monika Miller, Anna Dereszowska, Karolina Szostak, Bożydar Iwanow, Anna Wyszkoni, Sławomir i Kajra oraz Enej, w 2021 roku – Paulina Sykut-Jeżyna, Krzysztof Ibisz, Dorota Gawryluk, Karolina Szostak, Paulina Chylewska, Piotr Witwicki, Ewa Wachowicz, Piotr Mróz, Karolina Gilon, Izabela Janachowska, Jerzy Mielewski, Łukasz Jurkowski, Patryk Cebulski, Katarzyna Skrzynecka, Bartłomiej Kasprzykowski, Marcelina Zawadzka, Ilona Krawczyńska, Kajra i Sławomir, Maciej Pertkiewicz, Maria Dębska, Chris Cugowski, Edyta Herbuś, Hanna Żudziewicz, Marcin Korcz, Joanna Liszowska, Andrzej Grabowski, Katarzyna Dowbor i Robert Janowski, .
2021.
Z powodu wygaśnięcia koncesji na nadawanie kanału ATM Rozrywka, ten zakończył nadawanie 24 lutego 2021 roku o godzinie 23:59.
16 kwietnia 2021 roku w Cyfrowym Polsacie testowo uruchomiono Kanały Polsat X, Polsat Film 2 i Polsat Reality.
30 sierpnia 2021 roku kanały Telewizji Polsat zmieniły logotypy i oprawy graficzne.
13 sierpnia uruchomiono serwis AVOD, Polsat Go, a 21 sierpnia uruchomiono Serwis Polsat Box Go, który zastąpił serwisy Ipla i Cyfrowy Polsat Go.
1 września wystartował kanał informacyjny Wydarzenia 24, który zastąpił kanał Superstacja.
2022.
16 stycznia Polsat Box omyłkowo na chwilę udostępnił sygnał trzech zakodowanych kanałów – Polsat Reality, Polsat Film 2 i Polsat X.
Na początku lutego Polsat kupił na wyłączność prawa do igrzysk paraolimpijskich w Pekinie oraz w Paryżu.
10 czerwca Polsat Box, Plus, Netia i Polsat Box Go zostali oficjalnymi partnerami serwisu Disney+.
W październiku Telewizja Polsat sprzedała stację Muzo.fm do grupy ZPR Media.
Skład Telewizji Polsat.
W skład Telewizji Polsat wchodzą:

</doc>
<doc id="1336401" url="https://pl.wikipedia.org/wiki?curid=1336401" title="Akt przemocy">
Akt przemocy

Akt przemocy (ang. "Act of Violence") – amerykański thriller z 1948 roku w reżyserii Freda Zinnemanna.

</doc>
<doc id="1336404" url="https://pl.wikipedia.org/wiki?curid=1336404" title="Zamek w Nidzicy">
Zamek w Nidzicy

Zamek w Nidzicy – został wybudowany w XIV wieku w stylu gotyckim.
Historia.
Budowę zamku rozpoczęto około 1370 r., a w 1409 roku rezydował już w nim krzyżacki prokurator. W dniu 12 lipca 1410 roku w drodze z armią w głąb państwa krzyżackiego nieobroniony zamek został zajęty przez wojska polskie. Podczas wojny głodowej w 1414 roku zamek obległo polskie rycerstwo i 6 lipca zdobyło po ośmiu dniach oblężenia. W 1454 roku zamek zajął propolski Związek Pruski i w lutym 1455 roku przekazał czeskim wojskom zaciężnym pod wodzą Jana Koldy z Žampachu, którzy odparli 28 kwietnia najazd wojsk krzyżackich. W 1517 roku rozbudowano i umocniono przedzamcze. W 1784 roku spłonęło przedzamcze. W 1812 roku zamek zdewastowały wojska francuskie. W latach 1828–1830 zamek przebudowano na sąd i więzienie. W zimie 1945 roku wojska radzieckie zbombardowały zamek, który do odbudowy w latach 1961–1965 pozostawał ruiną.
Architektura.
Warownia została zbudowana z cegły na wysokiej kamiennej podmurówce. Na poddaszu, w grubości murów, obiegają zamek krużganki obronne zarówno od strony zewnętrznej, jak i od strony dziedzińca. Elewacja od strony zachodniej pokryta jest ciemną cegłą. Zewnętrzną fasadę zdobią też duże ostrołukowe gotyckie okna. W jednej z sal, zamkniętej absydą, do dziś widoczne są gotyckie freski z przełomu XIV i XV wieku. Środkowa część odgrywała rolę refektarza z czytelnym, choć zniszczonym malowidłem ściennym świętej Weroniki w adoracji aniołów. Refektarz sąsiadował z kancelarią wójta. Spichrze i krużganki obronne mieściły się na ostatnim piętrze zachodniej części zamku. Wieże kryte dachami namiotowymi ozdobiono wnękami i płaskimi dekoracjami. W piwnicach wież znajdowało się więzienie. Nad bramą była zajmująca dwie kondygnacje kaplica zamkowa. W tej części zamku ulokowano komnaty dla gości zakonu, tu też mieszkał wójt oraz kapelan. Rycerze, giermkowie i służba zbrojna kwaterowali w bocznych skrzydłach budowli. Na dziedzińcu zamkowym znajdowała się niegdyś studnia zaopatrująca załogę w wodę. Po stronie wschodniej od strony wjazdu znajdowało się przedzamcze, przebudowane w 1517 roku. W południowo-wschodnim narożniku przedzamcza wznosiła się okrągła wieża. Ślimakowe schody wieży wiodły do pomieszczeń mieszkalnych wschodniego skrzydła. W 1583 roku do istniejącego przedzamcza dobudowano drugie flankowane dwoma niewielkimi cylindrycznymi basztkami (przedzamcze to spłonęło w 1784 roku). W jego miejscu rośnie dziś leciwy dąb. Pod koniec XV wieku zamek otoczono murem zewnętrznym uzbrojonym w dwie okrągłe basteje.
Odbudowa zamku.
Najwięcej zniszczeń dokonali na zamku żołnierze francuscy, stacjonujący tutaj z przerwami w latach 1806–1812. Od całkowitej ruiny zdewastowany przez Napoleończyków gmach uratował radca sądowy Ferdynand Tymoteusz Gregorovius, skuteczny pomysłodawca odbudowy (1828–1830) średniowiecznej twierdzy z przeznaczeniem na siedzibę sądu, prywatne mieszkania oraz więzienie. Jednak Gregorovius zastrzegł, by nidziczanie wybudowali mu pomnik. Pomnik wybudowany został dopiero po ponad siedemdziesięciu latach od odbudowy zamku. Pomnik mieści się w parku zamkowym. W 1945 roku zamek nie miał już tyle szczęścia – zbombardowany przez Rosjan spłonął, tracąc stropy i część murów. Szybko jednak podjęto decyzję o jego odbudowie. W 1949 obiekt odgruzowano, a trzy lata później ruszyły pierwsze prace zabezpieczające. Pełną restaurację zabytku, łącznie z konserwacją zachowanych malowideł w kaplicy i refektarzu rozpoczęto w 1961 roku i zakończono w 1965, po czym uroczyście oddano go w użytkowanie lokalnym instytucjom kulturalno-społecznym.
Współcześnie.
Aktualnie zamek służy za miejskie centrum biznesu, kultury i rozrywki. Mieści się w nim: Muzeum Ziemi Nidzickiej z ekspozycją etnograficzno-historyczną, Nidzicki Ośrodek Kultury, Bractwo Rycerskie Komturii Nidzickiej, Galeria Autorska Hieronima Surpskiego, pracownia rzeźby i biblioteka miejska. Działa tutaj również hotel oraz restauracja. W okresie ferii zimowych oraz wakacji letnich w zamku odbywają się tematyczne kolonie dla dzieci i młodzieży z całej Polski. Wstęp na przedzamcze i na dziedziniec zamku wysokiego wolny, do muzeum płatny. Kompleks otoczony jest gęstym XIX-wiecznym parkiem.

</doc>
<doc id="1336408" url="https://pl.wikipedia.org/wiki?curid=1336408" title="Pakiet programów">
Pakiet programów

Pakiet programów – zbiór programów komputerowych, zazwyczaj aplikacji i oprogramowania, powiązanych nawzajem funkcjonalnością. Programy w ramach pakietu cechuje podobny interfejs użytkownika oraz zdolność do wymiany danych.

</doc>
<doc id="1336409" url="https://pl.wikipedia.org/wiki?curid=1336409" title="Skazani na siebie">
Skazani na siebie

Skazani na siebie (tytuł oryg. "Stuck on You") – amerykańska tragikomedia filmowa z 2003 roku.

</doc>
<doc id="1336410" url="https://pl.wikipedia.org/wiki?curid=1336410" title="Bertille Noël-Bruneau">
Bertille Noël-Bruneau

Bertille Noël-Bruneau (ur. 26 lutego 1996) − francuska aktorka dziecięca.
Za rolę w filmie "Mój przyjaciel lis" otrzymała nominację do Nagrody Młodych Artystów.

</doc>
<doc id="1336411" url="https://pl.wikipedia.org/wiki?curid=1336411" title="Ratusz w Mławie">
Ratusz w Mławie

Ratusz w Mławie – budowla barokowa, zbudowana w latach 1782–1786, przekształcana w latach 1844–1846 i 1939–1945; piętrowa z ośmioboczną wieżyczką na kalenicy.
Mieści się na Starym Rynku, jest usytuowany obok kościoła parafialnego. Ich usytuowanie w Mławie w środku dużego rynku miejskiego było urbanistycznym ewenementem nie tylko na Mazowszu.
Ratusz był siedzibą władz miejskich. Tu obradował burmistrz i rajcowie miejscy, sprawowano sądy i wydawano wyroki, przyjmowano delegacje i organizowano przyjęcia. W ratuszu znajdowała się również sala wagi miejskiej, czyli sala do ważenia przez urzędnika zwanego ważnikiem wystawianych towarów. Była też sala postrzygalni sukna, w której dokonywano wykańczania produkowanego w mieście materiału.
Obecny układ budynku z odbudowaną wieżą i zainstalowanym w niej zegarem przypomina od strony wschodniej stan pierwotny. Zachowany został spokojny kształt budynku z rozczłonkowaniem pionowym elewacji za pomocą pilastrów podkreślających wartość architektoniczną obiektu.
Historia.
Król Zygmunt Stary wydał 27 lutego 1544 roku przywilej zezwalający na wybudowanie ratusza w „commodiore loco” – dogodniejszym miejscu. Może to sugerować, że ratusz istniał już wcześniej, w innym, nieznanym miejscu (zdaniem Leszka Arenta „musiałby być usytuowany gdzieś obok rynku, w miejscu mniej eksponowanym, być może w pobliżu obecnego Zielonego Rynku. Teren ten – to zapewne najstarsza część miasta, pozostałość po dawnym placu targowym”). Na fundamencie tym stanął ratusz obecnych rozmiarów (bez dobudowanych później 7 sklepów tzw. „magistrackich”), wzorowany wówczas na ratuszu działdowskim.
„Kamień węgielny” pod mury pierwszego mławskiego ratusza został wmurowany około 1545 r., nowy budynek mógł być gotowy do przyjęcia władz w swoje podwoje już około 1550 roku. Budynek został wzniesiony prawdopodobnie w stylu renesansowym.
Nie wiemy jak wyglądał pierwszy murowany ratusz, ponieważ nie zachował się jego wizerunek do naszych czasów.
W roku 1692 w czasie pożaru miasta, ratusz spalił się razem z kościołem.
W 1742 roku król elekcyjny August III nadał przywilej na wybudowanie ratusza. Z przywileju jednak nie skorzystano. Jeden z protokołów zebrania mieszczan z 1746 r. zaczyna się od słów: „za zadzwonieniem dzwonka ratuszowego”. Jak wskazuje Dominik Ostaszewski mogła to być inna, czasowa siedziba zarządu miasta.
Ratusz został odbudowany na podstawie przywileju króla Augusta II Mocnego (wybudowane zostały wtedy cztery studnie w narożnikach rynku). Ponownie spłonął w pożarze, który wybuchł 19 sierpnia 1776 roku na ulicy Żydowskiej (obecnie Warszawskiej), całkowicie ją niszcząc.
28 sierpnia 1778 r. radni z ówczesnym burmistrzem Stanisławem Krokwińskim zwrócili się do Stanisława Augusta Poniatowskiego o przekazanie części dochodów z produkcji i sprzedaży trunków na odbudowę ratusza oraz wykopanie czterech studni na rynku miejskim, które w przyszłości uchroniłyby miasto od pożaru. Pozytywna odpowiedź nadeszła 22 października 1779 r.
Obecny ratusz został wybudowany na starych fundamentach w 1782 r., budowa trwała do 1789. Zostawiono widoczne do dzisiaj na narożnikach budynku kamienie pełniące funkcje odbojnic. Budynek był jednopiętrowy w stylu skromnego późnego baroku, z pseudomansardowym dachem.
Zwieńczeniem budowy z 1789 był łaciński napis na czterech zewnętrznych ścianach ratusza: „Za panowania z Bożej Łaski Najjaśniejszego Stanisława Augusta, króla Polskiego, wielkiego księcia Litwy przy poparciu wielmożnego Adama Feliksa dwóch imion Piotrowicza, starosty Mławskiego, kosztem całego miasta Jego Królewskiej Mości – Mławy, pilnością i staraniem szanownego i sławetnego Stanisława Krokwińskiego, burmistrza mławskiego. Dla biednych i bogatych mieszkańców jak i przechodniów niech będzie równa sprawiedliwość. Roku Pańskiego 1789”. W 1939 roku na rozkaz władz okupacyjnych napis został zatarty, powrócił w 2013 r. 
W 1836 roku dobudowano do ratusza od strony południowej w licu ściany zachodniej rodzaj jednokondygnacyjnych sukiennic, ciąg siedmiu kramów.
W latach 1841–1846 przebudowano istniejącą wieżyczkę, umieszczając na niej zegar.
Według urzędowych danych za 1844 rok z guberni płockiej, przedstawiający obraz zabudowy w miastach tego regionu – ratusz w Mławie nie istniał. Można znaleźć tu wykaz 186 domów drewnianych, 30 domów murowanych, 2 kościołów, zaś przy rubryce „Ratusz” – kreskę. Z tego co wiadomo, w tamtym okresie nie nawiedziły Mławę żadne większe pożary i zniszczenia. Jeśli chodzi o wnętrze Ratusza, jedną z piękniejszych sal ratusza była sala obrad, którą zdobił fresk malowany w latach 1925–1926 przez prof. Aleksandra Szredzkiego. Architektonicznie ratusz mławski stanowi typową kamieniczkę z czasów Stanisława Augusta. Na dachu pierwotnie była tzw. „kopułka z sygnaturką”, czyli dzwonkiem, zwołującym radnych miejskich na zebrania. Wieża ratuszowa obita blachą, jest późniejszym dodatkiem. W 1841 roku mieszczanie postanowili przebudować wieżę, powiększając ją (do 18 łokci) i umieszczając w niej zegar. Zegar miał być nowy z cyferblatem. Przebudowy podjął się niejaki Tecławski, przybyły z Prus, za 8900 zł. Był to człowiek biedny, a całe jego mienie stanowił stary wieżowy zegar. Chcąc się go pozbyć, stanął do licytacji i wygrał ją. Nie mógł jednak rozpocząć budowy bez zakupienia materiałów. Tecławskiemu pomógł Michał Mostowski – dziedzic Windyk i Kuklina, dzierżawca miejskiego folwarku Wójtostwo, wpłacając do kasy miejskiej niezbędną kaucję. Budowa trwała kilka lat, jednak Tecławski nie mógł podołać zobowiązaniu i powrócił do Prus. Wieżę w 1846 roku ukończył własnym kosztem poręczyciel Mostowski.
Do 1 IX 1939 r. zegar wraz z kurantem na wieży obsługiwany był przez mławskiego Żyda – Mosze Wilczera. Podczas wojny Niemcy zniszczyli wieżyczkę, łaciński napis, fresk oraz zburzyli sukiennice. Na ich miejscu powstał jednopiętrowy budynek łączący się kondygnacjami z ratuszem. Obecny układ budynku z odbudowaną wieżą, przypomina (od strony wschodniej) stan poprzedni. Zainstalowany przed kilku laty w ratuszowej wieży elektryczny zegar z kurantem, kilkakrotnie na dobę odtwarzał hejnał. Łaciński napis został odtworzony w języku polskim i zdobi jedną ze ścian holu ratusza.
Z okazji 550-lecia Mławy na zewnątrz gmachu został wmurowany pamiątkowy napis, z myślą zaczerpniętą z Norwida: „Przeszłość to jest dziś, tylko cokolwiek dalej”.
Na frontowej ścianie mławskiego ratusza pojawiła się tablica upamiętniająca 100. rocznicę odzyskania przez Polskę niepodległości z cytatem Józefa Piłsudskiego.

</doc>
<doc id="1336415" url="https://pl.wikipedia.org/wiki?curid=1336415" title="Extreme Programming">
Extreme Programming



</doc>
<doc id="1336420" url="https://pl.wikipedia.org/wiki?curid=1336420" title="Oko w oko z życiem">
Oko w oko z życiem

Oko w oko z życiem (ang. "Buffalo '66") – amerykański dramat obyczajowy z 1998 roku.
Fabuła.
Billy Brown (Vincent Gallo) spędził w więzieniu pięć lat za zbrodnię, której nie popełnił. Po wyjściu na wolność, planuje zabić rywala z młodości przez którego trafił za kratki, a później popełnić samobójstwo. W drodze do domu rodzinnego porywa dziewczynę imieniem Layla (Christina Ricci) i każe jej udawać swoją żonę.

</doc>
<doc id="1336422" url="https://pl.wikipedia.org/wiki?curid=1336422" title="Desert Patrol Vehicle">
Desert Patrol Vehicle

Desert Patrol Vehicle (DPV), znany również jako Fast Attack Vehicle (FAV), to szybki, lekko opancerzony łazik pustynny, najczęściej konstrukcji ramowej, mający czasem w ogóle nieopancerzony silnik i częściowo tył, po raz pierwszy wykorzystywany w 1991 roku podczas wojny w Zatoce Perskiej. Obecnie pojazdy DPV są wykorzystywane jedynie przez trzeci oddział United States Navy SEALs stacjonujący na Bliskim Wschodzie.

</doc>
<doc id="1336425" url="https://pl.wikipedia.org/wiki?curid=1336425" title="DPV">
DPV



</doc>
<doc id="1336426" url="https://pl.wikipedia.org/wiki?curid=1336426" title="Marijampolė (stacja kolejowa)">
Marijampolė (stacja kolejowa)

Marijampolė – stacja kolejowa w Mariampolu, w okręgu mariampolskim, na Litwie. Znajdują się tu 2 perony.

</doc>
<doc id="1336427" url="https://pl.wikipedia.org/wiki?curid=1336427" title="Tom Williams">
Tom Williams

Tom Williams, właśc. Thomas Williams, baron Williams of Barnburgh (ur. 18 marca 1888 w Blackwell w hrabstwie Derbyshire, zm. 29 marca 1967 w Doncasterze) – brytyjski polityk, członek Partii Pracy, minister w rządach Clementa Attleego.
Był synem górnika Jamesa Williamsa i Mary Ann Parton. Dorastał w Swinton w hrabstwie Yorkshire. W 1899 r. rozpoczął pracę w Kilnhurst. Rychło zaangażował się w działalność związków zawodowych i wstąpił do Niezależnej Partii Pracy. Przed I wojną światową należał do Brytyjskiej Partii Socjalistycznej. W 1918 r. został wybrany z ramienia Partii Pracy do rady okręgu miejskiego Bolton-upon-Dearne.
Od 1910 r. był żonaty z Elizabeth Ann Andrews (zm. 1977). Miał z nią córkę i syna, który poślubił córkę innego laburzystowskiego polityka, Herberta Morrisona.
W 1922 r. został wybrany do Izby Gmin jako reprezentant okręgu Don Valley. W rządzie wojennym Winstona Churchilla był w latach 1940-1945 parlamentarnym sekretarzem w ministerstwie rolnictwa i rybołówstwa. W 1941 r. został członkiem Tajnej Rady. W laburzystowskim rządzie w latach 1945-1951 był ministrem rolnictwa i rybołówstwa.
Williams zasiadał w Izbie Gmin do 1959 r. W lutym 1961 r. został kreowany parem dożywotnim jako baron Williams of Barnburgh i zasiadł w Izbie Lordów. Zmarł w 1967 r.

</doc>
<doc id="1336428" url="https://pl.wikipedia.org/wiki?curid=1336428" title="Rachael Taylor">
Rachael Taylor

 
Rachael May Taylor (ur. 11 lipca 1984 w Launceston w Tasmanii) – australijska aktorka filmowa i modelka.

</doc>
<doc id="1336430" url="https://pl.wikipedia.org/wiki?curid=1336430" title="Tribhuvan University">
Tribhuvan University

Tribhuvan University – nepalski uniwersytet. Najstarsza i największa tego typu placówka w kraju. 
Został założony w 1959 w mieście Kirtipur w Dolinie Katmandu, później nadano mu imię króla Nepalu Tribhuvana. Liczba absolwentów wynosi 188 000. Rektorem uczelni jest premier Nepalu Madhav Kumar Nepal, a wicerektorem minister edukacji i sportu Madhav Prasad Sharma. Znajduje się tu największa biblioteka w kraju.
Struktura organizacyjna.
Decyzje dotyczące uniwersytetu podejmowane są przez:

</doc>
<doc id="1336434" url="https://pl.wikipedia.org/wiki?curid=1336434" title="Spóźniony bohater">
Spóźniony bohater

Spóźniony bohater - amerykański dramat wojenny z 1970 roku.
Fabuła.
Rok 1942. Oddziały japońskie i brytyjskie okupują Nowe Hybrydy na Pacyfiku. Brytyjski patrol otrzymuje zadanie przejęcia japońskiej stacji nadawczej i nadania stamtąd fałszywych komunikatów. Na czele oddziału staje pułkownik Thompson. Żołnierzem, od którego zależy powodzenie misji, jest porucznik Sam Lawson - Amerykanin, który biegle mówi po japońsku. Podczas wykonywania zadania towarzyszą mu szeregowiec Tosh Hearne, który jest z nim w konflikcie, oraz nierozgarnięty kapitan Hornsby. Podczas misji Hearne i Lawson odkryją, że więcej ich łączy niż dzieli.

</doc>
<doc id="1336440" url="https://pl.wikipedia.org/wiki?curid=1336440" title="Komin płacowy">
Komin płacowy

Komin płacowy – zjawisko z zakresu ekonomii, element systemu płacowego. Polega na ustaleniu takiej hierarchii płac, w której jedno lub kilka stanowisk jest wynagradzane dużo lepiej od pozostałych.
Terminu używa się często w kontekście m.in. płac w zarządach przedsiębiorstw (wynagrodzenie prezesa rady nadzorczej) oraz w profesjonalnych drużynach sportowych (wynagrodzenie najlepszego zawodnika).
Korzyści wynikające z istnienia kominów płacowych nie są oczywiste, często uznaje się je za zjawisko niekorzystne w porównaniu np. z piramidą płacową.

</doc>
<doc id="1336442" url="https://pl.wikipedia.org/wiki?curid=1336442" title="Sławna jak Sarajewo">
Sławna jak Sarajewo

Sławna jak Sarajewo – polski film wojenny z 1987 roku w reżyserii Janusza Kidawy, zrealizowany na podstawie powieści Leona Bielasa.
Plenery: Spała (wieża ciśnień, dom wczasowy "Rogacz" przy ul. Mościckiego), stacja kolejowa Dęba Opoczyńska w gminie Poświętne, szczyt Równica w Beskidzie Śląskim.
Opis fabuły.
Opowieść w poetyce ludowej, „hultajskiej” baśni, która rozgrywa się przed i w trakcie II wojny światowej na Górnym Śląsku. Filmowa Konewka awansowała ze wsi na miasto. W okolicy działają partyzanci, w tym oddział Zakonnika. Przez Konewkę ma przejechać pociąg specjalny, który w wyniku nieporozumienia zostaje wzięty za pociąg Adolfa Hitlera. Partyzanci chcą dokonać zamachu na ten pociąg i zabić Hitlera, dzięki czemu miejscowość stałaby się sławna jak Sarajewo po zamachu w 1914 roku.

</doc>
<doc id="1336445" url="https://pl.wikipedia.org/wiki?curid=1336445" title="Lista najwyższych kominów w Polsce">
Lista najwyższych kominów w Polsce

Kominy w Polsce stanowią liczną grupę. Większość z nich znajduje się w elektrowniach cieplnych opalanych węglem kamiennym lub brunatnym, które stanowią główne źródło energii elektrycznej kraju.
Kominy są najwyższymi budowlami wolnostojącymi w Polsce (najwyższe z nich mierzą znacznie więcej niż warszawskie wieżowce) i obok masztów radiowo-telewizyjnych są najwyższymi konstrukcjami w kraju.
Lista przedstawia najwyższe kominy, których wysokość wynosi przynajmniej 150 metrów.

</doc>
<doc id="1336448" url="https://pl.wikipedia.org/wiki?curid=1336448" title="Trędowata (film 1976)">
Trędowata (film 1976)

Trędowata – polski melodramat z 1976 roku w reżyserii Jerzego Hoffmana. Trzecia adaptacja filmowa popularnej powieści Heleny Mniszkówny pt. "Trędowata" (1909).
Zdjęcia do filmu kręcono: na zamku w Łańcucie, na zamku Książ, w Nowej Wsi koło Grójca oraz w pałacu w Nieznanowicach pod Włoszczową.
Treść.
Stefania Rudecka, guwernantka panienki Luci w pałacu Michorowskich, wzbudza uczuciowe zainteresowanie młodego i przystojnego ordynata Waldemara. Choć mimo wewnętrznych oporów zakochuje się w nim z wzajemnością, racjonalnie pojmuje, że różnica klasowa uniemożliwia im legalny i akceptowany przez otoczenie związek małżeński. Zdecydowana porzucić korzystne zajęcie i uciekać, zostaje powstrzymana przez ordynata, który nie chcąc jej utracić proponuje morganatyczne małżeństwo. Uczestnicząc w wydanym z myślą o niej dworskim balu, Rudecka zostaje jednak jako „trędowata” odrzucona przez arystokratycznych gości obrażonych jej obecnością i względami jawnie okazywanymi przez ordynata. Następująca potem tragedia głównej bohaterki powtarza w istocie historię jej babki, którą podobne uczucie łączyło kiedyś z dziadkiem Waldemara, ostatecznie zmuszonych do wzajemnego wyrzeczenia.

</doc>
<doc id="1336452" url="https://pl.wikipedia.org/wiki?curid=1336452" title="Wyznawcy płomienia">
Wyznawcy płomienia



</doc>
<doc id="1336455" url="https://pl.wikipedia.org/wiki?curid=1336455" title="W imię wolności">
W imię wolności

W imię wolności (tytuł oryginalny: "Në emër të lirisë") – albański film fabularny z roku 1987 w reżyserii Fehmiego Hoshafiego.
Opis fabuły.
Film powstał w 1987, w okresie normalizacji stosunków albańsko-greckich (od 1940 oba państwa formalnie pozostawały w stanie wojny). Akcja filmu rozgrywa się w czasie II wojny światowej, w małej wsi na południu Albanii. Do partyzantów albańskich przybywa przedstawiciel greckiego ruchu oporu. Wkrótce bierze udział walce z okupantem wspólnie z Albańczykami i zostaje ranny. Partyzanci albańscy pomagają opatrzyć jego rany i szukają dla niego schronienia we wsi. W czasie działań, prowadzonych przeciwko partyzantom dowództwo niemieckie rekwiruje dom, w którym ukrywa się ranny partyzant.

</doc>
<doc id="1336457" url="https://pl.wikipedia.org/wiki?curid=1336457" title="Zobaczymy się w niedzielę">
Zobaczymy się w niedzielę

Zobaczymy się w niedzielę – polski film obyczajowy z 1959 roku w reżyserii Stanisława Lenartowicza.

</doc>
<doc id="1336461" url="https://pl.wikipedia.org/wiki?curid=1336461" title="Długi rok">
Długi rok

Długi rok (tytuł oryginalny: "Një vit i gjatë") – albański film fabularny z roku 1987 w reżyserii Esata Ibro.
Opis fabuły.
Donika Sara jest dyrektorką w dużym przedsiębiorstwie. Jej mąż zostaje ciężko ranny w wypadku. Kobieta musi wybrać, czy nadal może poświęcać się pracy zawodowej, czy powinna spędzać więcej czasu przy coraz bardziej od niej uzależnionym mężu.

</doc>
<doc id="1336462" url="https://pl.wikipedia.org/wiki?curid=1336462" title="Michał Gąsienica Szostak">
Michał Gąsienica Szostak

Michał Wojciech Gąsienica Szostak (ur. 24 sierpnia 1936 w Zakopanem) – polski rzeźbiarz, pedagog.
Życiorys.
Ukończył w 1956 r. Państwowe Liceum Sztuk Plastycznych w Zakopanem. Studiował w Państwowej Wyższej Szkole Sztuk Plastycznych w Gdańsku (od 1996 r. nazwa uczelni: Akademia Sztuk Pięknych w Gdańsku), dyplom uzyskał na Wydziale Rzeźby w 1961 roku. W latach 1961–1969 pracował na stanowisku asystenta w Pracowni Projektowania Rzeźbiarsko-Architektonicznego w gdańskiej PWSSP. W latach 1973–1981 dyrektor i zastępca dyrektora Państwowego Liceum Sztuk Plastycznych im. Antoniego Kenara w Zakopanem. Ojciec zakopiańskiego rzeźbiarza, profesora PWSZ w Nowym Sączu Karola Gąsienicy Szostaka (1963).

</doc>
<doc id="1336464" url="https://pl.wikipedia.org/wiki?curid=1336464" title="Julio César Enciso">
Julio César Enciso

Julio César Enciso Ferreira (ur. 5 sierpnia 1974 w Capiatá) – piłkarz paragwajski grający na pozycji środkowego pomocnika.
Kariera klubowa.
Karierę piłkarską Enciso rozpoczął w stołecznym mieście Asunción w tamtejszym klubie Cerro Porteño. W 1994 roku zadebiutował w jego barwach w paragwajskiej Primera Division. W swoim pierwszym sezonie wywalczył z tym klubem mistrzostwo Paragwaju. W 1995 roku zwyciężył w nieistniejącym już Torneo República.
W 1996 roku po dwóch sezonach spędzonych w Cerro Porteño, Enciso wyjechał do Brazylii i został piłkarzem tamtejszego Sport Club Internacional z miasta Porto Alegre. W rozgrywkach Campeonato Brasileiro występował przez 5 sezonów, ale nie zawsze miał miejsce w podstawowym składzie Internacionalu. Największy sukces osiągnął w 1997 roku, kiedy sięgnął po mistrzostwo stanu Rio Grande do Sul.
W 2001 roku Enciso wrócił do ojczyzny. Został zawodnikiem Olimpii Asunción. W 2002 roku wygrał Copa Libertadores (w finale: 0:1, 2:1 i wygrana po serii rzutów karnych z AD São Caetano). Wystąpił także w Pucharze Interkontynentalnym (0:2 z Realem Madryt) oraz zdobył Recopa Sudamericana w 2003 roku. W 2006 roku odszedł z Olimpii do 12 de Octubre Itaugua, gdzie grał rok i następnie zakończył karierę piłkarską.
Kariera reprezentacyjna.
W reprezentacji Paragwaju Enciso zadebiutował w 14 czerwca 1995 roku w przegranym 1:2 towarzyskim meczu z Argentyną. W 1998 został powołany przez selekcjonera Paula Césara Carpegianiego do kadry na Mistrzostwa Świata we Francji. Tam był podstawowym zawodnikiem i wystąpił w czterech spotkaniach: zremisowanych 0:0 z Bułgarią i Hiszpanią, wygranym 3:1 z Nigerią oraz przegranym 0:1 w 1/8 finału z Francją.
W 1999 roku Enciso grał na turnieju Copa América 1999, a grał też na Copa América 2001. W 2004 roku wraz z kadrą olimpijską zdobył srebrny medal Igrzysk Olimpijskich w Atenach. Ostatni mecz w reprezentacji rozegrał w 2004 roku po spotkaniu z Peru (1:1). W kadrze narodowej wystąpił 70 razy i zdobył 2 gole.

</doc>
<doc id="1336465" url="https://pl.wikipedia.org/wiki?curid=1336465" title="Julio Cesar Enciso">
Julio Cesar Enciso



</doc>
<doc id="1336470" url="https://pl.wikipedia.org/wiki?curid=1336470" title="Artur Kijas">
Artur Kijas

Artur Kijas (ur. 7 września 1940 w Częstochowie) – polski historyk, zajmujący się dziejami wschodniej Słowiańszczyzny w okresie kształtowania się państwowości kijowskiej, dziejami społeczno-politycznymi i kulturą Rusi, stosunkami polsko-ruskimi i polsko-rosyjskimi od czasów najdawniejszych do 1917 i historią ZSRR. Członek Komitetu Nauk Historycznych PAN. Od 1 stycznia 2011 emerytowany profesor zwyczajny Uniwersytetu im. Adama Mickiewicza w Poznaniu.
Życiorys.
Był uczniem prof. Henryka Łowmiańskiego. W 1971 uzyskał doktorat, w 1983 habilitację (rozprawa: "System pomiestny w państwie moskiewskim w XV w. - pierwszej połowy XVI w.: historiografia i problematyka"). Od 1994 był profesorem w Instytucie Historii UAM. W 2007 uzyskał tytuł profesora zwyczajnego. Od 1 września 2009 r. jest profesorem zwyczajnym w Instytucie Wschodnim UAM. W latach 2002–2011 był kierownikiem Zakładu Historii Europy Wschodniej. Członek zarządu Fundacji Historycznej im. Profesora Henryka Łowmiańskiego. Od 1 stycznia 2011 emerytowany profesor UAM (tzw. profesor senior).
Jest mężem Alicji Pihan-Kijasowej, filologa polskiego, prof. UAM w Poznaniu.
Dorobek naukowy.
Kijas jest autorem ponad 150 publikacji, w tym m.in. prac zwartych:

</doc>
<doc id="1336471" url="https://pl.wikipedia.org/wiki?curid=1336471" title="Barsinghausen (stacja kolejowa)">
Barsinghausen (stacja kolejowa)

Barsinghausen – stacja kolejowa w Barsinghausen, w kraju związkowym Dolna Saksonia, w Niemczech. Znajdują się tu 2 perony.

</doc>
<doc id="1336473" url="https://pl.wikipedia.org/wiki?curid=1336473" title="Rysopis (film)">
Rysopis (film)

Rysopis – polski film obyczajowy z 1964 roku w reżyserii Jerzego Skolimowskiego, debiut fabularny reżysera, a zarazem pierwsze ogniwo trylogii o Andrzeju Leszczycu, stanowionej również przez "Walkower" (1965) oraz "Ręce do góry" (1967).
Opis fabuły.
Andrzej Leszczyc budzi się wczesnym rynkiem w swoim mieszkaniu, zostawia śpiącą dziewczynę Teresę i udaje się na komisję poborową. Ku zdumieniu komisji prosi o natychmiastowe powołanie do służby zasadniczej. Jako powód swojej decyzji wskazuje porzucenie studiów ichtiologicznych i potrzebę rozpoczęcia dorosłego życia w wojsku. Mając kilka godzin do odjazdu pociągu, z kartą poborowego Leszczyc powraca do opuszczonej dziewczyny. Robi zakupy, wychodzi z psem do weterynarza i zostawia tam zwierzę, aby zostało uśpione. Od spotkanego kolegi Mundka pożycza pieniądze. W tramwaju nawiązuje bliższą znajomość z Barbarą. Pobiwszy się z kolegami, po raz ostatni odwiedza swe mieszkanie, zabiera walizki i wskakuje do ruszającego pociągu, który wywozi go do jednostki wojskowej. Przez okno dostrzega machającą ku niemu Barbarę.
Produkcja.
Już na pierwszym roku studiów w łódzkiej szkole filmowej Skolimowski zjawił się w dziale produkcji z prośbą, aby umożliwiono mu realizację etiud. Ze studenckich etiud realizowanych podczas studiów Skolimowski stworzył "Rysopis", a swojemu filmowi nadał charakter autobiograficzny. Sam też wcielił się w głównego bohatera – Andrzeja Leszczyca – który stał się jego "alter ego". Etiudy Skolimowskiego powstawały bez scenariusza, a reżyser improwizował kwestie dialogowe już na planie filmowym; dopiero na etapie montażu poszczególnych etiud powstał film pełnometrażowy, który jednak sam w sobie miał chaotyczną strukturę. Jednakże owa struktura, oparta na wewnętrznej niespójności, stała się cechą charakterystyczną późniejszych filmów reżysera.
Odbiór i nagrody.
Zygmunt Kałużyński przyjął dzieło Skolimowskiego entuzjastycznie, uznając kreację twórcy "Rysopisu" za ucieleśnienie „warszawskiego Jamesa Deana [...], osobliwe połączenie dziecięctwa, brutalności i przedwczesnej zgrzybiałości z dodatkowym akcentem pozerstwa, która to mieszanina uchodzi za sam ekstrakt młodego człowieka współczesnego”. Janusz Gazda w swoim eseju na temat tzw. trzeciego kina polskiego pisał, iż w "Rysopisie" Skolimowskiego „autentyczna sceneria obdrapanych ścian, ponurych klatek schodowych, niekończących się schodów, bezładnie za­graconego poddasza, zwałów de­sek w przedziwnym, choć prze­cież konkretnym tartaku – tworzą konsekwentny świat chao­su, który jest jakby częścią osobowości bohatera i pod­kreśla jego obcość”. Alicja Helman uznała wręcz "Rysopis" za pierwszą zapowiedź trzeciego kina. Mariusz Dzięglewski, opisując po latach "Rysopis" w kontekście wczesnej twórczości Skolimowskiego, dostrzegł w dziele reżysera próbę polemiki z „heroizmem wojennego pokolenia” znanego z polskiej szkoły filmowej; jak pisze Dzięglewski, „reżyser rozprawia się też z kompleksem swojego pokolenia, które nie miało okazji do bohaterstwa”.
Film Skolimowskiego został uhonorowany nagrodą za reżyserię i zdjęcia Państwowej Wyższej Szkoły Filmowej w Łodzi, a także Syrenką Warszawską dla najlepszego filmu fabularnego oraz Grand Prix Festiwalu Filmowego w Arnhem.

</doc>
<doc id="1336475" url="https://pl.wikipedia.org/wiki?curid=1336475" title="Peter Cousens">
Peter Cousens

Peter Cousens (ur. 2 listopada 1955 w Tamworth) – australijski aktor i reżyser teatralny, telewizyjny i filmowy, piosenkarz.
Życiorys.
Wczesne lata.
Uczęszczał do The Armidale School w Armidale, Gordonstoun School Scotland oraz St. Paul's College Sydney University. W 1978 roku ukończył National Institute of Dramatic Art (NIDA).
Kariera.
Debiutował na scenie Marian Street Theatre w Sydney w musicalu "Fanny" (1979). Śpiewał na deskach Sydney Theatre Company w musicalu "Chicago" (1981) i wystąpił jako Osric w spektaklu "Hamlet" (1981). Grał na scenie Queensland Theatre Company w przedstawieniach: "You never can tell" (1979), "Sprawa Moranta" ("Breaker Morant", 1979), "Camille" (1986) i musicalu "Sentymentalny chłopak" ("The Sentimental Bloke", 1988).
Po raz pierwszy pojawił się na małym ekranie w miniserialu "The Timeless Land" (1980) oraz jako Dr Russell Edwards w operze mydlanej "Młodzi lekarze" ("The Young Doctors", 1980-81). Sympatię telewidzów zawdzięcza kreacji Dennisa Harpera w miniserialu "Powrót do Edenu" ("Return to Eden", 1986). W serialu "Córki McLeoda" ("McLeod's Daughters", 2002) wystąpił w roli Paula Hardinga, a także pojawił się w kilku odcinkach opery mydlanej "Synowie i córki" ("Sons and Daughters", 2004) jako Luke Carlyle.
W latach 1995-97, 1999, 2001-2002 otrzymał tytuł Ambasadora Dnia Australii. W 1996 i 2003 roku został uhonorowany nagrodą "Variety Club of Australia Heart Award".
Jest stałym członkiem Narodowego Stowarzyszenia Zapobiegania Wykorzystywania i Lekceważenia Dziecka (NAPCAN-Prevention of Child Abuse and Neglect).
W 2014 roku zadebiutował jako reżyser dramatu "Wolność" ("Freedom") z udziałem Cuby Goodinga Jr., Williama Sadlera i Sharon Leal.
Życie prywatne.
W 1984 poślubił aktorkę Suzanne Roylance, mają trzy córki: Daisy (ur. 1988), Rose (ur. 1990) i Marigold (ur. 1993).

</doc>
<doc id="1336477" url="https://pl.wikipedia.org/wiki?curid=1336477" title="Kowel (stacja kolejowa)">
Kowel (stacja kolejowa)

Kowel – stacja kolejowe w Kowlu, w obwodzie wołyńskim, na Ukrainie. Znajdują się tu 4 perony.

</doc>
<doc id="1336479" url="https://pl.wikipedia.org/wiki?curid=1336479" title="Cytoarchitektonika">
Cytoarchitektonika

Cytoarchitektonika (ang. "cytoarchitectonics", z gr. = komórka + = architektura) – nauka zajmująca się organizacją komórek organizmu. Odnosi się przede wszystkim do budowy ośrodkowego układu nerwowego: mózgowia i rdzenia kręgowego. Komplementarna dziedzina badań nad układem włókien mielinowych to mieloarchitektonika (ang. "myeloarchitectonics", z gr. = szpik + ). Pola mieloarchitektoniczne w pewnym stopniu pokrywają się z cytoarchitektonicznymi.
Pierwsze badania cytoarchitektoniczne ludzkiej kory mózgowej prowadził wiedeński psychiatra Theodor Meynert. W 1867 roku opisał różnice histologiczne pomiędzy budową istoty szarej półkul mózgu w zależności od okolicy. Kolejnymi, którzy odkrywali te różnice byli Alfred Walter Campbell, który przedstawił podział kory mózgu na 14 obszarów, działający w Kairze australijski neurolog Sir Elliot Smith, autor podziału na 50 pól, niemiecki neurolog Korbinian Brodmann, który badając człowieka i naczelne wyróżnił 52 pola (z czego 44 u ludzi, a pozostałe 8 u naczelnych), oraz neurolodzy Constantin von Economo i Georg N. Koskinas, którzy wyszczególnili 107 pól. Economo i Koskinas wprowadzili oznaczenia literowe; pierwsze litery nazw pół określały, w obrębie którego płatu mózgu się ono znajduje (F – płat czolowy, P – ciemieniowy, T – skroniowy, O – potyliczny, L – limbiczny, H – hipokamp). 
Mieloarchitektoniką zajmował się przede wszystkim Theodor Kaes. Dalsze prace prowadzili Oskar i Cecile Vogtowie, według których wyróżniono około 200 pól mieloarchitektonicznych. 
W Polsce cytoarchitektonikę badał głównie Maksymilian Rose, twórca autorskiego podziału opartego na filogenezie mózgowia. W Związku Radzieckim prace na ten temat publikowali Siemion Sarkisow i Iwan Filimonow. Filiminow i współpracownicy uwzględnili zmienności osobnicze, dodali też pola dodatkowe do klasyfikacji Brodmanna, oznaczając je dwiema liczbami (np. 31/4).
Obecnie najczęściej stosowany jest podział Brodmanna.

</doc>
<doc id="1336482" url="https://pl.wikipedia.org/wiki?curid=1336482" title="Zbigniew Galor">
Zbigniew Galor

Zbigniew Galor (ur. 16 lipca 1952 w Szczecinie, zm. 27 stycznia 2017 w Poznaniu) – polski socjolog i esperantysta, nauczyciel akademicki, doktor habilitowany, profesor nadzwyczajny Uniwersytetu Szczecińskiego oraz wykładowca Międzynarodowej Akademii Nauk (AIS). Specjalista w zakresie socjologii gospodarki, socjologii marginalizacji i socjologii ogólnej.
Życiorys.
W 1976 ukończył socjologię na Uniwersytecie im. Adama Mickiewicza w Poznaniu. Uzyskał następnie stopień naukowy doktora na Uniwersytecie Marii Curie-Skłodowskiej w Lublinie. W 2008 na Wydziale Nauk Społecznych UAM habilitował się na podstawie dorobku naukowego oraz rozprawy zatytułowanej "Lumpenwłasność: szara strefa i margines społeczny". Został profesorem nadzwyczajnym Uniwersytetu Szczecińskiego oraz wykładowcą Międzynarodowej Akademii Nauk (AIS). Jego działalność naukowo-dydaktyczna dotyczyła socjologii gospodarki, socjologii marginalizacji i socjologii ogólnej.
Zawodowo był związany z Instytutem Socjologii Uniwersytetu Szczecińskiego, pełnił funkcję kierownika Zakładu Socjologii Ogólnej tej jednostki. Był też pracownikiem Katedry Nauk Społecznych Akademii Rolniczej w Poznaniu, profesorem Instytutu Społeczno-Humanistycznego PWSIiP w Łomży oraz Wyższej Szkoły Nauk Humanistycznych i Dziennikarstwa w Poznaniu.
Był kierownikiem Międzyśrodowiskowej Grupy Badawczej "Margines Społeczny Poznania" przy OIMiR w Poznaniu (2009-2014), protestował przeciwko utworzeniu w Poznaniu osiedla kontenerów socjalnych.
Zajmował się również europeistyką oraz esperantem (jako językiem i jako międzynarodowym ruchem społecznym). Prowadził projekt badawczy "UEA w świadomości esperantystów". W 2015 wydał książkę pod tym samym tytułem (współautorem był Jukka Pietiläinen, fiński esperantysta, wykładowca Uniwersytetu Helsińskiego).
Był przewodniczącym polskiej sekcji AIS oraz przewodniczącym Polskiego Związku Spółdzielczo-Esperanckiego.
W ramach Studiów Interlingwistyki UAM prowadził wykłady na temat kultury esperanckiej, wspólnie z żoną, prof. Iloną Koutny, zorganizował trzy sympozja interlingwistyczne w Instytucie Językoznawstwa Wydziału Neofilologii UAM (we wrześniu 2008, 2011 i 2014 r.). Regularnie współorganizował coroczny esperancki festiwal kultury, sztuki i nauki "Arkones" w Poznaniu.
Jego nazwisko znajduje się w panteonie ponad 200 najwybitniejszych esperantystów na świecie.
Wybrane publikacje.
Pełna bibliografia dostępna jest w Internecie.

</doc>
<doc id="1336483" url="https://pl.wikipedia.org/wiki?curid=1336483" title="Musisz żyć">
Musisz żyć

Musisz żyć – polski film obyczajowy z 1997.
Opis fabuły.
Ekipa telewizyjna ma nakręcić film o kochającej się i szczęśliwej rodzinie. Ten wybór pada na rodzinę Hyńczaków. Adam Hyńczak (Piotr Fronczewski) ma świetną pracę bankowca. Razem z żoną Magdą (Marzena Trybała) są tak zajęci swoimi sprawami, że nie zauważają, co dzieje się z ich dorastającym synem, Jackiem (Wojciech Klata). Chłopak od dłuższego czasu ma problemy z narkotykami i coraz trudniej jest mu to ukryć. Gdy dowiadują się o problemach Jacka, nie mogą w to uwierzyć, że ich syn - zawsze miły i rozsądny wpakowałby się w takie coś. Po pewnym czasie Jacek znika, a Adam rozpoczyna poszukiwania syna.

</doc>
<doc id="1336486" url="https://pl.wikipedia.org/wiki?curid=1336486" title="Grafton Elliot Smith">
Grafton Elliot Smith



</doc>
<doc id="1336487" url="https://pl.wikipedia.org/wiki?curid=1336487" title="Viborg (stacja kolejowa)">
Viborg (stacja kolejowa)

Viborg - stacja kolejowa w Viborg, w Danii. Znajduje się tu 1 peron.

</doc>
<doc id="1336495" url="https://pl.wikipedia.org/wiki?curid=1336495" title="Anatomia miłości">
Anatomia miłości

Anatomia miłości – polski melodramat filmowy z 1972 roku w reżyserii Romana Załuskiego.
Film opowiada o burzliwym związku Ewy i Adama, którzy mimo początkowej silnej fascynacji, na bycie ze sobą i małżeństwo zdecydują się dopiero w momencie, gdy emocje między nimi całkowicie opadną i łączyć ich będzie już tylko przywiązanie.
Główne role.
Źródło: Filmpolski.pl.
Autorstwo scenariusza.
W napisach filmu, a w ślad za tym w literaturze źródłowej jako autor figuruje Ireneusz Iredyński. Jednak na początku 1973 roku, kilka tygodni po premierze filmu, Iredyński opublikował w prasie oficjalne dementi dotyczące scenariusza "Anatomii miłości". W tekście "Jeśli chodzi o ścisłość", zamieszczonym w numerze 6 (1643) z 11 lutego 1973 tygodnika "Szpilki", Iredyński stwierdził, że to Roman Załuski jest wyłącznym autorem scenariusza do filmu, a pisząc go przerabiał niezrealizowany scenariusz filmu o roboczym tytule "Klucz od bramy", który Iredyński napisał w 1969. Według relacji Iredyńskiego, Załuski chciał nakręcić film na podstawie "Klucza...", ale scenariusz w takim kształcie nie uzyskał aprobaty kierownictwa jego zespołu filmowego. W następnych latach Załuski bez wiedzy autora miał dokonywać drastycznych przeróbek scenariusza, zmieniając zupełnie jego pierwotny zamysł i kształt dramaturgiczny, tak aby uzyskać zgodę i środki na realizację filmu. Iredyński dopiero po premierze filmu dowiedział się, że w czołówce "Anatomii..." figuruje jako jej scenarzysta, a po obejrzeniu filmu ocenił, że w filmie znalazł się tylko jeden poboczny wątek i jedna piosenka ze scenariusza pt. "Klucz od bramy".

</doc>
<doc id="1336497" url="https://pl.wikipedia.org/wiki?curid=1336497" title="Empire State">
Empire State



</doc>
<doc id="1336499" url="https://pl.wikipedia.org/wiki?curid=1336499" title="Yupanqui Buenos Aires">
Yupanqui Buenos Aires

Club Social y Deportivo Yupanqui - argentyński klub piłkarski z siedzibą w Buenos Aires, w dzielnicy Villa Lugano.
Historia.
"Yupanqui" założony został 12 października 1935 roku. Źródłem nazwy dla klubu był, uważany za najwybitniejszego przedstawiciela muzyki folkowej w Argentynie, Atahualpa Yupanqui.
Klub uzyskał pewien rozgłos w Argentynie z powodu reklamy telewizyjnej Coca-Coli, w którym "Yupanqui" przedstawiony został jako klub mający najmniejszą liczbę kibiców.
Obecnie "Yupanqui" gra w piątej lidze argentyńskiej (Primera D Metropolitana).

</doc>
<doc id="1336500" url="https://pl.wikipedia.org/wiki?curid=1336500" title="Tepanekowie">
Tepanekowie

Tepanec, Tepanekowie – lud meksykański, który przybył do Doliny Meksyku pod koniec XII wieku lub na początku XIII. Należeli do tej samej rodziny, co Mexikowie, mieli podobny panteon bóstw i mówili językiem nahuatl. Stworzyli imperium, które upadło w wyniku wojny z Aztekami w 1428 roku. Głównymi miastami imperium były między innymi: Azcapotzalco, pełniące rolę stolicy imperium, Coyoacan, Tlacopán, Tiliuhcan, Atlacuihuayan.
Historia.
Osiedlili się na zachodnim brzegu jeziora Texcoco. Za panowania tlatoaniego Acolnahuacatla, Tepanekowie przejęli Azcapotzalco z rąk miejscowej ludności.
Lata świetności Tepaneków przypadają na początek XV wieku, kiedy panował Tezozomoc. Indiańskie kroniki podają, że żył około 100 lat. Nie był zadowolony z działań, jakie prowadził jego najstarszy syn Maxtla, któremu należał się tron. W testamencie zapisał więc, aby jego młodszy syn – Teyauh objął władzę po jego śmierci. 
Tezozomoc umarł w 1426 roku, a po odczytaniu testamentu Maxtla wzniecił protest i wraz z bratem doszli do kompromisu, który zakładał, że razem mieli rządzić imperium Tepaneków. Obaj bracia chcieli wyeliminować siebie nawzajem. Teyauh nie dorósł jednak do swego partnera Maxtli. Był chwiejny w decyzjach i bojaźliwego charakteru, za panowania Tezozomoca mało mieszał się w sprawy polityczne i pozostawał w cieniu brata, który jako pan Coyohuacanu od 1410 roku był drugą osobą po ojcu. 
Maxtla nie zamierzał oczywiście dzielić się władzą i postępował samowolnie, jakby był jedynym władcą. Teyauh zgłosił się o pomoc do Azteków z Tenochtitlánu. Młody władca Mexików – Chimalpopoca polecił mu zabić brata podczas inauguracyjnego bankietu. Rozmowę tę podsłuchał jednak szpieg Maxtla i doniósł swemu panu. Maxtla zamordował brata, podając mu truciznę i stał się jedynym, niepodzielnym władcą. W tym samym roku polecił uwięzić i zabić Chimalpopoca, którego osadzono w więzieniu-klatce, żywiąc głodową strawą. Chimalpopoca zmarł w 1427 roku. 
Następca Chimalpopoca, Itzcoatl, postanowił uniezależnić się spod władzy Tepaneków i wraz ze sprzymierzeńcami wypowiedział wojnę Azcapotzalco. Po roku ciężkich walk, w 1428 roku wojna zakończyła się zwycięstwem wojsk sprzymierzonych. Tenochtitlán stał się państwem suwerennym, a imperium Tepaneków zostało zniszczone przez rodzące się Trójprzymierze, do którego należeli Aztekowie z Tenochtitlánu i Acolhuakanie z Texcoco. Wkrótce do Trójprzymierza dołączył także Tlacopán (dziś: Tacuba), miasto założone przez Tepaneków, które straciło znaczenie, a jego wpływy ograniczone zostały do minimum na rzecz Tenochtitlánu i Texcoco.
Rok 1428 uznaje się za zniszczenie imperium Tepaneków.

</doc>
<doc id="1336503" url="https://pl.wikipedia.org/wiki?curid=1336503" title="Wurzen (stacja kolejowa)">
Wurzen (stacja kolejowa)

Wurzen – stacja kolejowa w Wurzen, w kraju związkowym Saksonia, w Niemczech. Znajdują się tu 3 perony. Stacja jest zintegrowana z siecią S-Bahn Mitteldeutschland.

</doc>
<doc id="1336507" url="https://pl.wikipedia.org/wiki?curid=1336507" title="Do góry nogami (film 1982)">
Do góry nogami (film 1982)

Do góry nogami – polski film wojenny z 1982 roku.

</doc>
<doc id="1336508" url="https://pl.wikipedia.org/wiki?curid=1336508" title="Moodkee">
Moodkee



</doc>
<doc id="1336509" url="https://pl.wikipedia.org/wiki?curid=1336509" title="Tepanec">
Tepanec



</doc>
<doc id="1336510" url="https://pl.wikipedia.org/wiki?curid=1336510" title="MSD-80">
MSD-80

MSD-80 (Modułowy System Dyspozytorski) – system monitorowania typu SCADA, przeznaczony do zastosowania w kopalniach węgla kamiennego. Został opracowany na przełomie lat 70. i 80. XX wieku, w Zakładzie Systemów Sterowania (BS-3) Ośrodka Badawczo-Rozwojowego Systemów Mechanizacji, Elektrotechniki i Automatyki Górniczej SMEAG w Katowicach.
Koncepcja systemu MSD-80 zakładała wyodrębnienie z procesu technologicznego kopalni poszczególnych procesów jednostkowych i zastosowanie do monitorowania każdego z nich autonomicznego modułu. Częścią centralną każdego modułu był minikomputer PRS-4, wyposażony w standardowy zestaw urządzeń peryferyjnych oraz oprogramowanie narzędziowe i systemowe. Pozostałe elementy modułu (czujniki, układ transmisji sygnałów, interfejs przemysłowy oraz oprogramowanie użytkowe, ewentualnie także elementy wykonawcze) były dostosowane do realizowanych funkcji.
Prototypowe moduły zastosowano w kopalniach Szombierki (do oceny zagrożeń tąpaniami) i Moszczenica (do kontroli przebiegu produkcji) w roku 1980, Wesoła (do zabezpieczenia przed wybuchem metanu) w roku 1981 oraz SZOMBIERKI (do lokalizacji wstrząsów) w 1983 roku.
Pozytywne rezultaty doświadczalnej eksploatacji spowodowały instalację w polskich kopalniach następnych 78 modułów systemu MSD-80. W połowie lat 80. XX wieku wyeksportowano 21 modułów do Chin i 8 do Rumunii. 
Przeznaczenie.
System dyspozytorski MSD-80 przeznaczony był do monitorowania przebiegu produkcji i stanu bezpieczeństwa kopalni węgla kamiennego, a poszczególne moduły służyły do:
Do najbardziej rozpowszechnionych modułów należały: SAK, SYLOK, HADES i CMC1/2. 
Wyniki pracy poszczególnych modułów w postaci raportów i wykresów udostępniano personelowi obsługi na ekranach monochromatycznych, alfanumerycznych monitorów oraz w postaci wydruków. HADES służył dyspozytorowi głównemu kopalni, CMC1/2 dyspozytorowi metanowemu, a SAK i SYLOK personelowi działów ds. tąpań. Dyspozytorom służyły również statyczne tablice synoptyczne, na których ujawniano stan procesu produkcyjnego i wartości wybranych parametrów bezpieczeństwa. 
Historia powstania systemu.
Na przełomie lat 60. i 70. XX wieku opracowano w Zakładach Konstrukcyjno-Mechanizacyjnych Przemysłu Węglowego system kompleksowej automatyzacji S, który zainstalowano w Doświadczalnej Zautomatyzowanej Kopalni JAN, w grudniu 1970 roku. System S tworzyły następujące urządzenia: minikomputer, pamięć buforowa spełniającą rolę kanału przemysłowego pozwalającego powiązać obiekt z minikomputerem, transmisja TFF, czujniki, łączność dyspozytorska, łączność alarmowo - rozgłoszeniowa i stół dyspozytorski. 
Zastosowany minikomputer miał szeregową strukturę arytmometru, co wydłużało czas realizacji rozkazów, a programowany był w języku wewnętrznym, co utrudniało wprowadzanie niezbędnych modyfikacji. Ponieważ kopalnia jest obiektem o złożonej i zmieniającej się w czasie strukturze przestrzennej to nadążanie za jej zmianami było niezwykle uciążliwe. 
System S zastosowano jeszcze w kopalniach Siersza (1973), Szczygłowice i Dębieńsko (1975), ale we wszystkich napotkano te same problemy związane z niewystarczającą niezawodnością i kłopotliwym modyfikowaniem funkcji. Coraz powszechniejsza stawała się w środowisku zaplecza badawczego opinia, że opracowanie niezawodnego systemu jest niemożliwe. 
W tym samym czasie inna grupa pracowników przygotowała, we współpracy z kopalnią Zofiówka system kontroli produkcji (wdrożony tam w 1975 roku) oraz, we współpracy z kopalnią SZOMBIERKI system analizy zagrożeń tąpaniami (wdrożony tam w 1976 roku). Pracowano również nad wykorzystaniem minikomputera do zabezpieczenia kopalni przed wybuchem metanu, co zakończyło się zastosowaniem w kopalni WESOŁA cyfrowej centrali metanometrycznej CMC1. 
Cechą charakterystyczną wszystkich trzech aplikacji było wykorzystanie minikomputera SMC-3, ścisła współpraca z potencjalnym użytkownikiem oraz ograniczenie zakresu realizowanych funkcji do jednego procesu. Okazało się, że dekompozycja procesu technologicznego kopalni na poszczególne procesy jednostkowe i zastosowanie do każdego z nich oddzielnego systemu bazującego na niezawodnym minikomputerze pozwala na efektywne zastosowanie systemów informatycznych w kopalniach. 
W 1978 roku w Zakładzie Systemów Sterowania (BS-3) Ośrodka Badawczo-Rozwojowego Systemów Mechanizacji, Elektrotechniki i Automatyki Górniczej SMEAG przystąpiono do prac, w wyniku których powstał modułowy system dyspozytorski MSD-80. 

</doc>
<doc id="1336512" url="https://pl.wikipedia.org/wiki?curid=1336512" title="Gare de Morlaix">
Gare de Morlaix

Gare de Morlaix – stacja kolejowa w Morlaix, w regionie Bretania, we Francji. Znajdują się tu 2 perony.

</doc>
<doc id="1336513" url="https://pl.wikipedia.org/wiki?curid=1336513" title="Leukotrien B4">
Leukotrien B4

Leukotrien B4 – organiczny związek chemiczny z grupy leukotrienów, produkowany podczas zapalenia. Jest wytwarzany przez leukocyty w odpowiedzi na działanie mediatorów zapalnych. Indukuje adhezję i aktywację leukocytów na śródbłonku, umożliwiając im związanie się z nim i przejście do głębszych tkanek. W neutrofilach jest potencjalnym chemoatraktantem, zdolnym do indukowania produkcji reaktywnych form tlenu oraz uwalniania zawartości lizosomów.

</doc>
<doc id="1336515" url="https://pl.wikipedia.org/wiki?curid=1336515" title="LTB4">
LTB4



</doc>
<doc id="1336516" url="https://pl.wikipedia.org/wiki?curid=1336516" title="Mojżesz (rzeźba)">
Mojżesz (rzeźba)

Mojżesz ( ) – marmurowa rzeźba renesansowego artysty Michała Anioła, przewidziana jako część nieukończonego nagrobka przyściennego Juliusza II. Powstawała w latach 1513–1516. Obecnie znajduje się w bazylice św. Piotra w Okowach w Rzymie.
Posąg został wykonany jako realizacja drugiego projektu nagrobka. Przedstawia biblijną postać Mojżesza z rogami, co prawdopodobnie wynikało z błędnego tłumaczenia Pisma Świętego, a dokładniej łacińskiego przekładu Hieronima ze Strydonu. Była to jedna z sześciu postaci mających wieńczyć grób.
Pierwotnie nagrobek wraz z rzeźbą Mojżesza miał się znaleźć w bazylice św. Piotra na Watykanie.
Wierna kopia dzieła znajduje się w Sali Kolumnowej Instytutu Historycznego Uniwersytetu Warszawskiego.

</doc>
<doc id="1336518" url="https://pl.wikipedia.org/wiki?curid=1336518" title="Legenda Tatr">
Legenda Tatr

Legenda Tatr – polski film z 1994 roku na podstawie utworów "Na skalnym Podhalu" i "Legenda Tatr" Kazimierza Przerwy-Tetmajera.

</doc>
<doc id="1336520" url="https://pl.wikipedia.org/wiki?curid=1336520" title="Blow off">
Blow off



</doc>
<doc id="1336526" url="https://pl.wikipedia.org/wiki?curid=1336526" title="Rżew-Bałtycki">
Rżew-Bałtycki

Rżew-Bałtycki – węzłowa stacja kolejowa w miejscowości Rżew, w obwodzie twerskim, w Rosji. Węzeł linii Moskwa - Siebież z liniami do Torżoku i Wiaźmy.
Historia.
Stacja powstała na początku XX w. na linii moskiewsko-windawskiej pomiędzy stacjami Zubcow i Czertolino.

</doc>
<doc id="1336528" url="https://pl.wikipedia.org/wiki?curid=1336528" title="Zatrucie manganem">
Zatrucie manganem

Zatrucie manganem (manganizm) – zespół objawów rozwijający się wskutek przewlekłego narażenia organizmu na związki manganu. Jako jednostkę chorobową opisał je w 1837 roku James Couper i współpracownicy.
Mangan jest ważnym mikroelementem potrzebnym m.in. do prawidłowej regulacji poziomu glukozy we krwi i ciśnienia krwi, funkcjonowania układu odpornościowego i procesów wzrastania, jednak jego nadmiar gromadzi się w mózgu i działa neurotoksycznie. Maksymalna dawka nietoksyczna to około 9–11 mg na dzień u dorosłych, a u dzieci 2–6 mg na dzień. W patogenezie zatrucia biorą udział kompleksy manganu(III), utleniające "in vivo" katecholaminy i wytwarzanie reaktywnych form tlenu. Skutkiem tych reakcji w ośrodkowym układzie nerwowym są objawy uszkodzenia układu pozapiramidowego, przypominające chorobę Parkinsona; towarzyszą im objawy neuropsychiatryczne. Powszechnie występujące objawy to drżenie kończyn, hipotonia, sztywność mięśniowa, bradykinezja, nadmierna produkcja śliny i hipofonia. Głównymi uszkodzonymi strukturami są ciało prążkowane i gałka blada, a nie istota czarna, jak w chorobie Parkinsona. Charakterystyczny jest brak odpowiedzi na lewodopę. W klasycznym obrazie MRI w sekwencji T1 widoczne są hiperintensywne zmiany w gałce bladej i istocie czarnej.
W lżejszym przewlekłym zatruciu manganem dominują objawy zespołu rzekomonerwicowego. Cięższe zatrucie daje encefalopatię, zespół parkinsonowski, zespół móżdżkowy.
Leczenie polega na ograniczeniu ekspozycji pacjenta na nadmierne dawki manganu, najczęściej jednak objawy są nieodwracalne. W 2008 roku stwierdzono, że podawanie trietylenotetraaminy, związku o właściwościach chelatujących poprawia objawy neurologiczne i radiologiczne u pacjentów z manganizmem.
Mechanizm zatrucia.
Zatrucie opisywano u górników wydobywających rudy manganu w północnym Chile jako "obłąkanie manganowe" ("locura manganica"). Narażenie zawodowe na mangan ma też miejsce przy wytapianiu stali manganowej, podczas spawania i produkcji suchych ogniw. Częste jest też zatrucie pestycydami zawierającymi mangan.
Zatrucie manganem coraz częściej występuje także u osób uzależnionych od narkotyków, wyrabiających je domowymi sposobami, w tym przypadku najczęściej metylokatynonu (efedronu). Droga ekstrakcji pseudoefedryny i syntezowania z niej metylokatynonu opiera się na reakcji utleniania przy pomocy nadmanganianu potasu, silnego środka dezynfekującego i utleniającego. W internecie można znaleźć wiele przepisów syntezy metkatynonu z użyciem nadmanganianu. Niestety, nadmanganian jest solą manganu, metalu w niewielkich ilościach koniecznego dla życia, ale w nadmiarze bardzo toksycznego, zwłaszcza dla tkanki nerwowej. Uważa się, że zatrucia manganem mogą sprzyjać rozwojowi demencji, schizofrenii i choroby Parkinsona.

</doc>
<doc id="1336529" url="https://pl.wikipedia.org/wiki?curid=1336529" title="Gare de Cagnes-sur-Mer">
Gare de Cagnes-sur-Mer

Gare de Cagnes-sur-Mer – stacja kolejowa w Cagnes-sur-Mer, w regionie Prowansja-Alpy-Lazurowe Wybrzeże, we Francji. Znajdują się tu 2 perony.

</doc>
<doc id="1336530" url="https://pl.wikipedia.org/wiki?curid=1336530" title="Świadkowie Jehowy w Czechach">
Świadkowie Jehowy w Czechach

Świadkowie Jehowy w Czechach – społeczność wyznaniowa w Czechach, należąca do ogólnoświatowej wspólnoty Świadków Jehowy, licząca w 2022 roku 15 957 głosicieli, należących do 212 zborów, posiadających 139 własnych Sal Królestwa oraz 2 Sale Zgromadzeń. W 2022 roku na dorocznej uroczystości Wieczerzy Pańskiej zgromadziły się 29 183 osoby. Działalność miejscowych głosicieli koordynuje Biuro Oddziału w Bratysławie na Słowacji. Biuro Krajowe znajduje się w Pradze.
Historia.
Początki.
W 1891 roku Charles Taze Russell, prezes Towarzystwa Strażnica, podróżując po Europie, złożył krótką wizytę w Pradze.
W 1907 roku Badacz Pisma Świętego o nazwisku Erler z Drezna zaczął co miesiąc jeździć do północnych Czech, aby tam udostępniać ludziom publikacje bibijne. Najczęściej głosił w Libercu i okolicznych miastach, za każdym razem poświęcając na to dwa lub trzy dni. Rozpowszechniał książkę C.T. Russella „Walka Armageddonu”. W 1912 roku istniało już spore grono osób, które tworzyły małe grupki ochrzczonych nowych członków. Posługiwano się literaturą biblijną w języku niemieckim. W 1916 roku w mieście Most zebrania prowadził Antonín Gleissner.
W 1922 roku wydano w języku czeskim publikację „Miliony ludzi z obecnie żyjących nigdy nie umrą!”, a trzy osoby rozpoczęły działalność kaznodziejską w charakterze kolporterów, by rozpowszechniać tę publikację wśród Czechów. W roku 1923 co miesiąc zaczęło się ukazywać 16-stronicowe wydanie „Strażnicy” w języku czeskim. W tym samym roku z niemieckiego Biura Oddziału został wysłany do działalności kaznodziejskiej na terenie obecnych Czech – Antonín Gleissner wraz z żoną. Pod jego nadzorem utworzono w Czechach skład literatury biblijnej.
Od roku 1928 niemieckie Biuro Oddziału ściślej nadzorowało działalność w Czechosłowacji, co przyniosło wiele usprawnień organizacyjnych. W tym roku na terenie Czech było 25 małych grup, do których należało 106 głosicieli i 6 kolporterów. W sumie rozpowszechniono 64 484 książki i broszury oraz około 25 tysięcy czasopism. W następnym roku Otto Estelmann z Niemiec rozpoczął wyświetlanie „Fotodramy stworzenia”. Tę czteroczęściową projekcję wyświetlano w wielu miejscach w kraju. Pod koniec roku 1933 działalność ta osiągnęła punkt kulminacyjny, gdy na cztery kolejne projekcje tego filmu wynajęto największe kino w Pradze, "Kapitol". Ponieważ prezentacja cieszyła się sporym zainteresowaniem, kino wynajęto na dwa dodatkowe wieczory. Erich Frost 122 razy brał udział w projekcji „Fotodramy stworzenia”.
Legalizacja działalności.
Pod koniec lat 20. podjęto starania, aby stworzyć prawne podstawy działalności Świadków Jehowy w Czechosłowacji. Na zwołanym w tym celu spotkaniu w Pradze postanowiono utworzyć dwie korporacje oraz przyjęto ich statuty. Pierwsza z nich, o nazwie "Mezinárodní sdružení badatelů Bible, československá větev" (Stowarzyszenie Międzynarodowych Badaczy Pisma Świętego, Oddział Czechosłowacki) miała siedzibę w Pradze i nadzorowała działalność Świadków Jehowy w Czechosłowacji. Miała ona trzy biura – każde w innej części republiki. Działalność Świadków Jehowy w Czechach nadzorowało biuro w Brnie otworzone w 1928 roku. Sługą biura był Antonín Gleissner. Druga nazywała się "Biblická a traktátní společnost Strážní věž, československá větev" (Towarzystwo Biblijne i Traktatowe Strażnica, Oddział Czechosłowacki), a zajmowała się sprowadzaniem publikacji biblijnych, organizacją zebrań oraz rozprowadzaniem literatury do zborów. 
Na początku lat 30. XX wieku Świadkiem Jehowy został zecer Bohumil Müller, który wkrótce rozpoczął pracę w praskim Domu Betel. Biuro Stowarzyszenia Międzynarodowych Badaczy Pisma Świętego w Pradze otworzono w roku 1931. Zaczęto w nim drukować literaturę biblijną, co bezpośrednio wiązało się z zakazem działalności Świadków Jehowy w Niemczech po dojściu Hitlera do władzy i zajęciu biura w Magdeburgu przez nazistów. W roku 1933 również w Pradze utworzono biuro Towarzystwa Strażnica. Sługą oddziału czechosłowackiego w Pradze został zamianowany Edgar Merk z Magdeburga, natomiast nadzór nad biurem Towarzystwa i Domem Betel sprawował Karel Kopetzky z Pragi. Ponieważ dochodziło pomiędzy nimi do konfliktów, w 1936 roku nadzór nad praskim biurem przejęło środkowoeuropejskie biuro Towarzystwa Strażnica w Szwajcarii. Karel Kopetzky i Josef Güttler zrezygnowali z pełnienia swoich funkcji w korporacjach Towarzystwa Strażnica w Czechosłowacji, a zastąpili ich Josef Bahner i Bohumil Müller. Na nowego sługę oddziału wyznaczono Heinricha Dwengera.
Rozwój działalności.
W 1932 roku zaczęło ukazywać się w języku czeskim czasopismo „Złoty Wiek” (obecne „Przebudźcie się!”). W pierwszym roku wręczono ludziom 71 200 egzemplarzy tego czasopisma. Spośród grona 84 pionierów w 1932 roku w Czechosłowacji, 34 pochodziło z Niemiec. Posługiwali się oni w służbie kaznodziejskiej kartami świadectwa w języku czeskim. Jednak w roku 1934 na mocy ustawy o ograniczeniu napływu cudzoziemców większość z nich musiała wyjechać z kraju. W tym samym roku podczas głoszenia zaczęto posługiwać się krótkimi nagraniami kazań na płytach gramofonowych, które odtwarzano na centralnych placach miast lub wiosek. Rozpoczęto wyświetlanie filmu "Dramat stworzenia".
W dniach 14–16 maja 1932 roku w praskim "Teatrze Varieté" przeprowadzono pierwsze międzynarodowe zgromadzenie, w którym uczestniczyło około 1500 osób z Czechosłowacji i państw sąsiednich. Program zgromadzenia przedstawiono w językach: czeskim, niemieckim, rosyjskim, słowackim i węgierskim. Szczególnym punktem tego zgromadzenia był wykład publiczny „Europa przed zagładą”. Uczestnicy kongresu wyruszyli również do służby od domu do domu na terenie Pragi, rozpowszechniając 21 tysięcy publikacji biblijnych. W dniach od 6 do 7 sierpnia 1932 roku zgromadzenie odbyło się również w Libercu, 3 i 4 sierpnia w Brnie i w Cieplicach (drugie zgromadzenie odbyło się tam 3 i 4 grudnia), a 1 i 2 października w Karlowych Warach. 6 kwietnia 1933 roku w Pradze odbył się drugi w historii miasta chrzest Świadków Jehowy, a 22 i 23 kwietnia w Ostrawie. W ciągu 10 lat wśród różnych grup językowych mieszkających w Czechosłowacji rozpowszechniono ponad 2 700 000 publikacji biblijnych.
Na drugi międzynarodowy kongres zorganizowany w Pradze, który odbył się w dniach od 20 do 23 sierpnia 1937 roku przybyli Świadkowie Jehowy z Austrii, Węgier, Polski i Niemiec. W kongresie tym uczestniczyli również ukraińskojęzyczni głosiciele z Rusi Podkarpackiej. Przybyli oni na kongres specjalnym pociągiem, który na każdym wagonie zawierał napis: „Konwencja Świadków Jehowy w Pradze”. W 1937 roku w działalności kaznodziejskiej wykorzystywano 50 gramofonów.
W 1937 roku Bohumil Müller, jako pierwszy Świadek Jehowy w Czechosłowacji, został uwięziony za odmowę pełnienia służby wojskowej. Do końca marca 1939 roku był czterokrotnie wzywany przed sąd wojskowy i czterokrotnie skazywany na kilkumiesięczne kary pozbawienia wolności. Gdy w sierpniu 1938 roku Świadkom Jehowy zakazano urządzania zebrań, zaczęli się spotykać w małych grupach. 15 marca 1939 roku Niemcy zajęły całe Czechy i Morawy, a 30 marca przyszli do praskiego biura. 1 kwietnia rozpoczęto transport sprzętu drukarskiego do Holandii oraz pakowanie i wynoszenie literatury biblijnej z biura, szykując w ten sposób biuro do zamknięcia.
W latach 30. XX wieku Świadkowie Jehowy ze zboru Hirschberg (Jelenia Góra) w kilkuosobowych grupach wyglądających na turystów przenosili zakazaną w Niemczech literaturę biblijną poprzez zieloną granicę ze Szpindlerowego Młyna znajdującego się na terenie Czechosłowacji. Następnie literatura była pakowana w paczkach, podobnie jak mydło, i rozsyłana koleją do różnych części Niemiec. Działalność ta została ograniczona w 1936 roku, gdy władze odkryły punkt przechowywania literatury znajdujący się pod Berlinem, a w nim wśród wielu innych trzy paczki z Hirschbergu. Pomimo aresztowania trzech miejscowych Świadków transport literatury na szlaku karkonoskim odbywał się dalej, choć już w mniejszym stopniu.
Okres II wojny światowej i wczesne lata powojenne.
W roku 1939 gestapo zaczęło dokonywać aresztowań Świadków Jehowy. Niektórych osadzono w obozach koncentracyjnych. Otto Buchta, filar zboru w Brnie, został zesłany do KL Mauthausen, gdzie zmarł. Jesienią 1940 roku w grupie głosicieli z Moraw aresztowany został Kapinus, który wcześniej usługiwał w praskim biurze. Zaś Karel Kopetzky odłączył się od zboru i podjął służbę w SS. Zdarzały się też pojedyncze przypadki, gdy osoby osadzone w obozach koncentracyjnych właśnie tam zostawały Świadkami Jehowy, jak np. Božena Vodrážková, Alois Miczek czy Oldřich Nesrovnal. Inni, pozostający na wolności, w okresie II wojny światowej prowadzili działalność zborową w konspiracji. W 1942 roku działalność wśród krewnych na Zaolziu prowadzili Świadkowie Jehowy z Polski m.in. Andrzej Tyrna.
Po wojnie w latach 1945–1949 dla Świadków Jehowy nastał czas względnego spokoju. 13 grudnia 1945 Ministerstwo Spraw Wewnętrznych potwierdziło reaktywację obu korporacji zarejestrowanych przed wojną. W roku 1945 Bohumil Müller poczynił starania, by nawiązać kontakt ze wszystkimi zborami i z poszczególnymi głosicielami. Podjęto również próby nawiązania łączności z Biurami Oddziałów w innych krajach. W pierwszej połowie czerwca ze Szwajcarii zaczęły przychodzić listy zawierające fragmenty niemieckich wydań „Strażnicy” i „Pociechy” (od 22 sierpnia 1946 roku „Przebudźcie się!”). Pierwszy numer „Strażnicy” w języku czeskim, odbity w Pradze na powielaczu, ukazał się w sierpniu 1945 roku.
11 listopada 1945 roku w hali praskiej giełdy rolnej odbyło się zgromadzenie pod hasłem: „Wolność w Nowym Świecie” z udziałem około 600 obecnych. W przeciągu kolejnych 3 lat wygłoszono 1885 podobnych wykładów, z których korzystały setki ludzi. Wielu dzięki tym wykładom zostało Świadkami Jehowy. Działalność kaznodziejską prowadzono również wśród jeńców niemieckich, często hitlerowców i wśród Niemców zgromadzonych w obozach pracy i czekających na deportację.
W listopadzie 1945 roku Bohumil Müller został oficjalnie mianowany nadzorcą Biura Oddziału w Czechosłowacji. Następnego lata Świadkowie Jehowy kupili czterokondygnacyjny budynek w miejscowości Suchdol pod Pragą. Kraj podzielono na obwody liczące po około 20 zborów. Rozpoczęto urządzanie zgromadzeń obwodowych, podczas których wyruszano do służby „od domu do domu”. W zborach wprowadzono teokratyczną szkołę służby kaznodziejskiej.
We wrześniu 1946 roku w "Besedním du̇mu" w Brnie odbyło się zgromadzenie pod hasłem „Weselące się narody”, w którym uczestniczyło 1700 osób. Wśród uczestników zgromadzenia był Franz Zürcher z Berna w Szwajcarii, autor książki „Krucjata przeciwko chrześcijaństwu” zawierającej raporty z niemieckich obozów koncentracyjnych, przemycone przez Świadków Jehowy przebywających jeszcze na wolności. W 1947 roku w programie zgromadzenia pod hasłem „Rozrost wszystkich narodów” w Brnie uczestniczyło trzech przedstawicieli Biura Głównego – Nathan H. Knorr, Milton G. Henschel i Hayden C. Covington. Obecnych było 2300 osób, podczas gdy wszystkich Świadków Jehowy na terenie Czechosłowacji było około 1400. We wrześniu 1948 zgromadzenie zorganizowano w Pradze.
Okres prześladowań przez komunistów.
28 listopada 1948 roku podczas zgromadzenia obwodowego w Karlowych Warach rozpoczęła się akcja służby bezpieczeństwa, której agenci wysłuchali programu. Po zakończeniu programu przeszukano domu kilku głosicieli oraz skonfiskowano literaturę biblijną. Równocześnie w Pradze zamknięto Biuro Oddziału, skonfiskowano publikacje religijne, aresztowano Bohumila Müllera i innych członków rodziny Betel. Dopiero 4 kwietnia 1949 roku oficjalnie wydano dekret Ministerstwa Spraw Wewnętrznych o delegalizacji Świadków Jehowy i konfiskacie mienia związku wyznaniowego. W lipcu sąd umorzył postępowanie wobec Świadków Jehowy z powodu braku dowodów i oskarżonych zwolniono z aresztu tymczasowego. Jednak oskarżonym nie pozwolono opuścić budynku sądu, zostali zatrzymani przez urzędników Ministerstwa Spraw Wewnętrznych i arbitralną decyzją Komunistycznej Komisji Politycznej zesłani na dwa lata do obozów pracy.
Działalność zaczęto prowadzić konspiracyjnie. Mimo aresztowania osób odpowiedzialnych za prowadzenie działalności i wielu innych głosicieli, spotkania religijne organizowano w dużych mieszkaniach prywatnych, a większe zgromadzenia w lasach. Pierwsze zgromadzenie leśne odbyło się w roku 1949 niedaleko wsi Oldřichov. Uczestniczyło w nim 200 osób, a 37 osób ochrzczono w pobliskim stawie. Pojedyncze egzemplarze „Strażnicy” w języku francuskim otrzymywano pocztą ze Szwajcarii. W działalności w tym czasie przewodzili Jan Sebín i Jaroslav Hála.
W więzieniu zmarł aresztowany w 1948 roku ojciec Jaroslava Háli. Niespodziewanie na początku 1950 roku wszyscy Świadkowie Jehowy zostali wypuszczeni z obozów pracy. Dla Świadków Jehowy nastał krótki okres spokoju Liczba głosicieli w całym kraju wzrosła w ciągu dwóch lat z 1581 do 2403, a w następnym roku nastąpił wzrost o 38%. W 1951 roku w języku czeskim w sześciu częściach wydano książkę „Niech Bóg będzie prawdziwy”.
Druga fala aresztowań.
4 lutego 1952 roku nad ranem aresztowano 109 Świadków Jehowy (104 mężczyzn i 5 kobiet). W Pradze przeprowadzono dwie fikcyjne rozprawy za zamkniętymi drzwiami. Pierwsza odbyła się 27 i 28 marca 1953 roku w Pankrácu, druga miesiąc później. Osoby nadzorujące działalność Świadków Jehowy w Czechosłowacji w pokazowym procesie skazano na długoletnie wyroki. Oskarżeni Bohumil Müller i Ondřej Fogel zostali skazani na 18 lat więzienia; Ján Sebín, František Gros i Jaroslav Hála na 15 lat; Vladimir Nahálka na 12 lat; Václav Novák na 8 lat, a Ondřej Porubský na lat 5. Oskarżonych pozbawiono praw obywatelskich oraz zarządzono przepadek ich mienia. Do prasy przekazano fałszywy obraz działalności Świadków Jehowy w Czechosłowacji.
W więzieniach, niektórych poddano silnej presji psychologicznej. Bohumilowi Müllerowi przez 14 miesięcy przed procesem nie pozwalano opuszczać izolatki bez opaski na oczach. Jednak również w więzieniach Świadkowie Jehowy rozmawiali ze współwięźniami o Biblii. W trakcie pobytu w zakładach karnych wiele osób zostało Świadkami Jehowy i przyjęło chrzest.
W 1958 roku na mocy rozporządzenia rządu wprowadzono zwolnienie ze służby wojskowej dla górników, którzy nie ukończyli 30 lat. Umożliwiło to młodym Świadkom Jehowy uniknięcie kar więzienia za odmowę pełnienia służby wojskowej poprzez zatrudnienie w kopalni. Przy niektórych kopalniach powstały w tym okresie mocne zbory, do których należeli młodzi Świadkowie Jehowy. Organizowano również wspólne wyjazdy w sezonie urlopowym, na które wyjeżdżały około 30-osobowe grupy. W tym czasie w miejscach zamieszkania w zebraniach zborowych mogły uczestniczyć małe grupy do 10 głosicieli. Podczas wyjazdów studiowano Biblię, organizowano zebrania, a także podejmowano nieoficjalną działalność kaznodziejską.
Druk literatury.
Literaturę biblijną tłumaczono, drukowano i dostarczano głosicielom konspiracyjnie. Na początku zakazu z jednego egzemplarza „Strażnicy” musiało korzystać kilka zborów. Później jeden egzemplarz przypadał na zbór, a potem na rodzinę. Głosiciele robili z niego swoje notatki. W 1958 roku dzięki technice fotograficznej zaczęto sporządzać miniaturowe wydania „Strażnicy”, które dostarczano do uwięzionych głosicieli. Tam były przepisywane ręcznie, a oryginały niszczono. W 1972 roku nadzór nad drukowaniem literatury w całej Czechosłowacji powierzono Herbertowi Adamy. By utrudnić wykrycie, drukarnie przenoszono cztery razy w roku. Podczas jednej tygodniowej akcji produkcji literatury zespół potajemnie drukował, składał, oprawiał i rozsyłał około 12 tysięcy książek. W okresie zakazu nie tłumaczono czasopisma „Przebudźcie się!”.
Z czasem samodzielnie zaczęto wytwarzać powielacze. Zbudowano ich 160 egzemplarzy a niektóre przekazano Świadkom Jehowy w Rumunii. W latach 80. XX wieku wprowadzono offsetowe maszyny drukarskie, co znacznie podniosło jakość druku. W ciągu półtora roku we własnym zakresie zbudowano 11 takich urządzeń.
Pod koniec 1986 roku służba bezpieczeństwa wykryła i zlikwidowała dwie praskie drukarnie literatury. Osoby przyłapane na prowadzeniu działalności drukarskiej zostały skazane.
Okres podziału w zborach.
W drugiej połowie lat 50. XX wieku niektórzy członkowie zborów uznali, że nadzorcy działalności Świadków Jehowy poszli na kompromis z władzami komunistycznymi. Zarzucano im podjęcie rozmów z komunistyczną władzą czy wręcz uleganie jej wpływowi. Uważano, że nawet treść czasopism jest przez osoby nazywane kolaborantami dostosowywana do oczekiwań służby bezpieczeństwa. Postawa ta wynikła z braku dobrej łączności pomiędzy zborami oraz nieznajomości wszystkich faktów. Gdy w maju 1960 roku ogłoszono amnestię dla więźniów politycznych, z więzień wyszła większość skazanych Świadków Jehowy. Okazało się wówczas, że w 1959 roku w Czechosłowacji było 2105 głosicieli, ale ponad 1000 osób znalazło się w oddzielonych grupach poza zborami.
By przeciwdziałać tej sytuacji prezes Towarzystwa Strażnica Nathan H. Knorr, 7 grudnia 1961 roku skierował list do czechosłowackich zborów. Wskazał w nim Adama Januškę oraz Bohumila Müllera jako osoby wyznaczone do nadzorowania działalności w kraju. Po zapoznaniu się z listem, niektórzy powrócili do zborów. Inni pozostawali poza zborami do roku 1989, gdy Ciało Kierownicze skierowało do nich list zachęcający do powrotu.
Organizowanie działalności zborowej.
W 1960 roku po opuszczeniu więzień zaczęto organizować zbory do działalności głoszenia. W tym czasie działalność kaznodziejska była prowadzona tylko nieoficjalnie. W następnym roku wprowadzono Kurs Służby Królestwa przeznaczony dla nadzorców podróżujących i sług zboru. Rozpoczęto też osobiste szkolenie poszczególnych głosicieli. Ponieważ nadzorcy podróżujący musieli pracować zawodowo i mogli poświęcać na tę działalność 5 dni w miesiącu obwody były małe i liczyły po 6 zborów.
W 1963 roku dwóch głosicieli z Pragi zorganizowało wykład publiczny w parku, na który przybyło wiele osób. Jeden z przybyłych zawiadomił jednak policję. W rezultacie wydarzenie to sprowokowało policję do przeprowadzenia operacji przeciw Świadkom Jehowy. W ciągu kilku dni aresztowano ponad 100 głosicieli z Pragi, odbyły się sprawy sądowe, a 6 osób zostało skazanych.
W 1969 roku grupa około 300 Świadków Jehowy skorzystała z możliwości wyjazdu na kongres międzynarodowy pod hasłem „Pokój na ziemi” do najbliższego miasta kongresowego – do Norymbergi, w okresie gdy obywatele czechosłowaccy mieli przez krótki okres możliwość swobodnego podróżowania do krajów Europy Zachodniej. Wkrótce jednak służba bezpieczeństwa ponownie zaczęła baczniej zwracać uwagę na działalność Świadków Jehowy. W niektórych częściach kraju zdarzały się aresztowania.
W lutym 1975 roku rozpoczęto kolejną akcję wobec Świadków Jehowy. W przeciągu roku przeprowadzono rewizję w 40 domach i zabrano pół tony literatury biblijnej, a kilku głosicieli aresztowano. Aresztowania powtórzyły się w różnych częściach kraju. W akcji tej wzięło udział około 200 agentów służby bezpieczeństwa. Osoby aresztowane skazywano na 13 lub 14 miesięcy więzienia. W roku 1975 aresztowano grupę osób w Pradze podczas obchodów uroczystości Wieczerzy Pańskiej. Podobną akcję, lecz na większą skalę, przeprowadzono jeszcze w roku 1987 w różnych częściach kraju.
Komitet Kraju.
1 lutego 1976 roku utworzono pięcioosobowy "Komitet Kraju" nadzorujący działalność Świadków Jehowy w Czechosłowacji. Znaleźli się w nim: Ondřej Kadlec, Michal Moskal, Bohumil Müller (koordynator), Anton Murín i Eduard Sobička. Świadkowie Jehowy w Czechosłowacji należeli wówczas do 220 zborów, 35 obwodów i 8 okręgów. Komitet Kraju podzielił działalność w Czechosłowacji pomiędzy poszczególne okręgi, obwody i zbory. Rozpoczęto też działalność na terenach nieprzydzielonych żadnemu zborowi. Urządzano tam wyjazdy, a głosiciele zachowywali się jak turyści. Niektórych pionierów kierowano na takie wyjazdy również do Bułgarii. Austriackie Biuro Oddziału umacnianiało współwyznawców pod względem organizacyjnym.
W marcu 1979 roku na dwie osoby prywatne zakupiono w Pradze trzykondygnacyjny budynek. Po trwającym pół roku remoncie oddano do użytku część mieszkalną, a rok później część biurową. Do 1994 roku budynek ten stanowił nieoficjalne biuro Świadków Jehowy w Czechosłowacji. 1 czerwca 1979 roku w Sekretariacie do spraw Religii przy Prezydium Rządu Czechosłowackiej Republiki Socjalistycznej złożono dokument o podjęcie rozmów w sprawie legalizacji działalności. Rozmowy rozpoczęto 22 kwietnia 1980 roku i w ich następstwie w Ministerstwie Spraw Wewnętrznych złożono wniosek o zarejestrowanie Towarzystwa Strażnica. Nie otrzymano jednak żadnej odpowiedzi.
W warunkach konspiracyjnych podjęto tłumaczenie "Pisma Świętego w Przekładzie Nowego Świata" w języku czeskim. Zostało ono wydane i oprawione w latach od 1982 do 1986 w pięciu tomach. Każda rodzina Świadków Jehowy otrzymała jeden egzemplarz. W 1987 w kraju zanotowano 9870 głosicieli, a przeciętnie 699 osób pełniło służbę pionierską. W roku 1988 za wiedzą władz na kongres pod hasłem „Sprawiedliwość Boża” wyjechała do Wiednia spora grupa czechosłowackich Świadków Jehowy.
Na początku 1988 roku funkcjonariusze służby bezpieczeństwa wysunęli pomysł zorganizowania nieoficjalnego spotkania przedstawicieli Biura Głównego Świadków Jehowy z urzędnikami Ministerstwa Spraw Wewnętrznych. Sugerowano, że rozmowy te mogą utorować drogę do spotkań z upoważnionymi przedstawicielami państwa. Do spotkania doszło 20 grudnia 1988 roku w sali konferencyjnej hotelu "Forum" w Pradze. Świadków Jehowy reprezentowali Milton G. Henschel i Teodor Jaracz z Ciała Kierowniczego oraz Willi Pohl z niemieckiego Biura Oddziału. Choć samo spotkanie nie przyniosło bezpośrednich rezultatów, był to ogromny krok naprzód w legalizacji działalności Świadków Jehowy. W 1989 roku uzyskano zgodę od służb bezpieczeństwa na wyjazd na kongres międzynarodowy pod hasłem „Prawdziwa pobożność” do Polski dla 10 tysięcy czechosłowackich delegatów. Na terenie obecnych Czech było w tym okresie 11 394 Świadków Jehowy.
Odzyskanie prawa do oficjalnej działalności.
1 stycznia 1990 roku władze zezwoliły na oficjalną działalność Świadków Jehowy. 12 stycznia złożono oficjalną prośbę o rejestrację działalności. W marcu podczas pobytu w Pradze Milton G. Henschel wraz z członkami Komitetu Kraju Murínem i Sobičką złożył wizytę w biurze premiera i w Ministerstwie Kultury. Dnia 19 marca 1992 roku uchwalono prawo dotyczące rejestracji nowych wyznań i związków religijnych, które wymagało złożenia podpisów pod wnioskiem o rejestrację złożonych przez 10 000 pełnoletnich członków. Świadkowie Jehowy ponownie złożyli wniosek o rejestrację, uzupełniając go o wymagane do rejestracji dokumenty. 1 września 1993 roku zarejestrowano "Stowarzyszenie Religijne Świadków Jehowy".
Od początku 1990 roku zaczęto działać otwarcie. Wiosną tego roku odbyły się pierwsze zgromadzenia obwodowe w większych miastach Czech i Moraw. Na przykład na zgromadzeniu w Ostrawie w "Hali Tatrzańskiej" zebrało się 1600 osób. W tym też roku na praskim stadionie im. Evžena Rošický’ego w kongresie pod hasłem „Czysta mowa” wzięło udział 23 876 osób, a 1824 ochrzczono. W programie uczestniczyli dwaj członkowie Ciała Kierowniczego, Milton G. Henschel i Teodor Jaracz. Wcześniej jednak w ciągu dwóch miesięcy 9500 ochotników przeznaczyło 58 tysięcy godzin na dokładne uprzątnięcie stadionu, naprawienie ławek, usprawnienie systemu kanalizacyjnego i pomalowanie stadionu. W tym samym roku wyremontowano obiekt praskiego biura Świadków Jehowy.
W dniach od 9 do 11 sierpnia 1991 roku zorganizowano kongres międzynarodowy pod hasłem „Lud miłujący wolność” na Stadionie Strahov w Pradze, w którym uczestniczyło 74 587 osób. Z całej Czechosłowacji przybyło wówczas 29 119 osób, z Niemiec 26 716, a z Polski 12 895. Pozostałych 5857 delegatów przyjechało z 36 innych krajów. Chrzest przyjęło 2337 osób, z tego 1760 z Czechosłowacji, 480 z Niemiec i 97 z Polski. W programie uczestniczyli członkowie Ciała Kierowniczego, Milton G. Henschel, Teodor Jaracz i Albert D. Schroeder. Podczas tego kongresu 10 sierpnia, Albert D. Schroeder ogłosił wydanie Pisma Świętego w Przekładzie Nowego Świata w językach czeskim i słowackim w jednym tomie.
Nowe Biuro Oddziału.
28 i 29 maja 1994 roku uroczyście oddano do użytku nowy dziesięciopiętrowy budynek otrzymany w darze w marcu 1993 z przeznaczeniem na "biuro Świadków Jehowy w Czechach". W uroczystości wziął udział Albert D. Schroeder oraz zaproszeni goście z Austrii, Danii, Holandii, Niemiec, Polski, Słowacji, Stanów Zjednoczonych, Szwajcarii, Ukrainy, Wielkiej Brytanii i Włoch. 1 września 1995 roku zaczęło funkcjonować samodzielne Biuro Oddziału. Wcześniej nadzór nad połączoną działalnością w Czechach i Słowacji sprawowało Biuro Oddziału w Austrii. W skład czeskiego Komitetu Oddziału weszli: Jan Glückselig, Ondřej Kadlec, Jaromír Leneček, Lubomír Müller i Eduard Sobička. Później Lubomíra Müllera skierowano do Rosji, a nowym członkiem czeskiego Komitetu Oddziału został Petr Žitník.
Dalszy rozwój.
30 sierpnia 1990 roku w zborze Bechyně oddano do użytku pierwszą w tym kraju Salę Królestwa. 20 listopada 1993 roku w miejscowości Sezimovo Ústí powstała pierwsza w Czechach Sala Królestwa wybudowana metodą szybkościową. Korzystają z niej dwa miejscowe zbory. W 1999 roku 242 czeskie zbory Świadków Jehowy korzystały z 84 własnych Sal Królestwa.
W roku 1996 na kongres pod hasłem „Posłańcy pokoju Bożego” do Pragi zjechały duże delegacje współwyznawców z Japonii, Niemiec, Polski i Stanów Zjednoczonych. Uczestniczyło w nim ponad 22 tysiące osób, a ochrzczono 432 osoby.
Wiosną 1999 roku czeski "Trybunał Konstytucyjny" w Brnie wydał orzeczenie, stwierdzające, że nie można dwa razy skazywać tej samej osoby za zgodną z jej sumieniem odmowę pełnienia służby wojskowej. Do tej zmiany w czeskim prawie przyczyniła się neutralna postawa Świadków Jehowy odmawiających pełnienia służby wojskowej.
4 maja 2002 roku w otwarciu rozbudowanego Domu Betel oraz dwóch Sal Zgromadzeń uczestniczył członek Ciała Kierowniczego Samuel F. Herd. Okolicznościowego przemówienia wysłuchało 2125 osób. Następnego dnia odbyło się specjalne zgromadzenie, w którym uczestniczyło 5286 osób.
W 2003 roku dwóm Świadkom Jehowy przyznano odszkodowania w wysokości kilkuset euro za uwięzienia z lat 50. XX wieku W roku 2006 w Pradze odbył się kongres międzynarodowy pod hasłem „Wyzwolenie jest blisko!”. W 2009 roku kilkuset czeskich delegatów uczestniczyło w kongresie międzynarodowym pod hasłem „Czuwajcie!” w Poznaniu, gdzie program tłumaczono na języki czeski i słowacki.
Wiosną 2011 do kraju dotarli misjonarze, absolwenci 130. klasy Biblijnej Szkoły Strażnicy – Gilead. W 2012 roku nadzór nad działalnością w Czechach przejęło słowackie Biuro Oddziału w Bratysławie.
7 czerwca 2015 roku w Sali Zgromadzeń w Błędowicach Górnych zakończyła naukę pierwsza klasa Kursu dla Ewangelizatorów Królestwa w Czechach. Od maja 2017 do października 2018 roku Sąd Najwyższy Republiki Czeskiej anulował wyroki skazujące 45 Świadków Jehowy, którzy w czasach rządów komunistycznych odmówili odbycia służby wojskowej, a także zrehabilitował Martina Magenheima, który w 1978 roku został skazany za prowadzenie działalności kaznodziejskiej.
W czerwcu 2017 roku delegacja Świadków Jehowy z Czech uczestniczyła w kongresie specjalnym pod hasłem „Nie poddawaj się!” w Wiedniu, w lipcu 2018 roku w ukraińskim Lwowie w kongresie specjalnym pod hasłem „Bądź odważny!” z udziałem delegacji z Czech, a latem 2019 roku w kongresach międzynarodowych pod hasłem „Miłość nigdy nie zawodzi!” w Argentynie, Brazylii, Korei Południowej i Stanach Zjednoczonych. 7 września 2019 roku, na specjalnym zebraniu w Ostrawie, Stephen Lett z Ciała Kierowniczego Świadków Jehowy ogłosił wydanie zrewidowanego „Pisma Świętego w Przekładzie Nowego Świata” w językach czeskim i słowackim. Z tego specjalnego programu skorzystały w Ostrawie oraz w 200 innych miejscach na terenie Czech i Słowacji 25 284 osoby. W latach 1991–2019 wydrukowano około 325 000 egzemplarzy „Pisma Świętego w Przekładzie Nowego Świata” w języku czeskim, którym posługuje się ponad 15 000 głosicieli na świecie. 
Z powodu pandemii COVID-19 zaplanowany na lipiec 2020 roku kongres specjalny pod hasłem „Zawsze się radujcie!” w Pradze został odwołany.
W roku 2022 schronienie w Czechach znalazło wielu Świadków Jehowy z Ukrainy, uchodźców – ofiar inwazji Rosji.
Specjalna działalność publiczna na terenach wielkomiejskich obejmuje Pragę i Ostrawę. Program kongresów przedstawiany jest w językach czeskim, czeskim migowym, słowackim migowym, ukraińskim i rosyjskim, a zgromadzeń obwodowych dodatkowo także w rumuńskim i słowackim. W 2019 roku w Czechach funkcjonowało 139 Sal Królestwa.
Grupy polskojęzyczne.
Grupy polskojęzyczne w Czechach funkcjonowały do 2021 roku. Od 2019 roku w Pradze (przy zborze Praha-Nové Město), a od marca 2020 roku także w Mladá Boleslav.

</doc>
<doc id="1336531" url="https://pl.wikipedia.org/wiki?curid=1336531" title="Salomea wielkopolska">
Salomea wielkopolska



</doc>
<doc id="1336532" url="https://pl.wikipedia.org/wiki?curid=1336532" title="Paweł Ksawery Brzostowski">
Paweł Ksawery Brzostowski

Paweł Ksawery Brzostowski herbu Strzemię, ps. i krypt.: "Jeden domowy przyjaciel; P. X. B. R. W. X. L. K. O. P." (ur. 30 marca 1739 w Mosarzu w powiecie dzisieńskim, zm. 17 listopada 1827 w Rukojniach) – polski duchowny rzymskokatolicki, pisarz wielki litewski w 1762 roku, duchowny referendarz wielki litewski w latach 1774-1787, kanonik wileński w latach 1755-1773, publicysta i tłumacz.
Życiorys.
Syn Józefa, pisarza wielkiego litewskiego, starosty bystrzyckiego, i Ludwiki z Sadowskich. Brat Roberta, kasztelana płockiego oraz Stanisława, wojewody inflanckiego. Wyświęcony na księdza, w roku 1755 otrzymał kanonię wileńską. Przez 4 lata (1758-1762) studiował teologię w Rzymie. Powrócił do Polski i wkrótce potem (1762) został mianowany pisarzem wielkim litewskim, a jednocześnie z wyboru kapituły został deputatem na Trybunał Główny Wielkiego Księstwa Litewskiego.
W 1764 roku był członkiem konfederacji Wielkiego Księstwa Litewskiego.
Na zakupionych (1767) przez siebie dobrach Merecz w okolicy Turgiel pod Wilnem, założył na ich obszarze (nazwanym przez niego później Pawłowem) państwo włościańskie – Rzeczpospolitą Pawłowską. W tym samym roku został kawalerem Orderu Świętego Stanisława. W swej "rzeczypospolitej włościańskiej" nadał chłopom wolność, a władzę przekazał w ręce tamtejszej gminy. Sejm akt ten zatwierdził w roku 1791.
W latach 1760-1780 był hojnym mecenasem literatury i wydawnictw wileńskich (subsydiował m.in.: "Logikę" K. Narbutta i tłumaczenie historii Polski pióra P. J. Solignaca). W roku 1774 otrzymał referendarstwo wielkie litewskie. W okresie Konfederacji targowickiej i Insurekcji kościuszkowskiej przebywał (1792-1794) poza granicami Polski. Po III rozbiorze Polski (1795) sprzedał wszystkie swe posiadłości i opuścił kraj. Wojny toczące się wówczas we Włoszech skłoniły go jednak do powrotu. Początkowo osiadł w Turgielach w pobliżu Pawłowa, a następnie w Rukojniach pod Wilnem, na tamtejszym probostwie. Działał wówczas jako mecenas, filantrop, fundator kościołów, zajmując się jednocześnie wydawaniem swych pism. Tam też zmarł 17 listopada roku 1827, dożywszy lat 88. Jego grób Rosjanie sprofanowali i zniszczyli.
Obecnie w Turgielach istnieje polskojęzyczna szkoła średnia imienia Pawła Ksawerego Brzostowskiego, przy której działa muzeum poświęcone postaci Brzostowskiego, twórcy Rzeczypospolitej Pawłowskiej.
Literatura dodatkowa.
Julian Bartyś ,Rzeczpospolita Pawlowska, cyzli Państwo w państwie", Łódź,1982 r. 

</doc>
<doc id="1336533" url="https://pl.wikipedia.org/wiki?curid=1336533" title="Eufemia wielkopolska">
Eufemia wielkopolska



</doc>
<doc id="1336534" url="https://pl.wikipedia.org/wiki?curid=1336534" title="Wywiad wojskowy">
Wywiad wojskowy

Wywiad wojskowy – końcowy efekt procesu gromadzenia, przetwarzania, systematyzacji, ochrony i dystrybucji informacji ("zobacz niżej:" cykl wywiadowczy), przeznaczonych na potrzeby sił zbrojnych. Informacje jakie gromadzi wywiad wojskowy dotyczą głównie: obcych sił zbrojnych, gospodarki, nowych technik (zwłaszcza wojskowych), a także ukształtowania terenu czy warunków pogodowych na danym terenie. Wykorzystywany jest w planowaniu taktyki i strategii wojennej, zarówno w trakcie prowadzenie wojny, jak i w czasie pokoju.
Niekiedy pojęcie to stosuje się wyłącznie do informacji wywiadowczych, dotyczących sił lądowych i odróżnia od danych wywiadu marynarki wojennej, czasem również wywiadu sił powietrznych.
W wielu krajach wywiadem wojskowym zajmuje się (obecnie np. w USA w Chinach lub w Irlandii, dawniej np. we Francji lub w Polsce) drugi zarząd (Zarząd II SG WP, "P2" SG WP obecnie analizuje dane wywiadowcze i jest centralnym organem zarządzającym rozpoznaniem SZ RP), wydział drugi sztabu generalnego sił zbrojnych (w USA i Irlandii znany jako G2).
W Polsce wywiadem wojskowym zajmuje się Służba Wywiadu Wojskowego, wcześniej Wojskowe Służby Informacyjne.
Cykl wywiadowczy.
Cykl obejmujący wszystkie fazy działalności wywiadu (tzw. cykl wywiadowczy) dzieli się na pięć etapów:
Niektóre agencje wywiadu wojskowego.
W przeszłości:

</doc>
<doc id="1336537" url="https://pl.wikipedia.org/wiki?curid=1336537" title="Brzostowscy">
Brzostowscy



</doc>
<doc id="1336539" url="https://pl.wikipedia.org/wiki?curid=1336539" title="Gustaw Różycki">
Gustaw Różycki

Gustaw Michał Różycki (ur. 14 stycznia 1892 w Suchej Beskidzkiej, zm. 2 marca 1975 w Bytomiu) – polski przedsiębiorca, inżynier i wynalazca.
Życiorys.
Uczył się w krakowskim gimnazjum Nowodworskiego (wg innych publikacji, w Wadowicach). W 1911 rozpoczął studia w Wyższej Szkole Górniczej w Leoben w Austrii, przerwane służbą wojskową w armii Austro-Węgier w czasie I wojny światowej i ukończone w 1919. Za męstwo podczas wojny został odznaczony niemieckim Krzyżem Żelaznym. W kolejnych latach pracował w kopalniach okręgu krakowskiego i dąbrowskiego. Od 1925 do 1933 był przedstawicielem firmy braci Eickhoff, zajmującej się wytwarzaniem maszyn górniczych.
W 1930 kupił niewielką katowicką wytwórnię maszyn i narzędzi górniczych i nazwał ją Fabryka Maszyn oraz Odlewnia Żelaza i Metali „Moj”, od swojego pseudonimu w korporacji studenckiej. Pod jego zarządem fabryka została znacząco rozbudowana; zatrudnienie wzrosło z 15 osób w 1933 do 800 w 1939. Oprócz narzędzi w rodzaju wiertarek czy elektrycznych silników i wentylatorów zakład od 1937 produkował także motocykle marki MOJ 130. Różycki rozpoczął w maju 1939 budowę fabryki motocykli i samochodów w Sandomierzu, którą musiał przerwać ze względu na II wojnę światową.
Po wybuchu wojny Różycki działał w ruchu oporu, za co został w 1940 aresztowany i do 1945 przebywał w obozach koncentracyjnych. Po zakończeniu wojny pracował kolejno jako: kierownik zbytu w świętochłowickim Zjednoczeniu Fabryk Maszyn Górniczych, dyrektor działu zaopatrzenia maszynowego w Centrali Zaopatrzenia Materiałowego Przemysłu Węglowego w Katowicach, dyrektor techniczny wrocławskiej Fabryki Maszyn Elektrycznych, kierownik budowy kopalń „Halemba” i „Nowy Wirek” w Rudzkim Zjednoczeniu Przemysłu Węglowego w Bytomiu, kierownik pracowni a później generalny projektant w Biurze Projektów Górniczych w Katowicach. Od 1959 pracował w katowickim oddziale Dolnośląskiego Biura Projektów Przemysłu Węglowego. Na emeryturę przeszedł w 1962.
Różycki ma na koncie kilka usprawnień i wynalazków, które – choć interesujące technicznie – w większości nie zostały wdrożone do produkcji. Były to między innymi: rodzaj silnika spalinowego z wirującym tłokiem (opatentowany w 1947) i przenośnik urobku „Rogus”. W kopalniach odkrywkowych opracował rozwiązania mające na celu usprawnienie transportu taśmowego i wprowadzenie hydrotransportu mas ziemnych. Będąc na emeryturze prowadził prace nad szynowymi pojazdami z taśmą przesuwaną na rolkach, które miały służyć do transportu nadkładu i urobku.

</doc>
<doc id="1336540" url="https://pl.wikipedia.org/wiki?curid=1336540" title="The Air Force Intelligence, Surveillance and Reconnaissance Agency">
The Air Force Intelligence, Surveillance and Reconnaissance Agency



</doc>
<doc id="1336545" url="https://pl.wikipedia.org/wiki?curid=1336545" title="Al-Hajat">
Al-Hajat

Al-Hajat (Dar Al-Hayat) („Życie”, الحياة) – jeden z wiodących dzienników arabskojęzycznych, dystrybuowany w większości krajów arabskich. Charakteryzuje się poglądami liberalno-lewicowymi i nastawieniem prozachodnim.
Wydawany w Londynie w nakładzie ok. 110 tysięcy egzemplarzy.
„Al-Hajat” został założony w 1946 roku w Libanie z inicjatywy Kamela Mrowy, który był jego redaktorem naczelnym do 1966 roku. Uznawany jest za „jedną z najlepszych i najchętniej czytanych gazet arabskich”.

</doc>
<doc id="1336548" url="https://pl.wikipedia.org/wiki?curid=1336548" title="Noc i Dzień (rzeźba)">
Noc i Dzień (rzeźba)

Noc i Dzień (Nagrobek Medyceuszy), jest to nagrobek Juliana Medyceusza (księcia Nemours) wykonany przez Michała Anioła. Powstawał w latach 1520-1534. Znajduje się w Kaplicy Medyceuszy przy bazylice San Lorenzo we Florencji.
Jest to drugi nagrobek Michała Anioła wykonany dla Medyceuszy.
Kompozycja pozostaje w ścisłej harmonii wizualnej z architekturą kaplicy.
Giuliano lewą ręką przytrzymuje buławę - symbol dowodzenia oddziałami papieskimi, a w prawej dłoni trzyma dwie monety – jest to aluzja do jego wspaniałomyślności. Zbroja w stylu antycznym okrywa silne i muskularne ciało - nawiązania ikonograficzne do posągów rzymskich imperatorów.
Pod rzeźbą Giuliana Medici znajdują się dwie inne rzeźby: Noc i Dzień.

</doc>
<doc id="1336552" url="https://pl.wikipedia.org/wiki?curid=1336552" title="Málaga-María Zambrano">
Málaga-María Zambrano

Málaga-María Zambrano – to centralna stacja kolejowa w Máladze, w Andaluzji, w Hiszpanii. Dworzec obsługuje również aglomeracyjne pociągi sieci Cercanías. Znajduje się tu 5 peronów. W przyszłości w ramach budowy metra w Maladze, pociągi te również będą przejeżdżały przez stację. 
Od grudnia 2007, gdy ukończono budowę linii kolejowej wysokich prędkości Málaga-Madryt, stację nazwano imieniem Marii Zambrano.

</doc>
<doc id="1336553" url="https://pl.wikipedia.org/wiki?curid=1336553" title="Ratusz w Ciechanowie">
Ratusz w Ciechanowie

Ratusz w Ciechanowie – neogotycki ratusz miasta Ciechanów w woj. mazowieckim, mieszczący się na północnej stronie rynku. Większość literatury podaje, że budynek powstał w 1844 r. według projektu architekta Henryka Marconiego. Późniejsze badania wskazują, że projekt był przerobionym przez Marconiego projektem Józefa Iżyckiego, budowniczego obwodu przasnyskiego.
Budynek został wybudowany z cegły na planie prostokąta i liczy dwie kondygnacje. Oś fasady podkreśla wieża, na której znajduje się herb miasta, a także tarcza zegarowa. Niski, czterospadowy dach pokryty jest blachą. W ratuszu mają siedzibę władze Ciechanowa oraz Urząd Stanu Cywilnego.
Podczas okupacji niemieckiej, jeszcze 16 stycznia 1945 na dziedzińcu ratusza zamordowano 50 więźniów.

</doc>
<doc id="1336558" url="https://pl.wikipedia.org/wiki?curid=1336558" title="California Rhinoplasty">
California Rhinoplasty

California Rhinoplasty – minialbum duetu Matmos. Utwór został pierwotnie zamieszczony na albumie z 2001 roku "A Chance to Cut Is a Chance to Cure". W nagraniu kompozycji wykorzystano sample dźwięków nagranych podczas przeprowadzonych w Kalifornii operacji plastycznych (plastyki nosa, endoskopowego podniesienia czoła, wszczepiania implantów podbródka) oraz fletu nosowego. Na EPce oprócz utworu tytułowego i dwóch remiksów znalazło się ich wykonanie utworu "Disco Hospital" z płyty "Love's Secret Domain" Coil.

</doc>
<doc id="1336560" url="https://pl.wikipedia.org/wiki?curid=1336560" title="Alfred Robens">
Alfred Robens

Alfred Robens, "baron Robens of Woldingham" (ur. 18 grudnia 1910 w Manchesterze, zm. 27 czerwca 1999) – brytyjski polityk i przemysłowiec, członek Partii Pracy, a następnie Partii Konserwatywnej, minister w drugim rządzie Clementa Attleego.
Był synem George’a Robensa, sprzedawcy bawełny, i Edith Robens. Przerwał naukę w wieku 15 lat i rozpoczął pracę jako chłopiec na posyłki. Później pracował w Manchester and Salford Co-operative Society, obejmując stanowisko dyrektora w wieku 22 lat. Przez kolejne lata był aktywnym działaczem związków zawodowych. W latach 1941-1945 zasiadał w radzie miejskiej Manchesteru. 9 września 1936 r. poślubił Evę Powell. Małżonkowie nie mieli własnych dzieci, tylko adoptowanego syna, Alfreda.
W 1945 r. Robens został wybrany do Izby Gmin jako reprezentant okręgu Wansbeck. Po wyborach został parlamentarnym sekretarzem w Ministerstwie Transportu, a w 1947 r. objął analogiczne stanowisko w Ministerstwie Paliwa i Mocy. Po likwidacji okręgu Wansbeck w 1950 r. Robens reprezentował Blyth. W 1951 r. został na krótko członkiem gabinetu jako minister pracy i służby narodowej.
Po przejściu Partii Pracy do opozycji Robens nadal awansował w partyjnej hierarchii. W 1955 r. został ministrem spraw zagranicznych w gabinecie cieni Clementa Attleego. W 1955 r. wystartował w wyborach na lidera laburzystów, ale przegrał z Hugh Gaitskellem. W 1956 r. utracił urząd ministra spraw zagranicznych. W 1960 r. konserwatywny premier Harold Macmillan zaproponował Robensowi stanowisko przewodniczącego Narodowej Rady Węgla ("National Coal Board", NCB), na co Robens się zgodził.
Wraz z nominacją na przewodniczącego NCB w 1961 r. Robens otrzymał dożywotni tytuł parowski baron Robens of Woldingham i zasiadł w Izbie Lordów. Na stanowisku przewodniczącego realizował rządowe cięcia w wydatkach na przemysł wydobywczy. W 1966 r. doszło do katastrofy w Aberfan, gdzie usunięcie ziemi spowodowane tąpnięciem w kopalni zabiło 116 dzieci i 28 dorosłych. Robens pojawił się na miejscu katastrofy dopiero następnego dnia, gdyż wcześniej odbierał nominację na kanclerza Uniwersytetu Surrey. Odmówił też pokrycia kosztów usunięcia zniszczeń ze środków NCB. Śledztwo uznało, że winą za katastrofę należy obarczyć NCB za jego niedopatrzenia. Robens złożył wówczas dymisję ze stanowiska, ale nie została ona przyjęta. Pozostał więc na czele NCB do 1971 r.
W 1969 r. został przewodniczącym komisji bezpieczeństwa i higieny pracy. W 1966 r. został dyrektorem Banku Anglii. W latach 1971-1979 był przewodniczącym Vickersa. Po 1979 r. związał się z Partią Konserwatywną. W 1982 r. wycofał się z czynnego życia publicznego. Zmarł w 1999 r.

</doc>
<doc id="1336561" url="https://pl.wikipedia.org/wiki?curid=1336561" title="Gabe Saporta">
Gabe Saporta

Gabe Eduardo Saporta (ur. 11 października 1979 w Montevideo, Urugwaj) - od 2005 roku lider i wokalista zespołu Cobra Starship.
Od czwartego roku życia mieszka w Stanach Zjednoczonych. Grał i śpiewał w zespołach Midtown i Humble Beginnings. 
Razem z Williamem Beckettem (The Academy Is...), Travisem McCoy (Gym Class Heroes) i Mają Ivarsson (The Sounds) nagrał piosenkę "Bring It (Snakes on a Plane)", która znalazła się na ścieżce dźwiękowej filmu "Węże w samolocie".

</doc>
<doc id="1336562" url="https://pl.wikipedia.org/wiki?curid=1336562" title="The Mercy Seat">
The Mercy Seat

Jeden z dwóch singli wydanych z płyty Tender Prey w roku 1988. Piosenka ta jest jednym z najbardziej charakterystycznych utworów dla Cave’a. Od 1988 roku można go zobaczyć na prawie każdym koncercie artysty.
Na wydawnictwie oprócz wcześniej wymienionej kompozycji autorstwa Cave’a oraz Micka Harveya, można także odsłuchać utwory takie jak:

</doc>
<doc id="1336565" url="https://pl.wikipedia.org/wiki?curid=1336565" title="Portret Federica da Montefeltro i jego żony, Battisty Sforza">
Portret Federica da Montefeltro i jego żony, Battisty Sforza

Portrety Montefeltrów, też "Portret Federica da Montefeltro i jego żony, Battisty Sforzy" () – dyptyk portretowy namalowany przez renesansowego artystę Piera della Francesca w latach 1465–1470. Obecnie znajduje się w Galerii Uffizi we Florencji.
Opis obrazu.
Twarz mężczyzny jest żywa i pełna energii, podczas gdy rysy twarzy kobiety są uogólnione (najprawdopodobniej był to portret pośmiertny). Artysta skupia uwagę widza na ubiorze postaci i klejnotach. Piero della Francesca poprzez ujęcia z profilu nawiązuje do tradycyjnego włoskiego portretu.
Obrazy cechuje realizm oraz pejzaże w tle:
Na odwrocie obrazów namalowane są alegoryczne triumfy obojga małżonków.

</doc>
<doc id="1336568" url="https://pl.wikipedia.org/wiki?curid=1336568" title="Hrabstwo Jones (Karolina Północna)">
Hrabstwo Jones (Karolina Północna)

Hrabstwo Jones (ang. "Jones County") - hrabstwo w Karolinie Północnej. Według spisu z 2000 liczyło 10381 mieszkańców. Powierzchnia hrabstwa wynosi 473 mile2. Siedzibą hrabstwa jest Trenton. Powstało w 1779 przez odłączenie się z hrabstwa Craven. Według danych United States Census Bureau w 2000 roku w hrabstwie Jones było 4061 gospodarstw domowych i 2936 rodzin.

</doc>
<doc id="1336569" url="https://pl.wikipedia.org/wiki?curid=1336569" title="Webhosting">
Webhosting



</doc>
<doc id="1336570" url="https://pl.wikipedia.org/wiki?curid=1336570" title="Platelių">
Platelių



</doc>
<doc id="1336571" url="https://pl.wikipedia.org/wiki?curid=1336571" title="Deanna">
Deanna

Deanna – singel z płyty "Tender Prey" zespołu Nick Cave and the Bad Seeds wydany w 1988. 
Piosenka „Deanna” autorstwa Cave’a umieszczona została na krążku, wraz z drugim, bardzo rzadkim, nagraniem „Girl at the Bottom of My Glass”.

</doc>
<doc id="1336572" url="https://pl.wikipedia.org/wiki?curid=1336572" title="Okręg wyborczy Wansbeck">
Okręg wyborczy Wansbeck

Okręg wyborczy Wansbeck powstał w 1885 r. i wysyłał do brytyjskiej Izby Gmin jednego deputowanego. Okręg został zlikwidowany w 1950 r., ale odtworzono go ponownie w 1983 r. Okręg obejmuje miasta Wansbeck, Bedlington oraz Ashington w hrabstwie Northumberland.

</doc>
<doc id="1336574" url="https://pl.wikipedia.org/wiki?curid=1336574" title="Smoky Lake">
Smoky Lake

Smoky Lake jest miastem w centralnej Albercie. Jest zlokalizowane 116 km na północny wschód od Edmonton na skrzyżowaniu Autostrady 28 i 855. Miasto leży pomiędzy Północną Rzeką Saskatchewan, Strumieniem Smoky oraz Strumieniem Biała Ziemia.

</doc>
<doc id="1336575" url="https://pl.wikipedia.org/wiki?curid=1336575" title="António Simões">
António Simões

António Simões Costa (ur. 14 grudnia 1943 w Corroios), portugalski piłkarz, pomocnik. Brązowy medalista MŚ 66. Długoletni zawodnik Benfiki.
Karierę zaczynał w Almada F.C. Piłkarzem SL Benfica był w latach 1962-1975. W tym czasie dziesięć razy zostawał mistrzem Portugalii, pięciokrotnie triumfował w Pucharze Portugalii. W 1962 zwyciężył w Pucharze Europy, ponadto trzykrotnie dochodził do finału tych rozgrywek. Grał także w União Tomar, Grupo Desportivo Estoril Praia oraz w Stanach Zjednoczonych.
W reprezentacji Portugalii zagrał 46 razy i strzelił trzy bramki. Debiutował 6 maja 1962 w meczu z Brazylią, ostatni raz zagrał w 1973. Podczas MŚ 66 zagrał we wszystkich sześciu meczach Portugalii w turnieju i zdobył 1 gola.
Pracował jako trener, m.in. z kobiecą reprezentacją Portugalii.

</doc>
<doc id="1336576" url="https://pl.wikipedia.org/wiki?curid=1336576" title="Hiroshi Kawahara">
Hiroshi Kawahara

 – japoński lekarz, jeden z pierwszych japońskich neurologów. Jego prapradziadek Yūyū Kawahara był poetą, twórcą haiku.
Naukę rozpoczął w 1871 roku w Szkole Medycznej w Nagasaki, założonej w 1857 roku, za siogunatu Tokugawa. Szkołę prowadził holenderski chirurg Johannes Lijdius Catharinus Pompe van Meerdervoort. W 1874 roku szkołę zamknięto z politycznych powodów i Kawahara przeniósł się do Szkoły Medycznej w Tokio (obecnie Uniwersytet Tokijski), gdzie uczył się m.in. od Erwina Bälza. Jako student zachorował na gruźlicę, mimo to w 1883 roku z wyróżnieniem ukończył edukację.
Wkrótce po otrzymaniu dyplomu Kawahara otrzymał katedrę profesora patologii i medycyny wewnętrznej w Szkole Medycznej Aichi (obecnie Szkoła Medyczna Uniwersytetu Nagoja). Pozostał na stanowisku do 1897 roku, gdy zrezygnował z powodów zdrowotnych (gruźlica). Przez 14 lat urzędowania opracował system nauczania w szkole, kładąc nacisk na systematyczne uczenie, naukę rozpoznawania, semiologii, patologii i leczenia chorób neurologicznych.
W 1897 napisał pierwszy japoński podręcznik chorób układu nerwowego. Książka liczyła 496 stron i zawierała liczne, własnoręcznie sporządzone przez Kawaharę ilustracje. Opisał w nim szczegółowo obraz kliniczny choroby Parkinsona, a także (opisany również w osobnej pracy)przypadek dwóch braci i brata ich matki z rodziny dotkniętej rodzinną atrofią mięśni, później opisaną jako zanik opuszkowo-rdzeniowy albo zespół Kennedy’ego-Altera-Sunga. Był to pierwszy opis tej choroby w piśmiennictwie światowym. W 1953 roku w jednej z pierwszych prac o tej chorobie, Takikawa przypomniał pionierską pracę Kawahary. Badacze z Uniwersytetu Nagoya przebadali potomków rodziny badanej przez Kawaharę i potwierdzili rozpoznanie. W 1901 roku na łamach „Virchows Archiv” przedstawił pracę poświęconą leczeniu gruźliczego zapalenie opłucnej. Sam zmarł na gruźlicę w 1918 roku w Nagoja.

</doc>
<doc id="1336577" url="https://pl.wikipedia.org/wiki?curid=1336577" title="Antonio Simoes">
Antonio Simoes



</doc>
<doc id="1336578" url="https://pl.wikipedia.org/wiki?curid=1336578" title="Okręg wyborczy Blyth Valley">
Okręg wyborczy Blyth Valley

Okręg wyborczy Blyth Valley powstał w 1950 r. i wysyła do brytyjskiej Izby Gmin jednego deputowanego. Okręg obejmuje okręg Blyth Valley, wraz z miastem Blyth, w hrabstwie Northumberland. Do 1983 r. okręg nosił nazwę Blyth.

</doc>
<doc id="1336579" url="https://pl.wikipedia.org/wiki?curid=1336579" title="Josef Fritzl">
Josef Fritzl



</doc>
<doc id="1336581" url="https://pl.wikipedia.org/wiki?curid=1336581" title="Wojciech Zamiara">
Wojciech Zamiara

Wojciech Paweł Zamiara (ur. 1960 w Toruniu) – polski artysta współczesny, artysta interdyscyplinarny (twórca instalacji multimedialnych, performance i sztuki wideo), pedagog.
Życiorys.
Studiował w Państwowej Wyższej Szkole Sztuk Plastycznych w Gdańsku (obecna nazwa uczelni: Akademia Sztuk Pięknych w Gdańsku), dyplom uzyskał w Pracowni Grafiki prof. Cypriana Kościelniaka w roku 1986. W gdańskiej uczelni pracuje od 1986 r., obecnie na stanowisku adiunkt II stopnia. Prowadzi pracownię Wstęp do Intermediów w Katedrze Specjalności i Specjalizacji na Wydziale Rzeźby.

</doc>
<doc id="1336582" url="https://pl.wikipedia.org/wiki?curid=1336582" title="Strach ma wiele twarzy">
Strach ma wiele twarzy



</doc>
<doc id="1336586" url="https://pl.wikipedia.org/wiki?curid=1336586" title="Ratusz w Żarach">
Ratusz w Żarach

Ratusz w Żarach – budowla pochodzi z przełomu XIV i XV wieku. Wielokrotnie przebudowywana w latach późniejszych. Z pierwotnego wystroju posiada renesansowy portal ozdobiony w 1929 mozaiką. Wieża murowana z roku 1700 zastąpiła istniejącą wcześniej wieżę drewnianą.
Linki zewnętrzne.
Opis ratusza na stronie Lubuskiego Wojewódzkiego Konserwatora Zabytków

</doc>
<doc id="1336587" url="https://pl.wikipedia.org/wiki?curid=1336587" title="Zanik opuszkowo-rdzeniowy">
Zanik opuszkowo-rdzeniowy



</doc>
<doc id="1336591" url="https://pl.wikipedia.org/wiki?curid=1336591" title="Bogusław Drewniak">
Bogusław Drewniak

Bogusław Drewniak (ur. 6 lutego 1927 w Poznaniu, zm. 4 czerwca 2017) – polski uczony specjalizujący się w kulturze i historii Niemiec; nauczyciel akademicki związany z uczelniami w Gdańsku i Słupsku. 
Życiorys.
Urodził się w 1927 roku w Poznaniu, gdzie spędził dzieciństwo i młodość. Ojciec Jan Drewniak (ur. 1891) był kapitanem intendentury Wojska Polskiego (http://www.muzeumwp.pl/oficerowie/?letter=D&amp;page=20). W Poznaniu rozpoczął naukę w Prywatnej Szkole Powszechnej im. Marii Brownsford. Naukę przerwał wybuch II wojny światowej. W czasie wojny wysiedlony z miasta, zesłany na roboty przymusowe do Rzeszy, więziony w Tarnowie i Krakowie, działał w konspiracji. Po zakończeniu wojny, powróciwszy do Poznania, podjął naukę w „Marynce”, tj. Gymnasium ad St. Mariam Magdalenam. Egzamin maturalny złożył w 1947 roku. W 1951 r. obronił na Uniwersytecie Poznańskim pracę magisterską z zakresu historii pod kierunkiem prof. Janusza Pajewskiego, który nadzorował również jego pracę doktorską pt. „Robotnicy sezonowi na Pomorzu Zachodnim” (1958), wydanej rok później drukiem nakładem poznańskiego Instytutu Zachodniego.
Od 1957 był członkiem Polskiej Zjednoczonej Partii Robotniczej. Złożył legitymację w 1981 po pacyfikacji kopalni „Wujek”. 
Bogusław Drewniak przez dekadę pracował w państwowej służbie archiwalnej; początkowo w Szczecinie, a w 1960 r. powierzono mu organizowanie Wojewódzkiego Archiwum Państwowego w Koszalinie, którego w latach 1961-1963 był dyrektorem.
W 1963 roku Rada Wydziału Filozoficzno-Historycznego Uniwersytetu im. Adama Mickiewicza w Poznaniu nadała Bogusławowi Drewniakowi stopień doktora habilitowanego w zakresie historii powszechnej najnowszej; podstawę habilitacji stanowiła monografia pt. „Początki ruchu hitlerowskiego na Pomorzu Zachodnim (1923–1934)” .
Od 1963 roku pracownik naukowo-dydaktyczny Wyższej Szkoły Pedagogicznej w Gdańsku (od 1970 roku Uniwersytet Gdański) – w latach 1964–1968 prodziekan i dziekan. W 1971 roku Rada Państwa nadała mu tytuł profesora nauk humanistycznych. Od 1971 roku profesor nadzwyczajny, a od 1982 profesor zwyczajny na Uniwersytecie Gdańskim. W 1992 roku podjął się organizacji, a następnie objął kierownictwo Zakładu Historii i Kultury Niemiec Uniwersytetu Gdańskiego w Katedrze Filologii Germańskiej UG.  Był opiekunem ponad dwustu magistrantów (w tym kilkunastu z filologii germańskiej), promotorem czternastu prac doktorskich, z wyraźną preferencją tematyki niemcoznawczej. Siedmiu z jego doktorantów dotarło do stanowisk profesorskich.
Poza gdańską uczelnią pracował także m.in. w Wyższej Szkole Nauczycielskiej w Słupsku, której w latach 1969-1971 był organizatorem i pierwszym rektorem.
W 1985 roku był promotorem doktoratu honoris causa Uniwersytetu Gdańskiego dla profesora Gerarda Labudy, a w 1996 roku dla  Prezydenta Republiki Federalnej Niemiec Richarda von Weizsäckera.
W latach 80.–90. był Przewodniczącym Okręgowej Komisji Badania Zbrodni Przeciwko Narodowi Polskiemu (poprzednio Komisji Badania Zbrodni Hitlerowskich w Polsce) Instytutu Pamięci Narodowej w Gdańsku.
Członek Stowarzyszenia Filmowców Polskich i polskiego PEN Clubu oraz innych stowarzyszeń.
Za swoją działalność naukową, dydaktyczną i organizacyjną został uhonorowany licznymi odznaczeniami i nagrodami, m.in. Krzyżem Oficerskim Orderu Polonia Restituta, Złotym Krzyżem Zasługi oraz Medalem Komisji Edukacji Narodowej.
Mąż dr Heleny Łucejko-Drewniak (ur. 1934) – filolog germańskiej Uniwersytetu Gdańskiego.
Zmarł 4 czerwca 2017 r. Pochowany w kolumbarium Cmentarza Oliwskiego.

</doc>
<doc id="1336604" url="https://pl.wikipedia.org/wiki?curid=1336604" title="Turystyka korporacyjna">
Turystyka korporacyjna

Turystyka korporacyjna – turystyka organizowana przez korporacje i firmy. Jest to forma podróży służbowej, która polega na zapraszaniu gości do darmowego uczestnictwa w ważnych wydarzeniach lub wypoczynku. Turystyka korporacyjna to narzędzie wykorzystywane przez firmy do rozwijania kontaktów handlowych z partnerami i budowania pozytywnego wizerunku firmy na rynku. 

</doc>
<doc id="1336607" url="https://pl.wikipedia.org/wiki?curid=1336607" title="Domain-driven design">
Domain-driven design

Domain-driven design (skrót "DDD") – podejście do tworzenia oprogramowania kładące nacisk na takie definiowanie obiektów i komponentów systemu oraz ich zachowań, aby wiernie odzwierciedlały rzeczywistość. Dopiero po utworzeniu takiego modelu należy rozważyć zagadnienia związane z techniczną realizacją.
Podejście to umożliwia modelowanie systemów informatycznych przez ekspertów, którzy znają specyfikę problemu, lecz nie muszą znać się na projektowaniu architektury systemów informatycznych.
Domain-driven design zaleca stosowanie określonych wzorców projektowych i architektonicznych.
Twórcą terminu "domain-driven design" jest Eric Evans, autor pierwszej książki na ten temat: "Domain-Driven Design: Tackling Complexity in the Heart of Software".

</doc>
<doc id="1336608" url="https://pl.wikipedia.org/wiki?curid=1336608" title="Lạng Sơn">
Lạng Sơn

Lạng Sơn – miasto w północnym Wietnamie, na północny wschód od Hanoi; w pobliżu granicy z Chinami; ośrodek administracyjny prowincji Lạng Sơn. W 2009 roku liczyło 65 754 mieszkańców.
Ośrodek handlowy regionu uprawy herbaty i pozyskania drewna; przygraniczna stacja kolejowa i węzeł drogowy. Stolica rzymskokatolickiej diecezji Lạng Sơn i Cao Bằng.

</doc>
<doc id="1336613" url="https://pl.wikipedia.org/wiki?curid=1336613" title="Komorowski">
Komorowski



</doc>
<doc id="1336616" url="https://pl.wikipedia.org/wiki?curid=1336616" title="Elizabeth Fritzl">
Elizabeth Fritzl



</doc>
<doc id="1336617" url="https://pl.wikipedia.org/wiki?curid=1336617" title="Rosemarie Fritzl">
Rosemarie Fritzl



</doc>
<doc id="1336618" url="https://pl.wikipedia.org/wiki?curid=1336618" title="Jezioro Wisztynieckie">
Jezioro Wisztynieckie

Jezioro Wisztynieckie (lit. "Vištyčio ežeras"; niem. "Wystiter See"; ros. "Виштынецкое озеро") – jezioro na granicy Litwy (okręg mariampolski) i Rosji (obwód kaliningradzki). Do II wojny światowej było jeziorem granicznym pomiędzy Niemcami a Litwą. Na północnym brzegu jeziora położone jest miasteczko Wisztyniec, które wzięło swą nazwę od nazwy jeziora.
Całkowita powierzchnia jeziora wynosi 17,83 km², w tym na terenie Rosji 12,39 km², a 5,44 km² na terenie Litwy. Maksymalna głębokość – 54 metry, objętość - 285 milionów m³. Jezioro jest pochodzenia lodowcowego, przypuszczalny wiek jeziora to ok. 20 tysięcy lat. Jego długość wynosi 8,1 km, maksymalna szerokość - 4,2 km, długość linii brzegowej – 25 km. Jest to jezioro głębokie, jego obszar o głębokości mniejszej niż 10 m zajmuje 30% powierzchni. Średnia głębokość to 15-20 metrów. Do czterech miesięcy w roku jezioro jest pokryte lodem. Grubość lodu w lutym, może wynosić 40-45 cm, w marcu - do 30-35 cm.
W Jeziorze spotykamy do 22 gatunków ryb, głównie ryby łososiowate, w tym sieja. Do cennych gospodarczo gatunków ryb zaliczamy węgorza i miętusa. Znaczenie handlowe mają szczupak, okoń, płoć i lin. Jezioro jest domem dla 150 gatunków bezkręgowców, w tym wielu mikroskopijnych skorupiaków oraz wielu gatunków mięczaków. Zatoki jeziora są też miejscem gniazdowania łabędzi i kaczek.
Długoterminowe obserwacje wskazują, że jezioro jest już lekko zeutrofizowane, szczególnie w płytkiej zachodniej części zbiornika, gdzie dochodzi do regularnych zakwitów glonów. Negatywny wpływ na trofię jeziora wywarł najprawdopodobniej dynamiczny w latach 60. i początku lat 70., rozwój gospodarstw rolnych. Od 1975 jezioro jest pomnikiem przyrody. Obecnie Jezioro Wisztynieckie wchodzi w skład rezerwatu 
o powierzchni 335 km². Rezerwat został utworzony w celu zachowania różnorodności biologicznej kręgowców lądowych i prowadzenia badań naukowych oraz zaprzestania wszelkiej działalności, która szkodziła środowisku naturalnemu.

</doc>
<doc id="1336619" url="https://pl.wikipedia.org/wiki?curid=1336619" title="Kościół Saint Nicolas du Chardonnet w Paryżu">
Kościół Saint Nicolas du Chardonnet w Paryżu

 Kościół Saint-Nicolas-du-Chardonnet (św. Mikołaja) – katolicki kościół w Paryżu, na terenie 5. okręgu paryskiego. Od 1977 r. nieformalne centrum katolicyzmu odrzucającego niektóre uchwały Soboru Watykańskiego II, skupionego wokół Bractwa Świętego Piusa X.
Historia.
Pierwszy kościół na tym miejscu funkcjonował od XIII w. W wieku XVII, w związku z otwarciem seminarium duchownego przy kościele, miała miejsce jego generalna przebudowa – najpierw budowa nowej dzwonnicy w 1625 r., następnie budowa zupełnie nowej świątyni w latach 1656-1763 według projektu Jacques'a Lemerciera. W 1774 r. seminarzystą w kościele był Charles-Maurice de Talleyrand-Périgord, który też tutaj otrzymał niższe święcenia kapłańskie. Seminarium istniało do 1845 r. Dzisiejsza fasada obiektu powstała dopiero w 1934 r., gdyż wybudowana wcześniej elewacja została usunięta w czasie wielkiej przebudowy Paryża jako zaburzająca układ planowanego wielkiego bulwaru.
Cennymi elementami wyposażenia kościoła się obrazy Charles'a Le Bruna, pochowanego w kościele, jednego z fundatorów Akademii Francuskiej i portrecisty Ludwika XIV. Wykonał on dla obiektu obraz "Męczeństwo Św. Jana" oraz kilka mniejszych płócien. Pozostała dekoracja malarska obiektu powstawała etapami w XVIII w. Wyjątkiem jest obraz Camille Corota "Chrzest Chrystusa", datujący się z XIX stulecia.
W 1977 r. Bractwo Świętego Piusa X pod wodzą księży François Ducaud-Bourgeta, Louisa Coache'a i Vincenta Serraldy nielegalnie przejęło kościół, wyrzucając z niego jego dotychczasowego opiekuna księdza Pierre Bellego. Pomimo oficjalnego nakazu eksmisji, uzyskanego przez arcybiskupa Paryża, Bractwo pozostaje faktycznym użytkownikiem obiektu, odprawiając w nim msze w nadzwyczajnej formie rytu rzymskiego oraz prowadząc zajęcia ewangelizacyjne. W kościele odprawiane są msze za duszę Ludwika XVI, tutaj też miały miejsce uroczystości pogrzebowe wielu czołowych aktywistów radykalnej prawicy. Parafia wydaje periodyk pt. "Le Chardonnet"
W 1978 r. w kościele w tajemniczych okolicznościach wybuchła bomba, wywołując nieznaczne zniszczenia obiektu. Z kolei w 2003 r. kościół był areną kilkugodzinnej manifestacji 400 imigrantów z Afryki Północnej, domagających się nadania im prawa stałego pobytu oraz lepszego traktowania we Francji.
Architektura.
Kościół wzniesiony jest w stylu klasycystycznym. Na skromnej fasadzie wejście do kościoła otoczone jest rzędem czterech jońskich pilastrów, podtrzymujących napis GLORIA DEO, PAX TERRAE. Podobnie skromne są inne wejścia do świątyni. Nad tablicą znajdują się dwie rzeźby aniołów. Górny poziom fasady opiera się na łukowatych przyporach i zwieńczony jest tympanonem. Obiekt jest dwunawowy, dzwonnica wznosi się niemal równolegle z fasadą. Co nietypowe, jej okna mają kształt łuków ostrych, a dach nie jest płaski. Prezbiterium harmonijnie łączy się z nawą, nie jest wyodrębnione. W duchu klasycyzmu utrzymano również surowe wnętrze obiektu.

</doc>
<doc id="1336620" url="https://pl.wikipedia.org/wiki?curid=1336620" title="Stanisław Zuber (geolog)">
Stanisław Zuber (geolog)

Stanisław Zuber (ur. 14 października 1883 we Lwowie, zm. 18 października 1947 w Tiranie) – polski geolog, specjalista geologii złóż ropy naftowej, a także geologii regionalnej i surowcowej Albanii.
Życiorys.
Był synem Rudolfa Zubera profesora geologii Uniwersytetu Lwowskiego i jego żony Stanisławy. Miał siostrę Julię i brata Kazimierza, który został inżynierem wiertniczym i pracował w latach 1930. jako dyrektor włoskiej firmy naftowej na terenie Albanii.
Studiował we Lwowie i w Krakowie. Jeszcze jako student opublikował w 1914 pierwszą pracę naukową. Wiosną 1915, po zajęciu Lwowa, został wywieziony w głąb Rosji. Osiedlił się w Baku, gdzie dzięki wpływom ojca znalazł zatrudnienie jako geolog w polskiej firmie naftowej. Pracował tam w latach 1915–1923. Poszukiwał złóż ropy naftowej na Kaukazie Wschodnim i w południowo-wschodniej części Morza Kaspijskiego, w rejonie Baku. Badał też m.in. wulkany błotne. Wyniki prac opublikował w ZSRR i w Polsce, po powrocie w 1923. W 1924 obronił we Lwowie pracę doktorską na temat wulkanów błotnych.
Na XIV Międzynarodowym Zjeździe Geologii, w Madrycie, w 1926, zreferował swoje opracowania dotyczące geologii złóż ropy naftowej w rejonach Ponto-Kaspijskich, wulkanów błotnych i fliszu Karpat. W tym samym roku podczas międzynarodowego zjazdu naftowego w Bukareszcie wygłosił referat o migracji ropy naftowej. Obecni na zjeździe przedstawiciele firm i spółek naftowych zauważyli w Zuberze utalentowanego geologa. W efekcie przewodniczący delegacji włoskiej, senator i przemysłowiec Puppini, podpisał z nim umowę o zatrudnieniu w spółce naftowej AIPA ("Azienda Italiana Petroli Albania") dla prowadzenia prac poszukiwawczych w Albanii, we Włoszech i w Czarnogórze.
Po habilitacji na Uniwersytecie Jagiellońskim w 1927 roku, S. Zuber wyjechał do Włoch, skąd pojechał do Albanii, gdzie objął stanowisko głównego geologa spółki AIPA z siedzibą w miejscowości Kuçova (Kuczowa). Badał rejony Kuçova-Lushnja, Murriz-Pekisht i Patos-Cakran-Selenica. Wyniki badań prowadzonych na włoskich terenach koncesyjnych wysyłał do Rzymu. Pozytywnie oceniał m.in. perspektywy odkrycia roponośnych i gazonośnych terenów w południowej części Albanii, co wkrótce potwierdziły wiercenia. Dzięki jego wysiłkom Albania ma obecnie dwa miasta przemysłu naftowego: Kuçovę i Patos. Złoża roponośne Kuçovy okazały się tak duże, że zaopatrywały Włochy w II wojnie światowej w paliwo.
Do 1935 często wyjeżdżał do Polski, gdzie otrzymał tytuł „Docenta”. Jednocześnie prowadził badania geologiczne we Włoszech, w centralnej i południowej części Półwyspu Apenińskiego, na Sycylii i w okolicach Neapolu. Brał również udział w licznych międzynarodowych zjazdach i sympozjach nauk o Ziemi, dotyczących zwłaszcza geologii złóż ropy naftowej (Paryż, Waszyngton, Rzym, Liège, Londyn itd.).
Po 1935 osiedlił się w Albanii na stałe i poświęcił się badaniu geologii kraju, szczególnie występowania ropy naftowej, gazu ziemnego, asfaltu naturalnego, minerałów rudonośnych i wody pitnej. Badał też stratygrafię i tektonikę trzeciorzędu, co stworzyło podstawy wiedzy o albańskim neogenie. Opracował również mapę tektoniczną Albanii w skali 1:4 000 000, mapę geologiczną Albanii w skali 1:200 000 i mapę minerałów Albanii w skali 1:300 000. Napisał liczne relacje, sprawozdania i projekty; opracował także liczne przekroje i mapy geologiczne w skali 1:50 000, aż do skali 1:10 000; ich ogólna liczba dochodzi do 450. Z kolei lista publikacji wydanych w różnych czasopismach świata zawiera 62 tytuły.
W 1941 poślubił Włoszkę, Matyldę Gianpietro, która zginęła w 1943 w czasie bombardowania Kuçovëj przez samoloty alianckie.
Po wojnie, w latach 1945 i 1946, Stanisław Zuber był dobrze traktowany przez władze komunistyczne w Albanii i nie stawiano mu przeszkód w pracy. W 1946 przedstawił m.in. w Ministerstwie Gospodarki raport na temat złóż rud metali w Albanii wschodniej i północno-wschodniej, wyznaczając lokalizację kopalń, które zostały uruchomione w następnych dekadach.
Na początku czerwca 1947 Zuber został aresztowany i oskarżony o kolaborację, sabotaż i szpiegostwo. Był poddawany torturom w celu wymuszenia zeznań. Zmarł 18 października 1947 podczas śledztwa, w więzieniu w Tiranie. Fakt jego śmierci w więzieniu nie był znany w Albanii do kwietnia 1991, kiedy o sprawie napisał w czasopiśmie Rilindja Demokratike pisarz i publicysta Petro Marko.
Odznaczenia i upamiętnienie.
Uhonorowany włoskim Krzyżem Komandorskim Orderu Korony.
W 1992 został pośmiertnie odznaczony albańskim Medalem "Męczennikowi za Demokrację" ("Medalja "Martir i Demokracisë""). 
17 października 2011 w Kuçovej uroczyście odsłonięto popiersie Stanisława Zubera, dłuta Mumtaza Dhramiego.

</doc>
<doc id="1336626" url="https://pl.wikipedia.org/wiki?curid=1336626" title="Przewodniczący Senatu Włoch">
Przewodniczący Senatu Włoch

Przewodniczący Senatu Włoch kieruje włoskim Senatem.
Lista przewodniczących Senatu w historii Włoch.
Królestwo Sardynii (1848-1860)
Królestwo Włoch (1861-1945)
Republika Włoska (1948-obecnie)

</doc>
<doc id="1336627" url="https://pl.wikipedia.org/wiki?curid=1336627" title="Hattem">
Hattem

Hattem – miasto we wschodniej Holandii, w prowincji Geldria. Według danych szacunkowych na rok 2007 liczy 11 636 mieszkańców.

</doc>
<doc id="1336638" url="https://pl.wikipedia.org/wiki?curid=1336638" title="Kampen">
Kampen

Kampen – miasto we wschodniej Holandii, w prowincji Overijssel. Według danych szacunkowych na rok 2007 liczy 49 345 mieszkańców.
W mieście rozwinął się przemysł mięsny oraz zbożowy.

</doc>
<doc id="1336640" url="https://pl.wikipedia.org/wiki?curid=1336640" title="Enigma (film 1991)">
Enigma (film 1991)

Enigma – albański film fabularny z roku 1991 w reżyserii Spartaka Pecaniego, na podstawie powieści Ismaila Kadare – "E krehura".
Opis fabuły.
Albana jest utalentowaną 12-letnią uczennicą szkoły baletowej. Ciężka choroba zmusza ją do wyjazdu na leczenie do Rzymu. Między nią, a włoskim lekarzem, który nią się opiekuje zawiązuje się uczucie przyjaźni. Albanie nie uda się pokonać choroby, a lekarz sam siebie obciąża winą za jej śmierć.

</doc>
<doc id="1336645" url="https://pl.wikipedia.org/wiki?curid=1336645" title="Omar al-Bashir">
Omar al-Bashir



</doc>
<doc id="1336646" url="https://pl.wikipedia.org/wiki?curid=1336646" title="Ben Cross">
Ben Cross

Ben Cross, właśc. Harry Bernard Cross (ur. 16 grudnia 1947 w Londynie, zm. 18 sierpnia 2020 w Wiedniu) – angielski aktor teatralny, filmowy i telewizyjny, reżyser, scenarzysta i piosenkarz.
Życiorys.
Wczesne lata.
Urodził się w Londynie w rzymskokatolickiej rodzinie pielęgniarza/odźwiernego i sprzątaczki. Po raz pierwszy wystąpił na scenie mając dwanaście lat w szkolnym przedstawieniu jako Jezus. W 1962, w wieku piętnastu lat porzucił szkołę Devonport High School for Boys, zarabiał czyszcząc okna oraz jako kelner, stolarz w Welsh National Opera i rekwizytor w Alexandra Theatre w Birmingham. W 1970 wstąpił do londyńskiej Royal Academy of Dramatic Art (RADA), gdzie swoją karierę rozpoczynali m.in.: John Gielgud, Glenda Jackson i Anthony Hopkins.
Kariera.
W 1973 debiutował w komedii Oscara Wilde’a "Bądźmy poważni na serio". Potem wystąpił na scenie Duke’s Playhouse w Lancaster w spektaklach: "Makbet" i "Śmierć komiwojażera" Arthura Millera. Następnie związał się z Prospect Theatre Company, gdzie zagrał w sztukach: "Perykles, książę Tyru", "Wieczór Trzech Króli" i "Królewskie polowanie na słońce" ("Royal Hunt of the Sun"), a także w musicalu Andrew Lloyda Webbera i Tima Rice’a "Józef i cudowny płaszcz snów w technikolorze", "Equus", "Mind Your Head" i musicalu "Irma La Douce" w Haymarket Theatre w Leicester. W 1977 dołączył do Royal Shakespeare Company. W 1978 na scenie West End w Cambridge Theatre wystąpił jako Billy Flynn, błyskotliwy prawnik morderczyni Roxie Hart w musicalu "Chicago".
Karierę ekranową rozpoczął od występu w miniserialu NBC "Wielkie nadzieje" ("Great Expectations", 1974) z udziałem Michaela Yorka. Po raz pierwszy trafił na kinowy ekran w wojennym dramacie historycznym Richarda Attenborough "O jeden most za daleko" ("A Bridge Too Far", 1977) u boku Dirka Bogarde, Seana Connery, Jamesa Caana, Gene Hackmana, Roberta Redforda i Anthony’ego Hopkinsa. Uznanie zdobył kreacją Harolda Abrahamsa, brytyjskiego lekkoatlety i sprintera pochodzenia żydowskiego w dramacie Hugh Hudsona "Rydwany ognia" ("Chariots of Fire", 1981), za którą w 1981 został nagrodzony przez Variety Club Awards jako najbardziej obiecujący artysta.
W swoim dorobku filmowym ma także role takie jak Charles Dickens w telewizyjnym dramacie ITV "Co ten Dickens!" ("What the Dickens!", 1983), książę Malagant w melodramacie przygodowym "Rycerz króla Artura" ("First Knight", 1995) u boku Richarda Gere’a, kapitan Nemo w telewizyjnej ekranizacji powieści Juliusza Verne’a Hallmark "Dwadzieścia tysięcy mil podmorskiej żeglugi" ("20,000 Leagues Under the Sea", 1997), Salomon w telefilmie biblijnym "Salomon" ("Solomon", 1997), kardynał Richelieu w adaptacji powieści Aleksandra Dumas "Młodzi muszkieterowie" ("Young Blades", 2001) oraz Rudolf Heß w dokumentalnym filmie telewizyjnym BBC "Procesy norymberskie" ("Nuremberg: Nazis on Trial", 2006).
W 2007 w Bułgarii zrealizował album "Frank Sinatra" z bułgarskim piosenkarzem Vasilem Petrovem. W filmie J.J. Abramsa "Star Trek" (2009) wystąpił jako Sarek, ojciec Spocka (Zachary Quinto). W biograficznym melodramacie telewizyjnym Lifetime "William i Kate" ("William &amp; Kate", 2011) zagrał księcia Karola.
Życie prywatne.
W lutym 1977 poślubił modelkę Penelope Butler, z którą ma córkę Lauren (ur. 1978) i syna Richarda Theodore (ur. 23 października 1980). Jednak w lutym 1992 doszło do rozwodu. 27 kwietnia 1996 ożenił się po raz drugi z Michele Moerth, z którą w 2005 się rozwiódł. W 2006 zamieszkał w Sofii. W październiku 2014 został dziadkiem Violet, dziecka jego córki Lauren.
Śmierć.
Zmarł 18 sierpnia 2020 w Wiedniu na raka w wieku 72 lat.

</doc>
<doc id="1336648" url="https://pl.wikipedia.org/wiki?curid=1336648" title="Kyseliwka (obwód chersoński)">
Kyseliwka (obwód chersoński)

Kyseliwka (ukr. "Киселівка") – wieś na południu Ukrainy, w obwodzie chersońskim, w rejonie biłozerskim. Miejscowość liczy 2494 mieszkańców.
Historia.
Polscy osadnicy, wywodzący się ze szlachty gołoty, którzy trafili tutaj po powstaniu listopadowym, ufundowali kościół w stylu późnego klasycyzmu. W 1856 odnotowano istnienie 26 zagród.
Komunikacja.
We wsi jest przystanek kolejowy na trasie Chersoń - Mikołajów. W odległości 1 kilometra na południowy zachód przebiega droga międzynarodowa M14.

</doc>
<doc id="1336649" url="https://pl.wikipedia.org/wiki?curid=1336649" title="Co taka miła dziewczyna jak ty robi w takim miejscu?">
Co taka miła dziewczyna jak ty robi w takim miejscu?

Co taka miła dziewczyna jak ty robi w takim miejscu? (oryg. "What's a Nice Girl Like You Doing in a Place Like This?") - film krótkometrażowy z 1963 w reżyserii Martina Scorsese powstały podczas studiów na Uniwersytecie Nowojorskim. 
Fabuła.
Film opowiada o pisarzu, który ma obsesję na punkcie obrazu, wiszącego na ścianie w jego mieszkaniu.

</doc>
<doc id="1336656" url="https://pl.wikipedia.org/wiki?curid=1336656" title="Konsolacja">
Konsolacja



</doc>
<doc id="1336657" url="https://pl.wikipedia.org/wiki?curid=1336657" title="Piast Leszczyny">
Piast Leszczyny



</doc>
<doc id="1336658" url="https://pl.wikipedia.org/wiki?curid=1336658" title="Dłużnik (film)">
Dłużnik (film)

Dłużnik (oryg. tytuł: "Borxhliu") – albański film fabularny z roku 1999 w reżyserii Ariana Çuliqiego.
Opis fabuły.
Film telewizyjny. Komedia o początkującym biznesmenie, który dla rozkręcenia nieudolnie prowadzonego interesu pożycza pieniądze od swoich przyjaciół, przekonując, że wkrótce osiągnie sukces ekonomiczny.

</doc>
<doc id="1336662" url="https://pl.wikipedia.org/wiki?curid=1336662" title="Kto puka do moich drzwi?">
Kto puka do moich drzwi?

Kto puka do moich drzwi? (oryg. "Who's That Knocking at My Door") – pierwszy film fabularny Martina Scorsese, pierwotnie nazwany "I Call First". Film otrzymał główną nagrodę na Festiwalu Filmowym w Chicago w 1968 roku.

</doc>
<doc id="1336664" url="https://pl.wikipedia.org/wiki?curid=1336664" title="Festiwal Kultury Żydowskiej „Simcha” we Wrocławiu">
Festiwal Kultury Żydowskiej „Simcha” we Wrocławiu

Festiwal Kultury Żydowskiej „Simcha” we Wrocławiu – impreza kulturalna odbywająca się corocznie we Wrocławiu od 1999 roku, której celem jest popularyzacja kultury żydowskiej.
Pomysłodawcami festiwalu była Karolina Szykier-Koszucka, obecna dyrektor festiwalu, Jerzy Kichler, ówczesny przewodniczący Gminy Wyznaniowej Żydowskiej we Wrocławiu oraz Stanisław Rybarczyk, twórca i dyrygent chóru Synagogi pod Białym Bocianem. Pierwsza edycja festiwalu odbyła się w styczniu 1999 roku. Wówczas wystąpił zespół klezmerski Kroke oraz chór Synagogi pod Białym Bocianem, zorganizowano wykłady o tematyce żydowskiej oraz wystawę. Wszystkie wydarzenia działy się jeszcze poza Synagogą Pod Białym Bocianem, w której kończył się kolejny etap remontu. Kroke wystąpił w klubie Szuflada, a chór śpiewał w Galerii w Pasażu.
Z roku na rok festiwal wzbogaca się o nowe imprezy oraz coraz większą ilość koncertów i wykładów. W 2013 roku odbywa się 15. edycja festiwalu.

</doc>
<doc id="1336665" url="https://pl.wikipedia.org/wiki?curid=1336665" title="Ciałka Buniny">
Ciałka Buniny

Ciałka Buniny (ang. Bunina bodies) – małe (1-2 μm), eozynofilne w barwieniu H-E inkluzje wewnątrzcytoplazmatyczne znajdywane w perikarionach motoneuronów rogów bocznych rdzenia kręgowego; są objawem patognomonicznym dla stwardnienia zanikowego bocznego (ALS). W ciałach Buniny wykazano obecność cystatyny C i transferryny. Opisane zostały przez Tatianę Buninę w 1962 roku; rok wcześniej P.C. van Reeth et al. wykazali obecność zbliżonych inkluzji cytoplazmatycznych w rogach przednich u pacjenta z chorobą Picka i atypowym ALS.

</doc>
<doc id="1336668" url="https://pl.wikipedia.org/wiki?curid=1336668" title="Coacalco">
Coacalco

Coacalco, Coacalco de Berriozábal – miasto w środkowym Meksyku (stan Meksyk), w północnej części strefy metropolitarnej stolicy Meksyk; zakłady farmaceutyczne, elektroniczne, włókiennicze, części samochodowych, mięsne; wyższa szkoła techniczna.

</doc>
<doc id="1336671" url="https://pl.wikipedia.org/wiki?curid=1336671" title="Lecznictwo uzdrowiskowe">
Lecznictwo uzdrowiskowe

Lecznictwo uzdrowiskowe – zorganizowana działalność, polegająca na udzielaniu świadczeń opieki zdrowotnej z zakresu leczenia uzdrowiskowego albo rehabilitacji uzdrowiskowej, prowadzona w uzdrowisku przez zakłady lecznictwa uzdrowiskowego albo poza uzdrowiskiem w szpitalach i sanatoriach znajdujących się w urządzonych podziemnych wyrobiskach górniczych, przy wykorzystaniu warunków naturalnych, takich jak:
a także towarzyszące zabiegi z zakresu fizjoterapii.
Podstawową funkcją lecznictwa uzdrowiskowego jest odnowa sił biologicznych człowieka poprzez wykorzystanie wód leczniczych, kopalin naturalnych i zdrowotnych właściwości klimatu.
Lecznictwo uzdrowiskowe w ramach polskiego system opieki zdrowotnej.
Lecznictwo uzdrowiskowe jest refundowane przez Narodowy Fundusz Zdrowia. Jednak z tej formy leczenia mogą skorzystać wyłącznie osoby samodzielne (tj. nie wymagające pomocy w codziennych czynnościach, zdolne do korzystania z zabiegów leczniczych). Samo leczenie jest finansowane przez NFZ, jednak pacjenci zobowiązani są do samodzielnego pokrycia kosztów wyżywienia i noclegów. Leczenie odbywa się w turnusach trwających od 3 do 4 tygodni. Skorzystanie z tej formy kuracji wymaga uzyskania skierowania od lekarza ubezpieczenia zdrowotnego. Jego zasadność jest weryfikowana przez NFZ, a po akceptacji pacjentowi wskazuje się rodzaj i miejsce leczenia.

</doc>
<doc id="1336672" url="https://pl.wikipedia.org/wiki?curid=1336672" title="Po godzinach (film)">
Po godzinach (film)

Po godzinach (oryg. "After Hours") − amerykański film komediowy w reżyserii Martina Scorsese z 1985.

</doc>
<doc id="1336673" url="https://pl.wikipedia.org/wiki?curid=1336673" title="Ústín">
Ústín

Ústín – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 422 mieszkańców.

</doc>
<doc id="1336675" url="https://pl.wikipedia.org/wiki?curid=1336675" title="Grzegorz Kasprzik">
Grzegorz Kasprzik

Grzegorz Kasprzik (ur. 20 września 1983 w Pyskowicach) – polski piłkarz grający na pozycji bramkarza w Dębie Gaszowice. Były młodzieżowy reprezentant Polski. Posiada także niemieckie obywatelstwo. Brat Tomasza Kasprzika, bramkarza LZS Leśnica.
Kariera.
Początki kariery.
Kasprzik rozpoczął swoją karierę w Górniku Zabrze, gdzie na pierwszy trening zaprowadził go ojciec. W 2000 roku wystąpił na Mistrzostwach Europy do lat 16 w Izraelu. Jako 19-latek uważany był za jednego z najzdolniejszych bramkarzy w kraju. Występował też w juniorskiej reprezentacji Antoniego Szymanowskiego. Testowany był m.in. przez Legię Warszawa, Amikę Wronki i Świtu Nowy Dwór Mazowiecki. Rozwój jego kariery zahamowało zerwanie więzadeł w kolanie oraz problemy z prawem. 16 miesięcy spędził w areszcie śledczym w Gliwicach z powodu zarzutów pobicia. Na początku 2005 roku trafił do Przyszłości Ciochowice i występował tam przez kolejne dwa sezony.
Piast Gliwice.
Latem 2006 roku podpisał kontrakt z Piastem Gliwice, w którego barwach zadebiutował 16 września, kiedy to wystąpił w meczu ze Stalą Stalowa Wola. W sezonie 2006/07 rozegrał tylko pięć ligowych spotkań, jednak już w kolejnych rozgrywkach stał się podstawowym bramkarzem Piasta. Wraz z drużyną w sezonie 2007/08 awansował do Ekstraklasy. W najwyższej klasie rozgrywkowej zadebiutował 9 sierpnia 2008 roku w wygranym 2:0 spotkaniu przeciwko Cracovii. W sezonie 2008/09 wystąpił we wszystkich, trzydziestu ligowych meczach.
Lech Poznań.
W czerwcu 2009 roku Kasprzik podpisał czteroletni kontrakt z Lechem Poznań. W debiucie wybronił dwa rzuty karne w przeciwko Wiśle Kraków, zaś Lech zdobył Superpuchar Polski. 30 lipca po raz pierwszy zagrał w europejskich pucharach. Wystąpił wówczas w meczu trzeciej rundy eliminacyjnej Ligi Europy z Fredrikstad FK. Z rozgrywek Lech odpadł w następnej fazie po rzutach karnych w pojedynku z Club Brugge. Przy jedynym golu w regulaminowym czasie gry Kasprzik popełnił błąd, gdy po strzale zza pola karnego Vadisa Odjidjy-Ofoe odbij piłkę przed siebie, wprost do Wesleya Snocka. Miejsce w podstawowym składzie stracił po ósmej kolejce Ekstraklasy i spotkaniu z Legią Warszawa. Na kolejny mecz z Arką Gdynia w ogóle nie pojechał. Potem już do końca sezonu pełnił rolę rezerwowego. W przerwie zimowej pojawiły się doniesienia, że Lech chce się pozbyć Kasprzika, ostatecznie jednak piłkarz pozostał w klubie. W styczniu 2010 roku lekarze przeprowadzili badania, które wykazały u niego kontuzję stawu kolanowego, w wyniku której nie zagrał już do końca sezonu. W marcu 2012 Lech za porozumieniem rozwiązał kontrakt z Kasprzikiem.
Flota Świnoujście i Nieciecza KS.
Pod koniec lipca 2012 roku Kasprzik podpisał kontrakt z pierwszoligową wówczas Flotą Świnoujście. Rok później wraz z Sebastianem Olszarem opuścił klub i przeniósł się do Niecieczy KS. 6 grudnia klub rozwiązał z nim kontrakt.
Górnik Zabrze.
27 grudnia 2013 roku Kasprzik został graczem Górnika Zabrze, z którym związał się półrocznym kontraktem z opcją przedłużenia o kolejne dwa lata.

</doc>
<doc id="1336676" url="https://pl.wikipedia.org/wiki?curid=1336676" title="Przyjezierze Moryń">
Przyjezierze Moryń

Przyjezierze Moryń – nieczynny przystanek kolejowy w Przyjezierzu w województwie zachodniopomorskim, w Polsce.

</doc>
<doc id="1336680" url="https://pl.wikipedia.org/wiki?curid=1336680" title="James Gavin">
James Gavin

James Maurice Gavin (ur. 22 marca 1907 w Nowym Jorku jako James Nally Ryan, zm. 23 lutego 1990 w Baltimore) – amerykański żołnierz wojsk powietrznodesantowych, generał porucznik. W czynnej służbie wojskowej od 1924 do 1958; dowodził m.in. 505 pułkiem piechoty spadochronowej (sierpień 1942 – wrzesień 1944), wchodzącym w skład 82 Dywizji Powietrznodesantowej, a od operacji Market Garden we wrześniu 1944 – całą tą dywizją.
Zwany był „The Jumping General” („Skaczący Generał”), ponieważ uczestniczył w desantach jednostek, którymi dowodził. Bardzo lubiany przez żołnierzy podległych mu jednostek, otrzymał od nich przydomek „Slim Jim” („Smukły Jim”) z uwagi na wysportowana sylwetkę. Był znany także z przeciwstawiania się segregacji rasowej w wojsku, co zdobyło mu dużą popularność.
Życiorys.
Urodził się w Brooklynie jako syn ubogich imigrantów irlandzkich. W wieku około dwóch lat trafił do sierocińca, skąd wkrótce (w 1909) został adoptowany przez górnika Martina Gavina i jego żonę, Mary, z Mount Carmel w Pensylwanii. Rodzinie Gavinów także nie wiodło się najlepiej: 12-letni James zmuszony był porzucić szkołę i podjąć pracę, by wesprzeć budżet rodzinny. Skończywszy 17 lat, wyjechał do Nowego Jorku, by szukać pracy. Wkrótce zaciągnął się do wojska i swoją przysięgę wojskową złożył 1 kwietnia 1924. Skierowany został do Panamy, gdzie służył w jednostce artylerii nabrzeżnej w Fort Sherman. Jesienią 1924 podjął naukę w szkole w Corozal Town w Belize, dzięki czemu nadrobił zaległości edukacyjne i mógł wstąpić latem 1925 do uczelni wojskowej w West Point. Ukończył ją w 1929 w stopniu podporucznika ("Second Lieutenant") i w tym samym roku ożenił się z Irmą Baulsir.
Po West Point skierowany został w rejon Douglas w Arizonie, na pogranicze meksykańsko-amerykańskie. Później trafił do szkoły piechoty w Fort Benning w Georgii, a następnie był instruktorem piechoty w Fort Sill w Oklahomie. W 1936 skierowano go na Filipiny, skąd wrócił po półtora roku z rodziną do Waszyngtonu. Następnie służył w 3 Dywizji Piechoty, po czym – awansowany do stopnia kapitana – objął dowództwo kompanii „K” w 7 Dywizji Piechoty.
Następnie trafił znów do West Point na dodatkowe szkolenie w dziedzinie taktyki wojskowej. W tym czasie zetknął się z taktyką wojsk powietrznodesantowych, którymi miał dowodzić w przyszłości.
W czasie II wojny światowej James Gavin służył w Europie; awansowany na generała brygady w 1943 był najmłodszym amerykańskim generałem od czasów wojny secesyjnej. Brał udział w operacjach: Husky (inwazja Sycylii, lato 1943), Overlord (przełamanie Wału Atlantyckiego, lato 1944) i Market Garden (jesień 1944). Po wojnie był zwolennikiem tworzenia oddziałów kawalerii powietrznej wykorzystującej śmigłowce. Między innymi jego zasługą jest masowe wykorzystywanie helikopterów przez wojska amerykańskie w operacjach po II wojnie światowej, w tym podczas wojny wietnamskiej.
Po przejściu na emeryturę James Gavin pełnił jeszcze, na prośbę prezydenta J.F. Kennedy’ego, funkcję ambasadora USA we Francji (1961–1962).
Film.
Postać generała Gavina pojawiła się w dwóch znanych filmach fabularnych. W obrazie "Najdłuższy dzień" (1962), wyreżyserowanym przez Kena Annakina, w jego roli wystąpił Robert Ryan, natomiast Ryan O’Neal zagrał go w filmie "O jeden most za daleko" (1977) w reżyserii Richarda Attenborough. W obu produkcjach gen. Gavin pełnił funkcję konsultanta wojskowego.

</doc>
<doc id="1336681" url="https://pl.wikipedia.org/wiki?curid=1336681" title="The Ship Song">
The Ship Song

Jeden z dwóch singli wydanych z płyty The Good Son w roku 1990. 
Na wydawnictwie znajdują się dwie kompozycje autorstwa Cave’a 

</doc>
<doc id="1336686" url="https://pl.wikipedia.org/wiki?curid=1336686" title="Velký Týnec">
Velký Týnec

Velký Týnec – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 3042 mieszkańców.

</doc>
<doc id="1336687" url="https://pl.wikipedia.org/wiki?curid=1336687" title="Tamaryna siodłata">
Tamaryna siodłata

Tamaryna siodłata ("Leontocebus fuscicollis") – gatunek ssaka naczelnego z rodziny pazurkowcowatych (Callithrichidae).
Zasięg występowania.
Tamaryna siodłata występuje w zależności od podgatunku:
Taksonomia.
Gatunek po raz pierwszy naukowo opisał w 1823 roku niemiecki przyrodnik Johann Baptist von Spix nadając mu nazwę "Midas fuscicollis". Jako miejsce typowe odłowu holotypu Spix wskazał pobliże São Paulo de Olivenga ale na południe od rzeki Solimões, w Brazylii. 
Większość gatunków w obrębie rodzaju "Leontocebus" traktowano dawniej jako podgatunki "L. fuscicolls". Molekularna analiza genetyczna przeprowadzona w 2011 roku wykazała, że traktowane jako podgatunki taksony "lagonotus", "tripartitus", "nigrifrons" i "weddelll" są odrębnymi gatunkami. Podgatunki ze środkowej części brazylijskiej Amazonii nie doczekały się jeszcze podobnych analiz opartych na genetyce molekularnej i domyślnie pozostają podgatunkami "L. fuscicollis". Autorzy "Illustrated Checklist of the Mammals of the World" rozpoznają cztery podgatunki.
Morfologia.
Długość ciała (bez ogona) około 21 cm, długość ogona około 32 cm; masa ciała średnio 333 g (n = 23). Barwa bardzo zmienna, głównie ciemnobrązowa z delikatnym jasnobrązowym lub płowożółtym marmurkowaniem na grzbiecie, tworzącym wyraźnie wyróżnione „siodło”; ogon ciemnobrązowawo-czarny; policzki pokryte białymi włosami. Jeden z podgatunków jest w całości biały. Czoło, ciemię i policzki mają długie futro. W przeciwieństwie do niektórych spokrewnionych gatunków, nie ma wąsów.
Ekologia.
Pożywienie.
Owady, pająki, małe jaszczurki, młode ptaki, ptasie jaja, pędy, owoce, nektar i kwiaty.
Rozród.
1-2, rzadziej 3 młode w miocie, po ciąży trwającej 140-145 dni.
Inne informacje.
Długość życia ponad 10 lat. Dobrze się wspina, jest bardzo zwinna, ale nie lubi wody; z populacji rozdzielonych systemami rzecznymi rozwinęło się wiele oddzielnych podgatunków. Żyje w małych grupach. Samce tamaryn są dobrymi ojcami - asystują przy porodzie, pomagają wychować młode, opiekują się nimi pomiędzy posiłkami oraz myją je i czyszczą.
Poziom zagrożenia.
Gatunek liczny i szeroko rozprzestrzeniony. Nie stwierdzono istotnych czynników zagrażających stabilności populacji.

</doc>
<doc id="1336696" url="https://pl.wikipedia.org/wiki?curid=1336696" title="Denis de Rougemont">
Denis de Rougemont

Denis de Rougemont (ur. 8 września 1906, zm. 6 grudnia 1985) – szwajcarski eseista, krytyk i myśliciel piszący po francusku.
Założyciel i dyrektor Europejskiego Centrum Kultury ("Centre Europeen de la Culture") w Genewie, zwolennik idei federacji europejskiej. 
Jest autorem m.in. słynnego studium "Miłość a świat kultury zachodniej", wydanego po raz pierwszy w 1939 roku. Jego kontynuacją są "Mity o miłości" (I wyd. 1961), poświęcone nowym metamorfozom mitu Tristana w tradycji europejskiej. Zawierają m.in. głośną interpretację tego mitu, ukrytego w wielkich powieściach XX wieku: "Lolicie" Vladimira Nabokova, "Człowieku bez właściwości" Roberta Musila i w "Doktorze Żywago" Borysa Pasternaka. 

</doc>
<doc id="1336700" url="https://pl.wikipedia.org/wiki?curid=1336700" title="Śmierć konia">
Śmierć konia

Śmierć konia (tytuł oryginalny: "Vdekja e kalit") – albański film fabularny z roku 1992 w reżyserii Saimira Kumbaro.
Opis fabuły.
W 1975, w okresie czystek w armii albańskiej, jeden z generałów i wykładowców Akademii Wojskowej zostaje skazany na karę śmierci. Zanim został skazany kierował jedną z największych w Albanii hodowli koni arabskich. Jego śmierć powoduje zagładę stadniny i wybicie koni. Jeden z pracowników stadniny, Agron, protestuje przeciwko likwidacji stadniny i trafia do obozu pracy, z którego wychodzi dopiero w latach 90. XX wieku.
Pierwszy film albański, który podjął kwestię rozliczenia z komunizmem. Paryskie czasopismo "Le nuit" określiło ten film jako autopsję dyktatury Envera Hodży.

</doc>
<doc id="1336701" url="https://pl.wikipedia.org/wiki?curid=1336701" title="Kościół św. Marcelego w Paryżu">
Kościół św. Marcelego w Paryżu

Kościół Saint Marcel (św. Marcelego) w Paryżu - kościół w stylu nowoczesnym, w 13 okręgu Paryża, na miejscu pochówku św. Marcelego, dziewiątego biskupa Paryża oraz jednego z trzech patronów miasta. 
Historia.
Na miejscu pochówku św. Marcelego kościół znajdował się od XII w. Drugi obiekt na tym miejscu istniał w latach 1856-1962 i reprezentował neogotyk. Przez wiele lat nieremontowany, na początku lat 60. stanowił poważne zagrożenie i musiał zostać rozebrany. Nowy obiekt został oddany do użytku w 1967 r. i poświęcony przez arcybiskupa Paryża. 
Architektura.
Kościół składa się z dwóch części: dolnej - sali konferencyjnej oraz górnej - właściwego miejsca celebry. Każda z nich rozciąga się na obszarze około 900 metrów kwadratowych. Fasada obiektu została zbudowana z ciemnego szkła i metalu. Wejście do niego wiedzie poprzez trójkątną przybudówkę zwieńczoną krzyżem z witrażami przedstawiającymi św. Marcelego oraz sceny z życia Najświętszej Maryi Panny. Całość wzniesiona jest na nieregularnym planie i nie zachowuje klasycznego kształtu świątyń z podziałem na nawy i prezbiterium. 
W pobliżu zasadniczej bryły kościoła wznosi się dzwonnica w kształcie szklanej piramidy o wysokości 25 metrów. Jej budowa została sfinansowana przez miasto. Na wieży znajdują się trzy dzwony: Honoryna, Genowefa i Rozalia, z których jeden został odlany specjalnie dla kościoła, dwa pochodzą z dawnego teatru Sarah Bernhard. 

</doc>
<doc id="1336704" url="https://pl.wikipedia.org/wiki?curid=1336704" title="Kazimierz Pospiszyl">
Kazimierz Pospiszyl

Kazimierz Pospiszyl (ur. 1938) – polski psycholog, profesor nauk humanistycznych (1987), były rektor Akademii Pedagogiki Specjalnej im. Marii Grzegorzewskiej w Warszawie, wieloletni Dyrektor Instytutu Psychologii Uniwersytetu Marii Curie-Skłodowskiej w Lublinie.
Życiorys.
W 1973 – uzyskał stopień doktora habilitowanego, w 1987 - tytuł profesora. Wieloletni profesor Akademii Pedagogiki Specjalnej, wykładał także na Chrześcijańskiej Akademii Teologicznej w Warszawie, obecnie od 2007r związany z Wszechnicą Świętokrzyską.
Jest autorem ponad trzystu prac z dziedziny psychologii społecznej, psychopatologii i resocjalizacji. Wydał wiele książek, w tym głośne monografie "„Psychologia kobiety”" (1978), która stanowiła impuls do napisania "„Tristana i Don Juana"", a także "„Psychopatia”" (1985), "„Zygmunt Freud. Człowiek i dzieło”" (1987), "„Narcyzm”" (1995). Opracował kilka narzędzi diagnostycznych w tym "Kwestionariusz szczęścia małżeńskiego" wykorzystywany w diagnostyce rodziny.

</doc>
<doc id="1336705" url="https://pl.wikipedia.org/wiki?curid=1336705" title="Januariusz Cichowicz">
Januariusz Cichowicz

Januariusz Cichowicz (ur. 19 września 1871 w Radomiu, zm. ?) – generał dywizji Wojska Polskiego.
Życiorys.
Urodził się 19 września 1871 w Radomiu, w rodzinie, Kazimierza, szlachcica z Poznańskiego i matki z Zengtellerów, pochodzącej z Kalisza. Po zakończeniu nauki (otrzymał złoty medal) w Gimnazjum Klasycznym w Radomiu. 22 czerwca 1889 wstąpił do armii. Dwa lata był słuchaczem Kursu Wojskowego przy Moskiewskiej Szkole Junkrów Piechoty. 5 sierpnia 1891 ukończył Oficerską Szkołę Artylerii w Moskwie i został awansowany na podporucznika i przydzielony do XIV Brygady Artylerii Polowej.
W 1897 ukończył Nikołajewską Akademię Sztabu Generalnego w Petersburgu. Od 17 stycznia 1898 do 22 września 1901 był starszym oficerem do poruczeń w Sztabie Wileńskiego Okręgu Wojskowego. Od 1 października 1900 do 1 października 1901 odbył praktykę na stanowisku dowódcy kompanii w 108 Saratowskim Pułku Piechoty w Olicie należącym do 27 Dywizji Piechoty. Od 22 września 1901 do 26 maja 1903 był oficerem sztabowym do szczególnych poruczeń w Sztabie I Syberyjskiego Korpusu Armijnego. Do 25 kwietnia 1904 pełnił funkcję oficera sztabowego do szczególnych poruczeń przy dowódcy Przyamurskiego Okręgu Wojskowego. W międzyczasie (od 27 września 1903 do 23 lutego 1904) dowodził Nikołajewskim Pułkiem Piechoty Fortecznej.
W czasie wojny rosyjsko-japońskiej (od 25 kwietnia 1904 do 5 sierpnia 1905) był starszym adiutantem szefa Zarządu Generała Kwatermistrza Armii Mandżurskiej. Do 24 sierpnia 1905 był oficerem sztabowym do poruczeń szefa Zarządu Generała Kwatermistrza przy Głównodowodzącym na Dalekim Wschodzie. Do 3 marca 1906 pełnił obowiązki szefa sztabu 2 Syberyjskiej Dywizji Piechoty, po czym kierował sztabem 4 Wschodniosyberyjskiej Dywizji Piechoty. 7 grudnia 1910 objął dowództwo 26 Syberyjskiego Pułku Strzelców w Irkucku.
Na czele tego pułku walczył w I wojnie światowej w Prusach Wschodnich. 26 kwietnia 1915 został odznaczony Orderem Świętego Jerzego IV klasy za walkę stoczoną 19 sierpnia 1914 pod wsią Kurjan. 19 października 1914 w stopniu generała majora mianowany został szefem sztabu I Turkiestańskiego Korpusu Armijnego. 7 sierpnia 1915 objął dowództwo 1 Samodzielnej Brygady Piechoty. Walczył z Niemcami na Mazowszu. 21 października tego roku, po otrzymaniu rany, przydzielony został do rezerwy oficerskiej przy Sztabie Mińskiego Okręgu Wojskowego. 6 grudnia awansował na generała lejtnanta i 17 grudnia 1915 objął dowództwo 44 Dywizji Piechoty. 12 lipca 1917 mianowany został dowódcą X Korpusu Armijnego. 11 sierpnia tego roku stanął na czele 3 Armii, a 9 września objął dowództwo nad 7 Armią i sprawował je do 3 grudnia 1917. Ranny w walkach.
Po rewolucji lutowej 1917 był typowany na dowódcę polskich formacji wojskowych w Rosji. Wobec sprzeciwu Związku Wojskowego Polaków kandydatura upadła (przeszedł na prawosławie i do polskości nie przyznawał się).
W 1918 dobrowolnie wstąpił do Armii Czerwonej. 17 kwietnia 1918 był członkiem Wyższej Komisji Kwalifikacyjnej i Wojskowej Komisji Historycznej RKKA oraz redaktorem Oddziału Literatury Wojskowej przy Rewolucyjnej Radzie Wojskowej Republiki (Реввоенсовет Республики). Figurował w spisach Sztabu Generalnego RKKA z 15 kwietnia, 15 lipca i 15 listopada 1919 oraz 15 maja 7 sierpnia i z października 1920, a także 12 kwietnia 1921. Według niektórych danych rosyjskich generał Cichowicz w 1920, w czasie wojny polsko-bolszewickiej miał być aresztowany przez Czeka, a w czerwcu 1921 wrócić do Polski.
17 maja 1919 w Kancelarii Ministra Spraw Wojskowych pod numerem 775 K.M. tajne zarejestrowano pismo generała Cichowicza o treści: „Do Ministra Wojny Polskiej Rzeczy Pospolitej od Januarego Cichowicza Jenerał Porucznika starej rosyjskiej armii. Ponieważ zaczęła się formować Polska armia, chciałbym, jako Polak, poświęcić Ojczyźnie siły i doświadczenie. Curiculum vitae przyłączam. Januaryusz Cichowicz”. W piśmie datowanym 18 lutego 1919 generał wskazał, że przebywa w Żyrardowie u lekarza weterynarii Władysława Brzezickiego. W załączonym Curriculum vitae generał napisał: „stan zdrowia: 47 lat skończonych, nigdy na nic nie chorowałem oprócz odry w dzieciństwie, rana odebrana na wojnie prawie nie zostawiła żadnych śladów, oprócz nieznacznych, w nerwach lewej ręki”. 12 lipca 1921 wniósł kolejne podanie o zaliczeniu do Wojska Polskiego.
Powołany został na stanowisko komendanta Szkoły Straży Celnej w Zambrowie. 31 lipca 1922 w Powiatoweej Komendzie Uzupełnień Łomża własnoręcznie wypełnił kartę kwalifikacyjną dla Komisji Weryfikacyjnej, w której podał, że jest wyznania rzymskokatolickiego i narodowości polskiej (w czasie służby w armii rosyjskiej deklarował wyznanie prawosławne). W tym samym dokumencie, pod rygorem „odpowiedzialności sądowej za prawdziwość podanych danych dat” napisał, że służbę w armii rosyjskiej zakończył 16 grudnia 1917. W żadnym z dokumentów przechowywanych w „Kolekcji Generałów i Osobistości” generał Cichowicz nie wspomniał o swojej służbie w Armii Czerwonej.
6 października 1922 został przeniesiony na stanowisko Inspektora Straży Celnej na Odcinek Graniczny Prus Wschodnich w Grajewie, później na stanowisko starszego inspektora w Dyrekcji Ceł w Warszawie, a następnie na stanowisko naczelnego inspektora Straży Celnej.
18 kwietnia 1923 przewodniczący Oficerskiego Trybunału Orzekającego generał dywizji Jan Jacyna przesłał do Komisji Likwidacyjnej dla Spraw Weryfikacji „akt sprawy b. gen. arm. ros. CICHOWICZA Januarjusza”, a w piśmie przewodnim zaznaczył, że „sprawa wymienionego była dwukrotnie przez O.T.O. rozpatrywaną, w obu wypadkach z wynikiem ujemnym”.
W czerwcu 1925 został przyjęty do rezerwy armii z równoczesnym przeniesieniem do pospolitego ruszenia na podstawie art. 118 i 83 ustawy z dnia 23 marca 1922 i art. 74 ustawy o powszechnym obowiązku służby wojskowej w stopniu generała dywizji ze starszeństwem z 1 czerwca 1919 i 1. lokatą.
31 maja 1927 został przeniesiony w stan spoczynku.

</doc>
<doc id="1336706" url="https://pl.wikipedia.org/wiki?curid=1336706" title="Nowe Objezierze (przystanek kolejowy)">
Nowe Objezierze (przystanek kolejowy)

Nowe Objezierze – nieczynny przystanek kolejowy w Nowym Objezierzu w województwie zachodniopomorskim, w Polsce.

</doc>
<doc id="1336707" url="https://pl.wikipedia.org/wiki?curid=1336707" title="Blok przedniej wiązki lewej odnogi">
Blok przedniej wiązki lewej odnogi



</doc>
<doc id="1336709" url="https://pl.wikipedia.org/wiki?curid=1336709" title="Blok tylnej wiązki lewej odnogi">
Blok tylnej wiązki lewej odnogi



</doc>
<doc id="1336712" url="https://pl.wikipedia.org/wiki?curid=1336712" title="Velký Újezd">
Velký Újezd

Velký Újezd – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 1348 mieszkańców.

</doc>
<doc id="1336713" url="https://pl.wikipedia.org/wiki?curid=1336713" title="Al-Dżubajl">
Al-Dżubajl

Al-Dżubajl (arab. الجبيل) – miasto we wschodniej Arabii Saudyjskiej (Prowincja Wschodnia), nad Zatoką Perską; kompleks rafinerii ropy naftowej, huta aluminium, stalownia, największa w świecie odsalarnia wody morskiej, duży port handlowy z terminalem naftowym, kontenerowym; port rybacki. Według spisu ludności z 2010 roku miasto liczyło 337 778 mieszkańców.

</doc>
<doc id="1336715" url="https://pl.wikipedia.org/wiki?curid=1336715" title="Klępicz (stacja kolejowa)">
Klępicz (stacja kolejowa)

Klępicz – nieczynna stacja kolejowa w Klępiczu w województwie zachodniopomorskim, w Polsce.

</doc>
<doc id="1336719" url="https://pl.wikipedia.org/wiki?curid=1336719" title="Paweł Złodziej z Biskupic">
Paweł Złodziej z Biskupic

Paweł (Paszko) zwany Złodziej, z Biskupic i Pilchowic herbu Niesobia (? – zm. między 1445 - 1447) – rycerz, uczestnik bitwy pod Grunwaldem, miecznik krakowski, kasztelan małogoski, starosta biecki, kasztelan zawichojski, przez Jana Długosza nazwany "rycerzem hiszpańskim".
Rodzina.
Był synem kasztelana bieckiego Pawła zwanego Złodziejem z Pilchowic. Matka pochodziła z rodu Lubowlitów. Miał kilkoro rodzeństwa. Jego ojciec (zm. 1403) poparł elekcję Jadwigi i był stronnikiem Władysława Jagiełły. Przed 1389 wszedł w posiadanie Biskupic koło Melsztyna (pisał się odtąd z tej wsi). Ponadto posiadał Piekary w powiecie proszowickim. Był także właścicielem domu w Krakowie.
Kariera.
Z małżeństwa z bliżej nieznaną Anną (zm. po roku 1467) pozostawił dwóch głuchoniemych synów: Jana i Pawła, oraz dwie córki: Annę, żonę Jana Wojnarowskiego z Wojnarowej i Konstancję, żonę Zawiszy z Kołdrąbu. Córki odziedziczyły majątek po ojcu, a Anna po śmierci matki przejęła opiekę nad upośledzonymi braćmi.

</doc>
<doc id="1336722" url="https://pl.wikipedia.org/wiki?curid=1336722" title="Cylinder zarodkowy">
Cylinder zarodkowy

Cylinder zarodkowy - struktura charakterystyczna dla wielu gryzoni powstająca z części trofoblastu biegunowego (tzn. trofoblastu przylegającego do węzła zarodkowego) oraz z węzła zarodkowego. 
Cylinder zarodkowy zaczyna być formowany po implantacji blastocysty. Powstaje w wyniku rozrastania się trofoblastu biegunowego na zewnątrz w kierunku tkanek macicy oraz do wewnątrz jamy pęcherzyka żółtkowego. Ta część trofoblastu biegunowego, która rozrosła się w kierunku jamy pęcherzyka żółtkowego oraz węzeł zarodkowy, który został wepchnięty w głąb jamy pęcherzyka żółtkowego, tworzą razem pałeczkowate uwypuklenie zwane cylindrem zarodkowym. 6 dnia rozwoju pojawia się wewnątrz niego jama i przyjmuje on kształt rurki zamkniętej z obu stron. Z tej części cylindra, która pochodzi z trofoblastu wytworzą się błony płodowe. Druga część będzie wsółuczestniczyć w wytwarzaniu błon płodowych oraz wytworzy ciało zarodka.

</doc>
<doc id="1336723" url="https://pl.wikipedia.org/wiki?curid=1336723" title="Siekierki (stacja kolejowa)">
Siekierki (stacja kolejowa)

Siekierki – nieczynna stacja kolejowa w Siekierkach w województwie zachodniopomorskim, w Polsce.

</doc>
<doc id="1336724" url="https://pl.wikipedia.org/wiki?curid=1336724" title="Droh Kaal">
Droh Kaal

Droh Kaal (ang. "Times of Betrayal") to autorski dramat sensacyjny zrealizowany w 1994 roku przez Govind Nihalani, reżysera "Dev". Odpowiada on za reżyserię, scenariusz, produkcję i zdjęcia do filmu. W rolach głównych występują Om Puri i Naseeruddin Shah. W filmie debiutuje też Manoj Bajpai ("Satya", "Pinjar").

</doc>
<doc id="1336727" url="https://pl.wikipedia.org/wiki?curid=1336727" title="Prodigy (raper)">
Prodigy (raper)

Prodigy, właśc. Albert Johnson (ur. 2 listopada 1974 w Hempstead w stanie Nowy Jork, zm. 20 czerwca 2017 w Las Vegas) – amerykański raper, który współtworzył zespół Mobb Deep. Prapraprawnuk założyciela prywatnej szkoły Morehouse College. Cierpiał na anemię sierpowatą.
Życiorys.
Urodził się w Nowym Jorku. Pochodzi z rodziny muzyków. Jego dziadek Budd Johnson i wujek Keg Johnson mieli wkład w rozwój stylu jazzowego Bebop. Matka Fatima Frances Collins przez pewien czas występowała w grupie muzycznej The Crystals. W niej nagrała takie hity jak „Da Doo Ron Ron” i „Then He Kissed Me”. Obie piosenki były wyprodukowane przez Philla Spectora.
Wspólnie z przyjacielem i raperem, Havociem, stworzył duet Mobb Deep. Ich pierwszy album został wydany w 1993. Jednak prawdziwą popularność osiągnęli dzięki wydanemu dwa lata później albumowi "The Infamous". Rok później wydali kolejną płytę pt. "Hell on Earth". W późniejszym czasie duet zaczął tworzyć nagrania w stylu hardcore rap, gangsta rap.
W grudniu 2000 roku Johnson został obrabowany z biżuterii o wartości ok. 340 tysięcy dolarów amerykańskich w dzielnicy Queens, na planie teledysku promującego album "H.N.I.C.".
Siedem lat później wydał drugi studyjny album "Return of the Mac", a rok później drugą część albumu z 2000 roku. "H.N.I.C. Pt. 2" sprzedano ponad 100.000 egzemplarzy w Stanach Zjednoczonych. Krytycy pozytywnie oceniali płytę. W tym samym roku ukazała się także kompilacja "Product of the 80's". Dla Alberta był to rok pracowity. Niestety trafił do zakładu karnego na okres trzech lat za nielegalne posiadanie broni. Został osadzony w więzieniu o średnio zaostrzonym rygorze. Rok później jego kontrakt muzyczny z wytwórnią G-Unit Records wygasł. Zdołał w niej wydać tylko jeden album, płytę Mobb Deep pt. "Blood Money". Z zakładu karnego został wypuszczony 7 marca 2011 roku. W tamtym czasie wydał minialbum pt. "The Ellsworth Bumpy Johnson EP", oraz zdołał nagrać kilkanaście pojedynczych utworów. 21 lutego 2012 roku wydał mixtape zatytułowany "H.N.I.C. 3: The Mixtape", będący jednocześnie zapowiedzią płyty wydanej w lipcu tego roku, "H.N.I.C. 3". W tym roku Prodigy rozpoczął pracę nad dwoma płytami. Jedna z nich zatytułowana "The Bumpy Johnson Album" została wydana 2 października 2012 roku. Z producentem muzycznym The Alchemist współpracuje nad ich kolejnym tytułem "Turf Wars", którego przewidziana premiera odbędzie się w 2013 roku. Wystąpił także gościnnie w dwóch utworach artystów Maino i duetu Domo Genesis &amp; The Alchemist.
Wiosną 2011 roku Johnson wydał książkę biograficzną pt. "My Infamous Life: The Autobiography of Mobb Deep's Prodigy". Prodigy w książce wyraził swoje (negatywne) opinie na temat wielu osób (w tym zmarłych, a także osadzonych w zakładach karnych) czym przysporzył sobie wielu wrogów. Opinie te przyczyniły się do ciągłego niszczenia muralu w Nowym Jorku, który został namalowany po jego śmierci.
17 czerwca 2017 Prodigy razem ze swoim przyjacielem ze składu, Havokiem, zagrali koncert w Las Vegas w ramach imprezy "Art of Rap". Był to zarazem ostatni występ na żywo członka grupy Mobb Deep.
Zmarł 20 czerwca 2017 roku, nie jak się powszechnie twierdzi, wskutek powikłań chorobowych, a z powodu zadławienia się jajkiem.

</doc>
<doc id="1336728" url="https://pl.wikipedia.org/wiki?curid=1336728" title="Dyskografia Coil">
Dyskografia Coil

Artykuł przedstawia kompletne zestawienie wydawnictw muzycznych zespołu Coil

</doc>
<doc id="1336731" url="https://pl.wikipedia.org/wiki?curid=1336731" title="COILANS">
COILANS



</doc>
<doc id="1336738" url="https://pl.wikipedia.org/wiki?curid=1336738" title="Smukłonosek duży">
Smukłonosek duży

Smukłonosek duży ("Leptonycteris nivalis") – gatunek ssaka z podrodziny jęzorników (Glossophaginae) w obrębie rodziny liścionosowatych (Phyllostomidae).
Taksonomia.
Gatunek po raz pierwszy zgodnie z zasadami nazewnictwa binominalnego nazwał w 1860 roku szwajcarski entomolog i mineralog Henri Saussure nadając mu nazwę "Ischnoglossa nivalis". Holotyp pochodził z góry Pico de Orizaba, w stanie Veracruz, w Meksyku. 
"Leptonycteris nivalis" przez dziesięciolecia był mylony z częściowo sympatrycznym "L. yerbabuenae" a wyjaśnienie tej kwestii nastąpiło dopiero pod koniec XX wieku. Dlatego niektóre publikacje odnoszące się do "L. nivalis" dotyczą w rzeczywistości "L. yerbabuenae". Autorzy "Illustrated Checklist of the Mammals of the World" uznają ten gatunek za monotypowy. 
Zasięg występowania.
Smukłonosek duży występuje w południowym Nowym Meksyku i południowo-zachodnim Teksasie (południowo-zachodnie Stany Zjednoczone) przez północny i środkowy Meksyk na południe do stanów Puebla i Oaxaca.
Morfologia.
Długość ciała 76–85 mm, brak zewnętrznego ogona, długość ucha 17–19 mm, długość tylnej stopy 13–19 mm, długość przedramienia 53–59 mm; masa ciała 18–30 g. Barwa czerwonawobrązowa do czarnawobrązowej z cynamonową lub brązową stroną brzuszną. Długi pysk. Wzór zębowy: I formula_1 C formula_2 P formula_3 M formula_1 = 30. Kariotyp wynosi 2n = 32 i FN = 60.
Ekologia.
Pożywienie.
Nektar, pyłek, owoce; prawdopodobnie także wszystkie znajdowane na nich owady. Ma ostre kły, którymi może wygryzać się w owoce kaktusów.
Rozród.
Prawdopodobnie rodzi się tylko 1 młode; długość ciąży nieznana.
Inne informacje.
Zamieszkuje wysoko położone tereny lasów sosnowych i dębowych. Odpoczywa w dużych koloniach, czasami obejmujących ponad 10 000 nietoperzy. Odgrywa bardzo ważną rolę w zapylaniu kwiatów kaktusów.
Poziom zagrożenia.
Zagrożony w wyniku utraty środowiska, szczególnie wycinania agaw oraz tępień przez człowieka.

</doc>
<doc id="1336740" url="https://pl.wikipedia.org/wiki?curid=1336740" title="Microsoft Game Studios">
Microsoft Game Studios



</doc>
<doc id="1336741" url="https://pl.wikipedia.org/wiki?curid=1336741" title="UAC">
UAC



</doc>
<doc id="1336742" url="https://pl.wikipedia.org/wiki?curid=1336742" title="Michał Oskierko">
Michał Oskierko

Michał Oskierko (ur. w 1836 roku w Mińsku - zm. 10 maja 1865 roku w Mohylewie) – komisarz powstańczy województw: mohylewskiego i mińskiego w czasie powstania styczniowego. 
Pochodził z rodziny szlacheckiej. Ukończył gimnazjum w Świsłoczy i Wydział Medyczny Uniwersytetu Moskiewskiego. Wykonywał zawód wolnego lekarza. Od 1862 roku pracował na terenie powiatów: sienneńskiego i oszmiańskiego. Po wybuchu powstania styczniowego wyjechał do Wilna, gdzie mianowany został komisarzem województwa mohylewskiego. Po rychłym upadku powstania w tym regionie uzyskał nominację na godność komisarza województwa mińskiego. Aresztowany został 4 listopada 1864 roku w czasie podróży koleją do Petersburga. W śledztwie odmówił składania wyjaśnień, ale jego rolę w powstaniu wydali jego współpracownicy, kiedy śledczy przekazali im nieprawdziwą informację o jego śmierci. 
Rozstrzelano go 10 maja (28 kwietnia starego stylu) 1865 roku w Mohylewie. Rodzina i przyjaciele zabiegali u Murawjowa o zmianę wyroku i uzyskano nawet jego obłudną zgodę. Odpowiedni dokument celowo dostarczono jednak do Mohylewa już po zaplanowanym terminie egzekucji. 

</doc>
<doc id="1336743" url="https://pl.wikipedia.org/wiki?curid=1336743" title="Młody Einstein">
Młody Einstein

Młody Einstein (ang. "Young Einstein") – komedia z 1988 r. w reżyserii Yahoo Serious.
Fabuła.
Młody Albert Einstein (Yahoo Serious) mieszka na prowincji w górach Tasmanii. Podczas przeprowadzania eksperymentu w swoim domowym laboratorium udaje mu się rozbić atom piwa, dzięki czemu powstaje piwo gazowane. Rodzina i przyjaciele wysyłają go więc do wielkiego miasta, by opatentował swój wynalazek. Tam przy pomocy swojego wybitnego umysłu dokonuje kolejnych niezwykłych odkryć, wynajduje np. gitarę elektryczną, deskę surfingową, a nawet rock'n'rolla. Jednocześnie nawiązuje bliską znajomość z Marie Curie.

</doc>
<doc id="1336744" url="https://pl.wikipedia.org/wiki?curid=1336744" title="Manganizm">
Manganizm



</doc>
<doc id="1336745" url="https://pl.wikipedia.org/wiki?curid=1336745" title="Pole jasne">
Pole jasne

Pole jasne – centralna część tarczki zarodkowej ptaków, na której terenie tworzy się ciało zarodka. Powstaje ono po zakończeniu podziałów bruzdkowania w wyniku podniesienia centralnej części tarczki zarodkowej. Otoczone jest polem ciemnym, które należy do obwodowej części tarczki i przylega do żółtka. Pole jasne, poza tworzeniem ciała zarodka, dostarcza także materiału na błony płodowe.

</doc>
<doc id="1336746" url="https://pl.wikipedia.org/wiki?curid=1336746" title="Giovanni II Bentivoglio">
Giovanni II Bentivoglio

Giovanni II Bentivoglio (ur. 12 lutego 1443, zm. 1 lutego 1508) – syn kondotiera 
Annibale I Bentivoglio i Donniny Visconti, pan Bolonii w latach 1463–1506, jeden z najwybitniejszych przedstawicieli rodziny Bentivoglio.
Życiorys.
Pan Bolonii.
W wieku dziewięciu lat był pasowany na rycerza, a mając 20 lat, po śmierci kuzyna Sante, został pierwszym obywatelem Bolonii. Signoria w mieście była nietypowa, bo było ono zarządzane przez oligarchię senatorów, przedstawiciela papieża i przedstawicieli najbogatszych rodów. Jednak Giovanni zaczął sprawować rządy autorytarne, jak gdyby miasto było jego własnością. Jego polityka była bardzo zręczna, potrafił bowiem drogą mariaży uciszyć walki, utrzymywał dobre stosunki z papiestwem, ze Sforzami, Medyceuszami i cesarzem. Potrafił też nawiązać bliskie stosunki z najważniejszymi rodami włoskimi. Potrafił też umiejętnie lawirować między zaprzyjaźnionymi potęgami, gdy były w stanie konfliktu między sobą. W latach 1482-1484 zaangażował się w wojnę solną po stronie Ferrary przeciwko Wenecji.
Pomimo autorytarnych rządów potrafił respektować Senat i legalne instytucje. Lud go kochał i podziwiał. Ponadto wielu korzystało z jego bogactwa i przepychu panującego na dworze, który dawał wiele miejsc pracy. Giovanni był traktowany jak książę, mimo iż nie posiadał tego tytułu. Kochał się w turniejach i lubił świętować razem ze współobywatelami.
Małżeństwo.
Po śmierci kuzyna Sante poślubił w 1464 wdowę po nim, Ginevrę Sforza, z którą miał szesnaścioro dzieci. Jedenaścioro z nich dożyło dorosłego wieku. Ginevra nie była kochana przez lud, ponieważ gustowała w przesadnie okazałych strojach i zbytnio popisywała się swoją urodą. Nie znosiła sprzeciwu i nie miała litości dla wrogów.
Spisek Malvezzich.
W 1488 klimat pokoju i zgody kreowany przez Giovanniego został zatruty spiskiem Malvezzich, którzy swego czasu byli przyjaciółmi Bentivoglio, ale teraz uknuli spisek mający na celu zamordowanie całej rodziny Bentivoglio. Aby osiągnąć ten cel szukali również pomocy u Wawrzyńca Wspaniałego. Spisek został wykryty i wszyscy Malvezzi zamordowani, uwięzieni lub wygnani. Po tych wydarzeniach do miasta wrócił spokój, ale Giovanni II już nie ufał bezgranicznie mieszkańcom Bolonii. Nigdy już nie pokazywał się publicznie bez eskorty i bez broni. W tym czasie kazał też pobudować obok swego pałacu wysoką wieżę i umieścić na jej szczycie dzwon. Postrzegana ona jest jako znak wielkości rodu Bentivoglio, ale także jako symbol strachu i niepewności.
Zagrożenie ze strony Cezara Borgii.
W 1500 schronili się w Bolonii władca Pesaro Giovanni Sforza i Rimini Pandolfo IV Malatesta, którzy uciekli przed podporządkowującym sobie kolejne miasta Cezarem Borgią. Ten zdecydował się zaatakować Faenzę, której panem był Astorre Manfredi, kuzyn Giovanniego II. Bentivoglio postanowił wesprzeć kuzyna w walce, ale Faenza i tak musiała kapitulować 7 marca 1501. Borgia skierował się ku Bolonii, aby ukarać Giovanniego. Ten znając przewagę liczebną przeciwnika, spróbował układów. Ich efektem było zaniechanie marszu na Bolonię, ale Giovanni musiał oddać Borgii Castel Bolognese i obiecać pomoc wojskową w razie potrzeby.
Spisek Marescottich.
Rządy Bentivoglio ciągle słabły na skutek intensywnych działań przeciwników, którzy w Cezarze Borgii szukali sprzymierzeńca. Rok 1501 przyniósł jeszcze jedno przykre dla rodziny Bentivoglio wydarzenie. Był nim spisek Marescottich. Za radą Ginevry Sforza wielu z organizatorów i uczestników sprzysiężenia zostało zamordowanych. W 1505 Bolonię nawiedziło trzęsienie ziemi, które naruszyło słynną wieżę, pałac rodziny Bentivoglio i wiele innych budowli. Wielu członków rodziny wyprowadziło się wówczas z Domus Aurea. Pozostał w nim Giovanni II.
Upadek.
Malvezzi i Marescotti, którzy uszli przed prześladowaniami, schronili się w Rzymie pod opieką papieża Juliusza II, prosząc, aby uwolnił Bolonię od tyranii Giovanniego Bentivoglio. Papież więc nakazał wszystkim członkom rodziny Bentivoglio opuścić miasto. Giovanni jednak nie posłuchał. Wojska papieskie zbliżały się jednak nieuchronnie i w obliczu silniejszego przeciwnika Giovanni zdecydował się na ucieczkę. 2 listopada 1506 opuścił Bolonię i schronił się w Mediolanie, pod opieką króla Francji Ludwika XII. Dziewięć dni później papież wkraczał triumfalnie do Bolonii. Przeciwnicy Giovanniego splądrowali i zniszczyli wówczas pałac Bentivoglio.
Synowie Giovanniego próbowali odzyskać władzę w mieście, ale zostali pokonani w bitwie pod Casalecchio. Giovanni został uwięziony i osądzony, ale nie uznano go za winnego i uwolniono.
Zmarł 1 lutego 1508 w Mediolanie, gdzie też został pochowany.
Potomstwo.
Spośród szesnaściorga dzieci Giovanniego Bentivoglio i Ginevry Sforza jedenaścioro dożyło wieku dorosłego. Byli to:
Linki zewnętrzne.
La storia dei Bentivoglio

</doc>
<doc id="1336748" url="https://pl.wikipedia.org/wiki?curid=1336748" title="SpeedTree">
SpeedTree

SpeedTree – technologia programowania naturalnego zachowania się środowiska, wykorzystywana głównie w grach komputerowych. Została stworzona przez przedsiębiorstwo Interactive Data Visualization.
Opis.
Technika ma za zadanie realistyczne odwzorowanie zachowania się roślinności. Każde drzewo, krzak i trawa zachowują się tak jak w rzeczywistym świecie. Pod wpływem wiatru drzewa się uginają, krzaki szeleszczą a trawa rozstępuje się przed zwierzętami czy graczem. Jest bardzo przydatna programistom, gdyż nie muszą oni od nowa tworzyć zachowania się środowiska, tylko używają gotowej techniki.
System ten został oparty na bibliotekach C++.

</doc>
<doc id="1336754" url="https://pl.wikipedia.org/wiki?curid=1336754" title="Wagon towarowy Bertha">
Wagon towarowy Bertha

Wagon towarowy Bertha () – film z 1972 roku w reżyserii Martina Scorsese będący luźną adaptacją powieści "Sister of the Road" Bena Reitmana.
Obsada.
Aktorzy Barbara Hershey i David Carradine utrzymują, że sceny łóżkowe z ich udziałem były nieudawane.

</doc>
<doc id="1336757" url="https://pl.wikipedia.org/wiki?curid=1336757" title="The Weeping Song">
The Weeping Song

Drugi z singli wydanych z płyty The Good Son w roku 1990. 
Na wydawnictwie znajdują się dwie kompozycje autorstwa Cave’a oraz jedna Younga (Helpless)

</doc>
<doc id="1336758" url="https://pl.wikipedia.org/wiki?curid=1336758" title="Przewodniczący włoskiej Izby Deputowanych">
Przewodniczący włoskiej Izby Deputowanych

Przewodniczący włoskiej Izby Deputowanych kieruje Izbą Deputowanych.
Lista przewodniczących włoskiej Izby Deputowanych w historii.
Królestwo Sardynii (1848-1860)
Królestwo Włoch (1861-1946)
Republika Włoska (1946-obecnie)

</doc>
<doc id="1336759" url="https://pl.wikipedia.org/wiki?curid=1336759" title="Michał Maria Świtalski">
Michał Maria Świtalski

Maria Michał Jan Świtalski (ur. 7 kwietnia 1900 we Lwowie, zm. 1958) – podpułkownik piechoty Wojska Polskiego.
Życiorys.
Urodził się w rodzinie Józefa i Heleny z Chądzyńskich. Mając 18 lat wstąpił do wojska, brał udział w wojnie polsko-bolszewickiej. W 1922 roku został zdemobilizowany. Został zweryfikowany w stopniu podporucznika ze starszeństwem z dniem 1 czerwca 1919 roku w korpusie oficerów rezerwy piechoty. W latach 1923–1924 był oficerem rezerwy 55 pułku piechoty w Lesznie. Po demobilizacji podjął naukę w Wyższej Szkole Handlu Zagranicznego we Lwowie. Później został przemianowany na oficera zawodowego i mianowany porucznikiem ze starszeństwem z dniem 1 lutego 1925 roku w korpusie oficerów piechoty. W latach 1928–1935 pełnił służbę w 19 pułku piechoty we Lwowie. 29 kwietnia 1933 roku został awansowany na kapitana ze starszeństwem z dniem 1 stycznia 1933 roku i 122. lokatą w korpusie oficerów piechoty.
18 kwietnia 1935 roku został przeniesiony z 19 pp do Korpusu Ochrony Pogranicza. Objął dowództwo kompanii granicznej KOP „Boryszkowce”(?). W 1937 roku został dowódcą kompanii granicznej KOP w Wiżajnach na granicy Polski z Prusami Wschodnimi i Litwą. W wojnie obronnej Polski w dowodził 1 kompanią kompanią batalionu KOP „Sejny”.
Internowany na Litwie. We wrześniu 1939 roku ucieka z obozu, przedostając się na Suwalszczyznę. Tam podjął działalność konspiracyjną i tworzył na terenie Suwalszczyzny organizację podziemną "Legion Nadniemeński". Od roku 1941 był komendantem Obwodu Związku Walki Zbrojnej. Z chwilą powstania 14 lutego 1942 roku Armii Krajowej zajął znaczące stanowiska w Komendzie Okręgu AK Białystok, gdzie pełnił kolejno funkcje szefa Oddziału Operacyjno-Wywiadowczego i Oddziału Organizacyjnego. 22 października 1942 roku został, wraz z grupą oficerów sztabu, aresztowany przez Gestapo. W więzieniu przebywał do 1 listopada, został uwolniony przez żołnierzy AK, którzy na polecenie organizacji pracowali w policji hitlerowskiej. W okresie konspiracji dowodził walkami z wojskami niemieckimi, z większych można wymienić bitwę pod Korycinem i Woniecznem. Za działalność konspiracyjną został awansowany do stopnia podpułkownika.
W październiku 1945 roku Maria Michał Świtalski został zastępcą prezesa Okręgu organizacji o nazwie Wolność i Niezawisłość, walczącej przeciw władzy jaką wprowadzają Rosjanie. 31 grudnia 1946 Urząd Bezpieczeństwa aresztował Świtalskiego, wraz z grupą wyższych oficerów WiN i w 1947 roku został zwolniony z aresztu. Osiedlił się w Warszawie, gdzie podjął pracę w Centrali Handlowo-Technicznej. 22 października 1950 roku został ponownie aresztowany i w 1952 skazany na 10 lat więzienia za wrogą działalność wobec Polski Ludowej i Związkowi Radzieckiemu. W 1956 roku został zrehabilitowany. Zmarł w 1958 roku w następstwie choroby jakiej nabawił się w więzieniu.
Michał Maria Świtalski był dwukrotnie żonaty. Z Zofią z Chrzanowskich miał córkę Annę i syna Andrzeja, natomiast z Zofią z Kołakowskich synów: Stanisława i Jerzego.
Był spokrewniony z:

</doc>
<doc id="1336760" url="https://pl.wikipedia.org/wiki?curid=1336760" title="Maria Michał Świtalski">
Maria Michał Świtalski



</doc>
<doc id="1336761" url="https://pl.wikipedia.org/wiki?curid=1336761" title="Where the Wild Roses Grow">
Where the Wild Roses Grow

Where the Wild Roses Grow – rockowa ballada australijskiego muzyka Nicka Cave’a oraz popowej piosenkarki Kylie Minogue. Wydawnictwo ukazało się w 1995 roku nakładem wytwórni Mute Records, wydana na singlu promującym album "Murder Ballads". Później utwór pojawił się na albumach Kylie: "Hits+", "Greatest Hits 1987–1999", "Ultimate Kylie" i "The Abbey Road Sessions".

</doc>
<doc id="1336762" url="https://pl.wikipedia.org/wiki?curid=1336762" title="Vauxhall Motors">
Vauxhall Motors



</doc>
<doc id="1336765" url="https://pl.wikipedia.org/wiki?curid=1336765" title="It's Not Just You, Murray!">
It's Not Just You, Murray!

It's Not Just You, Murray! − film krótkometrażowy z 1964 roku w reżyserii Martina Scorsese.

</doc>
<doc id="1336768" url="https://pl.wikipedia.org/wiki?curid=1336768" title="Tuiston">
Tuiston

Tuiston lub Tuisto – według "Germanii" rzymskiego historyka Tacyta germański bóg: "zrodzony z ziemi". 
Przypisywano mu syna Mannusa: "twórcę i założyciela ludu", który z kolei miał być ojcem trzech innych bogów: Ingewona, Hermiona i Istewona od których imion mają pochodzić nazwy następujących szczepów germańskich:
Obok wyżej wymienionych bóstw Tacyt dalej pisze, że Germanie najbardziej czczą Merkurego któremu składają ofiary z ludzi, Marsa i Herkulesa, a niektóre plemiona boginię Nerthus (Matkę Ziemię), Izydę oraz Kastora i Polluksa określanych przez nich mianem - Alkowie. 
Bóstwom tym nie budowano świątyń ani nie robiono podobizn ludzkich; za miejsca kultu służyły święte gaje i dąbrowy. Powszechne były wróżby losowe, z głosów i lotów ptaków a zwłaszcza z zachowań specjalnie hodowanych świętych koni nie skalanych żadną pracą.
Obecnie większość badaczy uważa, że pod imieniem Tuistona kryje się bóstwo będące odpowiednikiem skandynawskiego Tyra, a według innych olbrzyma Ymira.

</doc>
<doc id="1336770" url="https://pl.wikipedia.org/wiki?curid=1336770" title="Szczuroskoczek zmienny">
Szczuroskoczek zmienny

Szczuroskoczek zmienny ("Dipodomys merriami") – gatunek ssaka podrodziny szczuroskoczków (Dipodomyinae) w obrębie rodziny karłomyszowatych (Heteromyidae). 
Zasięg występowania.
Szczuroskoczek zmienny występuje w Ameryce Północnej zamieszkując w zależności od podgatunku:
Taksonomia.
Gatunek po raz pierwszy naukowo opisał w 1890 roku amerykański ornitolog i chirurg Edgar Alexander Mearns nadając mu nazwę "Dipodomys merriami". Holotyp pochodził z obszaru New River, pomiędzy Phoenix i Prescott, w hrabstwie Maricopa, w Arizonie, w Stanach Zjednoczonych. 
"D. merriami" należy do grupy gatunkowej "merriami" wraz z "D. nitratoides". "D. merriami" ma trzy wyraźnie zróżnicowane klady: klad bazalny z półwyspowej części południowej Kalifornii Dolnej (podgatunki "insularis", "margaritae" i "melanurus"), klad z pustyni Chihuahua z dwoma sub-kladami (podgatunki "ambiguus" z północy i "atronasus" z południa) oraz klad północny z dwoma sub-kladami (podgatunki "annulus", "brunensis" i "platycephalus" półwyspowej środkowej Kalifornii Dolnej oraz inny ze wszystkimi pozostałymi podgatunkami). Autorzy "Illustrated Checklist of the Mammals of the World" rozpoznają dziewiętnaście podgatunków.
Charakterystyka.
Długość ciała (bez ogona) 75–100 mm, długość ogona 120–182 mm, długość ucha średnio 14 mm, długość tylnej stopy średnio 38 mm; masa ciała 32–53 g. Samce są nieco większe i cięższe od samic. Futro barwy jasnopiaskowożółtej lub szarawobrązowej z białą stroną brzuszną, ogon długi. Kończyny tylne o wiele dłuższe i silniejsze od przednich. Głowa o małych, bezwłosych uszach i dużych oczach. Ogon stanowi 145% długości ciała.
Tryb życia.
Suche tereny trawiaste i półpustynie. Gryzoń ten prowadzi nocny i samotniczy tryb życia. Żyje w układzie płytkich nor podziemnych z komorami gniazdowymi i spiżarniami. Sezon rozrodczy trwa od lutego do maja. Samica po ciąży trwającej 28-32 dni rodzi się 1-6 młodych o masie ciała 3-8 g. Okres laktacji trwa 15-25 dni. Dojrzałość płciową młode uzyskują około 102 dnia życia. Rozmnażać się może do 3 razy w ciągu roku. Sukces rozrodczy i liczebność ulegają wahaniom w zależności od dostępności nasion, która jest związana z występowania i czasem trwania zimowych deszczów. Długość życia do 10 lat w niewoli. Na pożywienie składają się głównie nasiona roślin takich jak "Larrea tridentata", "Fouquieria splendens", "Claytonia perfoliata" oraz traw z rodzaju "Bouteloua", a sporadycznie także liście, pąki, owoce i owady.
Zagrożenie i ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (najmniejszej troski). Nie ma poważniejszych zagrożeń dla populacji tego gatunku.

</doc>
<doc id="1336774" url="https://pl.wikipedia.org/wiki?curid=1336774" title="Gołąbek brudnożółty">
Gołąbek brudnożółty

Gołąbek brudnożółty ("Russula ochroleuca" Fr.) – gatunek grzybów należący do rodziny gołąbkowatych ("Russulaceae"). 
Systematyka i nazewnictwo.
Pozycja w klasyfikacji według Index Fungorum: "Russula, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Synonimy:
Nazwę polską podał Feliks Berdau w 1876 r. 
Morfologia.
Średnicy 4-8(10) cm, za młodu półkulisty, później płaski, pofalowany i nieco przegięty. Skórka daje się zdzierać do około połowy średnicy kapelusza. Podczas wilgotnej pogody jest lepki, podczas suchej suchy Kolor żółtawoochrowy do cytrynowego. Skórka kapelusza gładka. Brzeg tępy i nieco podgięty, u starszych owocników bywa nieco karbowany i gruzełkowaty. 
Kruche, u młodych owocników średnio gęste, później rzadsze. Są wolne, i przy trzonie zatokowato wycięte, przy brzegu zaokrąglone, czasami bywają rozwidlone. Początkowo są białe, z czasem stają się jasnokremowe i miejscami pojawiają się na nich ochrowe plamy.
Walcowaty o wysokości 5,5-7 cm i grubości 1,5-2 cm, mocny, początkowo pełny, później watowaty. Powierzchnia gładka i nieco połyskująca, biała,często z jasnym odcieniem ochrowym, nigdy jednak nie ochrowym. Czasami może posiadać ochrowe plamy
Biały lub białawy, przy trzonie szarzejący, dosyć miękki. Zapach bardzo słaby. Smak łagodny lub u większości okazów znośnie ostry.
Wysyp zarodników biały do jasnokremowego. Zarodniki, o rozmiarach 8-10,5 × 7-8 μm, brodawkowato-siatkowate. Brodawki duże, stożkowate, oczka siatki wąskie i w niektórych miejscach otwarte. Łysinka na zarodnikach wyraźna i amyloidalna. Podstawki o rozmiarach 38-52 × 9-12 μm z długimi sterygmami. Cystydy liczne, o wrzecionowatym lub walcowatym kształcie i rozmiarach 50-70 (100) × 7-11 μm. Pod wpływem sulfowaniliny szarzeją lub czernieją. Strzępki skórki żółtawe, przesycone pigmentem. Brak w nich dermatocystyd.
Występowanie i siedlisko.
Jest szeroko rozprzestrzeniony w Europie, występuje także w USA i Japonii. W Europie Środkowej jest bardzo pospolity, w niektórych okolicach występuje masowo. Rośnie również w okresach suchej pogody i często jest jedynym grzybem, jakiego można spotkać w większej ilości. W Polsce jest pospolity – jest najczęściej spotykanym wśród żółtych gołąbków
Wyrasta od lata do jesieni. Występuje w lasach iglastych i mieszanych. Najczęściej rośnie pod świerkami, rzadziej pod sosnami i bukami, a jeszcze rzadziej pod innymi gatunkami drzew
Znaczenie.
Grzyb mikoryzowy. Zazwyczaj uważany jest za grzyb niejadalny. Niektórzy autorzy jednak uważają go za grzyb jadalny, lecz bez szczególnych walorów smakowych, przydatny jako domieszka. Okazy o ostrym smaku powinny być sparzone przed przyrządzeniem. W istocie wśród okazów tego gatunku zdarzają się grzyby o łagodnym smaku, nadające się do spożycia, jak i okazy gorzkie, a czasami nawet o ostrym, piekącym smaku (szczególnie dotyczy to blaszek). Z tego też względu przez grzybiarzy zazwyczaj nie jest zbierany. Jednak w okresach braku innych grzybów może być atrakcyjny, ze względu na to, że jest jednym z najbardziej pospolitych grzybów. Zmienność smaku (od łagodnego po ostry) jest wśród gołąbków cechą rzadko spotykaną 

</doc>
<doc id="1336778" url="https://pl.wikipedia.org/wiki?curid=1336778" title="OREU">
OREU

OREU właściwie Marek Adamowicz (ur. 11 września 1976 w Szczecinie) – multiinstrumentalista, producent muzyczny, kompozytor, autor tekstów, wokalista, zarówno raper jak i imprezowy MC. Członek Akademii Fonograficznej ZPAV.
Samouk, zainteresowanie muzyką przejawiał od najmłodszych lat, jako dziecko brał się za każdy instrument i przedmiot jaki wpadł mu w ręce, próbując wydobyć z niego rytm i melodię. Muzyczną przygodę na scenie zaczynał na początku lat 90. jako nastoletni gitarzysta-kompozytor w lokalnych zespołach z pogranicza punka, reggae, ska i new wave. Grał między innymi w Mengele, Dr. Cycos i The Analogs. W środowisku muzycznym zawsze uchodził za otwartego na eksperymenty nowatora, zaciekle broniącego swojej wizji, co z reguły doprowadzało do wewnątrz zespołowych konfliktów z muzykami o bardziej konserwatywnym podejściu do sztuki. Zmęczony konfliktami na płaszczyźnie artystycznej, szukał zrozumienia w możliwościach trwającej cyfrowej rewolucji. Zaczął zgłębiać sampling oraz twórczy potencjał komputera. Muzyczny azyl znalazł w zawodzie DJ-a. 
Pierwsze kroki w nowym fachu stawiał w połowie lat 90. za konsoletą legendarnego szczecińskiego DS-u, prezentując ulubioną selekcje szeroko pojętej muzyki miejskiej, gromadząc na imprezach stale powiększające się grono spragnionych nowych dźwięków młodych Szczecinian. Dzięki DJ-skim praktykom dotarł do muzyki drum’n’bass, którą to jako pierwszy skutecznie przeszczepił na polski rynek za sprawą projektu Electric Rudeboyz i zrealizowanego pod tą nazwą albumu „Kolejny krok” (EMI Music Poland 2001). Album wywołał niemałe zamieszanie na skalę ogólnopolską. Za sprawą singli „Nie ma lekko” i „Znowu lato” oraz albumowego utworu ”Rzeczywistość” przez całe lato okupował czołówkę listy przebojów kultowej, ówczesnej Radiostacji. Niestety zjawisko pod kątem muzycznym jak i wokalnym było na tamte czasy do tego stopnia nowatorskie, że krajowy przemysł muzyczny nie znalazł na to adekwatnej rynkowej szufladki, czego dobitnym przykładem była nominacja w kategorii „album hip-hop” do nagrody Fryderyk 2001. Oreu jako DJ powrócił w 2003 r. na falach nieistniejącego już szczecińskiego Radia ABC w audycji Digital Funk, gdzie prezentował cały przekrój swoich muzycznych inspiracji, pomixowanych w treściwe, energetyczne, taneczne sety.

</doc>
<doc id="1336788" url="https://pl.wikipedia.org/wiki?curid=1336788" title="Dastak">
Dastak

Dastak (tłumaczenie: "Pukanie" ang. tytuł: "The Knock") to bollywoodzki dramat miłosny zrealizowany w 1996 roku przez Mahesh Bhatta, autora "Chaahat", "Zakhm", "Duplicate". W roli głównej Sushmita Sen. Film opowiada historię Miss Świata prześladowanej przez swego fana obsesyjną miłością.
Muzyka i piosenki.
Muzykę do filmu skomponował Rajesh Roshan, twórca muzyki do takich filmów jak "Kaala Patthar", "King Uncle, "Karan Arjun", "Koyla", "Kudrat", "Koi... Mil Gaya", "Krrish', "Aetbaar", czy "Kaho Naa... Pyaar Hai", "Na Tum Jaano Na Hum".

</doc>
<doc id="1336789" url="https://pl.wikipedia.org/wiki?curid=1336789" title="Lipa (miasto)">
Lipa (miasto)

Lipa – miasto na Filipinach w regionie CALABARZON, w prowincji Batangas, na wyspie Luzon. W 2010 roku liczyło mieszkańców.
Miasto jest ośrodkiem przemysłu maszynowego, włókienniczego oraz odzieżowego oraz jest ośrodkiem uprawy cytrusów, ryżu, palmy kokosowej, kukurydzy.
Lipa jest siedzibą archidiecezji Lipa oraz celem pielgrzymek. Ma w nim siedzibę wiele zgromadzeń zakonnych, między innymi Misjonarze Najświętszego Serca Jezusowego, misjonarki Miłości, bracia szkół chrześcijańskich, józefici, kapucyni, benedyktynki, karmelitanki i redemptoryści. Znajduje się tutaj wiele zabytkowych kościołów i kaplic katolickich, między innymi katedra metropolitalna Świętego Sebastiana.
Geografia.
Lipa zajmuje powierzchnię 20 940 ha. Miasto położone jest na średniej wysokości 312 m n.p.m. Na zachód od niego znajduje się jezioro Taal. Lipa jest ograniczona przez miejscowości Santo Tomas od północnego wschodu, San Pablo i San Antonio od wschodu, Padre Garcia i Rosario od południowego wschodu, Ibaan i San Jose od południowego zachodu, Cuenca i Mataas Na Kahoy od zachodu oraz Balete i Malvar od północnego zachodu.
Położenie miasta w dolinie między górami Mount Malarayat i Mount Makulot pozwala ograniczyć narażenie na klęski żywiołowe (między innymi tajfuny). Mount Makulot jest także naturalną osłoną przed erupcją wulkanu Taal.
Lipa jest podzielona na 73 "barangaje".
Historia.
Świetność miasta.
Pod koniec XIX wieku Lipa stała się znana jako światowe centrum handlu kawą. Z powodu tej branży szybko stało się najbogatszym miastem w kraju, z rocznym dochodem około 4 mln peso filipińskich. Bogaciła się w szczególności arystokracja pochodzenia hiszpańskiego. W tym czasie zbudowano wiele kamienic i pałaców w mieście. 
Zamożność tej małej wówczas miejscowości została dostrzeżona przez królową Hiszpanii, Marię Krystynę (regentkę młodego króla Alfonsa XIII), która 21 października 1887 nadała miastu prawa miejskie wraz z herbem oraz przywilejem korzystania z niego. Jednak związane z kawą prosperity i bogactwo miasta przeminęły wraz z nagłym upadkiem upraw kawy, spowodowanym w 1889 przez grzybek "Hemileia vastatrix" z rzędu rdzowców powodujący rdzę liści kawowca.
II wojna światowa.
Kompletny upadek Lipy nastąpił w czasie II wojny światowej. Miasto należało do najbardziej zniszczonych podczas działań wojennych w południowej części wyspy. Spośród wielu kamienic i pałaców wojnę przetrwało zaledwie kilka, między innymi dom Luz-Katigbak ("Casa de Segunda") oraz dom Luz-Bautista.
Objawienie Matki Boskiej, Maryi Pośredniczki Łask Wszelkich.
Matka Boska objawiła się po raz pierwszy w dniach 12-14 września 1948 Teresicie Castillo, nowicjuszce karmelitanek, córce byłego gubernatora prowincji Batangas. Doszło wówczas do niewytłumaczalnych zjawisk nawróceń i uzdrowień fizycznych wraz ze spadającymi z nieba płatkami róż. Płatki zostały zbadane przez ekspertów, okazały się pochodzić z rosyjskich upraw, w związku z czym objawienie nie zostało poświadczone.
Dwa lata później miejscowy Kościół katolicki ogłosił domniemane objawienie oszustwem i nakazał karmelitankom zniszczyć wszystko, co z nim związane. W 1990, po 40 latach publicznego milczenia, arcybiskup Mariano Gaviola ponownie otworzył sprawę i zarządził, aby posąg Maryi Pośredniczki Łask Wszelkich znów wystawić do publicznej czci.
W 1991 płatki róż ponownie zaczęły spadać z nieba na terenie klasztoru karmelitów. Mówiono, że figura Matki Boskiej ożyła. Z tego powodu, w dniu 12 września 2005, ówczesny arcybiskup Ramón Argüelles oficjalnie przywrócił kult Matki Boskiej i ogłosił tę datę jako dzień dorocznej pielgrzymki narodowej. Od tego momentu co roku, 12 września, tysiące wiernych bierze udział w tym wydarzeniu. W 2008 udział w niej wzięła prezydent Filipin Gloria Macapagal-Arroyo.
Klimat.
Klimat jest na ogół ciepły, z wyjątkiem okresów przejść tajfunów i lata. Średnia roczna temperatura wynosi 28 °C. Najwyższa zarejestrowana temperatura wynosiła 35,7 °C, a najniższa – 16,4 °C. Opady deszczu są sporadycznie w ciągu roku. Pora sucha trwa od stycznia do maja. Wzmożone opady mają miejsce od czerwca do grudnia.
Zabytki.
W Lipie znajdują się takie zabytki jak:
W Lipa znajduje się ogród botaniczny Anihan.

</doc>
<doc id="1336790" url="https://pl.wikipedia.org/wiki?curid=1336790" title="Scream If You Wanna Go Faster (album)">
Scream If You Wanna Go Faster (album)

Scream If You Wanna Go Faster – to drugi solowy album brytyjskiej piosenkarki Geri Halliwell. Został on wydany przez wytwórnię płytową EMI Records 14 maja 2001 roku, a singel "It’s Raining Men" w krótkim czasie osiągnął pierwsze miejsca list przebojów. Płyta nie osiągnęła tak wielkiego sukcesu jak debiut Schizophonic, zajęła jednak 5. miejsce w brytyjskim rankingu albumów. Dzięki sprzedanym 155,000 egzemplarzom, "Scream If You Wanna Go Faster" osiągnęła 127. miejsce najlepiej sprzedających się płyt w 2001 roku w Wielkiej Brytanii.
Informacje o albumie.
Scream If You Wanna Go Faster zawiera cover piosenki zaśpiewanej przez grupę Weather Girls – "It’s Raining Men" (1983). Na płycie znalazły się odbiegające od piosenek nagrywanych przez Spice Girls ballady, takie jak "Calling" czy "Around the Moon". W piosence "Strength of a Woman" przejawia się hasło stosowane często przez koleżanki Geri z zespołu Spice Girls – "Girl Power" (moc kobiet).

</doc>
<doc id="1336793" url="https://pl.wikipedia.org/wiki?curid=1336793" title="Przylądek strachu (film 1991)">
Przylądek strachu (film 1991)

Przylądek strachu (oryg. "Cape Fear") – film fabularny z 1991 roku w reżyserii Martina Scorsese. Jest to remake filmu z 1962 roku pod tym samym tytułem, opartego na powieści "The Executioners" Johna D. MacDonalda. Film otrzymał nominację do Oscara w kategoriach Najlepszy Aktor Pierwszoplanowy (Robert De Niro) i Najlepsza Aktorka Drugoplanowa (Juliette Lewis). Para była również nominowana do Złotego Globu.
Fabuła.
Niebezpieczny psychopata Max Cady (Robert De Niro) wychodzi na wolność po 14 latach pobytu w więzieniu za brutalny gwałt. Postanawia zemścić się na swoim byłym adwokacie Samie Bowdenie (Nick Nolte), który, według niego, nieskutecznie bronił go podczas procesu. Max zaczyna więc terroryzować całą rodzinę adwokata, jego piękną żonę (Jessica Lange) i młodą córkę (Juliette Lewis). Sam Bowden chwyta się wszystkich możliwych sposobów, aby obronić rodzinę przed szaleńcem.
Obsada.
i inni. 

</doc>
<doc id="1336795" url="https://pl.wikipedia.org/wiki?curid=1336795" title="Konstanty Dowbor-Muśnicki">
Konstanty Dowbor-Muśnicki

Konstanty Marian Dowbor-Muśnicki (ur. 20 kwietnia 1857 w Garbowie koło Sandomierza, zm. 1931 w Warszawie) – generał lejtnant Armii Imperium Rosyjskiego, generał dywizji Wojska Polskiego.
Był synem Romana Muśnickiego, właściciela Garbowa, pochodzącego z litewskiego rodu Dowborów (Daubor) osiadłego od XVII w. w sandomierskim, herbu Przyjaciel i Antoniny z Wierzbickich, oraz starszym bratem Józefa, generała broni Wojska Polskiego.
Od 1878 oficer zawodowy rosyjskiej piechoty. Absolwent Akademii Wojskowo Prawniczej i Akademii Sztabu Generalnego w Petersburgu. Uczestnik interwencji rosyjskiej w Chinach w 1900. Do 1902 dowodził oddziałami okupującymi Pekin.
W czasie wojny rosyjsko-japońskiej 1904-1905 dowodził pułkiem piechoty. Awansowany na generała majora w 1905 i mianowany dowódcą 1 brygady 9 Dywizji Piechoty. Od 1909 dowódca Korpusu okupującego Persję. W 1911 przeniesiony w stan spoczynku, z awansem na generała lejtnanta. Osiadł w Warszawie.
Z chwilą rozpoczęcia I wojny światowej powołany do służby czynnej. Od 11 września 1914 do 22 stycznia 1917 dowodził 14 Syberyjską Dywizją Piechoty. Po rewolucji lutowej 1917 w Związku Wojskowych Polaków, m.in. jako członek Naczpolu. Po uzyskaniu zgody na utworzenie I Korpusu Polskiego w Rosji (na Wschodzie) pomagał przy jego organizacji.
W krytycznych dniach wojny polsko-bolszewickiej 1920 zgłosił się do Wojska Polskiego. Z powodu wieku przydziału nie otrzymał, jedynie formalnie zaliczony do rezerwy oficerskiej. Po wojnie prowadził kancelarię notarialną w Warszawie, gdzie zmarł. Pochowany na Powązkach Wojskowych (kwatera 15A-7-1).

</doc>
<doc id="1336799" url="https://pl.wikipedia.org/wiki?curid=1336799" title="Grupa sililowa">
Grupa sililowa

Grupa sililowa – ogólna nazwa grupy funkcyjnej o wzorze ogólnym , zawierającej jeden atom krzemu i trzy organiczne grupy funkcyjne (R). Grupa sililowa łączy się z resztą cząsteczki przez pojedyncze wiązanie z krzemem.
Najczęściej spotykane grupy sililowe zawierają grupy alkilowe lub grupy aromatyczne. Najczęściej stosowana jest najprostsza z nich – grupa trimetylosililowa . Jest to, w zależności od podstawników i sytuacji, grupa elektronodorowa lub elektronoakceptorowa.
Dwoma głównymi efektami zamiany innych grup funkcyjnych na trimetylosililową jest:
Grupa ta jest często wykorzystywana jako grupa ochronna w syntezie organicznej, chroniąca określone miejsca w substracie na jednym lub więcej etapów syntezy. Służy głównie do zabezpieczenia grup hydroksylowych, ale też tiolowych i niekiedy aminowych. Najczęściej stosowanymi do ochrony grupami siliowymi są: trimetylosililowa (TMS), trietylosililowa (TES), tri(izopropylo)sililowa (TIPS), tertbutylodimetylosililowa (TBS/TBDMS) i terbutylodifenylosililowa (TBDPS). Czym większe podstawniki przy krzemie tym trudniej jest grupę założyć i tym trudniej zdjąć, ale jednocześnie tym lepiej chroni ona substrat przed niepożądanymi reakcjami ubocznymi.
Grupy sililowe zakłada się zwykle przez reakcję alkoholu lub jego soli z odpowiednimi chlorosilanami, natomiast zdejmuje w selektywny sposób przy użyciu fluorku tetrabutyloamoniowego, lub innego źródła jonów fluorkowych.
Zakładanie grupy:
Zdejmowanie:

</doc>
<doc id="1336801" url="https://pl.wikipedia.org/wiki?curid=1336801" title="Janusz Odrowąż Pieniążek">
Janusz Odrowąż Pieniążek



</doc>
<doc id="1336805" url="https://pl.wikipedia.org/wiki?curid=1336805" title="Szahriston">
Szahriston

Szahriston, także Szachristan (tadż.: ағбаи Шаҳристон, "agbai Szahriston") – przełęcz w Górach Turkiestańskich, w zachodnim Tadżykistanie; wysokość 3378 m; droga samochodowa Duszanbe-Chodżent.

</doc>
<doc id="1336806" url="https://pl.wikipedia.org/wiki?curid=1336806" title="Lucjan Cylkowski">
Lucjan Cylkowski

Lucjan Cylkowski (ur. 23 maja 1907 w Zimnych Zdrojach, zm. 12 lipca 1944 w Stutthof) – polski harcmistrz.
Życiorys.
Był synem Stanisława, właściciela niewielkiego gospodarstwa rolnego, i Marty z Makowskich. Ukończył szkołę powszechna w Liniewie. W 1927 r. zdał maturę w seminarium nauczycielskim w Kościerzynie, po czym podjął pracę nauczyciela geografii i przyrody w szkole w Pucku.
W 1930 r. otrzymał posadę w Szkole Podstawowej nr 1 w Gdyni (dziś gimnazjum nr 1 im. Harcerzy drugiej Rzeczypospolitej). Po ukończeniu kursu podharcmistrzowskiego założył przy niej drużynę harcerską, która stała się jedną z lepszych drużyn w Gdyni. Co roku organizował obozy, które bardzo przyciągały młodych chłopców. W 1938 r. Lucjan Cylkowski został harcmistrzem oraz został mianowany komendantem Hufca Gdynia za swoje zasługi.
W 1935 ożenił się z Heleną Madsen – Dunką, której ojciec był pracownikiem firmy budującej falochrony w gdyńskim porcie. W sierpniu 1939 żona Cylkowskiego wraz z 2 córkami wyjechała do Danii, za to harcmistrz Cylkowski pozostał w Polsce, by zająć się przygotowaniem swoich harcerzy do służby w obronie przeciwlotniczej, pomocy sanitarnej, a także ochotniczym oddziale bojowym.
W czasie okupacji pracował w warsztacie szewskim Lehmanna. W 1939 został komendantem Harcerstwa Podziemnego na obszar powiatów Gdynia, Kościerzyna, Puck, Starogard, Tczew i Wejherowo, a w 1940 r. został mianowany komendantem Hufca Szarych Szeregów w Gdyni. Do zadań Lucjana należała organizacja łączności na trasie Gdynia – Bydgoszcz, Gdynia – Warszawa, Gdynia – Sztokholm. Dostarczał bardzo ważne informacje, jak położenie bazy Kriegsmarine oraz o ruchach okrętów niemieckich.
We wrześniu 1942 r. Cylkowski został aresztowany przez obserwujące go od dawna Gestapo, które znalazło w jego miejscu pracy plany remontowanego w Gdyni pancernika Gneisenau. Pomimo przesłuchiwań i torturowania nie wydał nikogo ani żadnych informacji. W 1943 został skazany na śmierć, lecz na skutek interwencji konsula Danii i/lub spokrewnionego, wysokiego stopniem oficera niemieckiego, a także dzięki temu, iż udał on chęć współpracy z okupantem, wykonanie wyroku zostało wstrzymane.
Niemcy zaufali mu i zaaranżowali jego ucieczkę na wiosnę 1943 r. Lucjan Cylkowski nie zamierzając podjąć działalności agenturalnej, ukrywał się pod turbiną w elektrowni wodnej Kupferszmidta w Bolszewie. Dzięki jego ostrzeżeniom kilku ważnych członków kierownictwa „Gryfa Pomorskiego” uniknęło aresztowania podczas akcji likwidacyjnej podjętej przez gdańskie Gestapo w nocy z 3 na 4 maja 1943 r. Po 16 dniach od ucieczki Gestapo zorientowało się w podwójnej grze i wydało za Cylkowskim list gończy, wyznaczając nagrodę za jego ujęcie. W marcu 1944, po aresztowaniu oficera łącznikowego Tajnej Organizacji Wojskowej „Gryf Pomorski” trafiły w niemieckie ręce dokumenty wskazujące na miejsce ukrycia się Cylkowskiego, w wyniku czego został on ponownie aresztowany i osadzony w więzieniu w Gdańsku. Aresztowano też właściciela elektrowni, który po przesłuchaniach został zwolniony. Wyjechał z Bolszewa do rodziny w głąb kraju, a powrócił po wojnie. Wielu sąsiadów uważało, że aresztowania członków Gryfa Pomorskiego były wynikiem dobrowolnej bądź wymuszonej torturami współpracy zbiegłego właściciela z Gestapo.
W czerwcu 1944 Cylkowski w złym stanie zdrowia i ze złamaną ręką został osadzony w obozie koncentracyjnym Stutthof. Po podleczeniu w szpitalu obozowym przez dr. Alfonsa Wojewskiego (więźnia), 12 lipca 1944 r. na placu obok krematorium został stracony przez powieszenie. Egzekucję te wspomina inny były więzień KL Stutthof, Lech Duszyński: „Około południa zawezwano Cylkowskiego przed „Schreibstube”, czyli kancelarię obozową. Tknięty złym przeczuciem wyszedłem zobaczyć co się dzieje. Przed „Schreibstube” stała grupa około 10 więźniów w mundurach żołnierzy sowieckich. Wśród nich dostrzegłem Cylkowskiego. Stał blady i bardzo zmieniony. Z daleka dawał mi znaki. Zręcznym ruchem szyi sygnalizował szubienicę. […] Wróciłem do rewiru i zająłem się pracą. Nagle zawołano mnie do ambulatorium, gdzie zebrani byli już ważniejsi więźniowie Rewiru. Wszyscy stali przy oknie. Podszedłem do okna i ujrzałem grupę gestapowców z Gdańska, okrążających szubienicę. Na podwyższeniu, ze stryczkiem na szyi, stał harcmistrz i dowódca Szarych Szeregów Cylkowski. Stał wyprostowany ze związanymi do tyłu rękoma. Wzruszony tym widokiem miałem zamiar opuścić mój punkt obserwacyjny. Zmusiłem się jednak do pozostania na miejscu. Wśród otaczających szubienicę byli jak zwykle Hoppe, Meyer i dr Heidl. Sznur od zapadni tkwił w ręku Rapportführera Chemnitza. Wyrok odczytywał jeden z gestapowców. Po odczytaniu wyroku, na krótko przed śmiercią, Cylkowski krzyknął – „Niech żyje Polska”. […] Po zapadnięciu się pochylni, kiedy ciało skazańca przestało drgać, do zwisającego podszedł dr Heidl. Ujął go za rękę tuż nad przegubem, aby przekonać się o tętnie. Na dany znak zdjęto zwłoki z szubienicy. Przeniesiono je do krematorium, skąd doszedł nas suchy odgłos strzału”.
Upamiętnienie.
Lucjan Cylkowski jest patronem ulicy biegnącej na Kępie Redłowskiej w Gdyni, Szkoły Podstawowej nr 13 w Gdyni oraz 36 Gdyńskiej Drużyny Harcerskiej należącej do Związku Harcerstwa Rzeczypospolitej.

</doc>
<doc id="1336807" url="https://pl.wikipedia.org/wiki?curid=1336807" title="Chinea">
Chinea

Chinea – termin ten oznacza konia, który biegnie w sposób nazywany "inochodem" (jak wskazuje pochodzenie terminu ze starofrancuskiego "haquenée").
Następnie nazywano tak zwyczaj darowania papieżowi konia oraz pieniędzy za zdobycie Królestwa Neapolu. Zwyczaj ten został ustalony na mocy porozumień pomiędzy Karolem Andegaweńskim a papieżem Klemensem IV. Do jego przestrzegania król Neapolu i Sycylii zobowiązany był w przeddzień Świętego Piotra (w okresie 1265-1472 co trzy lata, a następnie co rok). Ceremonia powtarzała się aż do 1788 r., w którym minister Domenico Caracciolo ustalił, że danina będzie przekazywana papieżowi przez neapolitańskiego "chargé d'affaires" w Rzymie. Pomimo sprzeciwów papieża i obietnic Ferdynanda IV, tradycyjny spodsób przekazywania daru nie był praktykowany, od kiedy tron w Neapolu objął Ferdynand I. Darowizna była jednak składana regularnie co roku aż do 1855 r.

</doc>
<doc id="1336814" url="https://pl.wikipedia.org/wiki?curid=1336814" title="Reakcja Perkowa">
Reakcja Perkowa

Reakcja Perkowa – reakcja substytucji, w której fosforyn trialkilowy reaguje z α-halogenoketonem, tworząc nienasycony fosforan i halogenek alkilu. Została opisana w 1952 r. przez niemieckiego chemika Wernera Perkowa (1915–1994) i współpr.
Reakcja Perkowa może być niepożądaną reakcją uboczną podczas otrzymywania β-ketofosfonianów w reakcji Michaelisa-Arbuzowa (β-ketofosfoniany wykorzystuje się w reakcji Hornera-Wadswortha-Emmonsa z aldehydami i ketonami do otrzymywania E-alkenów).
Mechanizm reakcji.
Pierwszym etapem reakcji Perkowa jest nukleofilowy atak wolnej pary elektronowej atomu fosforu na karbonylowy atom węgla α-halogenoketonu z wytworzeniem nietrwałej betainy. Związek ten ulega przegrupowaniu P−C−O → P−O−C z jednoczesną eliminacją anionu halogenu X−, który bierze udział w ostatnim etapie procesu, atakując atom węgla α jednej z grup estrowych, w efekcie czego następuje dealkilacja prowadząca do końcowego triestru kwasu fosforowego i halogenku alkilu. 
Siłą napędową reakcji jest utworzenie silnego ugrupowania fosforylowego P=O, którego energia wynosi 137 kcal/mol (573 kJ/mol).
Zastosowanie.
Reakcja Perkowa wykorzystywana jest w syntezie organicznej, m.in. podczas tworzenia nowych wiązań C−C, przegrupowań oraz fosforylacji.
Przykładowe reakcje.
Reakcja Perkowa zastosowana została do aktywacji heksachloroacetonu w syntezie pochodnych furanu mających właściwości repelentów. Reakcja Perkowa zachodzi w pierwszym etapie procesu z wytworzeniem triestru fosforanowego zawierającego ligand pochodzący z heksachloroacetonu. Ester ten ulega transestryfikacji pod wpływem dodanego trifluoroetanolanu sodu, a wydzielony perchlorowany enolan traci anion chlorkowy tworząc zwitterjon będący substratem do ostatniego etapu – cykloaddycji [4+3].
Reakcja Perkowa jest używana w syntezie aktywnych biologicznie pochodnych chinoliny. W zastosowanym substracie rolę grupy odchodzącej pełni ester trifluorooctanowy (zamiast halogenu).
Arylowe fosforany enolowe powstające z dobrymi wydajnościami (rzędu 90%) w reakcji Perkowa mogą być stosowane jako czynniki fosforylujące, np. do przekształcenia AMP w ADP.

</doc>
<doc id="1336815" url="https://pl.wikipedia.org/wiki?curid=1336815" title="Przylądek strachu (film 1962)">
Przylądek strachu (film 1962)

Przylądek strachu (oryg. "Cape Fear") – amerykański dreszczowiec z 1962 roku, traktujący o losach rodziny prześladowanej przez psychopatę zwolnionego z więzienia, oparty na powieści Johna D. MacDonalda "The Executioners" (1957).

</doc>
<doc id="1336817" url="https://pl.wikipedia.org/wiki?curid=1336817" title="Danilo Aceval">
Danilo Aceval

Danilo Aceval, właśc. Danilo Vicente Aceval Maldonado (ur. 15 września 1975 w Arroyo) – piłkarz paragwajski grający na pozycji bramkarza.
Kariera klubowa.
Karierę piłkarską Aceval rozpoczął w stołecznym mieście Asunción w tamtejszym klubie Cerro Porteño. W 1994 roku zadebiutował w jego barwach w paragwajskiej Primera División. W swoim pierwszym sezonie wywalczył z tym klubem mistrzostwo Paragwaju. W 1995 roku zwyciężył w nieistniejącym już Torneo República, a w 1996 roku ponownie sięgnął po tytuł mistrzowski.
W 1997 roku Aceval wyjechał do Argentyny i przez rok bronił w tamtejszym Uniónie Santa Fe. W 1999 roku wrócił do Cerro Porteño, a w 2000 roku był zawodnikiem Sportivo San Lorenzo. Po pół roku trafił do Meksyku i był zawodnikiem Tigres UANL z miasta Monterrey.
W 2001 roku Aceval znów grał w lidze paragwajskiej, tym razem będąc bramkarzem Club Olimpia. Przez pierwsze trzy sezony był rezerwowym dla innego reprezentanta kraju, Ricarda Tavarellego, ale w 2004 roku był podstawowym bramkarzem klubu. W 2002 roku wygrał Copa Libertadores (w finale: 0:1, 2:1 i wygrana po serii rzutów karnych z AD São Caetano). Z kolei w 2003 roku zdobył Recopa Sudamericana.
W 2005 roku ponownie grał w Cerro Porteño i po raz trzeci został z nim mistrzem Paragwaju. W 2006 roku przeszedł do 12 de Octubre Itaugua, a w 2007 znalazł się w kadrze chilijskiego Ñublense z miasta Chillán, dla którego zdobył 4 gole. Od 2008 roku jest zawodnikiem Deportes Concepción.
Kariera reprezentacyjna.
W reprezentacji Paragwaju Aceval zadebiutował w 1997 roku. W 1998 został powołany przez selekcjonera Paula Césara Carpegianiego do kadry na Mistrzostwa Świata we Francji. Tam był rezerwowym zawodnikiem dla José Luisa Chilaverta i nie wystąpił w żadnym spotkaniu. Ostatni mecz w reprezentacji rozegrał w 2005 roku.

</doc>
<doc id="1336818" url="https://pl.wikipedia.org/wiki?curid=1336818" title="Góry Turkiestańskie">
Góry Turkiestańskie

Góry Turkiestańskie (kirg.: Түркстан кырка тоосу, "Türkstan kyrka toosu"; tadż.: қаторкӯҳи Туркистон, "katorkuhi Turkiston"; uzb.: "Turkiston tizmasi"; ros.: Туркестанский хребет, "Turkiestanskij chriebiet") – część systemu górskiego Hisaro-Ałaju, w Uzbekistanie, Tadżykistanie i Kirgistanie; ograniczają od południowego zachodu Kotlinę Fergańską. Rozciągają się równoleżnikowo na długości 340 km. Najwyższy szczyt (Askały) osiąga 5621 m n.p.m. Góry zbudowane z dolnopaleozoicznych piaskowców i łupków. Na zboczach północnych występują zarośla jałowca, w zapadliskach – łąki, zbocza południowe prawie zupełnie pozbawione roślinności. W górnych partiach występują lodowce. W północnej części znajdują się złoża węgla brunatnego (Sülüktü) i rtęci (Chajdarkan).

</doc>
<doc id="1336821" url="https://pl.wikipedia.org/wiki?curid=1336821" title="Hitachi (przedsiębiorstwo)">
Hitachi (przedsiębiorstwo)

 – koncern technologiczny z siedzibą w Tokio, oferujący produkty w większości krajów na świecie, w tym w Polsce. Grupę Hitachi w Europie stanowi 150 spółek zatrudniających ponad 32 tysiące pracowników. Przedsiębiorstwo prowadzi aktywną działalność badawczo-rozwojową w kilku centrach w Azji, Europie oraz Ameryce Północnej.
Hitachi dostarcza swoje produkty dla wielu obszarów, m.in.:
W Polsce działają następujące spółki Grupy Hitachi:

</doc>
<doc id="1336822" url="https://pl.wikipedia.org/wiki?curid=1336822" title="Zespół tętnicy rdzeniowej tylnej">
Zespół tętnicy rdzeniowej tylnej

Zespół tętnicy rdzeniowej tylnej (zespół podopuszkowy Opalskiego, ang. Opalski's sub-bulbar syndrome, submedullary syndrome) – rzadki zespół neurologiczny spowodowany poudarowym niedokrwieniem w zakresie unaczynienia gałązek przedkorzonkowych tętnicy rdzeniowej tylnej. Tętnica rdzeniowa tylna ("arteria spinalis posterior") odchodzi od tętnicy kręgowej zaraz po miejscu przebicia przez nią błony szczytowo-potylicznej i kieruje się na tylną powierzchnię rdzenia. W jamie czaszki tętnica rdzeniowa tylna oddaje zwykle gałąź wstępującą unaczyniającą powierzchnię komorową rdzenia przedłużonego i gałęzie zaopatrujące pęczki smukły i klinowaty oraz pasmo rdzeniowe nerwu trójdzielnego i jądra nerwu trójdzielnego. W kanale kręgowym tętnica rdzeniowa tylna oddaje gałązki biorące udział w unaczynieniu rdzenia kręgowego.
Zespół objawia się:
Innymi słowy, na zespół Opalskiego składa się zespół Wallenberga w połączeniu z jednostronną hemiplegią. Zespół Opalskiego różni się od zespołu Babińskiego-Nageotte’a miejscem niedokrwienia: w tym drugim drogi piramidowe są uszkodzone przed skrzyżowaniem piramid.
Zespół opisał polski neurolog i neuropatolog Adam Opalski w 1946 roku.

</doc>
<doc id="1336824" url="https://pl.wikipedia.org/wiki?curid=1336824" title="Zespół Opalskiego">
Zespół Opalskiego



</doc>
<doc id="1336826" url="https://pl.wikipedia.org/wiki?curid=1336826" title="Zdanie eliptyczne">
Zdanie eliptyczne

Zdanie eliptyczne (z gr. ἔλλειψις "elleipsis" – „brak, opuszczenie”) – pominięcie w składni zdania wyrazu lub frazy. Najczęściej odbiorca może rozpoznać sens opuszczonego zwrotu z kontekstu, np: 
"Kowalscy sprzedali stary samochód, a kupili nowy."
Elipsy pojawiają się często w dialogach i języku mówionym. Błędnie użyta elipsa może prowadzić do nieporozumień pomiędzy nadawcą a odbiorcą. 
Elipsa (zwana też niekiedy wyrzutnią) w tekstach literackich i retorycznych jest jedną z figur stylistycznych.

</doc>
<doc id="1336832" url="https://pl.wikipedia.org/wiki?curid=1336832" title="Ljungan">
Ljungan

Ljungan – rzeka w Szwecji o długości 350 km, powierzchni dorzecza 12 851 km².
Źródła rzeki znajdują się w Górach Skandynawskich, a uchodzi ona do Zatoki Botnickiej. 
Rzeka Ljungan jest wykorzystywana do spławu drewna, a także w celach energetycznych.

</doc>
<doc id="1336834" url="https://pl.wikipedia.org/wiki?curid=1336834" title="David Noble">
David Noble

David James Noble (ur. 2 lutego 1982 w Hitchin) – angielski piłkarz, obecnie gra w Rotherham United.
Kariera sportowa.
Karierę rozpoczynał w Arsenalu, z którym w 2000 roku zdobył FA Youth Cup. Został również wybrany najlepszym zawodnikiem finału tamtych rozgrywek. Swój pierwszy występ w seniorach zaliczył w czasie pobytu na wypożyczeniu w Watford. W 2003 trafił na zasadzie transferu definitywnego do zdegradowanego z Premiership West Hamu United. W West Hamie nie zdołał jednak przebić się do pierwszego składu i w kolejnym sezonie występował już w Boston United.
W styczniu 2006 został wypożyczony do Bristol City. Po udanym sezonie klub zdecydował się na transfer definitywny tego zawodnika.

</doc>
<doc id="1336841" url="https://pl.wikipedia.org/wiki?curid=1336841" title="Zdania eliptyczne">
Zdania eliptyczne



</doc>
<doc id="1336842" url="https://pl.wikipedia.org/wiki?curid=1336842" title="Albert Ludwik Stanisławski">
Albert Ludwik Stanisławski

Albert Ludwik Stanisławski herbu Sulima (ur. 1612, zm. 1688) – warmiński wójt krajowy, burgrabia lidzbarski i braniewski.
Rodzina.
Rodzina Stanisławskich osiadła w okolicach Reszla jeszcze w XVI w., wskazuje na to fundacja altarii ok. 1572 przy ołtarzu św. Jana Chrzciciela w reszelskim kościele farnym. Św. Jan Chrzciciel musiał cieszyć się wielką estymą Stanisławskich, skoro młodsi przedstawiciele rodu ufundowali mu ołtarz w Tłokowie.
Ojciec Alberta Ludwika Stanisławskiego – Ludwik był właścicielem Mołdyt co najmniej od 1610 r. Ludwik Stanisławski pełnił różne funkcje na terenie Warmii: ekonoma warmińskiego 1603-1605, burgrabiego braniewskiego i wójta krajowego w latach 1608-1638. Ludwik Stanisławski był także posłem na sejm walny.
Albert Ludwik Stanisławski ożenił się z Marią von Rosenhagen, z tego związku znany jest syn Wacław Stanisławski.
Edukacja i kariera zawodowa.
Albert Ludwik Stanisławski kształcił się w kolegium jezuickim w Reszlu i w Rzymie.
Stanisławski był burgrabią lidzbarskim 1648, burgrabią braniewskim 1654 i warmińskim wójtem krajowym w latach 1674-1679.
W roku 1642 odziedziczył rodzinne Mołdyty, a do jego dóbr należały: Łężany, Biel, Tejstymy i Górkowo.

</doc>
<doc id="1336844" url="https://pl.wikipedia.org/wiki?curid=1336844" title="Ljusnan">
Ljusnan

Ljusnan – rzeka w Szwecji o długości 440 km, powierzchni dorzecza 19 800 km² oraz średnim przepływie 230 m³/s.
Źródła rzeki znajdują się w Górach Skandynawskich, a uchodzi ona do Zatoki Botnickiej.
Na rzece Ljusnan występują licznie wodospady.
Rzeka Ljusnan jest wykorzystywana do spławu drewna oraz w celach energetycznych.

</doc>
<doc id="1336847" url="https://pl.wikipedia.org/wiki?curid=1336847" title="Prowincja Madinat asz-Szamal">
Prowincja Madinat asz-Szamal



</doc>
<doc id="1336852" url="https://pl.wikipedia.org/wiki?curid=1336852" title="Věrovany">
Věrovany

Věrovany – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 1405 mieszkańców.

</doc>
<doc id="1336855" url="https://pl.wikipedia.org/wiki?curid=1336855" title="Asz-Szamal">
Asz-Szamal



</doc>
<doc id="1336856" url="https://pl.wikipedia.org/wiki?curid=1336856" title="Jaskinia Werteba">
Jaskinia Werteba

Jaskinia Werteba – gipsowa jaskinia, znajdująca się w obwodzie tarnopolskim Ukrainy, w pobliżu wsi Bilcze Złote, na płaskiej wysoczyźnie lessowej.
Jaskinię odkryto przypadkowo w 1822. Ziemie wokół Bilcza Złotego i sama jaskinia należały wówczas do księcia Adama Sapiehy, a później do jego syna – Leona.
Odkryto w niej słynne później stanowisko archeologiczne. Pierwszym archeologiem, który z polecenia Komisji Archeologicznej Akademii Umiejętności przeprowadził w latach 1876–1878 badania w jaskini był Adam Honory Kirkor.
W wąskich, niskich i bogato rozgałęzionych korytarzach jaskini, do której wchodziło się z góry przez otwór, odkryto ponad 1000 bogato zdobionych naczyń ceramicznych lub ich fragmentów, kilkadziesiąt narzędzi krzemiennych i ponad 70 glinianych figurek ludzkich. Przedmioty te znajdowały się w najtrudniej dostępnych zakamarkach jaskini, której istotną cechą były trudności z odpowiednią wentylacją skomplikowanej sieci korytarzy. Zabytki starannie dobierane i deponowane w jaskini przez ponad 1000 lat – pochodzą z okresu między 3870 a 2710 p.n.e. – ze względu na swój wotywny charakter i doskonały stan zachowania wskazują na kultowy charakter tego miejsca. Potwierdza to obecność licznych naczyń pochodzących m.in. ze środkowego Podnieprza, środkowego i dolnego Naddniestrza, a nawet z Lubelszczyzny.
Funkcjonowanie tego miejsca zamarło około 2500 roku p.n.e. i wiązało się z upadkiem miejscowych populacji rolniczych, które ustąpiły miejsca ruchliwym grupom pasterzy.

</doc>
<doc id="1336858" url="https://pl.wikipedia.org/wiki?curid=1336858" title="Ekstraliga na żużlu (2004)">
Ekstraliga na żużlu (2004)

Ekstraliga żużlowa 2004 – piąty, od czasu uruchomienia Ekstraligi i 57. w historii, sezon rozgrywek najwyższego szczebla o drużynowe mistrzostwo Polski na żużlu. Tytułu mistrza Polski z sezonu 2003 broniła drużyna Złomrex-Włókniarz Częstochowa.

</doc>
<doc id="1336859" url="https://pl.wikipedia.org/wiki?curid=1336859" title="Vilémov (kraj ołomuniecki)">
Vilémov (kraj ołomuniecki)

Vilémov – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 433 mieszkańców.

</doc>
<doc id="1336860" url="https://pl.wikipedia.org/wiki?curid=1336860" title="Mark Inglis">
Mark Inglis

Mark Inglis (ur. 27 września 1959 w Geraldine) – nowozelandzki alpinista.
W roku 1982 podczas wspinaczki na Mount Cook, krótko przed dotarciem na szczyt miał wypadek w grocie lodowej, z której został wyratowany dopiero po 14 dniach. W wyniku tego wypadku obydwie nogi były odmrożone i później amputowane poniżej kolan.
Mark Inglis postanowił dalej uprawiać wspinaczkę i 15 maja 2006 spełnił marzenie swojego życia stając na szczycie Mount Everest jako pierwszy na świecie człowiek z amputowanymi stopami. 
Poprzez tę wspinaczkę Inglis zebrał ok. 80 tys. dolarów na cele charytatywne dla Cambodia Trust, którego jest patronem. W roku 2003 i 2007 odwiedził Kambodżę, gdzie współpracował z tą organizacją, która pomaga ofiarom min ziemnych w tym kraju.
W roku 2000 brał udział w igrzyskach paraolimpijskich (olimpiada sportowców niepełnosprawnych) w Sydney (Australia), gdzie zdobył srebrny medal w wyścigach rowerowych. W styczniu 2002 zdobył szczyt Mount Cook/Aoraki, a 27 września 2004, w 45. urodziny stanął na szczycie Czo Oju (8201 m wysokości). Inglis jest również autorem książek „Legs on Everest” („Nogi na Everescie”), „To the Max” („Do maximum”), „Off the front foot” („Na przednią nogę”), i „No mean feat” („Niezłe dokonanie”). Poza tym prowadzi wykłady motywujące na całym świecie, pomagając słuchaczom osiągnąć maksymalny sukces w życiu.

</doc>
<doc id="1336862" url="https://pl.wikipedia.org/wiki?curid=1336862" title="Adone Zoli">
Adone Zoli

Adone Zoli (ur. 16 grudnia 1887 w Cesenie, zm. 20 lutego 1960 w Rzymie) – włoski polityk i prawnik, w latach 50. jeden z liderów Chrześcijańskiej Demokracji, senator i minister, w latach 1957–1958 premier Włoch.
Życiorys.
Ukończył studia prawnicze na Uniwersytecie Bolońskim, praktykował jako prawnik w Genui, Bolonii i Florencji. W czasie I wojny światowej był ochotnikiem w armii włoskiej, brał udział w bitwie pod Caporetto.
Na początku lat 20. wchodził w skład władz Włoskiej Partii Ludowej. Był przeciwnikiem faszyzmu, w okresie dyktatury nie angażował się politycznie. Od 1943 uczestniczył we włoskim ruchu oporu. Został aresztowany i skazany na karę śmierci, ostateczne po kilkudziesięciu dniach uwolniony, kontynuował działalność w konspiracji.
W 1943 brał udział w powołaniu Chrześcijańskiej Demokracji (DC), od 1954 do śmierci pełnił funkcję prezydenta tego ugrupowania. W okresie przejściowym pełnił funkcję wiceburmistrza Florencji (1944–1946) i członka Consulta Nazionale, prowizorycznego parlamentu (1945–1946).
W 1948 i 1953 wybierany w skład Senatu I oraz II kadencji. W latach 1950–1951 pełnił funkcję wiceprzewodniczącego tej izby. Obejmował szereg funkcji rządowych: był ministrem sprawiedliwości (od lipca 1951 do lipca 1953), ministrem finansów (od stycznia do lutego 1954), ministrem budżetu (od lutego 1956 do lipca 1958).
19 maja 1957 objął urząd premiera Włoch, sprawował go do końca kadencji parlamentu. 1 lipca 1958 zastąpił go Amintore Fanfani. Uzyskał wówczas reelekcję do Senatu, zmarł jednak w trakcie kadencji.

</doc>
<doc id="1336867" url="https://pl.wikipedia.org/wiki?curid=1336867" title="Želechovice">
Želechovice

Želechovice – miejscowość i gmina (obec) w Czechach, w kraju ołomunieckim, w powiecie Ołomuniec. W 2022 roku liczyła 232 mieszkańców.

</doc>
<doc id="1336868" url="https://pl.wikipedia.org/wiki?curid=1336868" title="Sankt Wendel">
Sankt Wendel



</doc>
<doc id="1336869" url="https://pl.wikipedia.org/wiki?curid=1336869" title="Asociacion Latinoamericana de Integracion">
Asociacion Latinoamericana de Integracion



</doc>
<doc id="1336874" url="https://pl.wikipedia.org/wiki?curid=1336874" title="Noc (film 1998)">
Noc (film 1998)

Noc (oryg. tytuł: Nata) – albańsko–macedoński film fabularny z roku 1998 w reżyserii Esata Musliu.
Fabuła.
W obliczu nadchodzącej Apokalipsy ludzie nie chcą zmienić swojego postępowania, co więcej – nie są zainteresowani tym, co im zagraża. Trudno też zdobyć się na ludzkie gesty solidarności. Nadzieja tkwi w dzieciach, które są jedyną nadzieją na przetrwanie.

</doc>
<doc id="1336877" url="https://pl.wikipedia.org/wiki?curid=1336877" title="Alex Zanardi">
Alex Zanardi



</doc>
<doc id="1336878" url="https://pl.wikipedia.org/wiki?curid=1336878" title="Žerotín (kraj ołomuniecki)">
Žerotín (kraj ołomuniecki)

Žerotín (niem. Scherotein, Zerotein) – gmina w Czechach w powiecie Ołomuniec w kraju ołomunieckim.
Pierwsza wzmianka o miejscowości pochodzi z roku 1131.

</doc>
<doc id="1336882" url="https://pl.wikipedia.org/wiki?curid=1336882" title="Organizacja Współpracy Amazońskiej">
Organizacja Współpracy Amazońskiej



</doc>
<doc id="1336885" url="https://pl.wikipedia.org/wiki?curid=1336885" title="Jaskinia Kyzył-Koba">
Jaskinia Kyzył-Koba

Jaskinia Kyzył-Koba (ukr. Кизил -Коба, krym. Qızıl Qoba, Czerwona Jaskinia) – wapienna jaskinia o długości 17,4 km, znajdująca się na zachodnim skłonie głównego pasma Gór Krymskich.
Jest znana od VII w. p.n.e. Dzieli się na dwie części – bliższą (przed syfonem) i dalszą. Posiada kilkanaście korytarzy i wyjść, na niższym poziomie znajduje się podziemne jezioro. W jaskinia występuje również wyjątkowo różnorodna i różnokolorowa szata naciekowa.

</doc>
<doc id="1336886" url="https://pl.wikipedia.org/wiki?curid=1336886" title="Adam Kamiński (literat)">
Adam Kamiński (literat)

Adam Kamiński (ur. 1978 w Gdyni) – poeta, prozaik, dramaturg, krytyk literacki.
Jest autorem wielu opowiadań publikowanych na łamach czasopismach literackich m.in. w „Twórczości”, „Pograniczach”, „Tytule”, „Rzeczpospolitej Kulturalnej”.
Życiorys.
Jako poeta zadebiutował w 2000 roku tomem wierszy "Stąd, czyli z Raju". W 2006 wydał swój pierwszy zbiór opowiadań "Sam". W 2008 roku wyszła druga książka prozatorska "Kapłanka". Opowiadania z obu tomów tłumaczono na język angielski (transl. Antonia Lloyd-Jones). 15 czerwca 2007 Polskie Radio Program I wyemitowało jego debiutanckie słuchowisko "Wybrany", zrealizowane w Teatrze Polskiego Radia. 4 listopada III Program Polskiego Radia wyemitował kolejne słuchowisko "Przybysz", także zrealizowane przez Teatr Polskiego Radia. Dramat "Śmierć matki przełożonej", zrealizowany w 2009 roku przez Radio Gdańsk, został finalistą X Festiwalu Dwa Teatry; inscenizacja angielska tej sztuki (transl. Sean Bye) w The Invisible Theatre Company w maju 2013 roku. Współtwórca i sekretarz redakcji kwartalnika artystycznego „Bliza”. Członek Laboratorium Niedogmatycznej Duchowości. W 1999 został zwycięzcą czwartego konkursu poetyckiego „O Złote Pióro Sopotu”.

</doc>
<doc id="1336888" url="https://pl.wikipedia.org/wiki?curid=1336888" title="Beňov">
Beňov

Beňov – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 673 mieszkańców.

</doc>
<doc id="1336894" url="https://pl.wikipedia.org/wiki?curid=1336894" title="Bezuchov">
Bezuchov

Bezuchov – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 185 mieszkańców.

</doc>
<doc id="1336899" url="https://pl.wikipedia.org/wiki?curid=1336899" title="Theodor Meynert">
Theodor Meynert

Theodor Hermann Meynert (ur. 15 czerwca 1833 w Dreźnie, zm. 31 maja 1892 w Klosterneuburgu) – niemiecki lekarz, psychiatra, neuropatolog i neuronatom. Wprowadził do medycyny termin amencji.
Życiorys.
Urodził się 15 czerwca 1833 w Dreźnie, jako syn Hermanna Günthera Meynerta (1808–1895) i jego żony Marie z domu Emmering. Uczył się w wiedeńskim Piaristengymnasium, a następnie studiował medycynę na Uniwersytecie Wiedeńskim. Studia ukończył w 1861, w 1865 habilitował się. Od 1870 profesor psychiatrii i dyrektor uniwersyteckiej kliniki psychiatrycznej.
Uczniami Meynerta byli m.in. Siergiej Korsakow, Carl Wernicke, Auguste Forel, Władimir Serbski, Gabriel Anton, Carl Meyer, Karel Kuffner, Károly Schaffer, Franz Chvostek młodszy i Sigmund Freud. Freud pracował w Klinice Psychiatrycznej Meynerta w Wiedniu w 1883 roku. Meynert w późniejszym czasie zdystansował się do ucznia, krytykując jego zainteresowanie praktykami takimi jak hipnoza i ośmieszając pojęcie męskiej histerii. Meynert w znacznym stopniu wpłynął na prace niemieckiego neuropatologa Paula Flechsiga.
Dorobek naukowy.
Meynert zajmował się anatomią mózgu, patologią i fizjologią. Prowadził pionierskie badania nad topografią kory mózgu i szlaków nerwowych, dając podstawy pod cytoarchitektonikę ośrodkowego układu nerwowego. Zasługą Meynerta było też nadanie psychiatrii rangi nauki ścisłej, i powiązanie jej z neuroanatomią.

</doc>
<doc id="1336902" url="https://pl.wikipedia.org/wiki?curid=1336902" title="György Spiró">
György Spiró

György Spiró (wym. IPA: , ur. 4 kwietnia 1946 w Budapeszcie) – węgierski prozaik, dramatopisarz, eseista, tłumacz.
Życiorys.
Spiró jest synem inżyniera z Miszkolca. Ukończył literaturę węgierską i słowiańską na Uniwersytecie Budapeszteńskim. Jest eseistą, tłumaczem, dyrektorem teatrów i wykładowcą uniwersyteckim.
Pisarz i dramaturg.
Jest również autorem powieści "Kerengő" (Krużganek, 1974), "A jövevény" (Przybysz, 1990), bestsellerowej powieści "Fogság" (Niewola, 2005) oraz licznych dramatów, w tym "Szalbierza" (1987), "Dogrywki" (1998) i "Stłuczki" (2004), zbiorów esejów i opowiadań.
Spiró we wcześniejszych dziełach poruszał niekiedy tematykę żydowską. W swojej najobszerniejszej, ponad 900-stronicowej, powieści "Fogság" ("Niewola" 2005), opowiada o doświadczeniach dorastającego w Rzymie dynastii julijsko-klaudyjskiej żydowskiego chłopca Uri, tułacza wracającego do swoich korzeni. Powieść ta przez wielu krytyków na Węgrzech i za granicą uznana została za arcydzieło.
Tematyka polska w twórczości artysty.
Jest znawcą polskiej kultury, admirator Wyspiańskiego, ma w dorobku przekłady wszystkich jego dramatów i niektórych dramatów Gombrowicza. Dramaturgia Spiró jednoznacznie była inspirowana przez ideę „teatru ogromnego” Wyspiańskiego.
W 1969 r. pisarz zaczął uczyć się polskiego. Do Polski przyjeżdżał od początku lat 70., a kontakty z ówczesnym środowiskiem literackim i teatralnym rozbudziły zainteresowanie polskim dramatem. Przypadkiem natknął się na wydane w 1956 r. przez Ossolineum "Recenzje Teatralne Towarzystwa Iksów 1815-1819". W ten sposób w roku 1974 autor wierszy, kilku dramatów oraz jednej powieści znalazł temat, o którym będzie później mówił jako o wielkiej przygodzie swojego życia. Pięć lat poświęcił Spiró na badania realiów Warszawy z przełomu XVIII i XIX w., ówczesnej prasy, historii Teatru Narodowego i występujących w nim aktorów oraz na opracowanie tekstu.
W 1981 roku wydał osnutą wokół postaci Wojciecha Bogusławskiego powieść "Az Ikszek" (1981) ("Iksowie"), z powodu której w Polsce został oskarżony o szarganie narodowych świętości.
Była to książka o Bogusławskim w czasach po utracie niepodległości przez Polskę (postać aktora była pretekstem do przedstawienia beznadziejnych zmagań artystów walczących z cenzurą i represjami podobnie, jak walczyli pisarze w czasach dyktatury). Rzeczową analizę powieści przedstawił w „Pamiętniku Teatralnym” profesor Andrzej Sieroszewski, w „Literaturze na Świecie” Elżbieta Cygielska zaprezentowała fragmenty wybranych recenzji węgierskich.
Jerzy Robert Nowak, w latach 80. XX w. członek prokomunistycznego Stronnictwa Demokratycznego, wystąpił z ostrą krytyką książki "Iksowie". Oskarżył pisarza o antypolonizm i przedstawianie obrazu Polaków w bardzo niekorzystnym świetle. Książkę Spiró skrytykowali również Aleksander Gieysztor oraz István Csapláros, wieloletni kierownik katedry hungarystyki Uniwersytetu Warszawskiego. Nowak, po 1989 r. i swoim wystąpieniu z SD twierdził, książka ta została napisana na polecenie władz Węgierskiej Socjalistycznej Partii Robotniczej i miała na celu przeciwdziałanie ewentualnym wpływom zrywu „Solidarności” na społeczeństwo węgierskie.
Z krytyką Nowaka polemizowała Weronika Kasprzak. Jej zdaniem publikowane w „Zdaniu” teksty Nowaka sprawiają dziś wrażenie komiczne, gdyż autor skrupulatnie obliczył, na ilu stronach powieści padają pod adresem Staszica czy Niemcewicza słowa takie jak „głupiec” czy „idiota”. Kasprzak, a także Małgorzata Szpakowska w miesięczniku „Dialog” zarzuciły ponadto Nowakowi wyrywanie z kontekstu pojedynczych zdań.
W ocenie polskiego tłumacza Spiró, Mieczysława Dobrowolnego, wskutek interwencji Nowaka w wydziale kultury KC PZPR zablokowano wydanie powieści, zakazano pisarzowi wstępu do polskich bibliotek naukowych i odebrano mu możliwość przyjazdu do Polski w celu prowadzenia dalszych badań literackich, a także cofnięto obietnicę stypendium na badania archiwalne (pisarz pracował wówczas nad powieścią o Towiańskim). Niemniej, na Węgrzech książka zyskała drugie wydanie, zaś sam Spiró w przekonaniu Nowaka, wyrażanym przez niego jednakże dopiero po upadku systemu komunistycznego w Polsce i na Węgrzech, był mocno popierany przez węgierskie władze komunistyczne.
W oparciu o tę powieść w 1983 r. napisał następnie dramat pt. "Az imposztor" ("Szalbierz" 1987). Dramat ten stanowi przełom w twórczości Györgya Spiró – autor dzięki niemu zaistniał w teatrze węgierskim. Prapremiera tej sztuki w Teatrze im. Katony w 1983 roku w reżyserii Gábora Zsámbékiego stała się w Budapeszcie wydarzeniem teatralnym, zwłaszcza dzięki roli legendy sceny węgierskiej, aktora i reżysera Tamása Majora (którego cechami autor obdarzył postać "Mistrza"). Autor w formie tradycyjnej ujął jak najbardziej aktualne myśli na temat historii, władzy, teatru, a sztuka mówi o losach środkowo-wschodniej Europy przez historię polską. Wskutek skandalu z powieścią "Iksowie" nie doszedł do skutku także późniejszy przyjazd pisarza do Polski na prapremierę tegoż dramatu, wystawianego w 1987 r. przez warszawski teatr Ateneum. Po polskiej prapremierze sztuki autor wystosował specjalny list „Do polskiego widza”, w którym tłumaczy swoje intencje: „Polskiemu widzowi nie muszę zapewne wyjaśniać, że jej treść nie odpowiada rzeczywistym wydarzeniom z przeszłości (...) Natomiast Bogusławski mógł być takim autorem, jakim go ukazałem, a w każdym razie taki obraz tego człowieka mam przed oczyma po lekturze materiałów źródłowych i publikacji znakomitych historyków teatru”.
W 2009 wydano w Polsce powieść "Mesjasze" ("Messiások" 2007), opowiadającą historię Andrzeja Towiańskiego i jego sekty. W "Mesjaszach" Spiró „demitologizuje polskie legendy i odbrązowia część naszej historii, przywracając ją życiu”. W 2010 autor za tę powieść otrzymał Nagrodę „Angelus”.
Linki zewnętrzne.
 

</doc>
<doc id="1336909" url="https://pl.wikipedia.org/wiki?curid=1336909" title="Oreu">
Oreu



</doc>
<doc id="1336912" url="https://pl.wikipedia.org/wiki?curid=1336912" title="Slipstream Chipotle presented by H30">
Slipstream Chipotle presented by H30



</doc>
<doc id="1336914" url="https://pl.wikipedia.org/wiki?curid=1336914" title="Lady Oscar">
Lady Oscar



</doc>
<doc id="1336916" url="https://pl.wikipedia.org/wiki?curid=1336916" title="Centennial Light">
Centennial Light

Centennial Light – żarówka elektryczna o mocy 4 watów, ręcznie dmuchana, w której zastosowano włókno węglowe jako żarnik. Jedna z najdłużej działających na świecie. Znajduje się w siedzibie straży pożarnej na 4550 East Avenue w Livermore, w Kalifornii.
Żarówka została wyprodukowana pod koniec 1890 przez firmę Shelby Electric Company, którą zamknięto w 1914. Była ona zainstalowana w co najmniej czterech miejscach (m.in. w jednym z domów, garażu w centrum Livermore, z którego korzystała straż pożarna i policja oraz w Ratuszu). Jej długi okres eksploatacji został zauważony w 1972 przez reportera Mike'a Dunstana.
W 1976 w budynku straży pożarnej wybuchł pożar. W obawie przed uszkodzeniem żarówki odcięto od niej dopływ prądu. Akcja przeniesienia żarówki była w pełni zaplanowana, skoordynowana i wykonana przy eskorcie strażaków. Przerwa spowodowana zmianą źródła zasilania trwała 10 minut.
W 1972 została wpisana do Księgi rekordów Guinnessa w kategorii „najdłużej świecąca żarówka”. Zastąpiła wówczas inną żarówkę z Fort Worth w Teksasie. Rekord był ponawiany w kolejnych 16 edycjach Księgi. Przez następne lata (1988–2006) rekord żywotności żarówki nie był odnotowany, aż do kolejnego wpisu w 2007.
W rocznicę 100 lat działania w 2001 na cześć żarówki zorganizowano huczne przyjęcie.
Żarówka od 24 maja 2007 ma własną stronę internetową i jest monitorowana przez całą dobę.

</doc>
<doc id="1336925" url="https://pl.wikipedia.org/wiki?curid=1336925" title="Al-Gassim">
Al-Gassim



</doc>
<doc id="1336928" url="https://pl.wikipedia.org/wiki?curid=1336928" title="Reto Ziegler">
Reto Ziegler

Reto Ziegler (ur. 16 stycznia 1986 w Genewie) – szwajcarski piłkarz występujący na pozycji obrońcy lub lewego pomocnika. Od 2018 zawodnik w FC Dallas.
Kariera klubowa.
Reto Ziegler zawodową karierę rozpoczynał w 2002 roku w Grasshopper Club, z którym w debiutanckim sezonie wywalczył mistrzostwo kraju. Ziegler wystąpił wówczas w dziesięciu ligowych meczach, jednak w kolejnych rozgrywkach na boisku pojawił się już 28 razy. Na początku sezonu 2004/2005 szwajcarski piłkarz przeniósł się do Tottenhamu Hotspur. Występował tam głównie na pozycji lewego pomocnika, jednak zdarzało mu się także grywać jako obrońca. „Koguty” uplasowali się na dziewiątym miejscu w tabeli Premier League, a Ziegler wystąpił w 23 ligowych spotkaniach.
Latem 2005 roku Szwajcar został wypożyczony do Hamburger SV, w barwach którego rozegrał jedenaście meczów w Bundeslidze oraz zadebiutował w Pucharze UEFA. Na tej samej zasadzie w zimowym okienku transferowym Ziegler trafił do Wigan Athletic.
W 2006 roku powrócił do Tottenhamu, by zostać wypożyczony do kolejnego klubu, tym razem do włoskiej Sampdorii. W drużynie ze Stadio Luigi Ferraris Ziegler zadebiutował 18 lutego 2007 roku w pojedynku przeciwko Parmie, a pierwszego gola zdobył 21 kwietnia w spotkaniu z Messiną. Po wygaśnięciu umowy o wypożyczeniu, ekipa „Blucerchiati” 3 lipca postanowiła wykupić szwajcarskiego zawodnika na stałe. Od sezonu 2011/2012 zawodnik ten będzie reprezentował barwy Fenerbahçe SK, dokąd jest wypożyczony z Juventusu.
21 sierpnia 2013 roku został wypożyczony z Juventusu do US Sassuolo, czyli do beniaminka Serie A w sezonie 2013/2014. Swój debiut zaliczył w przegranym 2:0 meczu przeciwko Torino FC. W czasie swojego pobytu nie zdołał strzelić żadnej bramki.
W 2015 przeszedł do FC Sion. Debiut zaliczył w spotkaniu zakończonym remisem 1:1 z FC Basel, które odbyło się 14.02.2015 roku. Pierwszego gola dla drużyny zdobył 22.03.2015 w zwycięskim 3:0 meczu przeciw FC Thun. Ziegler spędził w klubie 3 sezony, w trakcie których zdobył 12 bramek.
25 września 2017 roku piłkarz podpisał kontrakt z FC Luzern. Swój debiut zaliczył 1.10.2017 roku w przegranym meczu z FC Thun, a swoją pierwszą bramkę zdobył 2.12.2017 roku w zwycięskim pojedynku ze swoim byłym klubem, FC Sion. 
W trakcie zimowego okienka transferowego, 2 stycznia 2018 roku, Ziegler podpisał umowę z amerykańskim zespołem FC Dallas. Swój pierwszy mecz rozegrał 4.03.2018 roku w spotkaniu przeciw Real Salt Lake zakończonym remisem 1:1. W trakcie swojej przygody w Major League Soccer Ziegler rozegrał łącznie 83 spotkania strzelając w nich 11 bramek.
25 lutego 2021 roku zawodnik podpisał kontrakt z FC Lugano. Debiut w klubie zaliczył 28.02.2021 roku w przegranym spotkaniu 2:0 przeciwko FC Lausanne-Sport, a swoją pierwszą bramkę zdobył 15.05.2021 w meczu przeciw FC Sion. W czasie 2,5 sezonu spędzonych w zespole, Reto Ziegler rozegrał 58 meczów strzelając w nich 7 goli.
1 stycznia 2023 roku piłkarz został zaprezentowany jako nowy zawodnik FC Sion. 
Kariera reprezentacyjna.
Ziegler ma za sobą występy w młodzieżowych reprezentacjach Szwajcarii. Dla drużyny do lat 21 rozegrał 25 meczów i strzelił 2 bramki. W seniorskiej kadrze Ziegler zadebiutował 26 marca 2005 roku w zremisowanym 0:0 meczu przeciwko Francji w ramach eliminacji do mistrzostw świata. W kadrze na mundial Ziegler ostatecznie się jednak nie znalazł.

</doc>
<doc id="1336931" url="https://pl.wikipedia.org/wiki?curid=1336931" title="Radio Silesia">
Radio Silesia

Radio Silesia – prywatna lokalna rozgłośnia informacyjno-muzyczna nadająca z Zabrza. Istnieje od 2014 roku.
Stacja rozpoczęła nadawanie po północy 1 lipca 2014 roku. Nadaje na częstotliwości 96,2 FM w miejscu Radia Plus Śląsk. Nadajnik umieszczony jest na kominie Elektrociepłowni Zabrze. Studio radiowe znajduje się w siedzibie Wyższej Szkoły Technicznej w Zabrzu.
Większościowym udziałowcem jest Arkadiusz Hołda, a mniejszościowym – diecezja gliwicka. Programy o charakterze społeczno-religijnym organizowane przez diecezję zajmują 12% czasu antenowego – podobnie jak było w przypadku Radia Plus. W ramówce dominuje muzyka z lat 90 i śląskie szlagiery, 2000-2009 i współczesnych. Grupę docelową stanowią radiosłuchacze w wieku 30-50 lat. . Na początku swojej działalności w radiu istniała redakcja informacyjna, jednak obecnie ze stacją nie współpracują reporterzy, a ramówka opiera się na trzech głównych audycjach.
Radio Silesia współpracuje z Telewizją TVS.

</doc>
<doc id="1336932" url="https://pl.wikipedia.org/wiki?curid=1336932" title="Estádio do Bessa">
Estádio do Bessa

Estadio do Bessa – stadion piłkarski położony w dzielnicy Porto, Boaviście. Na stadionie swoje mecze domowe rozgrywa zespół Boavisty Porto.
Podobnie jak większość stadionów zbudowanych na Euro 2004 tak i stadion Estadio do Bessa został zbudowany na bazie starego stadionu klubu. Łączny koszt budowy stadionu wyniósł około 45,000,000 euro. Stadion został zaprojektowany w 1999 roku przez portugalską firmę architektoniczną, Grupo3. Całkowita pojemność stadionu wynosi 28,263 miejsc.

</doc>
<doc id="1336933" url="https://pl.wikipedia.org/wiki?curid=1336933" title="Radio Silesia Club">
Radio Silesia Club



</doc>
<doc id="1336937" url="https://pl.wikipedia.org/wiki?curid=1336937" title="CA Bandeirante">
CA Bandeirante

Clube Atlético Bandeirante - brazylijski klub piłkarski z siedzibą w Núcleo Bandeirante wchodzącym w skład Dystryktu Federalnego.
Historia.
"Bandeirante" założony został 15 października 1994 roku. Początkowo klub nazywał się "Bandeirante Esporte Clube", potem "Associação Desportiva Comercial Bandeirante", a następnie zmienił nazwę na "Clube Atlético Bandeirante".
Klub w 2005 roku spadł do II ligi stanowej, a w 2006 - do III ligi.

</doc>
<doc id="1336938" url="https://pl.wikipedia.org/wiki?curid=1336938" title="Live Four">
Live Four

Live Four to kompilacja nagrań na żywo utworów Coil. Album był pierwszym z serii czterech (kolejnymi były "Live Three", "Live Two" i "Live One"), później wydanych łącznie jako box-set "The Key To Joy Is Disobedience".
Utwory "Bang Bang" i "An Unearthly Red" zostały zarejestrowane 27 października 2002 w Pradze. "I Am Angie Bowie (Sine Waves)", "Last Rites Of Spring", "Are You Shivering", "Amethyst Deceivers", "The Universe Is A Haunted House", "Ostia" i "I Don't Want To Be The One" to nagrania z wiedeńskiego Flex z 29 października 2002.
"I Am Angie Bowie (Sine Waves)", "The Universe Is A Haunted House", "Bang Bang" i "An Unearthly Red" nigdy wcześniej nie ukazały się na studyjnych albumach Coil. "Last Rites Of Spring" została wcześniej nagrana jako "The Last Rites Of Spring" na album "Gold Is The Metal With The Broadest Shoulders". Studyjne nagranie "Are You Shivering?" znajduje się na albumie "Musick To Play In The Dark Vol. 1". Utwór "Amethyst Deceivers" pierwotnie znalazł się na singlu CD/7" "Autumn Equinox". Nagranie zamieszczone na "Live Four" jest znacznie wolniejsze i przypomina bardziej "The Last Amethyst Deceiver" z wydanego w późniejszym czasie "The Ape Of Naples". "A Warning From The Sun" znany był wcześniej jako "A Warning From The Sun (For Fritz)" z singla CD "Summer Solstice". "Ostia" z albumu koncertowego to nagranie "Ostia (The Death Of Pasolini)" ze studyjnego albumu "Horse Rotorvator", znacznie wolniejsza od oryginalnej. "I Don't Want To Be The One" pochodzi z płyty "Astral Disaster". "Bang Bang" to ich wykonanie piosenki autorstwa Sonny'ego Bono. 
Tekst "An Unearthly Red" nawiązuje do oświadczenia prezydenta USA George'a W. Busha "Bóg powiedział mi, abym zakończył tyranię w Iraku" ("God told me to end the tyranny in Iraq"). Utwór został też nagrany przez Danny'ego Hyde'a pod tytułem "An Unhealthy Red".
Z tyłu okładki albumu CD znajduje się zapowiedź wydania DVD i na winylu. Do tej pory oba wydawnictwa się nie ukazały.
Według informacji we wkładce "Coil tworzyli: Jhon Balance, Peter Christopherson, Ossian Brown &amp; Thighpaulsandra".

</doc>
<doc id="1336939" url="https://pl.wikipedia.org/wiki?curid=1336939" title="Fabryki Sprzętu i Narzędzi Górniczych Grupa Kapitałowa FASING">
Fabryki Sprzętu i Narzędzi Górniczych Grupa Kapitałowa FASING



</doc>
<doc id="1336940" url="https://pl.wikipedia.org/wiki?curid=1336940" title="Clube Atlético Bandeirante">
Clube Atlético Bandeirante



</doc>
<doc id="1336943" url="https://pl.wikipedia.org/wiki?curid=1336943" title="Associação Desportiva Comercial Bandeirante">
Associação Desportiva Comercial Bandeirante



</doc>
<doc id="1336945" url="https://pl.wikipedia.org/wiki?curid=1336945" title="Russula ochroleuca">
Russula ochroleuca



</doc>
<doc id="1336946" url="https://pl.wikipedia.org/wiki?curid=1336946" title="Estádio Metropolitana">
Estádio Metropolitana



</doc>
<doc id="1336949" url="https://pl.wikipedia.org/wiki?curid=1336949" title="Tamaryny">
Tamaryny



</doc>
<doc id="1336950" url="https://pl.wikipedia.org/wiki?curid=1336950" title="Parc Astérix">
Parc Astérix

Parc Astérix – park rozrywki otwarty 30 kwietnia 1989 roku w miejscowości Plailly we Francji, około 35 km na północ od Paryża, poświęcony Asteriksowi (bohaterowi Alberta Uderzo i René Goscinnego).
Atrakcje.
Kolejki górskie.
Istniejące.
Na rok 2022 w parku znajdowało się 7 czynnych kolejek górskich:
Usunięte.
Na rok 2022 z 8 wybudowanych w historii parku kolejek górskich 1 została usunięta:
W budowie.
Na rok 2022 w parku trwała budowa 1 nowej kolejki górskiej:

</doc>
<doc id="1336953" url="https://pl.wikipedia.org/wiki?curid=1336953" title="Przylądek strachu">
Przylądek strachu



</doc>
<doc id="1336954" url="https://pl.wikipedia.org/wiki?curid=1336954" title="Simon Reynolds">
Simon Reynolds

Simon Reynolds (ur. 11 kwietnia 1969 w Toronto) – kanadyjski aktor.

</doc>
<doc id="1336955" url="https://pl.wikipedia.org/wiki?curid=1336955" title="Nokia 5700">
Nokia 5700

Nokia 5700 – smartfon firmy Nokia. Należy on do linii muzycznych telefonów Nokii, Nokia Xpress Music. Powstał w 2007 roku.

</doc>
<doc id="1336958" url="https://pl.wikipedia.org/wiki?curid=1336958" title="Pierre-Antoine Dupont de l’Étang">
Pierre-Antoine Dupont de l’Étang

Pierre-Antoine, książę Dupont de l’Étang (ur. 4 lipca 1765 w Chabanais, zm. 9 marca 1840 w Paryżu) – francuski generał i (przez krótki czas) minister wojny.
Życiorys.
W latach 1784–1787 służył w armii Zjednoczonych Prowincji, w armii francuskiej od roku 1791, został przydzielony do sztabu Armii Północy. Wyróżnił się w bitwie pod Valmy, a w roku 1793 w bitwie pod Menin zmusił do kapitulacji cały austriacki pułk. W roku 1795 został generałem brygady, a w roku 1797 generałem dywizji. Poparł zamach stanu 18 brumaire’a i w roku 1800 był szefem sztabu Berthiera, walczył pod fortem Bard i w bitwie pod Marengo, a następnie pokonał przeważające siły austriackie w bitwie pod Pozzolo. Za zasługi w tej kampanii spotkał go honor podpisywania z Melasem rozejmu w Alessandrii. W roku 1805 dowodził dywizją w korpusie Neya. 11 października na czele 6 tys. ludzi zaatakował 20 tys. zgrupowanie wojsk Macka pod Haslach, ten zaś przekonany, że zetknął się z głównymi siłami Francuzów wycofał się, tracąc 4 tys. ludzi. W ten sposób walnie przyczynił się do okrążenia Austriaków pod Ulm. 11 listopada tego samego roku, przybywając na pomoc okrążonej przez Kutuzowa pod Dürnstein dywizji Gazana uratował ją od zagłady. W latach 1806 i 1807 w korpusie Bernadotte'a wziął udział w I wojnie polskiej. Odniósł zwycięstwo pod Braniewem w dniu 26 lutego 1807 r. gdy na czele swojej dywizji wzmocnionej 3 pułkami lekkiej kawalerii, atakując dwoma kolumnami odbił miasto i rozbił zgrupowanie pruskiego generała von Plötza, kończąc kampanię zimową w Prusach. Gdy w dniu 6 czerwca 1807 r. podczas bitwy o Spędy marszałek Bernadotte odniósł ranę, natychmiast powierzył dowództwo korpusu generałowi Dupont, jednak Napoleon rychło mianował na to miejsce generała Victora. Wyróżnił się pod Frydlandem, gdzie wieczorem na czele swojej dywizji pokonał rosyjską gwardię, a następnie po przekroczeniu brodu zaatakował lewą flankę rosyjskiego centrum. Uznany za „bohatera dnia”, w nagrodę za swoją postawę Dupont został kawalerem Legii Honorowej i od tego momentu był uważany za człowieka, którego awans na marszałka jest tylko kwestią czasu. W roku 1808 Napoleon postawił go na czele samodzielnego korpusu i wysłał do Hiszpanii. Po zdobyciu Madrytu Dupont otrzymał od cesarza tytuł księcia, po czym został wysłany do Andaluzji. Dupont złupił tam Kordowę, a następnie w obliczu powszechnego antyfrancuskiego powstania nie mógł się zdecydować ani na porzucenie wozów taborowych z łupami, ani na energiczne działania, i ostatecznie, nie wykorzystując wszystkich szans przebicia się przez pierścień wojsk Castañosa 22 lipca kapitulował pod Bailén. Wbrew postanowieniom zawartej wówczas konwencji żołnierze Duponta nie zostali odesłani do Francji, ale umieszczeni na pontonach w Kadyksie, gdzie wielu z nich zmarło. Sam Dupont wrócił do Francji i został osadzony w więzieniu oraz pozbawiony swoich tytułów, w roku 1809 zwolniony, w roku 1812 zdegradowany i umieszczony w forcie Joux, a potem w cytadeli w Doullens. Po powrocie Burbonów przeszedł natychmiast na ich stronę i od maja do grudnia w roku 1814 był ministrem wojny. Próbował organizować opór przeciw Napoleonowi wracającemu z Elby, po jego zwycięstwie został ponownie zdegradowany. Po ostatecznym upadku Napoleona był m.in. ministrem stanu i członkiem prywatnej rady królewskiej, a w latach 1815–1830 deputowanym z Charente. W roku 1832 odsunął się w zacisze domowe, opublikował książkę o sztuce wojennej oraz zbiory listów z kampanii w Austrii i Hiszpanii.

</doc>
<doc id="1336961" url="https://pl.wikipedia.org/wiki?curid=1336961" title="Pierre Antoine Dupont de l'Étang">
Pierre Antoine Dupont de l'Étang



</doc>
<doc id="1336964" url="https://pl.wikipedia.org/wiki?curid=1336964" title="The Ape of Naples">
The Ape of Naples

The Ape Of Naples to ostatni album grupy Coil wydany przed jej rozwiązaniem. Został wydany po śmierci Johna Balance'a, zmarłego 13 listopada 2004. Roboczy tytuł albumu brzmiał "Fire of the Mind".
Na albumie znalazły się m.in. kompozycje pochodzące z albumu nagrywanego (i ostatecznie nieukończonego) dla Nothing Records, "Backwards". Pozostałe utwory znalazły się na wydanym w 2008 roku "The New Backwards". Ostatni utwór na płycie jest przeróbką tytułowej piosenki z programu telewizyjnego produkcji BBC, "Are You Being Served?", w którym wykorzystano słowa Balance'a wypowiedziane podczas ostatniego występu na żywo, na Electronic Arts Festival w 2004 roku. Album został początkowo wydany w digipaku wydrukowanym w Wielkiej Brytanii, ale z powodu niskiej jakości okładek, wydrukowano nowe w Tajlandii.
Album jest kompilacją nagrań powstałych między 1993 a 2004 rokiem, w tym nagrań na żywo i remiksów, opracowanych przez Petera Christophersona w 2005 roku.
Lista utworów.
3X12".
Strona A:
Strona B:
Strona C:
Strona D:
Strona E:
Strona F:
4X12" (wydany razem z "The New Backwards").
LP1
LP2
LP3
LP4: The New Backwards
Side A:
Side B:

</doc>
<doc id="1336966" url="https://pl.wikipedia.org/wiki?curid=1336966" title="Leptonycteris nivalis">
Leptonycteris nivalis



</doc>
<doc id="1336967" url="https://pl.wikipedia.org/wiki?curid=1336967" title="Sd.Kfz.6/3">
Sd.Kfz.6/3

Sd.Kfz.6/3 (7,62cm FK(r) auf 5t Zgkw) – niemiecki niszczyciel czołgów z okresu II wojny światowej, zbudowany w małej serii dla oddziałów Afrika Korps generała Erwina Rommla stacjonujących w północnej Afryce. Pojazd powstał przez zamontowanie na podwoziu ciągnika półgąsienicowego Sd.Kfz.6 zdobycznej radzieckiej armaty polowej 76,2 mm F-22, zaadaptowanej do celów przeciwpancernych. W publikacjach powszechnie, lecz błędnie nazywany jest "Diana".
Budowa.
Armata była ustawiona w wysokiej pudełkowatej nadbudówce z tyłu pojazdu, opancerzonej płytami grubości 5 mm, odkrytej od góry. Podwozie pojazdu, silnik i kabina kierowcy nie były zmodyfikowane w stosunku do bazowego ciągnika SdKfz.6 (Büssing NAG BN9b) i nie były opancerzone. Armata została ustawiona na nieco jedynie zmodyfikowanej oryginalnej lawecie, wraz z kołami. Strzelała ona do przodu pojazdu ponad kabiną kierowcy, z niewielkim zakresem ruchu, po 30° na boki. Samo działo oznaczane było przez Niemców jako FK296(r) lub FK36(r) (nie była to specjalna przeciwpancerna wersja armaty F-22 Pak 36(r), lecz armata polowa w oryginalnej postaci). Pojazd mógł przewozić do 100 nabojów, dalsze 40 mogło być przewożone na przyczepie SdAnh.32. Od góry przedział bojowy mógł być przykryty brezentowym dachem. 
Produkcja i użycie.
Prototyp został zbudowany przez zakłady Alkett w Niemczech i przeszedł testy we wrześniu 1941. Budowa dziewięciu pojazdów seryjnych miała miejsce w listopadzie-grudniu 1941 roku w zakładach Alkett, na dostarczonych podwoziach.
Pierwsze 6 sztuk tego typu pojazdów dotarły na front do Afryki w styczniu 1942 roku, wyposażony został w nie 605. dywizjon przeciwpancerny ("Panzer-Jäger-Abteilung (Sfl) 605"). Wzięły one udział bezpośrednio pod rozkazami Rommla w niemieckiej ofensywie 21 stycznia 1942 roku. W lutym dotarły ostatnie trzy pojazdy, po czym 605. dywizjon włączono w marcu w skład 90 Dywizji Lekkiej. Do 25 maja 1942 roku (operacja Venezia) utracono 2 pojazdy, do początku lipca łącznie 6 pojazdów. Kolejny pojazd utracono podczas niemieckich prób natarcia, przed 31 sierpnia 1942. Do 2 grudnia 1942 roku utracono w walkach wszystkie pojazdy.
Armata miała bardzo duże możliwości zwalczania czołgów na większych odległościach, mimo że w przeciwieństwie do zmodyfikowanej armaty 7,62 cm PaK 36(r), przyrządy celownicze armaty FK(r) nie były dobrze dostosowane do ognia przeciwpancernego. Główną wadą pojazdów była wysoka, zwracająca uwagę sylwetka (w niemieckich raportach określano ją jako cel "wielki, jak wrota od stodoły"). Ponadto, lekki pancerz zapewniał tylko częściową ochronę przed odłamkami i pociskami broni strzeleckiej. 
Kwestia oznaczeń.
Pojazd otrzymał oznaczenie SdKfz.6/3, pełne określenie brzmiało "7,62cm FK(r) auf 5t Zgkw (=Zugkraftwagen)" - armata polowa 76,2 mm (rosyjska) na ciągniku 5-tonowym lub: "7,62cm FK(r) auf gp. Sfl (=Selbstfahrlafette)" - na opancerzonej lawecie samobieżnej (stosowano też w dokumentach inne wariacje oznaczeń). W publikacjach pojazd ten często nazywany jest "Diana", lecz z dokumentów niemieckich wynika, że Diana była nazwą ulepszonego niszczyciela czołgów, opracowanego przez Alkett w połowie 1942 na bazie pierwszego prototypu SdKfz.6/3, uzbrojonego w armatę przeciwpancerną 7,62 cm PaK 36(r), o mniejszej masie 10,5 t i nieco lepszym opancerzeniu (odpornym na karabinowe pociski przeciwpancerne).

</doc>
<doc id="1336968" url="https://pl.wikipedia.org/wiki?curid=1336968" title="Barbara Frittoli">
Barbara Frittoli

Barbara Frittoli (ur. 19 kwietnia 1967 w Mediolanie) – włoska śpiewaczka, sopran.
Dyskografia.
DVD

</doc>
<doc id="1336970" url="https://pl.wikipedia.org/wiki?curid=1336970" title="José Carlos">
José Carlos

José Carlos da Silva José (ur. 22 września 1941 w Vila Franca de Xira) – portugalski piłkarz, obrońca. Brązowy medalista MŚ 66. Długoletni zawodnik Sportingu.
Karierę zaczynał w GD Fabril. W sezonie 1962/1963 podpisał kontrakt ze Sportingiem. Dwukrotnie zostawał mistrzem Portugalii (1966 i 1970), triumfował w Pucharze Portugalii. W 1964 znajdował się wśród zwycięzców Pucharu Zdobywców Pucharów.
W reprezentacji Portugalii zagrał 36 razy. Debiutował 19 marca 1961 w meczu z Luksemburgiem, ostatni raz zagrał w 1971. Podczas MŚ 66 zagrał w dwóch meczach, półfinale i spotkaniu o trzecie miejsce.

</doc>
<doc id="1336971" url="https://pl.wikipedia.org/wiki?curid=1336971" title="Jose Carlos">
Jose Carlos



</doc>
<doc id="1336972" url="https://pl.wikipedia.org/wiki?curid=1336972" title="Polak, Węgier, dwa bratanki">
Polak, Węgier, dwa bratanki



</doc>
<doc id="1336974" url="https://pl.wikipedia.org/wiki?curid=1336974" title="José Carlos da Silva José">
José Carlos da Silva José



</doc>
<doc id="1336975" url="https://pl.wikipedia.org/wiki?curid=1336975" title="Auguste-Henri Forel">
Auguste-Henri Forel



</doc>
<doc id="1336977" url="https://pl.wikipedia.org/wiki?curid=1336977" title="Polak Węgier dwa bratanki">
Polak Węgier dwa bratanki



</doc>
<doc id="1336979" url="https://pl.wikipedia.org/wiki?curid=1336979" title="Linia kolejowa nr 245">
Linia kolejowa nr 245

Linia kolejowa nr 245 Aleksandrów Kujawski – Ciechocinek – jednotorowa, zelektryfikowana linia kolejowa znaczenia miejscowego w województwie kujawsko-pomorskim. Na całym przebiegu posiada również status linii o znaczeniu państwowym. Od 2011 roku linia ta nie jest użytkowana. W czerwcu 2014 na linii przywrócono połączenia sezonowe, które zawieszono we wrześniu tego samego roku. 
Historia.
Linia została otwarta w 1867 roku jako odnoga linii kolejowej warszawsko-bydgoskiej. Na linii kursowały wtedy pociągi relacji Aleksandrów Kujawski - Ciechocinek i Ciechocinek - Aleksandrów Kujawski. 31 maja 1985 r. linia została zelektryfikowana. Do początków lat dziewięćdziesiątych XX wieku odbywał się po niej również ruch towarowy, głównie transport soli ze znajdującej się na obrzeżach Ciechocinka warzelni. 1 czerwca 2008 roku Urząd Marszałkowski w Toruniu zmienił całkowicie ofertę przewozową na linii – liczbę pociągów ograniczono z 15 do 5 na dobę. Pozostała tylko jedna para pociągów Aleksandrów Kujawski - Ciechocinek, a pozostałe 4 kursowały na trasie Ciechocinek - Aleksandrów Kujawski - Toruń Wschodni.
Linia ma przede wszystkim znaczenie turystyczne. Łączy uzdrowisko w Ciechocinku z linią kolejową nr 18 Kutno - Piła Główna w Aleksandrowie Kujawskim. Pod wpływem protestów Wojciecha Skotnickiego, radnego Powiatu Aleksandrowskiego, z dniem 14 grudnia 2008 roku wznowiono regularne połączenia z Aleksandrowem Kujawskim i Toruniem w ilości 12 pociągów na dobę. W godzinach przedpołudniowych dwa pociągi z Ciechocinka dojeżdżają do stacji Toruń Wschodni. Dnia 28 maja 2009 roku spółka o ówczesnej nazwie PKP Przewozy Regionalne zlikwidowała w Ciechocinku kasę biletową; jako argument podano niski przychód z tytułu sprzedaży biletów na pociągi tej spółki.
Od dnia 11.12.2011 na linii nastąpiło całkowite wstrzymanie ruchu pociągów osobowych. Dnia 21 czerwca 2014 roku prywatny przewoźnik Arriva RP wznowił w soboty i niedziele w okresie do 28 września 2014 roku połączenia kolejowe ze stacją Toruń Wschodni, na odcinku od Ciechocinka do Aleksandrowa Kujawskiego na zasadach komercyjnych. 
Przewoźnicy.
Przewozy Regionalne.
Do 11 grudnia 2011 przewozy kolejowe na linii obsługiwały Przewozy Regionalne.
Arriva RP.
Od 21 czerwca 2014 do 28 września tego samego roku prywatny przewoźnik Arriva RP wznowił połączenia weekendowe ze stacją Toruń Wschodni.
TurKol.
16 kwietnia 2016 przewoźnik kolejowy TurKol zorganizował prowadzony zabytkowym parowozem pociąg turystyczny "Tężnia" relacji Toruń Gł - Ciechocinek.
Stowarzyszenie Kolejowych Przewozów Lokalnych.
W 2018 roku polski prywatny przewoźnik kolejowy SKPL wyrażał zainteresowanie uruchomieniem pociągów osobowych na linii nr 245, lecz do realizacji połączeń prowadzonych przez owego przewoźnika nie doszło.
Czas jazdy.
Czas jazdy pociągiem ze stacji początkowej w Aleksandrowie Kujawskim do Ciechocinka według rozkładu wynosił 10 minut, zaś powrót zajmował 11 minut.
Maksymalne prędkości.
W obu kierunkach na całej długości linii prędkość maksymalna wynosi 40 km/h (przy prędkości konstrukcyjnej 80 km/h).

</doc>
<doc id="1336980" url="https://pl.wikipedia.org/wiki?curid=1336980" title="Steve Valentine">
Steve Valentine

Steve Valentine (ur. 26 października 1966) − brytyjsko-amerykański aktor, magik, muzyk.
W serialu "Jordan" grał rolę doktora Nigela Townsenda. Występował również w filmach: "Marsjanie atakują!" (1996), "Spider-Man 3" (2007). Gościnnie pojawiał się w serialach: "Dr House", "Detektyw Monk", "Orły z Bostonu", "Czarodziejki", "Dharma i Greg", "JAG − Wojskowe Biuro Śledcze".

</doc>
<doc id="1336994" url="https://pl.wikipedia.org/wiki?curid=1336994" title="Simon Estes">
Simon Estes

Simon Estes (ur. 2 lutego 1938 w Centerville) – amerykański śpiewak operowy, bas-baryton. 
Kariera.
Urodził się w rodzinie górniczej. Podjął studia na uniwersytecie w Iowa, nie myśląc o karierze śpiewaka, jednak śpiewając w szkolnym chórze został przypadkowo dostrzeżony i nakłoniony do zmiany planów. W 1964 r. rozpoczął naukę w Juilliard School już jako bas-baryton. Rok później zadebiutował na scenie w roli Amonasro w Aidzie, która to rola miała stać się jego jedną z najsłynniejszych kreacji. Międzynarodowa sława przyszła jednak w 1966 r. razem z drugą lokatą w moskiewskim konkursie muzyki Piotra Czajkowskiego. W 1978 r. zagrał tytułową rolę w Latającym Holendrze w operze berlińskiej zostając pierwszym ciemnoskórym artystą wykonującym na tej scenie pierwszoplanową rolę. W 1985 r. ponownie zaprezentował tę rolę na festiwalu w Bayreuth, a nagranie tego wystąpienia zostało uznane za jedno z najlepszych w historii wykonań tej roli. W tym samym roku Estes zagrał także Porgy'ego w operze "Porgy i Bess". Śpiewał na najsłynniejszych scenach operowych na świecie, a także wykonywał partie wokalne w nagraniach oratoriów i symfonii
Częściowo z powodu koloru skóry bardzo długo nie był, mimo rosnącej sławy, do Metropolitan Opera, gdzie w końcu zadebiutował w 1982 r. w Tannhäuserze. Wielokrotnie doznawał rasistowskich uprzedzeń Partnerował Leontyne Price w jej pożegnalnym występie w Metropolitan Opera, grając ponownie Amonasro. W swojej karierze stworzył ponad 100 ról, z których obok Amonasro najwyżej cenione były kreacje wagnerowskie. W 2000 r. na prośbę potomków Martina Luthera Kinga wykonywał oratorium na uroczystościach rocznicy jego śmierci. W ostatnim czasie prezentował się na amerykańskich scenach w roli Komandora w Don Giovannim oraz występował razem z chórem Wartburg. 
Działalność edukacyjna i dobroczynna.
Pozostaje aktywnym artystą scenicznym, równocześnie wykładając na uniwersytecie bostońskim oraz w Juilliard School. Równocześnie jest przewodniczącym Fundacji Edukacyjnej Simona Estesa, która funduje stypendia dla uzdolnionych muzycznie młodych ludzi. Przewodniczy również Międzynarodowej Fundacji na rzecz Dzieci, przeznaczającej środki finansowe dla potrzebujących dzieci Szwajcarii i Bułgarii. Uczestniczy w działaniach artystycznych na rzecz Afryki oraz walki z AIDS.

</doc>
<doc id="1336996" url="https://pl.wikipedia.org/wiki?curid=1336996" title="Al-Baha">
Al-Baha

Al-Baha (arab. الباحة "Al-Bāḩah") – miasto w południowo-zachodniej Arabii Saudyjskiej. Jest siedzibą administracyjną prowincji Al-Baha. W 2010 roku liczyło około 95 tys. mieszkańców.

</doc>
<doc id="1336997" url="https://pl.wikipedia.org/wiki?curid=1336997" title="Al Bahah">
Al Bahah



</doc>
<doc id="1336998" url="https://pl.wikipedia.org/wiki?curid=1336998" title="Nowe ruchy społeczne">
Nowe ruchy społeczne

Nowe ruchy społeczne – określenie rozmaitych ruchów powstałych na fali kontestacji młodzieżowej lat 60. XX wieku, przede wszystkim ekologicznych, feministycznych, pacyfistycznych, antynuklearnych oraz ruchów mniejszości seksualnych i ruchów działających na rzecz praw człowieka. Określa się je jako „nowe” dla odróżnienia od „starych” ruchów socjalistycznych i komunistycznych. Od lat 80. często znajdują polityczną reprezentację w partiach Zielonych, obecnie często włączają się w działania ruchu alterglobalistycznego. Problematyka nowych ruchów społecznych zajmuje ważne miejsce m.in. w teoriach socjologicznych Alaina Touraine’a, Clausa Offego, Ernesto Laclau i Chantal Mouffe oraz Immanuela Wallersteina.
Nowe ruchy społeczne w socjologii.
Według Clausa Offego nowe ruchy społeczne to przede wszystkim nowa formuła polityki wypracowana przez ten nurt kontestacji, który odrzucił terroryzm jako środek walki o swoje cele. W odróżnieniu od starych ruchów społecznych, które instytucjonalizowały się w postaci partii politycznych i związków zawodowych, a więc masowych, hierarchicznych organizacji, nowe ruchy przyjmują bardzo zróżnicowane formy organizacyjne, od grup nieformalnych i stowarzyszeń po ponadnarodowe sieci. Nowe ruchy społeczne w odróżnieniu od starych nie tworzą wszechobejmujących projektów zmiany społecznej, lecz koncentrują się na walce w specyficznym dla siebie obszarze (np. pacyfizm, prawa kobiet, ekologia).
Immanuel Wallerstein analizuje nowe ruchy społeczne w kontekście niepowodzenia „rewolucji w systemie-świecie” roku 1968. Wallerstein traktuje je jako kolejny – po ruchach socjalistycznych, narodowowyzwoleńczych i antykolonialnych – typ ruchów antysystemowych. Charakterystyczne jest dla nich to, że nie tworzą jednej organizacji, lecz współpracują ze sobą w luźnej sieci, dzięki czemu unika się konieczności ustalania hierarchii postulatów.
Z kolei Anthony Giddens twierdzi, że pojawienie się nowych ruchów społecznych oznacza przejście do refleksyjnej nowoczesności, w której „polityka emancypacji” ustępuje miejsca „polityce życia”. Problemy ekonomiczne zostały rozwiązane i straciły polityczne znaczenie. Ważne są natomiast kwestie związane z tożsamością jednostek i ich stylem życia, zwłaszcza seksualnością.
Krytyka.
Nowe ruchy społeczne spotykają się z różnorodną krytyką. Najczęstsze zarzuty dotyczą koncentracji na niszowych problemach (ruchy „jednej sprawy”) kosztem ogólniejszych politycznych projektów, maskowania realnych konfliktów ekonomicznych przez powierzchowne spory o kulturę oraz niezdolności wielu nowych ruchów do budowania sojuszy z innymi ruchami, co prowadzi do przekształcenia polityki w lobbing.
Nowe ruchy społeczne w Polsce.
W Polsce nowe ruchy społeczne zaczęły powstawać w połowie lat 80. Najgłośniejsze wśród nich były: Wolność i Pokój, „Wolę Być”, Pomarańczowa Alternatywa. Połowa lat 80. to również czas kształtowania się ruchu feministycznego i gejowskiego. Dla ruchu feministycznego przełomowy by przegląd filmów kobiecych w kinie „Kultura” wiosną 1986 roku, zaś środowiska gejowskie zaczęły organizować się w odpowiedzi na Akcję „Hiacynt” W okresie tym najważniejsze obszary konfrontacji z państwem dotyczyły przymusowego poboru do wojska oraz planowanych inwestycji w elektrownię jądrową w Żarnowcu.
Po roku 1989 nowe ruchy społeczne nie odgrywały wielkiej roli w polskiej polityce. Walczyły wówczas o prawo do odmowy służby w wojsku jak Stowarzyszenie OBJECTOR (broniąc m.in. uwięzionego za to Romana Gałuszki) oraz o rezygnację z budowy zapory w Czorsztynie i odcinka autostrady A4 przez Górę Św. Anny. Część ruchu feministycznego walczyła o referendum w sprawie planowanego zakazu aborcji. Klęska w tych sprawach osłabiła na wiele lat ruchy społeczne.
Nowe ruchy społeczne zaczęły odżywać w Polsce po roku 2000. Znakiem tego była pierwsza Manifa (2000), konflikt o marsze równości w Warszawie, Krakowie i Poznaniu (2004-2005), który zmobilizował wiele osób do poparcia postulatów tych ruchów oraz konflikt dotyczący budowy obwodnicy Augustowa, która miała przechodzić przez dolinę Rospudy (2007).

</doc>
<doc id="1336999" url="https://pl.wikipedia.org/wiki?curid=1336999" title="Al-Bahah">
Al-Bahah



</doc>
<doc id="1337000" url="https://pl.wikipedia.org/wiki?curid=1337000" title="Tadeusz Kupidura">
Tadeusz Kupidura

Tadeusz Kupidura (ur. 14 marca 1950 w Skaryszewie) - polski biznesmen, właściciel firmy Jadar, pierwszego i największego w Polsce producenta kostki brukowej i galanterii betonowej, właściciel, prezes i sponsor strategiczny klubu siatkarskiego, Jadaru Sport Radom, istniejącego w latach 2003-11.
Życiorys.
Studiował w Wyższej Oficerskiej Szkole Lotniczej w Dęblinie, natomiast studia ukończył na Politechnice Śląskiej. W 1989 roku założył Jadar, którego nazwa pochodzi od imion jego synów, Jarosława i Dariusza. Jego przedsiębiorstwo rozszerzyło się do 9 fabryk i 2 składów fabrycznych. W 2004 przeniósł centralę firmy do Radomia.
W 2003 jego firma została tytularnym sponsorem siatkarzy RTS-u. W grudniu tego roku objął stanowisko prezesa klubu. W zespół siatkarski zainwestował ponad 3 miliony złotych. Skłócił jednak ze sobą kibiców Czarnych Radom, ponieważ nie dostosował się do swojej deklaracji, którą ujawnił przed objęciem stanowiska. Zadeklarował, że wyraz "Czarni" będzie stanowić człon nazwy drużyny, tym samym kontynuując tradycje klubu z 1921. W sezonie 2005/06 Jadar awansował do Polskiej Ligi Siatkówki i występował w niej do 2010. W maju 2010 odsprzedał udziały w PlusLidze za 100 tysięcy złotych (dodatkowo odstępne w postaci reklamy to około 400 tysięcy złotych) spółce AZS Politechnika Warszawska, której drużyna przegrała z Jadarem batalię o utrzymanie się w najwyższej klasie ligowej. W wyniku zamiany miejsc, w sezonie 2010/11 radomski klub miał występować w I lidze. Po roku Kupidura porozumiał się z działaczami KPS Siedlce i postanowił nieodpłatnie przekazać miejsce w I-ligowych rozgrywkach klubowi z Siedlec, w zamian za umieszczenie członu "Jadar" w nazwie klubu do końca sezonu 2012/13.
W 2011 postanowił zainwestować w siatkówkę żeńską. Porozumieniu z Politechniką Radomską, w wyniku czego utworzono sekcję. Zespół rozpoczął zmagania na zapleczu ekstraklasy pod nazwą Jadar AZS Politechnika Radom, po kupnie miejsca od Gedanii Gdańsk. Po sezonie Kupidura zrezygnował z działalności.

</doc>
<doc id="1337003" url="https://pl.wikipedia.org/wiki?curid=1337003" title="Straight to You / Jack the Ripper">
Straight to You / Jack the Ripper

Pierwszy z dwóch singli wydanych z płyty Henry’s Dream w roku 1992. 
Na wydawnictwie znajdują się dwie kompozycje autorstwa Cave’a oraz utwór Blue Bird

</doc>
<doc id="1337004" url="https://pl.wikipedia.org/wiki?curid=1337004" title="Szczecin Lotnisko">
Szczecin Lotnisko

Szczecin Lotnisko – stacja kolejowa w Szczecinie, która zlokalizowana była przy ul. Hangarowej, na południowych krańcach lotniska Dąbie, w północnej części Zdrojów (stąd niemiecka nazwa). Przez stację od 1898 r. prowadziły jedyne tory łączące "Szczecin Główny" z "Dąbiem" oraz linią do Sobieradza. W 1936 r. otwarto linię przez południową część Międzyodrza (Dziewoklicz). Linia ta po zburzeniu w czasach II wojny światowej północnego mostu nad Regalicą, którego już później nie odbudowano, stała się jedyną przeprawą łączącą lewobrzeżną i prawobrzeżną część miasta. W 1945 r. stacja "Szczecin Lotnisko" stała się początkową dla linii przez Stare Czarnowo do Sobieradza. Po wojnie nosiła nazwy: "Czanowo" i "Zdroje". Pod koniec lat 60. zamknięto całą linię dla ruchu pasażerskiego, a w latach 70. tory z "Lotniska" do "Dąbia" i "Zdrojów Wschodnich" zostały rozebrane. Najbliższy przystanek ZDiTM „Hangarowa”.
W 2012 r. budynek stacji był w złym stanie technicznym, wykorzystywany jako dom mieszkalny. W związku z budową Szczecińskiego Szybkiego Tramwaju został wyburzony.

</doc>
<doc id="1337006" url="https://pl.wikipedia.org/wiki?curid=1337006" title="Wołodymyr Iwasiuk">
Wołodymyr Iwasiuk

Wołodymyr Iwasiuk (; ur. 4 marca 1949 w Kicmaniu, zm. 24 lub 27 kwietnia 1979 w Brzuchowicach) – ukraiński poeta, kompozytor i muzyk. Odznaczony pośmiertnie tytułem bohatera Ukrainy w 2009 roku. Jego największym przebojem muzycznym była piosenka „Czerwona ruta” (Червона Рута) skomponowana w 1970 r.
Życiorys.
Wołodymyr Iwasiuk urodził się w 4 marca 1949, w mieście Kicmań, w rodzinie nauczycieli. Będąc dzieckiem uczęszczał do miejscowej muzycznej szkoły dla dzieci. Później kontynuował naukę w średniej szkole w Kicmaniu. Od dziecka brał udział w licznych koncertach i przeglądach muzycznych. W 1964 założył swój własny zespół „Bukowynka”, który zwyciężył na konkursie republikańskim. W 1966 rodzina Iwasiuków przeprowadziła się do Czerniowców, tam zostaje przyjęty do Instytutu Medycznego.
Był jednym z założycieli ukraińskiej muzyki pop, autor 107 pieśni, 53 utworów instrumentalnych oraz muzyki do kilku spektakli, z zawodu lekarz i skrzypek, grał na fortepianie, wiolonczeli i gitarze. Jego ciało znaleziono 18 maja 1979 powieszone w lesie. Według oficjalnej wersji popełnił samobójstwo, jednak społeczeństwo ma wątpliwości co do tej wersji.
Dokumenty archiwalne opisujące sprawę znajdują się w Moskwie i nie były udostępnione ani krewnym, ani pracownikom muzeum poświęconego kompozytorowi. Krewni Iwasiuka uważają, że został zabity. 26 stycznia 2009 roku Prokuratura Generalna Ukrainy wznowiła dawno zamkniętą już sprawę kryminalną dotyczącą śmierci kompozytora.
Kompozytor został pochowany na cmentarzu Łyczakowskim we Lwowie.
Sylwetkę kompozytora w polskiej literaturze przywołał Sławomir Gowin, autor spektaklu „Czerwona ruta”, który wystawił w sierpniu 2010 roku Teatr im. Wandy Siemaszkowej w Rzeszowie. Przedstawienie w reżyserii Dariusza Brojka traktuje o sprawach polsko-ukraińskich poprzez piosenkę ukraińską, w tym także słynną „Czerwoną rutę” Iwasiuka. To pierwsze tak szerokie odwołanie do jego twórczości w Polsce. Wcześniej „Czerwoną rutę” wykonywał Janusz Gniatkowski i – w oryginale – zespół „No to co”. Od lat 60. realizacja rzeszowska jest pierwszym powrotem do tamtych klimatów.

</doc>
<doc id="1337010" url="https://pl.wikipedia.org/wiki?curid=1337010" title="Kundun – życie Dalaj Lamy">
Kundun – życie Dalaj Lamy

Kundun – życie Dalaj Lamy (oryg. "Kundun") – film z 1997 roku w reżyserii Martina Scorsese. Film oparty jest na życiu i twórczości Dalajlamy – duchowego i politycznego przywódcy narodu tybetańskiego. Zarówno reżyser, jak i scenarzystka oraz inni członkowie ekipy filmowej otrzymali od chińskiego rządu zakaz wstępu do Chin. Tenzin Thuthob Carong, który grał dorosłego Dalajlamę, jest jego krewnym.
Większość zdjęć do filmu była kręcona w Atlas Film Studios w Ouarzazate w Maroku.
Dalajlama jest tytułowany „Kundun”, co oznacza "Obecność". Słowo to jest zapisane w języku tybetańskim སྐུ་མདུན་ (wylie: Sku-mdun) i jest wymawiane [] w dialekcie lhaskim.
Nagrody.
Film był nominowany do czterech Oscarów.

</doc>
<doc id="1337014" url="https://pl.wikipedia.org/wiki?curid=1337014" title="Polonia w Argentynie">
Polonia w Argentynie

Polonia argentyńska – Argentyńczycy pochodzenia polskiego. Ich liczbę szacuje się na ok. 120–450 tys. osób.
Historia.
Prawdopodobnie pierwszymi Polakami na ziemi argentyńskiej byli uczestnicy wojen napoleońskich, którzy w Ameryce włączyli się w walki wyzwoleńcze. Żołnierze polscy walczyli też w wojnie Argentyny z Paragwajem. Powstańcy styczniowi, którzy znaleźli się w Argentynie, utworzyli w 1890 roku Towarzystwo Polskie – pierwszą polonijną organizację w Ameryce Łacińskiej.
W 1905 roku do Argentyny przybyła duża grupa robotników, którzy zostali zmuszeni do wyjazdu po stłumieniu przez władze rosyjskie protestów w Królestwie Polskim. Skupili się oni w Buenos Aires, gdzie zakładali towarzystwa samopomocowe i zainicjowali wydawanie polskojęzycznej prasy. W XIX wieku emigrowali do Argentyny także uczeni m.in. geolodzy znajdujący zatrudnienie w argentyńskim przemyśle naftowym.
Obok emigracji inteligenckiej i miejskiej, trwała też emigracja chłopska, której początkiem było osiedlenie się 14 rodzin z Małopolski w prowincji Misiones, który to stan jest dziś centrum ruchu polonijnego w Argentynie. Początkowo zajmowali się uprawą herbaty i yerba mate.
W tym okresie przybyli m.in. Jan Szychowski i Jan Czajkowski.
Nasilenie emigracji miało miejsce w okresie międzywojennym, kiedy w Argentynie osiedliło się ok. 150 tys. obywateli polskich (wśród nich też liczni Żydzi i Ukraińcy). W tym okresie przybył m.in. Florian Czarnyszewicz, działacz polonijny i prozaik. Po odzyskaniu przez Polskę niepodległości utworzono w Argentynie regularne przedstawicielstwa polskie: w 1922 roku poselstwo w Buenos Aires, w 1934 roku agencje konsularne w Posadas (stolicy stanu Misiones) i Santa Fe.
Wsparcie przez władze polskie umożliwiło prężny rozwój ruchu polonijnego i powstanie licznych organizacji kombatanckich, kulturalnych, samopomocowych. Powstała też Izba Handlowa Polsko-Argentyńska.
Podczas II wojny światowej argentyńska Polonia ofiarnie wspomagała walczącą Polskę poprzez zbiórki pieniędzy, wysyłkę paczek do jeńców, udzielanie schronienia uchodźcom. Dwa tysiące Argentyńczyków polskiego pochodzenia zaciągnęło się na ochotnika do Wojska Polskiego.
Skutkiem wydarzeń II wojny światowej była kolejna fala emigracyjna, licząca ok. 200 tys. osób, głównie byłych żołnierzy sił alianckich.
Obecnie życie polonijne w Argentynie jest bardzo aktywne. Związek Polaków w Argentynie zrzesza 34 organizacje polonijne z całego kraju. Ukazuje się kilka tytułów prasowych m.in. Głos Polski istniejący nieprzerwanie od 1922 roku. Opiekę duszpasterską sprawuje Polska Misja Katolicka w Argentynie, a centrum religijnym jest miejscowość Martin Coronado.
Od 1995 roku dzień 8 czerwca świętuje się w Argentynie jako Dzień Osadnika Polskiego.

</doc>
<doc id="1337018" url="https://pl.wikipedia.org/wiki?curid=1337018" title="I Had a Dream, Joe">
I Had a Dream, Joe

I Had a Dream, Joe – drugi z dwóch singli z albumu "Henry’s Dream", wydany w roku 1992. 
Singel nie odnotowany przez All Music Guide.
Na płycie zawarto następujące nagrania:
Utwory live zostały zarejestrowane podczas występu w Paradiso, Amsterdam, 2 i 3 czerwca 1992

</doc>
<doc id="1337023" url="https://pl.wikipedia.org/wiki?curid=1337023" title="Wszystko jest względne">
Wszystko jest względne



</doc>
<doc id="1337025" url="https://pl.wikipedia.org/wiki?curid=1337025" title="Trakt Czujski">
Trakt Czujski

Droga federalna R256 «Trakt Czujski» (ros. Федера́льная автомоби́льная доро́га «Чу́йский тракт») – droga federalna na terenie Rosji. Zaczyna się w Nowosybirsku, gdzie łączy się z drogami nr R254 kierującą się na zachód i R255 na wschód, kierując się na południe. Południowa część o długości 510 km zwana Traktem Czujskim jest typową drogą górską przebiegającą przez góry Ałtaju stromymi dolinami wzdłuż rzek Katuń oraz Czuji. Droga na całej długości asfaltowa w dobrym stanie.
Do końca 2017 roku obowiązywał także numer M52, zaś obecny został nadany w związku ze zmianą numeracji dróg w Rosji.
Drogi międzynarodowe.
Trakt na całej długości jest częścią trasy azjatyckiej AH4.

</doc>
<doc id="1337026" url="https://pl.wikipedia.org/wiki?curid=1337026" title="Bohuslávky">
Bohuslávky

Bohuslávky – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 317 mieszkańców.

</doc>
<doc id="1337028" url="https://pl.wikipedia.org/wiki?curid=1337028" title="Time Machines">
Time Machines

Time Machines – album zespołu Coil. Składają się na niego cztery utwory, każdy bazujący na pojedynczym, wibrującym dźwięku. Każdy utwór przedstawia działanie pewnego środka psychodelicznego. Według Johna Balance'a każdy dźwięk był wielokrotnie sprawdzany pod kątem jego właściwości narkotycznych i sprzyjaniu podróży w czasie. John Balance nazwał ten album próbą "stopienia czasu".
Planowano wydanie pięciopłytowego wydania boxowego. W styczniu 2006 zapowiedziano przyszłe wydanie wersji dwupłytowej.
Spis utworów.
Płyta winylowa 2x12" (2001).
Strona A:
Strona B:
Strona C:
Strona D:

</doc>
<doc id="1337030" url="https://pl.wikipedia.org/wiki?curid=1337030" title="Kościół Sainte Anne de la Butte aux Cailles w Paryżu">
Kościół Sainte Anne de la Butte aux Cailles w Paryżu

Kościół Sainte-Anne-de-la-Butte-aux-Cailles – katolicka świątynia w stylu neoromańskim w Paryżu, w 13 okręgu. 
Historia.
Na miejscu kościoła od 1840 r. znajdowała się kaplica pod wezwaniem św. Marcela, którą od 1848 r. nazywano "kaplicą generała Bréa" ku pamięci dowódcy wojskowego zabitego w pobliżu w czasie dni czerwcowych. Obiekt ten nie nastarczał jednak potrzebom szybko rozwijającej się dzielnicy i musiał zostać rozbudowany. Także kierujący przebudową Paryża baron Hausmann wypowiadał się na temat konieczności budowy kolejnego monumentalnego kościoła. Plany te jednak nie zostały zrealizowane w czasach II Cesarstwa.
W 1892 r. udało się, dzięki prywatnym ofiarodawcom, poszerzyć działkę budowlaną na terenie obecnego kościoła, a w 1894 r. rozpocząć zasadnicze prace według projektu Prospera Bobina. Kościół w stanie surowym został poświęcony w kwietniu 1896 r., chociaż prace trwały w najlepsze. W 1897 r. zdecydowano o rozbiórce starej kaplicy, a rok później zakończono prace nad fasadą (wieże były gotowe dopiero w 1900 r.). Głównymi dobroczyńcami świątyni byli Lombartowie, właściciele fabryki czekolady, co sprawiło, że kościół nadal bywa określany "czekoladową fasadą", zaś dwie wieże obiektu noszą ich imiona - Juliusz i Honoryna. 
Architektura.
Kościół wpisał się w dziewiętnastowieczną paryską tradycję monumentalnych, nawiązujących do sztuki Bizancjum konstrukcji. Jego dwie 55-metrowe wieże wykańczają ażurowe kopuły, wieże posiadają po dwa półkoliste okna ze skromnym obramowaniem. Rząd podobnych łuków i pilastrów rozciąga się na całej szerokości fasady, poniżej rozety stanowiącej jej centralny punkt. Wejście do świątyni wiedzie poprzez monumentalne drzwi z neoromańskim portalem. 
Wnętrze świątyni oparte jest na masywnych filarach i typowych dla jej stylu łukach. W nawach bocznych znajdują się mniejsze rozety, wszystkie okna zawierają witraże. Na suficie wykonana jest mozaika. Ołtarz główny w niewyodrębnionym prezbiterium oraz ołtarze boczne reprezentują neobarok.

</doc>
<doc id="1337032" url="https://pl.wikipedia.org/wiki?curid=1337032" title="Czerwona Kałyna">
Czerwona Kałyna

Czerwona Kałyna (ukr. Червона Калина) – spółdzielnia wydawnicza, utworzona w 1921 we Lwowie przez byłych żołnierzy Ukraińskich Strzelców Siczowych i Ukraińskiej Armii Halickiej, z zamiarem dokumentowania historii ukraińskich walk narodowowyzwoleńczych oraz ukraińskiej państwowości.
Przewodniczącym rady nadzorczej spółdzielni został Stepan Szuchewycz, dyrektorem Osyp Nawroćkyj, a członkami zarządu Mychajło Matczak, Iwan Tyktor, P. Postoliuk, Łew Łepkyj. Początkowo do społdzielni należało 103 osoby, w 1939 było to już ponad 100 osób.
Czerwona Kałyna wydawała coroczne historyczne kalendarze-almanachy Czerwonej Kałyny pod redakcją Lwa Łepkiego i Osypa Nawroćkiego, a od 1937 I. Iwańca (w sumie wydano 18 roczników) oraz w latach 1929–1939 miesięcznik „Litopys Czerwonoji Kałyny”.
W ciągu 18 lat działalności wydano około 80 książek, w tej liczbie również książki beletrystyczne o tematyce wojennej O. Babija, A. Wilszenki, F. Dudka, P. Kupczynśkiego, M. Bryłynśkiego, Bohdana Łepkiego, W. Sofronowa-Łewyćkiego, W. Łopuszanśkiego, Mykoły Matijiwa-Melnyka, Jurija Szkrumeliaka, I. Borszczaka.
Głównym nurtem wydawniczym były jednak wspomnienia i pamiętniki wydano tu dzieła Mykoły Hałahana, W. Petrowa, Stepana Szuchewycza, Dmytra Doroszenki, Kostia Łewyćkiego, Hansa Kocha, I. Maksymczuka, Jewhena Czykałenki, Witalija Jurczenki, A. Krezuba (ps. Osypa Dumina), O. Stepaniwny i innych.
Wydano również monografie: "Берестейський мир" і "Золоті Ворота" (pod redakcją Iwana Kedryna-Rudnyckiego), "Історія Легіону УСС 1914 – 1918" Osypa Dumina, "Нарис історії україно-польської війни" (autorstwo O. Dumina pod pseudonimem A. Krezub), "Листопадові дні 1918 р" O. Kuźmy i inne.
Ukazały się także dobrze dokumentowane albumy "Українські Січові Стрільці 1914 – 1920" (pod redakcją B. Hnatewicza) і "Пам'яті Вождя" (poświęcony generałowi Myronowi Tarnawśkiemu, pod redakcją W. Łasowśkiego).
Z wydawnictw muzycznych ukazały się śpiewniki "Сурма" і "Великий співаник Червоної Калини" pod redakcją Z. Liśko.
Osobną kategorię wydawniczą stanowiły materiały z historii księstw ruskich i czasów kozackich. Publikowali je Mykoła Andrusiak, M. Antonowycz, M. Hołubeć, Teofil Kostruba, Iwan Krypjakewycz, I. Łośkyj, Wołodymyr Siczynśkyj i inni.
Wydawnictwo zostało zlikwidowane przez władze sowieckie w 1939, a w 1949 reaktywowane w Nowym Jorku przez jednego z członków spółdzielni – P. Postoliuka. Wydano tam między innymi:

</doc>
<doc id="1337033" url="https://pl.wikipedia.org/wiki?curid=1337033" title="Regina Resnik">
Regina Resnik

Regina Resnik (ur. 30 sierpnia 1922 w Nowym Jorku, zm. 8 sierpnia 2013 tamże) – amerykańska śpiewaczka operowa (sopran, później mezzosopran).
Resnik studiowała na Uniwersytecie Harvarda. Zadebiutowała w 1942 w New York City Center Opera rolą Santuzzy w "Rycerskości wieśniaczej" Pietro Mascagniniego. Występowała również w Metropolitan Opera House w Nowym Jorku oraz w Meksyku. Gościnnie występowała także w Europie; między innymi w Covent Garden w Londynie, Operze w Paryżu i Wiedniu. Zajmowała się również reżyserią operową. Między innymi w Teatrze Wielkim w Warszawie wyreżyserowała "Falstaffa" Giuseppe Verdiego i w pierwszych przedstawieniach po premierze śpiewała rolę Pani Quickly.
Zmarła na Manhattanie przeżywszy 90 lat. Przyczyną śmierci były powikłania po przebytym udarze mózgu.

</doc>
<doc id="1337038" url="https://pl.wikipedia.org/wiki?curid=1337038" title="Bochoř">
Bochoř

Bochoř – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 964 mieszkańców.

</doc>
<doc id="1337040" url="https://pl.wikipedia.org/wiki?curid=1337040" title="Namborn">
Namborn

Namborn – gmina w zachodnich Niemczech, w północnej części kraju związkowego Saara, w centrum powiatu St. Wendel.
Geografia.
Gmina leży między rzekami Nahe i Blies.
Ma powierzchnię 26 km², zamieszkuje ją 7 295 osób (2010). Gmina należy w Parku Natury Saar-Hunsrück, na jej terenie znajduje się 11 miejscowości.
Namborn położone jest ok. 35 km na północny wschód od Saarbrücken, ok. 45 km na południowy wschód od Trewiru i ok. 75 km na południowy wschód od Luksemburga.
W okolicach dzielnicy Hofeld-Mauschbach w 1937 utworzono 10-hektarowy rezerwat przyrody Schlossberg. Chroni się tam wiele gatunków rzadko występujących roślin. Jest to najstarszy rezerwat w Saarze. W listopadzie 1983 utworzono drugi rezerwat przyrody Weiherbruch und Rohrbachwiesen leżący częściowo na terenie gminy Oberthal.
Dzielnice.
W skład gminy wchodzi osiem dzielnic: Baltersweiler, Eisweiler-Pinsweiler, Furschweiler], Gehweiler, Hirstein, Hofeld-Mauschbach, Namborn-Heisterberg i Roschberg.
Polityka.
Urząd gminy znajduje się w dzielnicy Hofeld-Mauschbach.
Rada gminy.
Rada gminy składa się z 27 członków:
Współpraca.
Nambron posiada jedną miejscowość partnerską:
Herb.
Aktualny herb w użytkowaniu jest od 1976 i przedstawia złote trójwzgórze na czerwonym tle. Złota wieża z cegieł i z dwoma czarnymi oknami na najwyższym wzgórzu. Wieża zwieńczona trzema blankami, po jej dwóch stronach złote lilie. Wieża symbolizuje Liebenburg. Do wykonania herbu zostało wykorzystane pismo urzędowe z 1613, w którym opisany był wygląd zamku. Lilie zostały umieszczone na wzór St. Wendel. Czerwień i złoto to kolory Lotaryngii, w której kiedyś leżało Namborn, barwy te używane były również przez lennodawców zamku Liebenburg.
Komunikacja.
Przez gminę przebiega droga krajowa B41, która na tym odcinku ma wspólną trasę z drogą B269. W okolicy znajdują się autostrady A1 i A62.
Transport kolejowy w Namborn istnieje od 1879, wówczas otworzono tu dwa przystanki, kolejny uruchomiono w 1925. Miejscowość znajduje się przy linii kolejowej Nahetalbahn (Bingen am Rhein-Saarbrücken). Zatrzymują się tutaj pociągi Regionalbahn i Regional-Express.
Działające przystanki kolejowe

</doc>
<doc id="1337041" url="https://pl.wikipedia.org/wiki?curid=1337041" title="Reprezentacja Szkocji w rugby union mężczyzn">
Reprezentacja Szkocji w rugby union mężczyzn

Reprezentacja Szkocji w rugby union mężczyzn – zespół rugby union, biorący udział w imieniu Szkocji w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Szkocki Związek Rugby, członek FIRA-AER oraz IRB. Drużyna występuje w Pucharze Sześciu Narodów.
Stadion Murrayfield.
Reprezentacja Szkocji rozgrywa spotkania na obiekcie należącym do Szkockiego Związku Rugby. Stadion został zbudowany w 1925, a zmodernizowany w 1995. Inauguracyjny mecz na tym obiekcie odbył się 21 marca 1925 roku przeciwko reprezentacji Anglii.

</doc>
<doc id="1337046" url="https://pl.wikipedia.org/wiki?curid=1337046" title="Hartley Shawcross">
Hartley Shawcross

Hartley William Shawcross, baron Shawcross GBE (ur. 4 lutego 1902 w Gießen w Niemczech, zm. 10 lipca 2003 w Cowbeech w hrabstwie East Sussex) – brytyjski prawnik i polityk, członek Partii Pracy, minister w drugim rządzie Clementa Attleego, główny brytyjski prokurator podczas procesu przed Międzynarodowym Trybunałem Wojskowym w Norymberdze.
Życiorys.
Był synem Johna i Hildy Shawcross. Urodził się w Niemczech, gdzie jego ojciec wykładał anglistykę na Uniwersytecie Gissen. Wykształcenie odebrał w Dulwich College, w London School of Economics oraz na Uniwersytecie Genewskim. Następnie rozpoczął praktykę adwokacką w korporacji Gray’s Inn. Uzyskał również tytuł Radcy Króla. Wcześnie związał się z Partią Pracy i z jej ramienia został w 1945 wybrany do Izby Gmin z okręgu St Helens. W laburzystowskim rządzie otrzymał stanowisko prokuratora generalnego.
W latach 1945-1946 był głównym brytyjskim prokuratorem podczas procesu norymberskiego. W 1945 oskarżał Williama Joyce’a i Johna Ameryego w procesie o zdradę. Oskarżał również w sprawie o ujawnianie sekretów bomby atomowej Związkowi Radzieckiemu przeciwko Klausowi Fuchsowi i Alanowi Nunnowi Mayowi, a także w sprawie o morderstwo przeciwko Johnowi Haighowi. W 1948 reprezentował rząd przez trybunałem Lynskeya powołanego do zbadania spraw korupcji wśród ministrów i służby cywilnej. W 1951 przez krótki czas był przewodniczącym Zarządu Handlu.
Shawcross był w 1957 jednym z założycieli stowarzyszenia prawników JUSTICE, zajmującego się prawami człowieka i reformami prawa, oraz do 1972 był jego pierwszym przewodniczącym. W 1958 zrezygnował z zasiadania w Izbie Gmin. 14 lutego 1959 otrzymał jeden z pierwszych nadanych w Wielkiej Brytanii parostw dożywotnich i jako baron Shawcross zasiadł w Izbie Lordów. W latach 1965-1985 był kanclerzem Uniwersytetu Sussex. Po 1981 poparł Partię Socjaldemokratyczną po jej secesji z Partii Pracy.
Był trzykrotnie żonaty. Jego pierwszą żoną została 24 maja 1924 Alberta Rosita Shyvers. Popełniła ona samobójstwo 30 grudnia 1943. 21 września 1944 Shawcross poślubił Joan Winifred Mather, która zmarła na skutek wypadku podczas jazdy konnej 26 stycznia 1974. Wreszcie 18 kwietnia 1997 w Gibraltarze poślubił Susanne Monique Huiskamp. Miał dwóch synów - historyka Williama oraz Hume’a, oraz córkę, Joannę.
Zmarł w 2003 jako ostatni żyjący członek gabinetu Attlee'ego.

</doc>
<doc id="1337049" url="https://pl.wikipedia.org/wiki?curid=1337049" title="Park Asteriksa">
Park Asteriksa



</doc>
<doc id="1337050" url="https://pl.wikipedia.org/wiki?curid=1337050" title="Ołtarz Trzech Tysiącleci">
Ołtarz Trzech Tysiącleci

Ołtarz Trzech Tysiącleci – ołtarz stojący na dziedzińcu klasztoru paulinów na Skałce w Krakowie, odsłonięty w 2008 roku. 
Opis.
Całe założenie zajmuje ok. 1000 m². Oprócz samego ołtarza w jego skład wchodzi przestrzeń przed nim (przeznaczona na 500 krzeseł), prowadzące do niego alejki i siedmiometrowy obelisk z brązu z wyobrażeniami sakramentów chrztu, bierzmowania i eucharystii. Ołtarz składa się z podwyższenia ze schodami, na którym ustawiony jest stół ofiarny. Na tylną część ołtarza składają się ustawione półkoliście filary z wapienia o wysokości 8 m. Przy każdym filarze stoi czterometrowy posąg z brązu, przedstawiający świętego lub zasłużonego dla Polski – w centrum św. Stanisława, po lewej św. Wojciecha, po prawej św. Jana Pawła II i dalej po bokach św. Jadwigę, św. Jana Kantego, o. Augustyna Kordeckiego i św. Faustynę. 
Oprócz pełnienia funkcji liturgicznych, ołtarz może być również wykorzystywany np. podczas koncertów.
Historia i kontrowersje.
Pomysłodawcą budowy Ołtarza Trzech Tysiącleci był przeor klasztoru paulinów na Skałce Andrzej Napiórkowski, a fundatorami Lucyna i Piotr Skalscy. W styczniu 2007 Andrzej Napiórkowski ogłosił zamknięty konkurs na projekt nowego ołtarza, do którego zaproszono sześć zespołów; pięć z nich nadesłało projekty. Jury w składzie: ks. kard. Stanisław Dziwisz, o. Andrzej Napiórkowski, Jan Janczykowski (wojewódzki konserwator zabytków) i Piotr Skalski, wyłoniło projekt zespołu prof. Wincentego Kućmy. Koszt budowy wyniósł kilka milionów złotych. Ołtarz powstał w ciągu 9 miesięcy na miejscu, na którym wcześniej stał drewniany krzyż, przyniesiony podczas spotkania Jana Pawła II z artystami i młodzieżą w 1979 roku oraz ołtarz polowy. Projekt ołtarza wzbudził wątpliwości Rady Dzielnicy I, obawiającej się przytłoczenia Skałki oraz wojewódzkiego konserwatora zabytków, na którego prośbę wysokość filarów zmniejszono o 1 m. 
W fundamenty ołtarza wmurowano kamienie węgielne z Watykanu, Gniezna i Teb, poświęcone przez kard. Stanisława Dziwisza. 
Uroczyste poświęcenie Ołtarza Trzech Tysiącleci przez kard. Stanisława Dziwisza miało miejsce 8 maja 2008. Towarzyszyło mu "Credo" Krzysztofa Pendereckiego, wykonane pod batutą kompozytora przez Chór i Orkiestrę Symfoniczną Akademii Muzycznej w Krakowie oraz Chór Chłopięcy filharmonii w Krakowie. Pierwsza msza święta przy ołtarzu została odprawiona 11 maja 2008, po procesji św. Stanisława z Wawelu na Skałkę.
Ołtarz Trzech Tysiącleci zwyciężył w plebiscycie Archi-Szopa na najgorszą budowlę Krakowa 2008 roku. Jurorzy konkursu "ocenili tę inwestycję jako krakowskie tchnienie Lichenia"; podkreślali również, że Ołtarz przytłoczył otoczenie. Zdaniem Zbigniewa Beiersdorfa "to wyjątkowy przykład banalizacji świętego miejsca, szczególnie istotnego w historii Krakowa i całej Polski". Tomasz Malkowski z katowickiej "Gazety Wyborczej" za jedyne pozytywne cechy Ołtarza uznał "soczystą zieleń, którą tam nasadzono przy okazji tej inwestycji oraz płócienne płachty, które sprawiają wrażenia eterycznych".

</doc>
<doc id="1337054" url="https://pl.wikipedia.org/wiki?curid=1337054" title="Przepływ krytyczny (koryto otwarte)">
Przepływ krytyczny (koryto otwarte)

Przepływ krytyczny w korycie otwartym to przepływ, który odbywa się z taką głębokością, że energia właściwa strumienia jest minimalna.
Energia właściwa strumienia formula_1 jest sumą jego energii potencjalnej oraz energii kinetycznej. W hydraulice koryt otwartych energia potencjalna związana jest z głębokością przepływu formula_2 i nazywana jest wysokością ciśnienia. Natomiast energia kinetyczna nazywana jest wysokością prędkości.
gdzie formula_4 jest średnią prędkością przepływu w przekroju, a formula_5 jest przyspieszeniem ziemskim, formula_6 natężeniem przepływu, a formula_7 czynną powierzchnią przekroju koryta, w którym odbywa się przepływ.
Przy każdej głębokości strumienia innej niż głębokość krytyczna formula_8 jego energia właściwa będzie wyższa od minimalnej. Jeśli głębokość strumienia
Głębokość krytyczną obliczyć można z warunku
Ponieważ szerokość przekroju formula_14 możemy zapisać popularną postać warunku ruchu krytycznego:
W przypadku koryt o przekroju prostokątnym mamy formula_16 i możemy obliczyć głębokość krytyczną z wzoru:

</doc>
<doc id="1337058" url="https://pl.wikipedia.org/wiki?curid=1337058" title="Przepływ spokojny">
Przepływ spokojny



</doc>
<doc id="1337060" url="https://pl.wikipedia.org/wiki?curid=1337060" title="Spółgłoska boczna zębowa">
Spółgłoska boczna zębowa



</doc>
<doc id="1337061" url="https://pl.wikipedia.org/wiki?curid=1337061" title="Przepływ rwący">
Przepływ rwący



</doc>
<doc id="1337062" url="https://pl.wikipedia.org/wiki?curid=1337062" title="Spółgłoska drżąca zębowa">
Spółgłoska drżąca zębowa



</doc>
<doc id="1337063" url="https://pl.wikipedia.org/wiki?curid=1337063" title="Spółgłoska uderzeniowa zębowa">
Spółgłoska uderzeniowa zębowa



</doc>
<doc id="1337066" url="https://pl.wikipedia.org/wiki?curid=1337066" title="Spółgłoska półotwarta boczna zębowa welaryzowana">
Spółgłoska półotwarta boczna zębowa welaryzowana



</doc>
<doc id="1337068" url="https://pl.wikipedia.org/wiki?curid=1337068" title="Foxtel">
Foxtel

Foxtel – australijska telewizyjno-radiowa satelitarna platforma cyfrowa. Głównymi udziałowcami są: Telstra (50%) oraz News Corp (50%). Powstała 23 października 1995 roku. Obecnie ma ok. 1 140 000 abonentów. Ma w ofercie kanały HD.

</doc>
<doc id="1337072" url="https://pl.wikipedia.org/wiki?curid=1337072" title="Buick LeSabre">
Buick LeSabre

Buick LeSabre − samochód osobowy klasy luksusowej produkowany pod amerykańską markę Buick w latach 1958 – 2005.
Pierwsza generacja.
Buick LeSabre I został zaprezentowany po raz pierwszy w 1958 roku.
W 1958 roku Buick przeprowadził gruntowną modernizację swojej oferty dużych, luksusowych pojazdów, odświeżając zarówno ich wygląd, jak i nazewnictwo. W ten sposób jedynym z dwóch następców modelu Special, oprócz mniejszego Apollo, stał się także model LeSabre.
Pierwsze wcielenie powstało na platformie "B-body", na której koncern General Motors zbudował także wiele innych pokrewnych konstrukcji dużych samochodów luksusowych takich marek jak Cadillac, Oldsmobile czy Pontiac.
Druga generacja.
Buick LeSabre II został zaprezentowany po raz pierwszy w 1960 roku.
Po niespełna dwóch latach produkcji poprzednika, Buick zaprezentował nową odsłonę LeSabre w postaci drugiej generacji. Samochód powstał na tej samej platformie co pierwsze wcielenie, przechodząc jednak gruntowne zmiany w stylistyce.
LeSabre II zyskał bardziej stonowany wygląd, z łagodniej biegnącą linią nadwozia i przestylizowanym przodem wyróżniającym się podwójnymi, okrągłymi reflektorami i dużą, chromowaną atrapą chłodnicy.
Trzecia generacja.
Buick LeSabre III został zaprezentowany po raz pierwszy w 1964 roku.
Trzecia generacja Buicka LeSabre podobnie jak poprzednik, ponownie była de facto głęboko zmodernizowanym modelem pierwszej generacji opartym o platformę "B-body" koncernu General Motors.
Zmiany objęły głównie stylistykę pojazdu, zachowując jednak znacznie mniej radykalny zakres niż w przypadku drugiej generacji. W ciągu następnych 6 lat produkcji, LeSabre przeszedł kilka restylizacji. Na jego bazie zbudowano też pierwszą generację modelu Estate.
Czwarta generacja.
Buick LeSabre IV został zaprezentowany po raz pierwszy w 1970 roku.
1970 rok przyniósł kolejną gruntowną restylizację opartego na platformie "B-body" LeSabre'a, kiedy to producent przedstawił czwartą generację jednego z największych luksusowych pojazdów w ówczesnej ofercie Buicka. Samochód zyskał bardziej kanciaste proporcje nadwozia, zachowując charakterystyczne, masywne kształty. 
Podobnie jak pokrewny model Estate oraz Electra, LeSabre IV przeszedł kilka restylizacji w ciągu kolejnych lat produkcji, które zmianami obejmowały głównie przedni pas nadwozia.
Piąta generacja.
Buick LeSabre V został zaprezentowany po raz pierwszy w 1976 roku.
Premiera piątej generacji Buicka LeSabre w 1976 roku przyniosła gruntowne zmiany w stylistyce. Samochód zyskał równie masywne co poprzednicy proporcje nadwozia, idąc jeszcze dalej w kierunku kanciastych kształtów.
Charakterystycznym elementem wyglądu stała się pionowa, chromowana atrapa chłodnicy oraz reflektory tworzone przez dwa niezależne klosze. Był to ostatni Buick LeSabre oparty na platformie "B-body".
Szósta generacja.
Buick LeSabre VI został zaprezentowany po raz pierwszy w 1986 roku.
Prezentacja szóstej generacji Buicka LeSabre w 1986 roku przyniosła największe zmiany w historii tego modelu od czasu premiery 28 lat wcześniej. General Motors zdecydowało się zbudować tym razem jeden z topowych modeli Buicka na nowej platformie "H-body", na której oparto także bliźniacze modele Oldsmobile 88 oraz Pontiac Bonneville. Zmienił się napęd auta, stały się przednionapędowe.
Wraz ze zmianą trendów w północnoamerykańskiej motoryzacji, także i Buick LeSabre stał się krótszy i zachował mniej masywne proporcje nadwozia. Jednocześnie pojazd utrzymano w charakterystycznej stylistyce, gdzie dominowały kanty i proste linie. Oferta nadwoziowa została okrojona do sedana i coupe.
Siódma generacja.
Buick LeSabre VII został zaprezentowany po raz pierwszy w 1991 roku.
W 1991 roku Buick zaprezentował zupełnie nową, siódmą generację LeSabre. Samochód zbudowano tym razem na zmodernizowanej platformie "H-body", na której oparto także kolejne wcielenia bliźniaczego Oldsmobile 88 oraz Pontiaka Bonneville'a.
LeSabre VII utrzymano we wówczas nowej estetyce Buicka, która wyróżniała się zaokrąglonymi proporcjami nadwozia i charakterystyczną, dzieloną szybą kierowcy oraz pasażera. Samochód był skróconą, uboższą odmianą pokrewnego modelu Park Avenue.
Lifting.
W 1997 roku Buick LeSabre VII przeszedł gruntowną modernizację, w ramach której przestylizowano pas przedni. Zaokrąglono reflektory, pojawiła się nowa, chromowana atrapa chłodnicy, a także inne zderzaki i drobne zmiany w wersjach wyposażeniowych.
Ósma generacja.
Buick LeSabre VIII został zaprezentowany po raz pierwszy w 1999 roku.
W marcu 1999 roku Buick zaprezentował ósmą i zarazem ostatnią generację modelu LeSabre. Samochód oparto o zupełnie nową platformę "G-body", na której w ramach koncernu General Motors oparto także bliźniacze Oldsmobile Aurora i ostatnie wcielenie modelu Pontiac Bonneville. LeSabre VIII zyskał charakterystyczną, zaokrągloną sylwetkę z wyraźnie zaznaczonymi nadkolami, a także podłużnymi tylnymi lampami. Samochód ponownie był krótszą i tańszą alternatywą dla modelu Park Avenue.
Koniec produkcji i następca.
Produkcja Buicka LeSabre zakończyła się w sierpniu 2005 roku. Wraz z tym momentem, producent podjął decyzję o wycofaniu z użycia tej nazwy po ponad 45 latach rynkowej obecności na rzecz zupełnie nowego następcy - modelu Lucerne.

</doc>
<doc id="1337074" url="https://pl.wikipedia.org/wiki?curid=1337074" title="Barbie Girl">
Barbie Girl

Barbie Girl – piosenka duńsko-norweskiego zespołu dance-pop Aqua, wydana na singlu promującym album "Aquarium". Utwór napisali Claus Norreen i Søren Nystrøm.
Piosenka zajmowała 1. miejsca na listach przebojów w wielu państwach, m.in. w Wielkiej Brytanii, Australii i w Niemczech.

</doc>
<doc id="1337076" url="https://pl.wikipedia.org/wiki?curid=1337076" title="Club Social y Deportivo Yupanqui">
Club Social y Deportivo Yupanqui



</doc>
<doc id="1337077" url="https://pl.wikipedia.org/wiki?curid=1337077" title="José Augusto">
José Augusto

José Augusto Pinto de Almeida (ur. 13 kwietnia 1937 w Barreiro), portugalski piłkarz, pomocnik i trener piłkarski. Brązowy medalista MŚ 66. Długoletni zawodnik Benfiki.
Karierę zaczynał w F.C. Barreirense. Piłkarzem SL Benfica był w latach 1959-1969. W tym czasie ośmiokrotnie zostawał mistrzem Portugalii, dwukrotnie triumfował w Pucharze Europy (1961 i 1962), a w finale tych rozgrywek wystąpił jeszcze trzy razy.
W reprezentacji Portugalii zagrał 45 razy i strzelił 9 bramek. Debiutował 7 maja 1958 w meczu z Anglią, ostatni raz zagrał w 1968. Podczas MŚ 66 zagrał we wszystkich sześciu spotkaniach Portugalii w turnieju i zdobył 3 gole.
Wkrótce po zakończeniu kariery został trenerem. W latach 1971-1974 prowadził reprezentację Portugalii (nie udało mu się awansować do finałów MŚ 74). Pracował także m.in. z Benfiką i CD Logroñés.

</doc>
<doc id="1337078" url="https://pl.wikipedia.org/wiki?curid=1337078" title="Włosy łonowe">
Włosy łonowe



</doc>
<doc id="1337080" url="https://pl.wikipedia.org/wiki?curid=1337080" title="Jose Augusto">
Jose Augusto



</doc>
<doc id="1337082" url="https://pl.wikipedia.org/wiki?curid=1337082" title="What a Wonderful World (singel Nick Cave and the Bad Seeds)">
What a Wonderful World (singel Nick Cave and the Bad Seeds)

Singel nagrany w duecie z udziałem Shane MacGowana z zespołu The Pogues. Tytułowa piosenka jest bardzo znanym standardem wielokrotnie wykonywanym przez różnych artystów. Prawdopodobnie, najbardziej znane wykonanie What a Wonderful World jest autorstwa Louisa Armstronga.

</doc>
<doc id="1337085" url="https://pl.wikipedia.org/wiki?curid=1337085" title="Roślinność Polski">
Roślinność Polski



</doc>
<doc id="1337088" url="https://pl.wikipedia.org/wiki?curid=1337088" title="Buick Lucerne">
Buick Lucerne

Buick Lucerne – samochód osobowy klasy wyższej produkowany pod amerykańską marką Buick w latach 2005–2011.
Historia i opis modelu.
Lucerne zadebiutował w 2005 roku jako bezpośredni następca dwóch pokrewnych modeli Park Avenue i LeSabre, które dotychczas pełniły funkcję sztandarowych limuzyn w północnoamerykańskiej ofercie marki. Lucerne został zbudowany na nowej platformie koncernu General Motors o nazwie "G-platform", którą dzielił z pokrewnym Cadillakiem DTS.
Samochód zyskał stonowaną stylistykę, wyróżniając się mniejszą liczbą chromowanych ozdobników niż w przypadku poprzednich modeli w tej klasie, a także dużymi reflektorami i podłużnymi tylnymi lampami.
Koniec produkcji.
Produkcja zakończyła się w czerwcu 2011 roku bez bezpośredniego następcy. Buick Lucerne zniknął z oferty na rzecz podobnej wielkości modelu LaCrosse drugiej generacji, która przejęła po nim rolę sztandarowego modelu Buicka w amerykańskiej ofercie producenta.

</doc>
<doc id="1337089" url="https://pl.wikipedia.org/wiki?curid=1337089" title="Żywy mur">
Żywy mur

Żywy mur (tyt. oryg. Muri i gjallë) – albański film fabularny z roku 1989 w reżyserii Muharrema Fejzo.
Film nawiązuje do znanej legendy albańskiej o ocaleniu twierdzy Rozafat w Szkodrze przez ofiarę ludzi, którzy się dla niej poświęcili. W filmie trzej bracia poświęcają własne żony, których ofiara ma ocalić mury twierdzy.

</doc>
<doc id="1337090" url="https://pl.wikipedia.org/wiki?curid=1337090" title="Bawełnica wiązowo-porzeczkowa">
Bawełnica wiązowo-porzeczkowa

Bawełnica wiązowo-porzeczkowa ("Schizoneura ulmi" L.) – gatunek mszyc z rodziny bawełnicowatych (Pemphigidae). Dla całego rodzaju charakterystyczne są skrzydła przednie z rozwidloną żyłką medialną i tylne z dwoma żyłkami kubitalnym. Stopy dwuczłonowe. Pokolenia dzieworodne nie mają oczu złożonych, a jedynie 3 proste przyoczka. Na ciele gruczoły woskowe produkujące woskowy nalot.
Ze złożonych jesienią na korze wiązu jaj wylęgają się mszyce i przenoszą się na spodnią stronę liści. Po dorośnięciu rozmnażają się dzieworodnie i wkrótce jest ich bardzo dużo. Opanowane przez bawełnicę liście, a właściwie ich połowy, grubieją, odbarwiają się i skręcają w charakterystyczny sposób. Dorosłe postacie drugiego pokolenia są uskrzydlone i przefruwają na porzeczki. Składają larwy w szczelinach ziemi, w pobliżu korzeni. Stamtąd larwy przenoszą się na korzenie, tam pasożytują i dorastają. Jesienią pojawia się kolejne pokolenie uskrzydlone i ono przenosi się na wiązy i składa zimujące jaja.

</doc>
<doc id="1337092" url="https://pl.wikipedia.org/wiki?curid=1337092" title="Oskar Israel">
Oskar Israel

Oskar Israel (ur. 6 września 1854 w Stralsundzie, zm. 6 marca 1907 w Berlinie) – niemiecki lekarz, patolog.
Studiował na Uniwersytecie w Lipsku, Uniwersytecie Christiana-Albrechta w Kilonii i Uniwersytecie Fryderyka Wilhelma w Berlinie. Od 1878 asystent Virchowa w instytucie patologii macierzystej uczelni, od 1885 pierwszy asystent. W tym samym roku został Privatdozentem. Od 1893 profesor nadzwyczajny.

</doc>
<doc id="1337094" url="https://pl.wikipedia.org/wiki?curid=1337094" title="Magnus Kihlstedt">
Magnus Kihlstedt

Magnus Kihlstedt (ur. 29 lutego 1972 roku w Mundekal) – były szwedzki piłkarz występujący na pozycji bramkarza.
Kariera klubowa.
Magnus Kihlstedt zawodową karierę rozpoczynał w 1991 roku w IK Oddevold. Miejsce w podstawowej jedenastce tego zespołu wywalczył sobie w sezonie 1992, kiedy to wystąpił w 28 ligowych pojedynkach. W drużynie IK Oddevold szwedzki golkiper występował łącznie przez sześć lat, w trakcie których rozegrał 131 spotkań. W 1997 roku przeniósł się do norweskiego Lillestrøm SK. Tam także pełnił rolę pierwszego bramkarza, jednak po dwóch latach gry na Åråsen Stadion przeszedł do SK Brann. W nowym klubie Kihlstedt także stał się podstawowym golkiperem, a w 2000 roku sięgnął z nim po tytuł wicemistrza kraju. Sezon 2001/02 Kihlstedt spędził w FC København. Następnie na krótki czas powrócił do Brann, by w sezonie 2002/03 znów zostać zawodnikiem FC København. Razem z drużyną "Byens Hold" w 2003 i 2004 zdobył mistrzostwo, a w 2005 roku wicemistrzostwo Danii.
Kariera reprezentacyjna.
W reprezentacji Szwecji Kihlstedt zadebiutował w 1998 roku. Dwa lata później Lars Lagerbäck i Tomas Söderberg powołali go na Euro 2000. Na mistrzostwach Szwedzi zajęli ostatnie miejsce w swojej grupie i odpadli z turnieju. Pierwszym bramkarzem reprezentacji był wówczas Magnus Hedman, który bronił we wszystkich trzech spotkaniach. W 2002 roku Kihlstedt znalazł się w kadrze drużyny narodowej na mistrzostwa świata. Na boiskach Korei Południowej i Japonii "Blågult" w 1/8 finału przegrali po dogrywce z Senegalem 1:2. Na mundialu tym, ponownie jak na Euro 2000, podstawowym golkiperem reprezentacji Szwecji był Magnus Hedman. Ostatnim wielkim turniejem w karierze Kihlstedta były Mistrzostwa Europy 2004, na których między słupkami Szwedów stanął Andreas Isaksson. Zespół prowadzony przez trenerów Lagerbäcka i Söderberga został wyeliminowany w ćwierćfinale, kiedy to po rzutach karnych lepsi okazali się Holendrzy. Łącznie dla drużyny narodowej Kihlstedt rozegrał trzynaście meczów.

</doc>
<doc id="1337095" url="https://pl.wikipedia.org/wiki?curid=1337095" title="Kwieciak jabłkowiec">
Kwieciak jabłkowiec

Kwieciak jabłkowiec ("Anthonomus pomorum" L.) – chrząszcz z rodziny ryjkowcowatych.
Budowa.
Długość owada wynosi około 4 mm. Uda ciemnobrunatne z jednym ostrym wyrostkiem (zębem), pozostałe części nóg czerwonobrunatne. Pancerz gęsto pokryty włoskami. Pokrywy wypukłe z podłużnym żeberkowaniem i ciemnobrunatną przepaską w kształcie litery V. Ryjek ciemno zabarwiony i zagięty do dołu, mniej więcej o około ¼ dłuższy niż głowa i przedplecze razem. Czułki siedmioczłonowe, załamane i na końcu buławkowato rozszerzone. Oczy wypukłe, położone przy nasadzie ryjka.
Biologia.
Zimę spędzają w ukryciu jako postacie dorosłe. Wiosną samica składa jaja wewnątrz pąków kwiatowych jabłoni i grusz, (rzadko wiśni). Wylęgająca się biała i beznoga larwa (ok. 6 mm dł.) nie dopuszcza do rozwoju opanowanego pąka, rozwija się i przepoczwarcza w jego wnętrzu pod osłoną zbrązowiałych płatków korony. Wystarczy je unieść aby zobaczyć larwę lub poczwarkę. Rozwój larwy trwa 2-4 tygodnie natomiast stadium poczwarki (wolna) ok. 8 dni.
Rozprzestrzenienie.
Chrząszcz ten występuje w Europie, z wyjątkiem północnej Skandynawii, całej Rosji (część europejska, Syberia Wschodnia i Zachodnia oraz rosyjski Daleki Wschód), Turcji, Algierii, Libanie, Syrii, Armenii, Gruzji, Azerbejdżanie, Iranie, Kazachstanie, Turkmenistanie, Uzbekistanie, Tadżykistanie, Kirgistanie, Mongolii, Chinach, obu Koreach i Japonii. Zawleczony został również do USA, gdzie obecnie już nie występuje.
Szkodliwość i zwalczanie.
Wiosną, przy masowym pojawieniu zarówno okazy dorosłe jak i larwy wyrządzają znaczne szkody, niszcząc pąki i zawiązki kwiatów. Uszkodzone kwiaty nie zawiązują owoców. Ciepła wiosna i szybki rozwój pąków powoduje znaczną śmiertelność wśród larw kwieciaka a osobniki dorosłe pozbawia możliwości złożenia wszystkich jaj (pąk musi być mało dojrzały aby larwa zdążyła się w porę wykluć). W tym okresie konary drzew w sadach okręca się taśmami papieru karbowanego. Gromadzące się w jego szczelinach chrząszcze pali się razem z papierem. Dorosłe owady przed złożeniem jaj również odżywiają się wnętrzem pąków. Po przepoczwarczeniu młode chrząszcze odżywiają się liśćmi, lecz już w lipcu udają się na spoczynek zimowy, i dlatego od tego momentu nie są już szkodliwe.
Podstawowym sposobem zwalczania w sadach produkcyjnych jest ochrona chemiczna za pomocą insektycydów.

</doc>
<doc id="1337096" url="https://pl.wikipedia.org/wiki?curid=1337096" title="Wisin &amp; Yandel">
Wisin &amp; Yandel

Wisin &amp; Yandel – portorykański zespół muzyczny, wykonujący piosenki w stylu reggaeton.
W skład zespołu wchodzi dwóch wokalistów, urodzonych w Cayey: Juan Luis Morera Luna (Wisin) (ur. 19 grudnia 1978) i Llandel Veguilla Malavé (Yandel) (ur. 14 stycznia 1977). Działalność rozpoczęli w 1998 roku.

</doc>
<doc id="1337097" url="https://pl.wikipedia.org/wiki?curid=1337097" title="Buick Park Avenue (Ameryka Północna)">
Buick Park Avenue (Ameryka Północna)

Buick Park Avenue – samochód osobowy klasy luksusowej produkowany pod amerykańską marką Buick w latach 1990 – 2005.
Pierwsza generacja.
Buick Park Avenue I został zaprezentowany po raz pierwszy w 1990 roku.
W latach 80. Buick stosował nazwę "Park Avenue" dla topowej wersji wyposażenia luksusowego modelu Buicka Electry. Po zakończeniu jego produkcji w 1990 roku, producent podjął decyzję o nadaniu tej nazwę zupełnie nowemu następcy. Buick Park Avenue pierwszej generacji powstał na platformie "C-body", na której oparto także pokrewne modele Cadillac DeVille i Seville. Ponadto, Park Avenue I był identyczny z siódmą generacją modelu LeSabre, pełniąc funkcję jego bardziej luksusowej odmiany.
Lifting.
W 1994 roku Buick Park Avenue I przeszedł modernizację, w ramach której przemodelowano zderzaki, zmieniono wypełnienie reflektorów i tylnych lamp, a także zastąpiono ulokowany po lewej stronie klapy bagażnika napis "Buick" biegnącym przez całą szerokość.
Europa.
Buick Park Avenue I był jednym z nielicznych modeli Buicka oferowany w Europie, po przystosowaniu do tutejszych wymogów co do np. szerokości tablicy rejestracyjnej. Samochód był dostępny m.in. we Francji i Niemczech w latach 1991-1996.
Druga generacja.
Buick Park Avenue II został zaprezentowany po raz pierwszy w 1996 roku.
Druga generacja Park Avenue zadebiutowała oficjalnie jesienią 1996 roku, powstając od podstaw na nowej platformie koncernu General Motors o nazwie "G-body". Samochód stał się nieznacznie dłuższy, ale i zyskał wyraźnie większy rozstaw osi. Przełożyło się to na większą przestrzeń w tylnym rzędzie siedzeń. Podobnie jak w przypadku poprzednika, Park Avenue II był identyczną konstrukcją względem tańszego modelu LeSabre, pełniąc funkcję jego bardziej luksusowej odmiany. Tym razem jednak dla odróżnienia samochód zyskał inny pas przedni.
Lifting.
W 2002 rou Buick przeprowadził modernizację Park Avenue II, w ramach której samochód zyskał przestylizowany pas przedni. Pojawiła się nowa chromowana atrapa chłodnicy z dużym, centralnie umieszczonym logo producenta.
Koniec produkcji i następca.
Produkcja Park Avenue drugiej generacji jako sztandarowego modelu Buicka trwała do 2005 roku. Wówczas Buick zdecydował się zastąpić go zupełnie nowym modelem o nazwie Lucerne.

</doc>
<doc id="1337098" url="https://pl.wikipedia.org/wiki?curid=1337098" title="Kwieciak gruszowiec">
Kwieciak gruszowiec

Kwieciak gruszowiec ("Anthonomus (Anthonomus) piri") – gatunek chrząszcza z rodziny ryjkowcowatych.
Z wyglądu jest bardzo podobny do kwieciaka jabłkowca, lecz u niego brunatna przepaska na pokrywach nie tworzy litery V, a biegnie prosto w poprzek. Ten gatunek pasożytuje przede wszystkim na gruszach.
Mimo podobieństwa prowadzi zdecydowanie inny tryb życia. Osobniki dorosłe obudzone z letniej diapauzy przystępują do intensywnego żeru, niszcząc wiele jesiennych pąków liściowych i kwiatowych. Po uzupełnieniu zapasów i kopulacji samice we wrześniu składają po jednym jaju w pąkach kwiatowych. Osobniki dorosłe giną, a ze złożonych jaj w marcu wychodzą larwy. W maju pojawiają się postacie dorosłe. Odżywiają się one przez kilka dni liśćmi, po czym ukrywają się w szczelinach kory i zapadają w sen letni. U tego gatunku dobra pogoda nie stanowi przeszkody w rozwoju.
Gatunek europejski, podawany ponadto z Azji Mniejszej i Afryki Północnej. Na wschód sięga do europejskiej części Rosji, Półwyspu Krymskiego i Kaukazu, a niepewny rekord pochodzi też z Syberii Zachodniej.

</doc>
<doc id="1337099" url="https://pl.wikipedia.org/wiki?curid=1337099" title="Anthonomus cinctus">
Anthonomus cinctus



</doc>
<doc id="1337100" url="https://pl.wikipedia.org/wiki?curid=1337100" title="Buick Electra">
Buick Electra

Buick Electra – samochód osobowy klasy luksusowej produkowany pod amerykańską marką Buick w latach 1958–1990.
Pierwsza generacja.
Buick Electra I został zaprezentowany po raz pierwszy w 1958 roku.
Pod koniec lat 50. XX wieku Buick zaprezentował kolejny, duży samochód luksusowy, który zbudowano na platformie koncernu General Motors o nazwie "C-body". Pierwsza generacja Electry zastąpiła w ofercie marki dwa modele - Super oraz Roadmaster. Samochód zyskał awangardową stylistykę, ze strzelistymi błotnikami zakończonymi tylnym oświetleniem na czele. Oferta nadwoziowa składała się zarówno z 4-drzwiowego sedana, jak i kabrioleta oraz coupé.
Druga generacja.
Buick Electra II został zaprezentowany po raz pierwszy w 1961 roku.
Druga generacja Buicka Electra została zaprezentowana po raz pierwszy na początku lat 60. XX wieku, powstając na zmodernizowanej platformie "C-body", na której oparto także pierwsze wcielenie modelu. Samochód zyskał całkowicie zmodernizowane nadwozie, z łagodniejszymi liniami i bardziej stonowaną sylwetką. Oferta nadwoziowa została zachowana w tym samym kształcie, składając się zarówno z odmiany sedan, jak i coupe i kabriolet.
Trzecia generacja.
Buick Electra III został zaprezentowany po raz pierwszy w 1965 roku.
Buick Electra trzeciej generacji został zaprezentowany w 1965 roku, przechodząc gruntowną restylizację w stosunku do poprzednika. Nadwozie stało się masywniejsze, bardziej kanciaste i zyskało charakterystyczne, nieregularne kształty. Pojazd oparto na kolejnej, zmodernizowanej odsłonie platformy "C-body". Charakterystycznym elementem stylistyki były podwójne reflektory, a także podłużne tylne lampy.
Czwarta generacja.
Buick Electra IV został zaprezentowany po raz pierwszy w 1971 roku.
Czwarta generacja Buicka Electra była tak naprawdę gruntownie zmodernizowanym poprzednikiem, opierając się na tej samej wersji platformy "C-body". Pod kątem stylistycznym samochód przeszedł ewolucyjny kierunek zmian, zachowując charakterystyczną sylwetkę z długim tyłem i chromowanymi ozdobnikami nadwozia.
Samochód przeszedł dwie duże restylizacje - pierwszą w 1973 roku, a drugą w 1976 roku. Obie zmiany obejmowały głównie restylizacje przedniego pasa, inne rozmieszczenie reflektorów oraz zmienioną atrapę chłodnicy.
Piąta generacja.
Buick Electra V został zaprezentowany po raz pierwszy w 1977 roku.
Opracowując piątą generację Buicka Electra, producent całkowicie odświeżył koncepcję luksusowej limuzyny. Oparty o zmodernizowaną platformę "C-body" samochód stał się wyraźnie lżejszy, a także węższy i niższy, zachowując zarazem zbliżoną długość nadwozia. Stylistyka Electry V została utrzymana bardziej w kanciastych proporcjach, zyskując równą ilość chromowanych ozdobników. Oferta nadwoziowa po raz pierwszy została wzbogacona o odmianę kombi.
Szósta generacja.
Buick Electra VI został zaprezentowany po raz pierwszy w 1984 roku.
Wiosną 1984 roku Buick zaprezentował szóstą i zarazem ostatnią generację modelu Electra. Tym razem luksusowa limuzyna, dostępna jeszcze jako 2-drzwiowe coupé, została opracowana wspólnie z Cadillakiem i Oldsmobile w ramach koncernu General Motors. Charakterystycznymi rozwiązaniami w stylistyce stało się kanciaste nadwozie z pochyłą maską i krótkim tylnym zwisem. W porównaniu do bliźniaczych modeli, Buick Electra VI reprezentował najbardziej luksusowy charakter.
Lifting.
W 1987 roku Buick Electra VI przeszedł modernizację, w ramach której zmieniono głównie wygląd pasa przedniego. Zmieniono nieznacznie kształt zderzaków i atrapy chłodnicy, a także wprowadzono reflektory z pojedynczym kloszem.
Koniec produkcji i następca.
W 1990 roku Buick podjął decyzję o zakończeniu produkcji modelu Electra po 32 latach rynkowej obecności. Następcą zostały dwa zupełnie nowe modele o nazwie Roadmaster i Park Avenue.

</doc>
<doc id="1337103" url="https://pl.wikipedia.org/wiki?curid=1337103" title="Nezahualcoyotl (ujednoznacznienie)">
Nezahualcoyotl (ujednoznacznienie)



</doc>
<doc id="1337107" url="https://pl.wikipedia.org/wiki?curid=1337107" title="Rez">
Rez

Rez – gra komputerowa typu rail shooter wydana po raz pierwszy w Japonii w 2001 roku przez firmę Sega na konsole Sega Dreamcast oraz PlayStation 2, a następnie wydana w wersji HD w 2008 roku.
Gra została stworzona przez grupę "United Games Artists", będącą częścią grupy Sonic Team, w której skład wchodziło kilku pracowników "Team Andromeda", grupy odpowiedzialnej za stworzenie serii gier Panzer Dragoon.
Gra jest nawiązaniem do uczucia synestezji. Gracz ma zadanie zaznaczać i zestrzeliwać obiekty na ekranie, które wybuchają w rytm muzyki i tworzą przeróżne dźwięki. Otoczenie gry pulsuje w różnych kolorach a poziomom akompaniuje muzyka trance.
Trance Vibrator.
Do limitowanej edycji gry na konsolę Playstation 2 dołączane było urządzenie "Trance Vibrator", które po podłączeniu do konsoli Playstation 2 wibrowało w rytm muzyki. Producent urządzenia zalecał trzymanie urządzenia w dłoni, w kieszeni lub siadanie na nim. Akcesorium z powodu wytwarzania silnych wibracji wielokrotnie traktowane było jako zabawka erotyczna.
W wersji na XBox 360, gracz może podłączyć do trzech kontrolerów, które będą wibrować wraz z muzyką.

</doc>
<doc id="1337112" url="https://pl.wikipedia.org/wiki?curid=1337112" title="Kay van Dijk">
Kay van Dijk

Kay van Dijk (ur. 25 czerwca 1984 roku w Oosterbeek) – holenderski siatkarz, grający na pozycji atakującego. W reprezentacji Holandii rozegrał 180 meczów. 
Sukcesy klubowe.
Superpuchar Holandii:
Mistrzostwo Belgii:
Superpuchar Belgii:
Puchar Belgii:
Puchar CEV:
Puchar Słowenii:
MEVZA:
Mistrzostwo Słowenii:
Puchar Mistrza:
Sukcesy reprezentacyjne.
Liga Europejska:

</doc>
<doc id="1337114" url="https://pl.wikipedia.org/wiki?curid=1337114" title="TV Guide">
TV Guide

TV Guide – tygodnik telewizyjny, ukazujący się w Stanach Zjednoczonych i w Kanadzie. Magazyn publikuje wiadomości związane z telewizją oraz dodatkowo wywiady, plotki i recenzje filmowe.

</doc>
<doc id="1337115" url="https://pl.wikipedia.org/wiki?curid=1337115" title="Nagroda Stregi">
Nagroda Stregi

Nagroda Stregi (wł. "Premio Strega") – najbardziej prestiżowa włoska nagroda literacka przyznawana od 1947 roku. Nazwa nagrody pochodzi od likieru "strega" – produkująca go firma była pierwszym fundatorem nagrody. Podobnie jak w wypadku Nagrody Bookera, przyznaje się ją za konkretne dzieło, biorąc pod uwagę tylko prozę.

</doc>
<doc id="1337117" url="https://pl.wikipedia.org/wiki?curid=1337117" title="Alfred Redl">
Alfred Redl

Alfred Redl ps. „Opernball-13” (ur. 14 marca 1864 we Lwowie, zm. 25 maja 1913 w Wiedniu) – pułkownik Sztabu Generalnego cesarskiej i królewskiej Armii. Jeden z największych szpiegów przed I wojną światową. W trakcie swej pracy znacznie rozwinął mechanizm wyłapywania agentów obcego wywiadu m.in. przez wprowadzenie nowoczesnych technologii. Sam jednak szpiegował dla Rosji.
Życiorys.
Dzieciństwo i młodość.
Pochodził z rodziny austriackiej osiedlonej we Lwowie ok. 1862. Ojciec Franciszek także służył w wojsku, dochodząc do stopnia kapitana, po wystąpieniu z armii rozpoczął pracę jako urzędnik kolejowy we Lwowie i był naczelnikiem tamtejszego dworca.
Kariera.
Po ukończeniu trzech klas Wyższej Szkoły Realnej we Lwowie, w wieku 15 lat wstąpił do szkoły kadetów w Brnie. 1 września 1883 został mianowany na stopień kadeta i wcielony do Galicyjskiego Pułku Piechoty Nr 9, który wówczas stacjonował we Lwowie. 1 maja 1887 mianowany podporucznikiem, a 1 listopada 1890 porucznikiem. Służył w szeregach 58 pułku piechoty ze Stanisławowa, stacjonującego we Lwowie. W latach 1892-1894 był słuchaczem Szkoły Wojennej w Wiedniu. Po ukończeniu szkoły otrzymał tytuł „oficer przydzielony do Sztabu Generalnego” i skierowano go do Sztabu Generalnego w Wiedniu. W następnym roku został przydzielony do 61 Brygady Piechoty w Budapeszcie na stanowisko oficera sztabu. Będąc słuchaczem Szkoły Wojennej, a następnie pełniąc służbę sztabową pozostawał oficerem nadetatowym Galicyjskiego Pułku Piechoty Nr 9. 1 maja 1897 został mianowany na stopień kapitana. W tym samym roku został przeniesiony do Galicyjskiego Pułku Piechoty Nr 30 we Lwowie. W 1899 otrzymał tytuł „oficera Sztabu Generalnego” i został przydzielony do prac specjalnych (niem. "in besonderer verwendung"). W następnym roku został przydzielony do Sztabu Generalnego w Wiedniu. Redl szybko uzyskał uznanie jako specjalista w pracy kontrwywiadowczej. 1 listopada 1905 został mianowany majorem. W tym samym roku objął stanowisko szefa sztabu 13 Dywizji Piechoty Obrony Krajowej w Wiedniu. W 1907 wrócił do służby w Biurze Ewidencyjnym. 1 maja 1909 został mianowany podpułkownikiem. W 1911 został przeniesiony do Morawskiego Pułku Piechoty Nr 99 w Wiedniu na stanowisko komendanta 4. batalionu. 6 sierpnia 1912 został mianowany na stopień pułkownika, a w październiku tego roku przydzielony do komendy Komendy 8 Korpusu w Pradze na stanowisko szefa sztabu.
Innowacje w pracy.
Wprowadził szereg udoskonaleń i innowacji technicznych w swym służbowym gabinecie w Wiedniu. Osoby przebywające w jego biurze były potajemnie fotografowane aparatem ukrytym w obrazie, znajdującym się na wprost siedzącej osoby. Gości częstował papierosami posypanymi proszkiem daktyloskopijnym, podobnie jak biurowa zapalniczka, popielniczki i pudełko zapałek. W ten sposób dyskretnie uzyskiwał odciski palców. Często też celowo zostawiał na biurku tajne dokumenty posypane proszkiem, a gość pozostawiony sam w gabinecie był obserwowany z innych pomieszczeń.
Działalność szpiegowska.
Informacje o nim zbierał rosyjski szpieg porucznik Kramer, pracujący dla rosyjskiego wywiadu warszawskiego okręgu wojskowego. Odkrył on, iż Redl był osobą homoseksualną, zdobywając i dostarczając Batiuszynowi zdjęcia przedstawiające go w intymnych ujęciach z innym mężczyzną. W tamtych czasach kontakty homoseksualne były karalne i samo ujawnienie orientacji homoseksualnej byłoby fatalne w skutkach dla wojskowej kariery. W sztabie wywiadu rosyjskiego, znajdującego się w Warszawie, postanowiono szantażem zmusić Redla do podjęcia współpracy. Wkrótce dwóch agentów rosyjskich, grożąc przekazaniem zdobytych zdjęć przełożonym Redla, zmusiło go do rozpoczęcia pracy dla wywiadu rosyjskiego. Dodatkowo zaoferowano mu znaczne wynagrodzenie. Otrzymał on pseudonim "Opernball-13". Pierwszym zadaniem nowo pozyskanego agenta było zdobycie planów dwóch wschodnich fortów Twierdzy Przemyśl – fortu nr I "Salis Soglio" w Siedliskach oraz fortu XIV w Hurku.
W latach 1903-1913 Redl przekazał Rosjanom wiele ściśle tajnych informacji. Tuż przed I wojną światową dostarczył rosyjskiemu wywiadowi Plan III – pełny plan austriackiej inwazji na Serbię. Plany te Rosjanie przekazali Serbom, w wyniku czego byli oni dobrze przygotowani na austriacki atak. Pod koniec 1909 roku Opernball-13 otrzymał bezpośrednio od pułkownika Nikołaja Batiuszyna – kierownika carskiego wywiadu warszawskiego okręgu wojskowego rozkaz dostarczenia pełnego planu dyslokacji wojsk austro-węgierskich (znajdującego się w sejfach Sztabu Generalnego w Wiedniu) oraz kopii planów całej twierdzy przemyskiej. Plan dyslokacji wojsk został dostarczony do rosyjskiego sztabu w ciągu 3 miesięcy, a 5 miesięcy później Redl, przy współpracy z innymi agentami, skopiował i dostarczył komplet planów fortyfikacji przemyskich. Redl dostarczał również austriackiej armii specjalnie sfałszowane informacje dotyczące liczebności armii rosyjskiej. Alfred Redl został nazwany jednym z największych zdrajców w historii, gdyż jego działania przyczyniły się do śmierci blisko pół miliona współobywateli.
Redl prawdopodobnie dostarczał Rosjanom wiele innych informacji dotyczących austriackich planów wojskowych, fortyfikacji oraz austriackich agentów pracujących na terenie Rosji.
Zdemaskowanie.
Austriacki kontrwywiad od dłuższego czasu próbował namierzyć groźnego zdrajcę. Austriackim szpiegom pracującym w Warszawie udało się zdobyć fotografie kopii planów twierdzy przemyskiej, w celu podjęcia próby rozpoznania zdrajców po charakterze pisma, oraz pseudonim szpiega – Opernball-13. Jednakże pozostawał on nieuchwytny. W tym samym czasie wprowadzono na austriackich pocztach obowiązek przeglądania prywatnej korespondencji przez specjalnie wyszkolonych agentów. Pomysłodawcą tych praktyk był Maximilian Ronge, szkolony wcześniej przez samego Redla. W marcu 1913 do urzędu pocztowego w Wiedniu nadeszły na poste restante dwa listy, w których znaleziono wyłącznie pieniądze oraz hasło "Opernball-13". Przez długi czas nikt nie zgłaszał się po listy, aż wieczorem 24 maja 1913 listy zostały odebrane, lecz odbiorca uciekł przed agentami czekającą na niego taksówką, której numer jeden z agentów zdążył zapisać. Na postoju taksówek agenci dowiedzieli się, że uciekinier dotarł do kawiarni "Kaiserhof" i przy okazji zgubił w samochodzie pochewkę do scyzoryka wykonaną z jasnopopielatego sukna. W kawiarni odbiorcy listów już nie zastano, lecz agenci zdobyli kolejną informację, że osoba o podanym rysopisie zamówiła taksówkę do hotelu "Klomser". W hotelu agenci uzyskali informację, że w ciągu ostatnich godzin nie przyjęto żadnych nowych gości, lecz od rana przebywa w nim pułkownik Redl, który przybył z Pragi, skąd został wydelegowany dla penetracji i likwidacji ruchów wolnościowych. Futeralik na scyzoryk został przekazany portierowi z prośbą, by pytał wychodzących z hotelu o rozpoznanie zguby, a sami agenci z ukrycia obserwowali portiernię. Wychodzący Alfred Redl rozpoznał i odebrał swą zgubę, potwierdzając, że to on jest agentem o pseudonimie Opernball-13. Tej samej nocy zwołana została w trybie natychmiastowym komisja złożona z wyższych oficerów, na której postanowiono, że Alfred Redl, do niedawna przewidywany na stanowisko ministra wojny, "musi umrzeć tej nocy". Prawdopodobnie sam cesarz po odebraniu informacji o zdemaskowaniu szpiega powiedział: "Załatwić tak, by nikt się nie dowiedział". Sam Redl, który już wiedział, że został zdemaskowany – załamał się. Próbował pozbyć się kompromitujących go listów i dokumentów, lecz ich szczątki zostały natychmiast znalezione i dostarczone do sztabu generalnego, gdzie grafolodzy zidentyfikowali jego pismo. Oficerowie, którzy zostali wysłani w celu „pozbycia się” szpiega, zastali go w hotelu piszącego listy pożegnalne. Przedstawili mu dowody zdrady, nakłonili go do podpisania rezygnacji z szarży wojskowej i wystąpienia z armii. Na koniec pozostawili mu w pokoju hotelowym browninga. 25 maja 1913 o godzinie drugiej nad ranem Redl popełnił samobójstwo strzałem z pistoletu.
Jego pogrzeb odbył się w Wiedniu bez asysty duchowieństwa i honorów wojskowych przysługujących wyższemu oficerowi.
Komentarze.
W prasie wiedeńskiej w 1913 podawano informację, jakoby Redl był Polakiem. Nie było to zgodne z prawdą, gdyż on sam przyznawał się do narodowości austriackiej (wówczas określanej też jako niemiecka) i lata wcześniej stwierdził, że znalazł się we Lwowie wśród Polaków przypadkiem wskutek przeniesienia do służby w Galicji. Tym niemniej władał on językiem polskim. Narodowość Redla potwierdził w 1913 jednoznacznie prof. Marian Signio, prowadzący naukę gry na fortepianie w domu Redlów w 1870, który dodał, że nie używano tam wcale języka polskiego.
W informacji urzędowej podano, że płk Redl zmarł w wyniku nieostrożnego obchodzenia się z bronią palną. Początkowo sztab austriacki pod kierunkiem Franza Conrada von Hötzendorfa próbował ukryć przed opinią publiczną kompromitującą monarchię aferę szpiegowską pułkownika Redla. Zapobiegł temu Egon Erwin Kisch, publikując już 28 maja 1913 na łamach praskiego dziennika „Bohemia” krótką notatkę o samobójstwie Redla, rzekomo dementując w niej krążące pogłoski o przyczynach śmierci pułkownika, a w rzeczywistości zwracając uwagę opinii publicznej na całą sprawę.
Po samobójczej śmierci Redla, jego sprawa przez długi czas nie schodziła z czołówek gazet w całej Europie. "Afera Redla" wywołała wiele dyskusji na temat bezpieczeństwa Cesarstwa oraz doprowadziła do wielu aresztowań w szeregach armii austro-węgierskiej. Jedna z politycznych gazet węgierskich napisała ""Afera Redla nie może być postrzegana jako prywatna inicjatywa. Redl nie był jednostką, lecz systemem. Wszędzie żołnierze są uczeni miłości do swej ojczyzny, lecz brak patriotyzmu jest postrzegany za najlepszą militarną zaletę w tej niefortunnej monarchii. U nas celem wojskowej edukacji jest pozbycie się z żołnierzy wszelkich narodowych uczuć... To wszystko zemściło się w aferze Redla. Austriaccy i węgierscy żołnierze nie posiadają ojczyzny – mają tylko władcę wojennego."
Wielu historyków zajmujących się imperium habsburskim, jak również historią szpiegostwa, np. Allen Dulles z CIA i rosyjski generał Michaił Milstein zgadzają się z określaniem Redla jako wielkiego zdrajcy. Zdrada Redla prawdopodobnie przyczyniła się do początkowych klęsk armii austro-węgierskiej w trakcie I wojny światowej, gdyż dowództwo nie miało czasu na pełną zmianę wykradzionych wcześniej planów wojskowych (zmiany ograniczały się głównie do kilkudniowych opóźnień wymarszów poszczególnych oddziałów). W latach późniejszych pojawiły się pogłoski, że mógł szpiegować również dla Francji i Włoch, lecz te doniesienia nigdy nie zostały udowodnione.
Ordery i odznaczenia.
W czasie służby w c. i k. Armii otrzymał:

</doc>
<doc id="1337122" url="https://pl.wikipedia.org/wiki?curid=1337122" title="Pierre Dupont de l'Étang">
Pierre Dupont de l'Étang



</doc>
<doc id="1337123" url="https://pl.wikipedia.org/wiki?curid=1337123" title="Simple Machines Forum">
Simple Machines Forum

Simple Machines Forum (w skrócie oznaczany jako SMF) to skrypt forum internetowego. Skrypt jest napisany w języku PHP i wykorzystuje bazę danych MySQL, SQLite lub PostgreSQL (do wyboru podczas instalacji), a jego możliwości można rozbudowywać za pomocą mechanizmu wtyczek. Najnowsza wersja została wydana jako wolne oprogramowanie na licencji BSD.
Obecnie SMF jest dostępne w 48 wersjach językowych, w tym również w wersji polskiej.

</doc>
<doc id="1337124" url="https://pl.wikipedia.org/wiki?curid=1337124" title="Mental Aquaducts">
Mental Aquaducts

Mental Aquaducts – pierwsze demo zespołu Limp Bizkit (wtedy zespół nosił nazwę Limp Biscut) nagrane w 1995 roku z byłym gitarzystą Robem Watersem.

</doc>
<doc id="1337126" url="https://pl.wikipedia.org/wiki?curid=1337126" title="Teofil Kostruba">
Teofil Kostruba

Teofil Kostruba (zakonne imię "Teodosij", ur. 7 maja 1907 w Jagielnicy Starej - zm. 3 marca 1943 we Lwowie) - bazylianin, historyk ukraiński, zajmujący się historią księstw ruskich, tłumacz, dziennikarz.
Uczeń ukraińskiego gimnazjum akademickiego we Lwowie, absolwent filozofii Uniwersytetu Lwowskiego (1935-1939). Pracował jako dziennikarz w gazecie "Nowa Zoria". W 1940 wstąpił do zakonu bazylianów.
Działacz Towarzystwa Naukowego im. Szewczenki. Mieszkał i pracował we Lwowie. Publikował między innymi w wydawnictwie Czerwona Kałyna.

</doc>
<doc id="1337131" url="https://pl.wikipedia.org/wiki?curid=1337131" title="AB (przedsiębiorstwo)">
AB (przedsiębiorstwo)

AB SA – polski dystrybutor IT i elektroniki użytkowej z siedzibą w podwrocławskich Magnicach, którego historia sięga roku 1990. Od 2006 r. AB SA jest notowana na Giełdzie Papierów Wartościowych w Warszawie. Zajmuje się dystrybucją IT, elektroniki użytkowej, AGD i RTV oraz zabawek.
Historia.
Historia Grupy AB sięga roku 1990, kiedy powstała firma AB jako jednoosobowa spółka. Wśród młodych przedsiębiorców, w nowym porządku gospodarczym, znalazł się Andrzej Przybyło, obecnie Prezes Zarządu AB SA, który stworzył od tamtego czasu firmę z branży dystrybucji IT.
W 1994 roku, firma AB stworzyła sieć oddziałów między innymi we Wrocławiu, Warszawie, Łodzi, Katowicach, Szczecinie, Gdańsku, Poznaniu i Krakowie.
Przekształcenie AB w spółkę akcyjną nastąpiło we wrześniu 1998 roku, kiedy to znaczącym akcjonariuszem AB SA stał się fundusz private equity Enterprise Investors.
W 2000 roku spółka uruchomiła AB Online, jeden z pierwszych serwisów internetowych dystrybucji IT, obejmujący od początku pełną integrację z systemem ERP (w zakresie sprzedaży, serwisu, logistyki). Wdrożenie systemu ERP połączone było z integracją on-line oddziałów z centrum logistycznym we Wrocławiu.
Na warszawskiej giełdzie papierów wartościowych spółka AB zadebiutowała 21 września 2006. Rok później nastąpiło przejęcie holdingu AT Computers, prowadzącego działalność w Czechach i na Słowacji.
W latach 2008/2009 roku wrocławskie Centrum Dystrybucyjne zostało zmodernizowane w oparciu o najnowocześniejsze rozwiązania z zakresu techniki magazynowej.
W 2013 roku Grupa Kapitałowa AB przejęła markę Optimus, a także – już spoza branży IT – spółkę Rekman, która zajmuje się dystrybucją zabawek w Polsce. W maju 2015 roku zakończyła się natomiast budowa centrum dystrybucyjnego w Magnicach koło Wrocławia. Wartość tej inwestycji wyniosła ponad 120 mln zł. Centrum Dystrybucyjne AB to system obejmujący magazyn, strefę dostaw, strefę wysyłek oraz automatykę magazynową. W magazynie znajduje się 16 km półek, a transport odbywa się po ponad 5 km przenośników rolkowych. Automatyka magazynowa to m.in. sorter o przepustowości 8 tys. pojemników na godzinę. W jej skład wchodzi też czteropoziomowa antresola z systemami przenośnikowymi, liniami automatycznego pakowania kartonów i kompletacji zamówień.
W ramach dotacji ze środków UE firma otrzymała 24 mln zł. W styczniu 2016 roku firma zmieniła siedzibę, przenosząc również biura z wcześniejszego głównego centrum logistycznego we Wrocławiu do obecnego głównego centrum dystrybucyjnego w Magnicach.
Działalność.
Grupa AB jako jedyny polski podmiot znajduje się w gronie 10 największych dystrybutorów IT i dostawców rozwiązań e-commerce w Europie. Grupa AB prowadzi także działalność operacyjną w Polsce, Czechach i na Słowacji, oferując blisko 100 tys. produktów.
Grupa AB zarządza własnymi markami TB, Optimus i Triline oraz własnymi sieciami franczyzowymi Alsen (Polska), Comfor (Czechy i Słowacja), Premio (Czechy) i Triline (Czechy), a także Optimus (integratorzy – Polska), Kakto (AGD/RTV – Polska) i Digimax (rozwiązania mobilne i smart home – Czechy i Słowacja). Z 1,6 tys. punktów sprzedaży to największa sieć franczyzowa w regionie CEE.
W roku finansowym 2016/2017 (zakończył się 30 czerwca) na wymagającym rynku zwiększyła przychody o 725 mln PLN (10%), do prawie 8,3 mld PLN, wypracowując 116 mln PLN wyniku EBITDA (+3% rdr) i 68 mln zł zysku netto (+5% rdr). W samym czwartym kwartale roku finansowego 2016/2017 (II kw. roku kalendarzowego 2017) Grupa AB wypracowała blisko 2 mld PLN przychodów, generując ponad 23 mln PLN marży na poziomie EBITDA i blisko 13 mln PLN wyniku netto.
W dorocznym zestawieniu dziennika Rzeczpospolita „Lista 500” Grupa AB plasuje się na 38. pozycji wśród firm o największych przychodach w Polsce oraz jest numerem 2 w rankingu firm z segmentu informatycznego.
Od 2009 roku Andrzej Przybyło, założyciel i prezes zarządu AB S.A., reprezentuje spółkę AB w „Global Technology Distribution Council” – organizacji skupiającej największych światowych dystrybutorów nowoczesnych technologii. W 2011 r. AB zostało zaproszono przez Microsoft jako jedna z 18 firm z całego świata do członkostwa w gremium doradczym „DPAC”. DPAC to forum wymiany doświadczeń, wiedzy pomiędzy firmą Microsoft a członkami na temat rozwoju w przyszłości dystrybucji IT, software-u, cloud solutions etc.
Struktura.
W skład Grupy Kapitałowej AB SA wchodzi AB SA jako podmiot dominujący, do którego należy 6 spółek zależnych, a łącznie Grupa Kapitałowa AB SA obejmuje 12 podmiotów. Największą spółką zależną AB SA jest AT Computer Holding a.s., która posiada 5 spółek zależnych i prowadzi działalność na terenie Czech oraz Słowacji. Wśród spółek zależnych AB SA w Polsce znajdują się Alsen sp. z o.o. oraz Alsen Marketing Sp. z o.o., które związane z ogólnopolską siecią franczyzową sklepów detalicznych Alsen. Spółkami zależnymi AB SA są również Optimus sp. z o.o. (AB SA przejęła tę znaną markę w 2013 roku) oraz Rekman sp. z o.o., przejęty w 2013 roku dystrybutor zabawek, który pretenduje do miana rynkowego lidera w swoim segmencie.
Wyróżnienia.
W 2016 roku Grupa AB została nagrodzona trzema tytułami „Dystrybutora broadlinerowego Roku 2015” przez światową organizację badawczą CONTEXT. Wyróżnienia przyznano w Polsce, Czechach i na Słowacji. Ta sama organizacja badawcza przyznała rok wcześniej tytuł „Dystrybutora Roku 2014 w Polsce” dla AB S.A. oraz tytuł „Dystrybutora Roku 2014 na rynku czeskim” dla AT Computers.
Głosami czytelników magazynu CRN Polska spółka AB została wyróżniona tytułem „Dystrybutora Roku 2015”.
W tym samym plebiscycie kolejne wyróżnienie trafiło do rąk Andrzeja Przybyło, który został wybrany „Postacią Rynku IT”. Z kolei Patrycja Gawarecka, dyrektor marketingu i sprzedaży AB, zebrała najwięcej głosów – jako „Szef kanału partnerskiego” – wśród osób odpowiedzialnych za współpracę z resellerami w firmach dystrybucyjnych.
W styczniu 2016 roku. Andrzej Przybyło otrzymał Nagrodę Pracodawców RP „Wektor 2015” za „stworzenie największej w regionie Europy Środkowo-Wschodniej firmy dystrybucyjnej i jej sukces finansowy”. Wcześniej w 2011 roku Andrzej Przybyło został wybrany przez EY Przedsiębiorcą Roku (EY Enterpreneur Of The Year). Nagroda przyznana została „za połączenie kompetencji, hartu ducha i pasji oraz za trud włożony w stworzenie firmy będącej dziś największym dystrybutorem IT i elektroniki użytkowej w regionie, a także strategicznym partnerem dystrybucyjnym kluczowych światowych producentów sprzętu i oprogramowania komputerowego”.
W październiku 2016 r. Grupa AB została uhonorowana tytułem „Perła polskiej gospodarki” magazynu Polish Market (za stronę merytoryczną konkursu odpowiadał Instytut Ekonometrii Szkoły Głównej Handlowej w Warszawie), a także nagrodą Microsoftu „2016 – Partner of the Year – Distributor”. Grupa AB została wyróżniona za największy wzrost sprzedaży usług chmurowych na polskim rynku (5-krotny wzrost rok do roku) oraz najbardziej dynamiczny wzrost sprzedaży rozwiązań online w modelu Indirect Cloud Solution Provider. W październiku tego roku spółka AB została również uhonorowana przez magazyn Reseller News podwójnym tytułem Złoty AS IT – w kategorii Dystrybutor oraz Wydarzenie roku (otwarcie Centrum Dystrybucyjnego Grupy AB w Magnicach).
Spółka AB honorowana jest także przez producentów: Hewlett Packard Enterprise – nagroda dla AB za „Największą liczbę aktywnych partnerów w 2015 roku”; HP oraz HP Inc – Dystrybutor Roku (czwarty rok z rzędu).
AB SA otrzymała także tytuł „Odpowiedzialny Pracodawca – Lider HR 2015” oraz wyróżnienie HR Najwyższej Jakości, przyznane przez Polskie Stowarzyszenie Zarządzania Kadrami.

</doc>
<doc id="1337133" url="https://pl.wikipedia.org/wiki?curid=1337133" title="Kosówka (dopływ Mlecznej)">
Kosówka (dopływ Mlecznej)

Kosówka (według nazewnictwa MPHP Dopływ spod Augustowa) – strumień w województwie mazowieckim, prawy dopływ Mlecznej. Jej źródła znajdują się w okolicach Augustowa.
Ciek o tej nazwie i położeniu nie występuje w zestawieniu PRNG.
Błędnie tą nazwą nazywany jest górny odcinek Mlecznej przepływający przez teren Muzeum Wsi Radomskiej do połączenia z Strumieniem Malczewskim. Uchodzi do Mlecznej na terenie stawów w Kosowie. Obecnie objęta obszarem chronionym "Dolina Kosówki". Zamieszkują ją liczne dzikie zwierzęta oraz chronione gatunki roślin: purchawica olbrzymia, storczyk plamisty.

</doc>
<doc id="1337138" url="https://pl.wikipedia.org/wiki?curid=1337138" title="Jelena Pawłowa">
Jelena Pawłowa

Jelena Pawłowa (ur. 12 grudnia 1978 w Ałma-Acie) – siatkarka reprezentacji Kazachstanu, grająca na pozycji atakującej. Obecnie zawodniczka japońskiego Haimatsu. Jest czołową zawodniczką reprezentacji Kazachstanu.
Pawłowa jest córką Łarisy Pawłowej, zawodniczki która grała w prowadzonej przez słynnego Nikołaja Karpola reprezentacji ZSRR na Igrzyskach Olimpijskich w Moskwie i sięgnęła z nią po złoty medal. Jej mężem jest utytułowany judoka Askat Żytkejew.

</doc>
<doc id="1337140" url="https://pl.wikipedia.org/wiki?curid=1337140" title="Feliks Jan Gebethner">
Feliks Jan Gebethner

Feliks Jan Gebethner (ur. 21 listopada 1832 w Warszawie, zm. 27 maja 1887 tamże) – kupiec, kolekcjoner i artysta-muzyk.
Życiorys.
Syn Wilhelma Gebethnera (1801–1872) i Julianny z Ritzów (zm. 1860), brat Gustawa Adolfa. Ukończył gimnazjum realne, następnie uczył się muzyki u Augusta Freyera. Pracował początkowo jako nauczyciel, w 1875 otworzył skład fortepianów pod firmą „Gebethner i Wolff”.
Udzielał się w Warszawskim Towarzystwie Muzycznym i w Towarzystwie Śpiewaczym „Lutnia”. Działał też w Towarzystwie Zachęty Sztuk Pięknych, któremu zapisał większą część swej kolekcji gromadzącej dzieła polskich malarzy oraz okazy porcelany; pozostałe zbiory otrzymało warszawskie Muzeum Przemysłu i Rolnictwa.
Pochowany na Cmentarzu ewangelicko-augsburskim w Warszawie (rząd 19 miejsce 10).

</doc>
<doc id="1337141" url="https://pl.wikipedia.org/wiki?curid=1337141" title="Historia naturalna Polski">
Historia naturalna Polski

Historia naturalna Polski – polski telewizyjny serial dokumentalny poświęcony ewolucji środowiska naturalnego Polski w dziejach Ziemi. Film realizowany był przez ekipę Akademickiej Telewizji Edukacyjnej Uniwersytetu Gdańskiego, pierwsze zdjęcia do filmu rozpoczęły się już w 2001 roku. Współfinansowana przez Narodowy Fundusz Ochrony Środowiska i Gospodarki Wodnej oraz Wojewódzki Fundusz Ochrony Środowiska i Gospodarki Wodnej w Gdańsku. Serial emitowany był na antenie TVP1.
Nagrody.
W sierpniu 2004 roku odcinek pt. "Ku przyszłości" zdobył nagrodę Grand Prix na II Międzynarodowym Forum Ekologicznym w Augustowie.

</doc>
<doc id="1337146" url="https://pl.wikipedia.org/wiki?curid=1337146" title="Magnus Svensson (piłkarz)">
Magnus Svensson (piłkarz)

Magnus Svensson (ur. 3 października 1969 w Vinbergu) – szwedzki piłkarz występujący na pozycji obrońcy lub pomocnika.
Kariera klubowa.
Magnus Svensson zawodową karierę rozpoczynał w 1988 roku w Vinbergs IF. Przez sześć lat gry w tym zespole rozegrał 126 meczów i strzelił jedenaście bramek. W 1994 roku przeniósł się do Halmstads BK, w barwach którego zadebiutował 5 kwietnia w pojedynku przeciwko IFK Norrköping. W debiutanckim sezonie wystąpił w dziewiętnastu spotkaniach, a Halmstads BK zajęło siódme miejsce w szwedzkiej ekstraklasie. W drużynie tej Svensson grał łącznie przez cztery lata. Wystąpił w 89 ligowych pojedynkach i zdobył sześć goli. W 1998 roku podpisał kontrakt z norweskim zespołem Viking FK, a w 2000 roku za ponad dwanaście milionów przeszedł do Brøndby IF. Dwa razy z rzędu sięgnął z nim po mistrzostwo kraju. Dla "Drengene fra Vestegnen" Svensson rozegrał łącznie 52 spotkania, po czym w 2002 roku powrócił do Halmstads BK. W lidze zajmował z nim kolejno szóstą, dziewiątą, drugą, dziesiątą i jedenastą lokatę. W każdym z tych sezonów Svensson był podstawowym zawodnikiem swojej drużyny. Dopiero w 2006 roku, w ostatnim sezonie w barwach Halmstads BK, na boisku pojawił się tylko dwanaście razy.
Kariera reprezentacyjna.
W reprezentacji Szwecji Svensson zadebiutował w 1996 roku. W 2000 roku Lars Lagerbäck i Tomas Söderberg powołali go na mistrzostwa Europy. Na Euro Szwedzi zajęli ostatnie miejsce w swojej grupie i odpadli z turnieju. Sam Svensson zagrał w dwóch spotkaniach – w meczu z Turcją w 78 minucie zmienił Henrika Larssona, a w pojedynku przeciwko Włochom 51 minucie został zastąpiony przez Niclasa Alexanderssona. W 2002 roku Svensson znalazł się w kadrze drużyny narodowej na mistrzostwa świata. Na boiskach Korei Południowej i Japonii "Blågult" w 1/8 finału przegrali po dogrywce z Senegalem 1:2. Na mundialu wychowanek Vinbergs IF wystąpił we wszystkich czterech meczach, jednak tylko w pojedynku z Argentyną na boisku spędził całe spotkanie. Łącznie dla reprezentacji Szwecji Svensson rozegrał 31 meczów, w których dwa razy wpisał się na listę strzelców.

</doc>
<doc id="1337155" url="https://pl.wikipedia.org/wiki?curid=1337155" title="Paff">
Paff



</doc>
<doc id="1337157" url="https://pl.wikipedia.org/wiki?curid=1337157" title="Paweł Kasperski">
Paweł Kasperski



</doc>
<doc id="1337161" url="https://pl.wikipedia.org/wiki?curid=1337161" title="Antonio Aranda">
Antonio Aranda

Antonio Aranda Mata (ur. 13 listopada 1888 w Leganés, zm. 8 lutego 1979 w Madrycie) był jednym z monarchistycznych dowódców w czasie hiszpańskiej wojny domowej.
W czasie wojen o Maroko, kiedy Hiszpania pomagała Francji walczyć z Rifenami Aranda był szeregowym geografem i inżynierem wojskowym. Później idealistycznie nastawiony Antonio wstąpił do armii. Jego kariera rozpoczęła się podczas rewolty garnizonu Asturii, kiedy to doszedł do stopnia pułkownika. Na początku wojny domowej nie zgadzający się z działaniami wojsk republiki, głównie z paleniem kościołów, szkalowaniem duchownych i wyzysku na społeczeństwie, już jako dowódca garnizonu w Oviedo, przystąpił do konserwatywnych buntowników. Wykazał się zmysłem strategicznym w czasie oblężenia Oviedo kiedy rozgromił nacierające siły republikańskie. Został za to odznaczony orderem San Fernando i promowanym do najniższego ze stopni generalskich. Innymi bitwami w których uczestniczył były Bitwa o Teruel i Bitwa nad Ebro. Obie zwycięskie. Wojnę skończył ze stopniem Generała Kapitana. W 1937 odznaczony został Krzyżem Orderu Świętego Ferdynanda, a w 1942 Krzyżem Wielkim Orderu Świętego Hermenegilda
Po wojnie został prezesem Królewskiego Towarzystwa Geograficznego. Zniecierpliwiony opieszałością Francisco Franco we wprowadzaniu monarchii założył konspiracyjną grupę zamierzającą przyśpieszyć wprowadzenie ustroju. Został za to uwięziony przez generalissimusa. W 1976 roku po śmierci Franco został awansowany do stopnia Generała Porucznika przez króla Jana Karola I.

</doc>
<doc id="1337162" url="https://pl.wikipedia.org/wiki?curid=1337162" title="Parośla I">
Parośla I

Parośla Pierwsza – wyludniona kolonia na Ukrainie, na Wołyniu, w obwodzie rówieńskim, w rejonie włodzimierzeckim.
Do 1945 w Polsce, w województwie wołyńskim, w powiecie sarneńskim, w gminie Antonówka nad Horyniem, w gromadzie Kruszewo.
9 lutego 1943 żołnierze Ukraińskiej Powstańczej Armii pod dowództwem Hryhorija Perehijniaka dokonali tam masowego mordu na miejscowej ludności polskiej.

</doc>
<doc id="1337166" url="https://pl.wikipedia.org/wiki?curid=1337166" title="Okręg wyborczy St Helens">
Okręg wyborczy St Helens

Okręg wyborczy St Helens powstał w 1885 r. i wysyłał do brytyjskiej Izby Gmin jednego deputowanego. Okręg położony był w hrabstwie Lancashire. Został zlikwidowany w 1983 r.

</doc>
<doc id="1337168" url="https://pl.wikipedia.org/wiki?curid=1337168" title="(6600) Qwerty">
(6600) Qwerty

(6600) Qwerty – planetoida z pasa głównego asteroid okrążająca Słońce w ciągu 3 lat i 142 dni w średniej odległości 2,26 j.a. Została odkryta 17 sierpnia 1988 roku w Obserwatorium Kleť w pobliżu Czeskich Budziejowic przez Antonína Mrkosa. Nazwa planetoidy pochodzi od QWERTY, symbolicznej nazwy układu liter do alfabetu podstawowego na klawiaturze maszyny do pisania i komputera. Wcześniej planetoida nosiła oznaczenie tymczasowe (6600) 1988 QW.

</doc>
<doc id="1337170" url="https://pl.wikipedia.org/wiki?curid=1337170" title="Masz kasę, kochanie">
Masz kasę, kochanie

Masz kasę, kochanie (oryg. "Money Hai Toh Honey Hai") – Bollywoodzka komedia realizowana przez choreografa Ganesha Acharyę (poprzedni film "Swami"). W oczekiwaniu na premierę. W rolach głównych Govinda i Celina Jaitley. W drugoplanowych Isha Koppikar, Upen Patel, Aftab Shivdasani i Manoj Bajpai. Fim kręcono w Mumbaju i na Mauritius.

</doc>
<doc id="1337173" url="https://pl.wikipedia.org/wiki?curid=1337173" title="Watershed">
Watershed

Watershed – dziewiąty album studyjny szwedzkiego zespołu Opeth. Album został wydany przez Roadrunner Records 30 maja 2008 roku. Płyta została nagrana w Fascination Street Studios w Örebro (Szwecja). "Watershed" jest pierwszym albumem studyjnym Opeth na którym zagrał perkusista Martin Axenrot i gitarzysta Fredrik Åkesson. Grafika do płyty została wykonana przez Travisa Smitha (który wykonywał grafiki dla poprzednich dziewięciu albumów Opeth) we współpracy z Mikaelem Åkerfeldtem.
Album został wydany w formacie standardowym, winylowym i wersji rozszerzonej. Specjalna edycja zawiera trzy bonusowe utwory, dodatkową płytę DVD z materiałem całego albumu nagranym w Dolby Digital Surround 5.1 (bez utworów dodatkowych), materiał wideo ukazujący próby i pracę w studiu. Inna jest także oprawa graficzna albumu. Pierwszy singiel to "Porcelain Heart" z utworami "Porcelain Heart" i "The Lotus Eater". Singiel został wydany 19 kwietnia 2008 roku. Drugi to "Burden" zawierający "Mellotron Heart" i "Would?". Do utworów "Porcelain Heart" i "Burden" nakręcono teledyski.
Nagrania dotarły do 23. miejsca listy Billboard 200 w Stanach Zjednoczonych sprzedając się w nakładzie 19 tys. egzemplarzy w przeciągu tygodnia od dnia premiery.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1337178" url="https://pl.wikipedia.org/wiki?curid=1337178" title="Parafia św. Mikołaja w Międzyrzecu Podlaskim">
Parafia św. Mikołaja w Międzyrzecu Podlaskim

Parafia św. Mikołaja w Międzyrzecu Podlaskim – rzymskokatolicka parafia w Międzyrzecu Podlaskim należąca do diecezji siedleckiej.
Obecny kościół parafialny, murowany z cegły, został on zbudowany w roku 1477 w stylu gotyckim z fundacji ówczesnego właściciela Międzyrzeca Jan Nasutowicza (syna Mikołaja Nasuty) starosty brzeskiego.
Terytorium parafii.
Do parafii należą wierni z Międzyrzeca Podlaskiego mieszkający przy ulicach: Adamki, Asnyka, Berezowska, Ceglana, Czysta, Górna, Grzybowa, Kolejowa, Kościelna, Lubelska (część), Łukowska, Młynarska i Osiedle, 3 Maja, Okólna, Piłsudskiego, Pocztowa, Przechodnia, Pszenna, Sienkiewicza, Sikorskiego, Siteńska, Strzelecka, Tartaczna, Tuliłowska i Osiedle przy Tuliłowskiej, Warszawska (część), Wiejska, Wysoka, Zadworne, Zahajkowska, Żwirowa, Żytnia;

</doc>
<doc id="1337180" url="https://pl.wikipedia.org/wiki?curid=1337180" title="Suramina">
Suramina

Suramina – organiczny związek chemiczny, lek przeciwpierwotniakowy stosowany dożylnie w leczeniu zakażeń, leiszmaniozy i trypanosomozy; inhibitor działania czynnika wzrostu naskórka. Hamuje rozwój nowotworowych klonów komórkowych niezależnych od wpływu androgenów. Ponieważ charakteryzuje się dużą toksycznością stosowanie jej w lecznictwie jest ograniczone.
Pierwotnie znalazła zastosowanie w leczeniu śpiączki afrykańskiej (stosowana we wczesnym stadium hemolimfatycznym – 1. dnia dawka próbna 4–5 mg/kg, 3., 10., 17., 24. i 31. dnia dawki 20 mg/kg, maksymalna dawka 1 g w jednej iniekcji) oraz innych pasożytniczych chorób tropikalnych. Ubocznie powoduje podrażnienie przewodu pokarmowego, świąd skóry, nefrotoksyczność (albuminurię), światłowstręt i parestezje.
W 1984 roku w wyniku badań prowadzonych nad AIDS wykazano, że suramina hamuje aktywność odwrotnej transkryptazy kilku wirusów (w tym retrowirusów, wirusa białaczki mysiej oraz ptasiej "myeloblastosis") oraz zmniejsza zakaźność i efekt cytopatyczny HTLV-III w dawkach osiąganych u ludzi.
W leczeniu zaawansowanego raka kory nadnercza, suramina zastosowana "in vitro" ma działanie cytotoksyczne oraz przyczynia się do spadku wytwarzanie steroidów. Kumuluje się w korze nadnerczy.
W stężeniu 0,1–1,0 mg/l zmniejsza aktywność odwrotnej transkryptazy o ok. 50%. Działa też na polimerazę RNA i wirusowe proteazy.
Klinicznie jej okres półtrwania wynosi ponad 40 dni. U chorych z AIDS stosuje się lek w dawce 1g/"die" przez 6 tygodni ("in vitro"); utrzymuje się on przez kilka tygodni w surowicy krwi w stężeniu 100 mg/l. Następnie stosowane jest dawkowanie podtrzymujące w ilości 1 g/tydz. Preparat w 99% wiąże się z białkami surowicy, a wydala się z moczem. Pomimo leczenia nadal izolować można u pacjentów retrowirus HIV. Lek praktycznie nie ulega metabolizmowi, 99,7% leku wiąże się z białkami osocza.
Prowadzone są wczesne badania kliniczne nad skutecznością suraminy w zwalczaniu objawów autystycznych.

</doc>
<doc id="1337185" url="https://pl.wikipedia.org/wiki?curid=1337185" title="Nea Erythraia">
Nea Erythraia



</doc>
<doc id="1337186" url="https://pl.wikipedia.org/wiki?curid=1337186" title="Richard Stokes">
Richard Stokes

Richard Rapier Stokes (ur. 27 stycznia 1897, zm. 3 sierpnia 1957) – brytyjski polityk, członek Partii Pracy, minister w drugim rządzie Clementa Attleego.
Wykształcenie odebrał w Downside School, w Royal Military Academy w Woolwich oraz w Trinity College na Uniwersytecie Cambridge. Podczas I wojny światowej służył w szeregach Royal Artillery. Za postawę na polu walki otrzymał Military Cross oraz Croix de Guerre. W 1917 r. otrzymał awans do stopnia majora. Po wojnie został prezesem i dyrektorem zarządzającym w firmie Ransomes &amp; Rapier Ltd. W 1935 r. bez powodzenia startował w wyborach parlamentarnych w okręgu Glasgow Central.
W 1938 r. został wybrany do Izby Gmin w wyborach uzupełniających w okręgu Ipswich. Podczas II wojny światowej krytykował naloty dywanowe na niemieckie miasta. W 1950 r. został ministrem robót. W 1951 r. bez krótki czas był Lordem Tajnej Pieczęci. W latach 1955-1956 był mówcą Partii Pracy ds. obrony.
Stokes zmarł w 1957 r.

</doc>
<doc id="1337188" url="https://pl.wikipedia.org/wiki?curid=1337188" title="Tadeusz Olszewski">
Tadeusz Olszewski



</doc>
<doc id="1337190" url="https://pl.wikipedia.org/wiki?curid=1337190" title="Clerks – Sprzedawcy">
Clerks – Sprzedawcy

Clerks – Sprzedawcy (tytuł oryg. "Clerks") – amerykańska niskobudżetowa komedia obyczajowa z 1994, według scenariusza i w reżyserii Kevina Smitha.
Fabuła.
Młody chłopak, Dante Hicks, został poproszony przez swojego szefa o zastąpienie go w pracy w sklepie, obiecując, że przyjedzie przed godziną 12. Plany się jednak zmieniają, a Dante, którego wcale nie powinno tam być, przeżywa swój najgorszy dzień w życiu.
Soundtrack.
Do promocji filmu został wydany album, zawierający ścieżkę dźwiękową. Na płycie wydanej 11 października 1994, nakładem wytwórni Columbia, znaleźli się tacy artyści jak Alice in Chains, Jesus Lizard czy Soul Asylum.

</doc>
<doc id="1337191" url="https://pl.wikipedia.org/wiki?curid=1337191" title="Polonia na Litwie">
Polonia na Litwie



</doc>
<doc id="1337193" url="https://pl.wikipedia.org/wiki?curid=1337193" title="Polonia na Białorusi">
Polonia na Białorusi



</doc>
<doc id="1337195" url="https://pl.wikipedia.org/wiki?curid=1337195" title="Polonia na Ukrainie">
Polonia na Ukrainie



</doc>
<doc id="1337199" url="https://pl.wikipedia.org/wiki?curid=1337199" title="José Pesarrodona">
José Pesarrodona

José Pesarrodona (ur. 1 lutego 1946 w Sant Salvador de Guardiola) - hiszpański kolarz szosowy startujący wśród zawodowców w latach 1971-1979. Zwycięzca (1976) i drugi kolarz (1978) Vuelta a España. 

</doc>
<doc id="1337201" url="https://pl.wikipedia.org/wiki?curid=1337201" title="Skala pentatoniczna">
Skala pentatoniczna



</doc>
<doc id="1337205" url="https://pl.wikipedia.org/wiki?curid=1337205" title="Rubén Soria">
Rubén Soria

Ruben Soria (ur. 23 stycznia 1935) - piłkarz urugwajski, obrońca.
Będąc piłkarzem klubu CA Cerro znalazł się w kadrze reprezentacji Urugwaju na finały mistrzostw świata w 1962 roku. Urugwaj odpadł już w fazie grupowej, a Soria nie wystąpił w żadnym z trzech meczów.
Nigdy nie zagrał w turnieju Copa América.

</doc>
<doc id="1337208" url="https://pl.wikipedia.org/wiki?curid=1337208" title="Whodini">
Whodini

Whodini – zespół hip-hopowy założony w roku 1981 przez dwójkę raperów: Jalila (Jalil Hutchins) i Ecstasy-ego (John Fletcher), oraz producenta Grandmastera Dee (Drew Carter). 
Dyskografia.
Albumy studyjne
Kompilacje

</doc>
<doc id="1337209" url="https://pl.wikipedia.org/wiki?curid=1337209" title="Kostniak kostninowy">
Kostniak kostninowy

Kostniak kostninowy, kostniak kostnawy (ang. "osteoid osteoma") – niezłośliwy nowotwór kości, występujący najczęściej u osób młodych (5–40. rok życia), częściej u chłopców. 
Występuje najczęściej w trzonach kości długich i czaszki, spotykany w kościach miednicy, łopatki, ramion. Charakteryzuje się bólem nasilającym się po wysiłku fizycznym, oraz bólami nocnymi i porannymi. Dolegliwości bólowe ustępują po zażyciu leków z grupy NLPZ.
Na zdjęciu rentgenowskim możliwe widoczne pogrubienie warstwy korowej z osteolizą w środku. Z uwagi na młody wiek lepiej wykonywać wzmocnione MR zamiast CT, bo zmniejsza to ryzyko wystąpienia wtórnych powikłań. Pomocne w diagnozowaniu tego nowotworu jest badanie scyntygraficzne przy podaniu radioizotopu, który gromadzi się w miejscu występowania kostniaka. Miejsce to jest bardziej unaczynione, wykazuje zwiększone procesy metaboliczne.
Leczenie przede wszystkim chirurgiczne, przez resekcję guza lub jego termoablację.

</doc>
<doc id="1337211" url="https://pl.wikipedia.org/wiki?curid=1337211" title="Ruben Soria">
Ruben Soria



</doc>
<doc id="1337216" url="https://pl.wikipedia.org/wiki?curid=1337216" title="Ostatnia miłość">
Ostatnia miłość

Ostatnia miłość (tytuł oryginalny: "Dashuria e fundit") – albański film fabularny z roku 1994 w reżyserii Gjergjego Xhuvaniego.
Opis fabuły.
Bohaterką filmu jest kobieta, która po zawodzie miłosnym zostaje sama i utrzymuje się z nierządu. Sposób życia, który wybiera jest potępiany przez jej otoczenie.

</doc>
<doc id="1337221" url="https://pl.wikipedia.org/wiki?curid=1337221" title="Bae Yong-joon">
Bae Yong-joon

Bae Yong-joon (hangul: 배용준, hancha: 裵勇俊) (ur. 29 sierpnia 1972 w Seulu) – aktor południowokoreański, znany przede wszystkim z ról w dramach. Znany również pod przydomkami BYJ oraz Yon-sama (ヨン様).
Kariera.
BYJ debiutował w 1994 w filmie "PpilKu" a następnie zaczął grać w dramach. Pierwsze pochwały krytyków zebrał za drugoplanową rolę w dramie "A Sunny Place of The Young", w której zagrał następcę prezesa firmy kosmetycznej i przyjaciela głównego bohatera. Po raz pierwszy wykreował tutaj, tak mocno teraz z nim kojarzoną, szlachetną postać o arystokratycznym wyglądzie.
Kolejną ważną dramą w jego karierze była "Cheot sarang", w której zagrał Chan-woo, który rzuca studia prawnicze, aby przyłączyć się do gangu i zemścić się za niepowodzenia, które dotknęły jego rodzinę. Drama ta biła rekordy oglądalności przez cały czas emisji, który trwał aż osiem miesięcy. Przez pięć miesięcy z rzędu była najczęściej oglądaną dramą w Korei, z 66 odcinków 50 miało oglądalność powyżej 50% a ostatni odcinek, wyemitowany 20 kwietnia 1997 osiągnął rekordowe 65,8%. Wyższy wynik zdobył jedynie "Geudae geurigo na".
W 1999 roku postanowił przerwać karierę i rozpocząć studia filmowe na uniwersytecie Sung Kyun Kwan. Powrócił w 2001 roku rolą w "Hotelier". W tym czasie zdecydował, że zacznie zapuszczać włosy.
Najważniejszą rolą w karierze była rola Kang Joon-sanga oraz Lee Min-hyunga w dramie "Winter Sonata". Dzięki niej BYJ stał się znany w Japonii i zyskał tam sobie ogromne grono fanów, przyczyniając się do spopularyzowania filmów i seriali koreańskich, czyli tzw. koreańskiej fali. W Japonii zaczęto go nazywać - używając honoryfikatywnego sufiksu "sama" dodanego do japońskiej wymowy imienia "Yong". Przydomka bardzo szybko zaczęli używać również koreańscy dziennikarze.
Jeszcze większą popularność w Japonii oraz południowo-wschodniej Azji zyskał dzięki filmowi "Untold Scandal".

</doc>
<doc id="1337224" url="https://pl.wikipedia.org/wiki?curid=1337224" title="Ukrnafta">
Ukrnafta

WAT Ukrnafta – największe ukraińskie przedsiębiorstwo, zajmujące się wydobyciem ropy naftowej i gazu ziemnego.
W 2006 wydobywała 91% ogólnego wydobycia ropy naftowej, 27% kondensatu gazowego i 17% gazu ziemnego.
50% + 1 akcji spółki należy do Naftohaz Ukrainy, a 42% do Grupy „Prywat”.

</doc>
<doc id="1337226" url="https://pl.wikipedia.org/wiki?curid=1337226" title="Prawa człowieka w Egipcie">
Prawa człowieka w Egipcie

Prawa człowieka w Egipcie są ograniczane przez islam. Egipt oskarża się o ograniczenie praw religijnych chrześcijan, głównie koptów oraz mniejszości seksualnych, a także stosowanie kary śmierci. Zdaniem organizacji zajmujących się prawami człowieka (Amnesty International, Human Rights Watch), Egipt należy do grupy państw, w których prawa człowieka są stale łamane.
Kontekst historyczny.
Od czasu wprowadzenia stanu wyjątkowego w 1981 roku (obowiązywał do 2012) prawa człowieka w Egipcie są systematycznie łamane. Ograniczenia obejmują głównie islamskich fundamentalistów religijnych, chrześcijan w tym koptów oraz mniejszości seksualnych. Po wyborach parlamentarnych w 2005 roku w egipscy liberałowie domagali się od Mubaraka przestrzegania wolności słowa, respektowania praw człowieka, reform gospodarczych.
Podczas arabskiej wiosny Egipcjanie odsunęli od władzy Husniego Mubaraka. Podczas starć pomiędzy siłami rządowymi a protestującymi zginęło ponad 800 osób. Władzę przejęła Narodowa Rada Sił Zbrojnych. Obalenie Mubaraka spowodowało kryzys ośrodka władzy. Istniały obawy, że do władzy dojdą ugrupowania ekstremistów islamskich, które wprowadziłyby rządy oparte na nauce Koranu. Armia egipska zapobiegła dojściu do władzy ekstremistom. W połowie 2012 roku władzę w Egipcie objął Muhammad Mursi. 3 lipca 2013 roku został odsunięty od władzy. Nowym prezydentem został Adli Mansur.
W czerwcu 2014 roku Abd al-Fattah as-Sisi objął urząd prezydenta. Według Human Rights Watch as-Sisi przyzwalał na nadużycia i przemoc sił policyjnych i wojska pod pretekstem walki z terroryzmem. W 2016 roku rząd egipski wykorzystywał zakaz przemieszczania się, restrykcje finansowe i zamrożenia aktywów, aby uciszyć i oczernić społeczeństwo obywatelskie. We wrześniu 2019 roku zatrzymano ponad 2300 osób za udział w demonstracjach przeciwko korupcji. Protesty wybuchły po opublikowaniu tzw. wirusowych filmów wideo, dokumentujących wysoki poziom korupcji w armii egipskiej.
Egipt jako jedno z nielicznych państw arabskich przyjął syryjskich uchodźców, uciekających przed wojną domową. Do grudnia 2016 roku Egipt przyjął 115 204 uchodźców. 65% z nich żyje poniżej granicy ubóstwa.
Wolność słowa i prasy.
W Egipcie obowiązuje bardzo surowa cenzura. W rankingu wolności słowa przeprowadzonym przez organizację pozarządową Reporterzy bez Granic Egipt zajął w 2020 roku 166. miejsce. Wielu dziennikarzy aresztowano, niektórzy spędzają kilka lat w areszcie bez postawienia im zarzutów lub sądzenia. Inni są skazywani na kary wieloletniego pozbawienia wolności lub dożywocia w masowych protestach. Od czasu dojścia do władzy Abd al-Fattaha as-Sisiego w mediach toczy się tzw. „sizfikacja”, polegająca na zatrzymywaniu dziennikarzy podejrzewanych o wspieranie Braci Muzułmańskich. As-Sisi wykupił największe grupy medialne, dzięki czemu kontroluje obecnie ważniejsze media w Egipcie. Podczas arabskiej wiosny niektórzy egipscy artyści byli upominani telefoniczne przez egipskie służby bezpieczeństwa.
Internet jest jedynym środkiem przekazu, nie objętym całkowicie cenzurą. Latem 2017 roku rząd egipski zablokował ponad 500 portali internetowych (głównie serwisów informacyjnych). Na mocy ustawy o terroryzmie z sierpnia 2015 roku dziennikarze są zobowiązani do informowania o atakach terrorystycznych wyłącznie na podstawie przekazu rządowego. Przepisy z 2018 roku zapewniły rządowi kontrolę nad mediami i umożliwiły zamykanie portali internetowych służących do udostępniania niezależnych informacji.
Dziennikarze i obrońcy praw człowieka mają zakaz wstępu na znaczną część półwyspu Synaj oraz nie mogą samodzielnie relacjonować wszelkich operacji wojskowych. Dziennikarzy zatrzymuje się też za materiały o problemach gospodarczych Egiptu. Po wyborach prezydenckich z 2018 roku i referendum z 2019 roku zaostrzono cenzurę.
We wrześniu 2006 roku rząd egipski zakazał dystrybucji Le Figaro i Frankfurter Allgemeine Zeitung, ze względu na publikację artykułów uznanych za obraźliwe dla wyznawców islamu.
Kara śmierci.
W Egipcie stosowana jest kara śmierci. Wiosną 2014 roku na karę śmierci skazano około tysiąca osób, powiązanych z Braćmi Muzułmańskimi. W 2019 roku na co najmniej 32 osobach przeprowadzono egzekucje. W 2018 roku co najmniej 717 osób skazano na karę śmierci, a w 2019 roku co najmniej 435 osoby. Amnesty International w swoich raportach odnotowała zmiany wyroków śmierci na kary więzienia dla części skazanych.
Wolność religijna.
Islam został ustanowiony religią państwową. Według "Komisji ds. Międzynarodowej Wolności Religijnej" w sprawozdaniu za rok 2010, Egipt zajmuje drugie miejsce w rankingu krajów, które naruszają wolność religijną. Dyskryminacja i łamanie praw człowieka dotyka głównie: koptyjskich chrześcijan, bahaistów, szyickich muzułmanów, żydów, świadków Jehowy i członków sekty Quraniyoon. W Światowym Indeksie Prześladowań 2020 stworzonym przez organizację Open Doors Egipt zajął 16. miejsce.
Prawa kobiet.
W krajach znajdujących się pod wpływem islamu poważny problem stanowi obrzezanie kobiet, które nie ma wiele wspólnego z religią. Egipt i Sudan uważa się za kraje najsilniej dotknięte tym zjawiskiem. W 2002 roku 97% egipskich mężatek było obrzezanych. Zabieg wycięcia łechtaczki był często wykonywany za zgodą i z inicjatywy kobiet wierzących, że obrzezanie zapewni im ochronę i satysfakcję z życia małżeńskiego. W 2008 roku wprowadzono zakaz obrzezania. Suzanne Mubarak, żona byłego prezydenta Egiptu Husniego Mubaraka, prowadziła kampanię "Początek końca. Nie dla obrzezania kobiet". Rządkowa kampania była skierowana do wszystkich Egipcjan. Oprócz niej realizowano inne kampanie społeczne, walczące z obrzezaniem kobiet.
W Egipcie działa Centrum Pomocy Prawnej dla Egipskich Kobiet oraz Prawników na rzecz Sprawiedliwości i Pokoju, prowadzone przez Azzę Soliman. Organizacja świadczy pomoc prawną i walczy z analfabetyzmem wśród ubogich kobiet i dziewczynek. W 2016 roku władze Egiptu uznały Soliman za szpiega i uznały, że jej aktywność stanowi zagrożenie dla bezpieczeństwa narodowego. W grudniu 2016 roku aresztowano ją i przesłuchano. Po krótkim areszcie zwolniono ją, jednak postawiono jej zarzut otrzymania pomocy finansowej służącej znieważeniu kraju.
Reakcje międzynarodowe na sytuację w Egipcie.
Unia Europejska prowadzi intensywne działania na rzecz promocji praw człowieka i demokracji w Egipcie. Władze Egiptu niekiedy zachęcały imamów do krytykowania zwolenników przestrzegania praw człowieka, korzystających z pomocy państw zachodnich.
Pod koniec września 2020 roku w Waszyngtonie powołano DAWN (pol. "Świt"; skrót od angielskiej nazwy Democracy for the Arab World Now). Organizacja ma na celu monitorowanie praw człowieka w Arabii Saudyjskiej, Egipcie i praw człowieka w Zjednoczonych Emiratach Arabskich.
Prawa Osób LGBTQ.
Z uwagi na wysoką religijność Egipcjan i przywiązanie do tradycyjnych wartości tematyka ta jest w Egipcie tematem tabu. W badaniach equaldex Egipt zdobył 11 punktów na 100 (Dla porównania Polska dostała 49). Osoby LGBTQ doświadczają problemów, które nie dotykają osób Cis normatywnych i Heteronormatywnych.
Homoseksualizm.
Homoseksualizm de iurę nie jest penalizowany, ale de facto od 2000 stosuje się różne prawa odnośnie moralności, przez co kontakty seksualne grożą różne sankcje prawne (z więzieniem włącznie). W Egipcie istnieje też surowe prawo ograniczające aktywistów LGBTQ, przez które doszło do masowych aresztowań w 2017. Oddawanie krwi i służba wojskowa również jest również poza zasięgiem osób homoseksualnych.
Transpłciowość.
Operacja korekty płci i prawna zmiana płci jest w Egipcie dozwolona za zgodą meczetu Al-Azhar lub Koptyjskiego Kościoła Ortodoksyjnego w Aleksandrii.
Społeczeństwo.
Nie da się ukryć, że społeczeństwo egipskie nie jest przychylnie nastawione do osób LGBTQ na pytanie "czy homoseksualizm powinien być społecznie akceptowalny" aż 95% badanych odparło przecząco.

</doc>
<doc id="1337229" url="https://pl.wikipedia.org/wiki?curid=1337229" title="Krwawa masakra w Hollywood">
Krwawa masakra w Hollywood

Krwawa masakra w Hollywood ("Toolbox Murders") – amerykański horror filmowy w reżyserii Tobe’a Hoopera. Premiera filmu miała miejsce 1 listopada 2003 w Hollywood w stanie Kalifornia (USA). Remake thrillera "The Toolbox Murders" z 1978 roku.
Film opowiada historię młodego małżeństwa, które wprowadza się do obskurnego apartamentowca w Kalifornii. Zaraz po ich wprowadzeniu, w wieżowcu zaczyna dochodzić do serii mordów.
Odbiór.
Film zebrał mieszane recenzje. Staci Layne Wilson, dziennikarka współpracująca z witryną Horror.com, uznała "Krwawą masakrę w Hollywood" za „najlepszy projekt, jaki Tobe Hooper nakręcił od lat”. Albert Nowicki (filmweb.pl) pisał: „Trudno nie odnieść wrażenia, że "Krwawa masakra w Hollywood" uparcie nie wykorzystuje potencjału, jakim operuje. Ilekroć zdaje się, że na przecież nieźle reżyserowaną przez Hoopera sekwencję można by zrzucić prawdziwą bombę w postaci przewrotnej intrygi i dreszczy emocji, nie dochodzi to do skutku, a głodnej wrażeń publice pozostaje obejść się smakiem.”

</doc>
<doc id="1337232" url="https://pl.wikipedia.org/wiki?curid=1337232" title="Rumuńska Partia Komunistyczna">
Rumuńska Partia Komunistyczna

Rumuńska Partia Komunistyczna (rum. "Partidul Comunist Român") – komunistyczna partia istniejąca w latach 1921–1989, sprawująca władzę w Rumunii w okresie 1948–1989, w latach 1948–1965 nosząca nazwę Rumuńskiej Partii Robotniczej ("Partidul Muncitoresc Român").
Partia powstała w 1921 roku i składała się z rewolucyjnego i probolszewickiego skrzydła Rumuńskiej Partii Socjalistycznej które zasiliło Międzynarodówkę Komunistyczną. Od początku istnienia została poddana represjom ze strony rządu, a w latach 30. większość jej czołowych działaczy zostało uwięzionych, wielu udało się na emigrację do ZSRR, gdzie padli ofiarą stalinowskiej czystki. Partia komunistyczna odrodziła się po 1944 roku gdy wzięła udział w zorganizowanym przez monarchę zamachu stanu który obalił pronazistowski reżim. Dzięki poparciu ZSRR i lokalnych sojuszników partia komunistyczna w 1948 roku przejęła pełnię władzy. Od lat 40. i do 50. trwały walki wewnątrzpartyjne w których odsunięto od władzy działaczy proradzieckich a władzę objęła frakcja narodowa.
W latach 60. władzę w partii objął Ceaușescu, który wzmocnił nacjonalistyczny kurs partii. Przeprowadził liberalizację systemu i gospodarki, którą zakończył w latach 70. przyjmując "Tezy Lipcowe". Choć od lat 70. Rumunia była krajem częściowo niezależnym od ZSRR to jej przywództwo było jednym z najbardziej twardogłowych w bloku wschodnim. Partia rozpadła się po rewolucji w 1989 roku, a w wyniku jej rozpadu powstał szereg mniejszych partii o różnych profilach ideowych.
Historia.
Ukształtowanie się partii.
Partia została założona w 1921 roku, gdy inspirowana bolszewikami frakcja objęła kontrolę nad socjaldemokratyczną Socjalistyczną Partią Rumunii (spadkobierczynią nieistniejącej Rumuńskiej Socjaldemokratycznej Partii Robotniczej i istniejącej przez krótki czas Socjaldemokratycznej Partii Rumunii, która została odbudowana w 1927 roku, zrzeszając przeciwników komunizmu). Grupa zbliżyła się do Kominternu i wysłała swoją delegację do Rosji Radzieckiej. Partia była również członkiem Komunistycznej Federacji Bałkańskiej, skupiającej partie komunistyczne regionu (na samym początku lat 20.). Proradziecki kurs nie spodobał się grupie umiarkowanych działaczy partii (m.in. Ioan Flueraş, Iosif Jumanca, Leon Ghelerter i Constantin Popovici), którzy kolejno opuścili partię, począwszy od maja 1921. W kolejnych latach partia zmieniła nazwę na "Partia Socjalistyczno-Komunistyczna", by ostatecznie przyjąć nazwę "Komunistyczna Partia Rumunii". Ugrupowanie komunistyczne spotkało się z represjami ze strony rządu, konkurowało także z innymi lewicowymi organizacjami. Z 40 tys. członków dawnej Partii Socjalistycznej w partii komunistycznej pozostało 2 tys. osób. Następnie liczba ta spadła do 500.
Partia komunistyczna miała początkowo niewielki wpływ na sytuację w Rumunii. W kraju nie funkcjonował przemysł, nie istniała zatem faktycznie klasa robotnicza, marksizm miał niewielki wpływ na krajowych intelektualistów. Rząd rumuński z powodzeniem rozbijał podziemne struktury polityczne. Wreszcie popularności komunistom nie przysparzały wezwania do rozpadu tzw. Wielkiej Rumunii. Partia stała na stanowisku, iż ideologia wielkorumuńska była formą kolonializmu, a regiony takie jak Besarabia, Transylwania, Dobrudża i Bukowina zostały przez Rumunię nielegalnie zdobyte, przez co ich mieszkańcy zostali pozbawieni prawa do samostanowienia. W 1924 roku władze rumuńskiej sekcji Kominternu wywołały powstanie tatarbunarskie w południowej Besarabii. Celem powstania było utworzenie na terytorium Rumunii niezależnej republiki mołdawskiej.
W okresie do II wojny światowej lewica rumuńska była zdominowana przez tzw. "poporanizm" – rumuńską koncepcję pod silnym wpływem narodnictwa. Zwolennicy poporanizmu skupiali się na ruchu chłopskim. Niewielkie poparcie dla komunizmu wśród Rumunów powodował wreszcie fakt silnej reprezentacji mniejszości narodowych w szeregach partii okresu międzywojennego, w tym Węgrów, Żydów i Bułgarów. Duże zainteresowanie działaniem w partii w tych mniejszościach powodowała polityka dyskryminacji mniejszości narodowych prowadzona przez ówczesne rządy rumuńskie.
Komunistyczna Partia Rumunii (1921–1948).
Partia krótko po utworzeniu, w 1921, została oskarżona przez władze o udział w zamachu bombowym na parlament Rumunii. Zamachowcom okazał się anarchista Max Goldstein, mimo to przywódcy partii komunistycznej, w tym sekretarz generalny Gheorghe Critescu, zostali oskarżeni o organizację zamachu. Grupa działaczy została skazana w procesie pokazowym, a część z nich, w tym jeden z czołowych liderów organizacji Pawieł Tkaczenko, została zastrzelona w czasie rzekomej próby ucieczki. W 1925 roku król Ferdynand I, zaniepokojony represjami politycznymi, ogłosił amnestię dla więźniów wywodzących się z ruchu komunistycznego. Niektórzy działacze, którym groziło aresztowanie, jeszcze przed ogłoszeniem amnestii uciekli do ZSRR. Tam ukształtowało się tzw. "moskiewskie skrzydło" ruchu komunistycznego Rumunii, podczas gdy władze partii, które pozostały w kraju do 1928 roku, niemal straciły kontakt z Kominternem.
Na początku lat 30. Komintern umocnił swoje wpływy w partii, a dotychczasowy sekretarz generalny partii Witalij Hołostenko został zastąpiony przez wyznaczonego przez Międzynarodówkę Aleksandra Danieluka, byłego członka Komunistycznej Partii Polski. Nowe władze usunęły z partii Gheorghe Cristescu, który sprzeciwiał się internacjonalistycznemu kierunkowi wyznaczonemu przez nowe kierownictwo. W okresie, gdy partią kierowali działacze wskazani przez Komintern, doszło do poszerzenia jej wpływów i rozbudowy tajnych sieci konspiracyjnych. Partia stała się bardziej popularna w trakcie wielkiego kryzysu, gdy komuniści zorganizowali serie strajków które odniosły względne sukcesy. Dalej jednak wewnętrzną działalność zaburzała ideologiczna podejrzliwość. W przeciągu lat 30. doszło do kolejnych zmian w partii, w wyniku których spadło znaczenie mniejszości narodowych, wzrosły zaś wpływy Rumunów skupionych wokół frakcji Gheorghe Gheorghiu-Deja. Przyjęta przez Komintern w 1934 roku doktryna Frontu Ludowego nie została oficjalnie przyjęta przez partię rumuńską, mimo to komunistom udało się nawiązać sojusz z agrarnym Frontem Oraczy, Węgierską Unią Ludową i Socjalistyczną Partią Chłopską, ponadto małe grupy komunistyczne stały się aktywne w partiach głównego nurtu.
W wyborach w 1937 roku komuniści poparli Narodową Partię Chłopską i Iuliu Maniu. Poparcie te motywowano opozycją tej partii przeciwko rządowi Gheorghe Tătărescu i króla Karola II, którzy prowadzili politykę represji wobec organizacji komunistycznych. Kłopotem w późniejszej komunistycznej historiografii rumuńskiej był fakt istnienia aliansu wyborczego pomiędzy faszystowską Żelazną Gwardią a Maniu. Historycy próbowali wytłumaczyć poparcie komunistów dla tego bloku ze względu na odmowę współpracy socjaldemokratów z partią komunistyczną, co skłoniło ją do szukania porozumienia z prawicą. Wraz z coraz bardziej autorytarnym charakterem rządów króla Karola i procesem politycznym komunistów (w tym Any Pauker) w 1936 wpływy partii gwałtownie spadły. Wydawanie partyjnych czasopism zostało wstrzymane, a niemal wszyscy czołowi liderzy partii trafili do więzienia politycznego w Doftanie. Tajna policja (Królewska Policja Bezpieczeństwa) przeniknęła struktury partii i pozyskała cenne informacje o jej działalności, w efekcie czego rząd doprowadził do utraty wsparcia finansowego przez partię i zagarnął fundusze zebrane w ramach akcji wsparcia dla pacyfizmu i dla republikanów w hiszpańskiej wojnie domowej.
Wobec faktycznego rozbicia partii, Komitet Wykonawczy Kominternu wezwał rumuńskich komunistów do infiltracji Frontu Narodowego, będącego jedyną legalną partią realizującą cele dyktatury Karola II. Celem infiltracji było przeciągnięcie członków Frontu w kierunku sprawy rewolucyjnej. Do 1944 roku komuniści podzielili się na kilka frakcji. "Frakcja więzienna" skupiała więźniów politycznych, w tym Gheorghiu-Deja. Druga z frakcji skupiona była wokół Ştefana Forisa i Remusa Kofflera. "Frakcja moskiewska" na emigracji w ZSRR została zdziesiątkowana w trakcie stalinowskiej Wielkiej Czystki na rozkaz Józefa Stalina. Zginęli wówczas Alexandru Dobrogeanu-Gherea, David Fabian, Ecaterina Arbore, Imre Aladar, Elena Filipescu, Dumitru Grofu, Ion Dic Dicescu, Eugen Rozvan, Marcel Pauker, Aleksander Danieluk, Timotei Marin i Elek Köblös. Czystkę przetrwała Ana Pauker, która przejęła i przekształciła emigracyjne struktury.
II wojna światowa.
Na początku II wojny światowej władzę dyktatorską w Rumunii objął Ion Antonescu, który przyłączył Rumunię w skład sojuszu Osi i włączył się do niemieckiej inwazji na ZSRR. Front Narodowy, w którym działała grupa komunistów, nie rozpadł się w okresie dyktatury, a kilku niskich rangą komunistów rozpoczęło współpracę z nowym reżimem. W trakcie wojny niewielka grupa komunistów rumuńskich znajdujących się we Francji zasiliła szeregi tamtejszego ruchu oporu walczącego z niemiecką okupacją (m.in. Gheorghe Gaston Marin, Olga Bancic, Nicolae Cristea i Joseph Boczov). W kraju natomiast działacze partii komunistycznej zbliżyli się do tradycyjnych partii w opozycji względem Antonescu. Komuniści wraz z socjaldemokratami rozpoczęli rozmowy z Narodową Partią Chłopską i Partią Narodowo-Liberalną. W trakcie trwania wojny praktycznie wszyscy liderzy komunistyczni zostali uwięzieni (większość z nich internowano w Caransebeșlub w obozie koncentracyjnym w pobliżu Târgu Jiu). Komuniści tacy jak Filimon Sârbu, Francisc Panet lub Ştefan Plavăţ próbowali tworzyć zbrojne grupy, zostały one jednak rozbite przez reżim, a ich członkowie zostali straceni. Statystyki służby bezpieczeństwa informują, że w Bukareszcie w okresie od stycznia 1941 do września 1942 roku 143 osoby zostały skazane za działalność komunistyczną, 19 spośród nich skazano na karę śmierci, a 78 na kary więzienia lub pracy przymusowej. Antysemicki reżim Antonescu w ramach polityki zwalczania mniejszości żydowskiej rozróżnił członków partii komunistycznej na tych pochodzenia żydowskiego i tych rumuńskiego – pierwsi wraz z innymi Żydami trafiali do gett i obozów koncentracyjnych, gdzie padli ofiara holocaustu. Większość żydowskich działaczy partii trafiło do obozu w Wapniarce, gdzie większość z nich zmarła z powodu zagłodzenia, lub do obozu w Rybnicy, gdzie zostali rozstrzelani przez wycofujące się wojska niemieckie w marcu 1944 roku. W czerwcu 1943 roku, gdy reżim Rumunii poniósł poważne klęski na froncie wschodnim, komuniści zaproponowali utworzenie przez wszystkie partie opozycyjne Narodowego Bloku Demokratycznego, którego celem było doprowadzenie do wycofania się z sojuszu z nazistowskimi Niemcami.
Pucz z 1944 roku.
Na początku 1944 roku, gdy Armia Czerwona przekroczyła rzekę Prut, wpływy partii komunistycznej w bloku opozycji przeciwko Antonescu wzrosły. Równocześnie dzięki Lucrețiu Pătrășcanu i Emilowi Bodnăraşowi komuniści nawiązali kontakt z królem Michałem I. W tym samym czasie Ștefan Foriș, będący sekretarzem generalnym, został odsunięty od władzy przez "frakcję więzienną". Władzę w partii objęli Gheorghe Gheorghiu-Dej, Constantin Pîrvulescu i Iosif Ranghet. Według części źródeł odwołanie Forișa ze stanowiska sekretarza generalnego było kompletnym zerwaniem historycznej ciągłości między partią komunistyczną z 1921 roku, a ugrupowaniem rządzącym w Rumunii po II wojnie światowej.
W dniu 23 sierpnia 1944 roku król Michał wraz z wiernymi mu oficerami rumuńskich sił zbrojnych i uzbrojonymi oddziałami paramilitarnymi komunistów dokonały zamachu stanu i aresztował Iona Antonescu. Król z wielkim poparciem społecznym przywrócił starą konstytucję z 1923 roku, wprowadził zawieszenie broni z Armią Czerwoną i wycofał się z bloku Osi. Premierem rządu koalicyjnego mianował Constantina Sănătescu. Koalicję zdominowała Chłopska Partia Narodowa i Partia Narodowo-Liberalna, swoje wpływy zdobyła też partia komunistyczna, a Pătrăşcanu został ministrem sprawiedliwości, stając się tym samym pierwszym komunistą, który otrzymał tak wysoki urząd w rządzie rumuńskim. 31 sierpnia do Bukaresztu wkroczyła Armia Czerwona, której dowództwo praktycznie przejęło kontrolę nad krajem, doprowadzając do znacznego wzrostu znaczenia lokalnej partii komunistycznej.
Opozycja wobec rządów Sănătescu i Rădescu.
Komuniści po dwóch dekadach represji cieszyli się mniejszym poparciem niż reszta partii opozycyjnych. Szybki wzrost poparcia dla nich spowodował rozłam w Partii Narodowo-Liberalnej, w wyniku którego grupa skupiona wokół Gheorghe Tătărescu utworzyła osobną partię, która weszła w sojusz z komunistami. Po 23 sierpnia komuniści rozpoczęli kampanię polityczną skierowaną przeciwko Narodowej Partii Chłopskiej (największej wówczas partii) i jej przywódcom Iuliu Maniu i Ionowi Mihalache. Zdaniem komunistów Maniu zachęcał do przemocy wobec społeczności węgierskiej w nowo odzyskanej przez Rumunię północnej Transylwanii. Partia komunistyczna w celu wzmocnienia swoich struktur rozpoczęła masową kampanię rekrutacyjną, dzięki czemu liczba członków partii szybko wzrosła do sześciu tysięcy. Partia przyciągnęła znaczną liczbę Rumunów, w tym wielu robotników i intelektualistów, a także byłych członków Żelaznej Gwardii. W 1947 roku liczyła już 710 tysięcy członków, w dalszym ciągu jednak występowały wewnątrzpartyjne różnice i podziały na frakcje. Po 1944 roku licznie powstawały komunistyczne organizacje społeczne, np. Towarzystwo Kulturalne. Oprócz tego powstało skrzydło paramilitarne partii – Gwardia Patriotyczna, która rozwiązała się w 1948 roku.
Z inicjatywy komunistów 8 października 1944 roku rozwiązano Narodowy Blok Demokratycznego, a w jego miejsce komuniści, socjaldemokraci, Front Oraczy, Socjalistyczna Partia Chłopska Mihaia Ralea, Węgierska Unia Ludowa i Unia Patriotów Mitiță Constantinescu utworzyły koalicję o nazwie Narodowy Front Demokratyczny. Partie koalicji stanowiły opozycję względem Sănătescu, którego oskarżały o tendencje dyktatorskie. Do koalicji w późniejszym czasie dołączyła też grupa liberałów Tătărescu, Demokratyczna Partia Chłopska (powołująca się na dziedzictwo nieistniejącej już Partii Chłopskiej) Nicolae Lupu i frakcja rozłamowa Narodowej Partii Chłopskiej Antona Alexandrescu. Sănătescu wraz ze wzrostem znaczenia opozycji w listopadzie podał się do dymisji, został jednak przekonany przez króla do utworzenia drugiego rządu. Drugi rząd Sănătescu rozpadł się w przeciągu zaledwie kilku tygodni. O utworzenie rządu został następnie poproszony wojskowy Nicolae Rădescu, który na stanowisko ministra spraw wewnętrznych powołał komunistę Teohari Georgescu. Ten umożliwił wprowadzenie sympatyków partii komunistycznej do sił bezpieczeństwa. Również ten premier nie zyskał aprobaty partii komunistycznej, która rozpoczęła kampanię skierowaną przeciwko rządowi. 13 lutego 1945 roku odbyła się demonstracja przeciwników rządu przed Pałacem Królewskim, a tydzień później w stolicy doszło do walk ulicznych między siłami komunistycznymi a sympatykami Narodowej Partii Chłopskiej. W obliczu narastającego chaosu, Rădescu wezwał do przeprowadzenia wyborów. W tym czasie radziecki wiceminister spraw zagranicznych Andriej Wyszynski przybył do Bukaresztu, gdzie zaproponował królowi powołanie na stanowisko premiera Petru Grozy. W zamian ZSRR zaoferował Rumunii gwarancję, że w jej granicach znajdzie się Siedmiogród, do którego żądania wysuwały także Węgry. Król Michał zgodził się i zdymisjonował Rădescu, który następnie wyjechał z kraju.
Pierwszy rząd Grozy.
6 marca Groza został desygnowany na premiera nowego rządu. W nowym rządzie większość, w tym kontrolę nad Siłami Zbrojnymi, przejęli komuniści, którzy objęli ministerstwa – sprawiedliwości (Lucrețiu Pătrășcanu), spraw wewnętrznych (Georgescu), komunikacji (Gheorghe Gheorghiu-Dej), propagandy (Petre Constantinescu-Iaşi) i finansów (Vasile Luca). Do rządu weszli też ministrowie niekomunistyczni, w tym socjaldemokraci (w partii socjaldemokratycznej władzę przejęli prokomunistyczni Lothar Rădăceanu i Ștefan Voitec), przedstawiciele Frontu Oraczy, Narodowej Partii Chłopskiej i Partii Narodowo-Liberalnej (zwolennicy rozłamowych frakcji Tătărescu i Alexandrescu). Rząd Groza znalazł się w ciężkiej sytuacji, gdy na konferencji poczdamskiej rządy zachodnich aliantów odmówiły uznania jego administracji, a król Michał wezwał do dymisji rządu. Premier odrzucił żądanie monarchy, w odwecie ten odmówił podpisywania dekretów rządowych. Po brytyjsko-amerykańskich mediacjach rząd i król doszli do kompromisu, w wyniku którego do rządu weszli politycy spoza sojuszu wyborczego Grozy, wywodzący się z opozycji.
Nowy rząd natychmiast przystąpił do przeprowadzenia reformy rolnej, która była jednak daleka od leninowskich wzorów, a nawet bardziej łagodna niż reforma z 1923 roku. Założenia reformy cofnięte zostały w latach 1948–1962, gdy rząd przeprowadził stopniową kolektywizację. Drugą istotną reformą było utworzenie Rumuńskich Trybunałów Ludowych, które badały przypadki zbrodni wojennych okresu II wojny światowej i sądziły oskarżonych o ich dokonanie. Dokonano też pewnych korekt polityki handlowej, w ramach których wprowadzono większą wymianę handlową z ZSRR.
Drugi rząd Grozy.
W październiku 1945 roku w liceum im. Michała Walecznego w Bukareszcie odbyła się pierwsza otwarta konferencja partii komunistycznej, na której dokonano zmian w kierownictwie partii. Stanowisko sekretarza zachował Gheorghiu-Dej, jednak jego dotychczasowi współpracownicy Constantin Pîrvulescu i Iosif Rangheţ zostali odsunięci na rzecz Any Pauker, Teohari Georgescu i Vasile Luki. Na konferencji odnotowano też pierwsze użycie nowej nazwy partii – "Rumuńska Partia Komunistyczna". Miała ona sugerować ściślejszy związek z interesem narodowym. Po 1945 roku odnotowano największy wśród partii komunistycznych bloku wschodniego wzrost liczby członków.
Rumuńska Partia Komunistyczna i jej sojusznicy wygrali wybory (prawdopodobnie sfałszowane) z dnia 19 listopada 1946 roku. W kolejnych miesiącach partia skupiła się na rywalizacji z Narodową Partią Chłopską, który zakończył się procesowym pokazem kierownictwa partii. 30 grudnia 1947 roku partia komunistyczna zmusiła króla Michała do abdykacji i ogłosiła utworzenie republiki ludowej, pozostającej w sojuszu z ZSRR.
Rumuńska Partia Robotnicza.
Utworzenie nowej formacji.
W lutym 1948 roku komuniści zakończył długi proces infiltracji Rumuńskiej Partii Socjaldemokratycznej (zapewniając sobie kontrolę nad nią poprzez sojusze wyborcze). W efekcie socjaldemokraci połączyli się z komunistami, tworząc Rumuńską Partię Robotniczą, która pod tą nazwą została partią rządzącą do 1965 roku (wtedy ponownie zmieniono nazwę partii). Socjaldemokraci zostali wykluczeni z większości stanowisk partyjnych i zostali zmuszeni do wspierania zasad komunistycznych na podstawie centralizmu demokratycznego. Do nowego ugrupowania dołączyła tylko połowa z 500 tysięcy członków partii socjaldemokratycznej. Rząd po wyborach z 1948 roku zakazał ponadto prawnie działania pozostałych partii (nadal istniały jednak prorządowe Front Oraczy i Węgierska Unia Ludowa, które rozwiązały się w 1953 roku).
Partia dokonała serii zmian gospodarczych: Narodowy Bank Rumunii został znacjonalizowany, przeprowadzono reformy walutowe. Rząd ponadto jawnie potępił plan Marshalla. Od 11 czerwca 1948 roku postępowała nacjonalizacja i wdrażanie gospodarki planowanej. W 1950 roku przyjęty został pierwszy plan pięcioletni, opracowany przez komisję Mirona Constantinescu. Kolektywizacja była wdrażana stopniowo aż do początku lat 60. W 1950 roku partia, która określała się jako awangarda klasy pracującej stwierdziła, że osoby pochodzenia proletariackiego sprawują 64% urzędów partyjnych i 40% wyższych stanowisk państwowych, co i tak było wskaźnikiem niższym niż zakładano.
Czystki wewnętrzne.
W latach 40. scena polityczna została zdominowana przez wewnątrzpartyjny konflikt "skrzydła moskiewskiego" i "frakcji więziennej" Gheorghiu-Deja. W tym okresie powstały ponadto słabsze frakcje, m.in. frakcja Lucrețiu Pătrășcanu określana jako "skrzydło sekretariatu". Po październiku 1945 roku frakcja "moskiewska" i "więzienna" zjednoczyły się w celu walki z Pătrăşcanu, którego stronnictwo przestało istnieć do 1948. Wówczas przywódcy partii wywodzący się z frakcji "więziennej" rozpoczęli kampanię mającą na celu usunięcia z partii "wrogich i obcych elementów". Walka frakcyjna przypadła na czas szybkiej rozbudowy struktur partii. W 1952 roku Gheorghiu-Dej wyszedł zwycięsko z konfrontacji z Aną Pauker w wyniku czego z partii wydalono "Moskali" (a więc działaczy, w dużej mierze żydowskiego pochodzenia, którzy w okresie międzywojennym znaleźli się na emigracji w ZSRR), w tym Vasile Lukę i Teohari Georgescu. W wyniku czystki z liczącej około miliona członków partii wykluczono co najmniej 300 tysięcy osób którzy negatywnie przeszli "kampanię weryfikacji". W szczególności z partii usuwano byłych członków Żelaznej Gwardii.
Po eliminacji wewnątrzpartyjnej opozycji Gheorghiu-Dej objął funkcję premiera i ogłosił dążenie do wyeliminowania elementów ustroju kapitalistycznego i dalszej budowy "demokratycznego państwa ludu". Swoją władzę jako premiera sprawował równocześnie będąc sekretarzem generalnym partii (z wyjątkiem lat 1954–1955 gdy przywódcą partii był Gheorghe Apostol) a urzędy sprawował do swojej śmierci w 1965 roku. Rumunia w okresie od rozpoczęcia zimnej wojny do śmierci Stalina w polityce zagranicznej ściśle popierała ZSRR. Partia Robotnicza należała do Kominformu grupującego partie komunistyczne Europy, a w 1948 roku w trakcie kryzysu jugosłowiańskiego potępiła działania Josipa Broz Tito.
Destalinizacja.
Reformatorska polityka prowadzona przez Nikitę Chruszczowa umożliwiła kierowanie się Rumunii w bardziej niezależną stronę (według samego Gheorghiu-Deja destalinizacja w Rumunii ruszyła już po 1952 roku). Po XX Zjeździe Komunistycznej Partii Związku Radzieckiego na którym Chruszczow zainicjował destalinizację, Gheorgiu-Dej oskarżył Pauker, Lucę i Goergescu za stalinowskie ekscesy partii w latach 40. i na początku 50. (w szczególności w odniesieniu do kolektywizacji) i określił ich jako partyjnych stalinowców (choć niejednokrotnie byli oni nie mniej radykalni niż Gheorgiu-Dej). Rozpoczynając destalinizację Gheorghiu-Dej otoczył się działaczami lojalnymi wobec jego własnych poglądów politycznych, wśród nich znaleźli się Nicolae Ceaușescu, Gheorghe Stoica, Ghizela Vass, Grigore Preoteasa, Alexandru Bârlădeanu, Ion Gheorghe Maurer, Gheorghe Gaston Marin, Paul Niculescu-Mizil i Gheorghe Rădulescu. Gheorhiu-Dej potępił dziedzictwo Stalina, potępił jego kult jednostki i zachęcał stalinistów do samokrytyki.
Na spotkaniu partii z marca 1956 roku, dwaj członkowie Biura Politycznego będący zwolennikami reform w stylu Chruszczowa – Miron Constantinescu i Iosif Chişinevschi skrytykowali Gheorghiu-Deja i zrównoważyli go z rumuńskim stalinizmem, w 1957 roku oni sami zostali oskarżeni o stalinizm i pod tym zarzutem wydaleni z szeregów partii. W czerwcu 1958 roku Gheorghiu-Dej zmarginalizował kolejną grupę starych członków partii, tym razem tych związanych z Constantinem Donceą.
W polityce zagranicznej Rumunia dołączyła do Układu Warszawskiego i poparła interwencję ZSRR przeciwko rewolucji węgierskiej 1956 roku oraz potępiła jej przywódców w tym Imre Nagyego. Stanowisko to wynikało z tego że węgierski bunt wywołał protesty rumuńskich studentów w największych metropoliach Rumunii.
Gheorghiu-Dej i kurs narodowy.
Po destalinizacji komunizm i nacjonalizm przeniknął się tworząc tzw. narodowy komunizm. Kurs był podyktowany w dużej mierze poglądami Gheorghiu-Deja który był zwolennikiem gospodarczej niezależności i dystansowania się od RWPG. Rumuński premier w ramach tej polityki w 1954 roku porzucił politykę zakładającą skupienie się na wymianie handlowej z ZSRR. Premier zlikwidował następnie rumuńsko-radzieckie przedsięwzięcia kulturalne. Gheorghiu-Dej chcąc zapewnić Rumunii niezależność gospodarczą rozpoczął uprzemysłowienie i stworzył kompleks przemysłowy w Galati mający zakończyć okres uzależnienia Rumunii od importu żelaza z zagranicy. W 1957 roku Gheorghiu-Dej i Emil Bodnăraș przekonali Sowietów do wycofania swoich wojsk z terenów Rumunii a jeszcze rok wcześniej rząd Rumunii pogodził się z jugosłowiańską administracją Josipa Broz Tito co poskutkowało serią wspólnych jugosłowiańsko-rumuńskich projektów gospodarczych (rozwijanych szczególnie w Żelaznej Bramie).
Drastyczna rozbieżność ideologiczna między ZSRR a Rumunią rozpoczęła się w 1961 roku. Choć Rumunia w trakcie rozłamu chińsko-radzieckiego pod koniec lat 50. i albańsko-radzieckiego w 1961 roku poparła początkowo stanowisko Chruszczowa, utrzymała wyjątkowe dobre stosunki zarówno z Chinami i Albanią. Rumuńskie media jako jedyne spośród Układu Warszawskiego nie skrytykowały Chin, w zamian za co urzędnicy maoistowscy poparli rumuński nacjonalizm twierdząc, że Besarabia (zajęta przez ZSRR w pierwszej fazie II wojny światowej) jest ofiarą tradycyjnego rosyjskiego imperializmu.
W 1964 roku Rumunia odrzuciła radziecki plan utworzenia ponadnarodowych jednostek gospodarczych Europy Środkowo-Wschodniej (w ramach którego Rumunia miała dostarczać produktów rolnych) i zgłosiła kilka kontrpropozycji. W tym samym roku doszło do kilku radykalnych zmian w doktrynie państwowej – Gheorghiu Dej zatwierdził opublikowanie przez Andrieja Oţeteę rusofobicznych prac Karola Marksa (odkrytych przez polskiego historyka Stanisława Schwanna). Sama partia była coraz bardziej krytyczna wobec Chruszczowa, a pod koniec kwietnia 1964 roku w gazecie "Scînteia" ogłoszono zaangażowanie partii na rzecz „narodowej ścieżki” komunizmu (stwierdzono, że w komunizmie nie istnieje podział rodzaju "rodzic" i "syn", czy partia "lepsza" i "podległa"). Pod koniec 1964 roku kierownictwo Partii Robotniczej starło się z nowo wybranym przywódcą ZSRR Leonidem Breżniewem w kwestii nadal obecnych w rumuńskich służbach Securitate doradach KGB. Ostatecznie Rumunii udało się wyrzucić ze służb doradców KGB (jako pierwszemu państwu w europejskim bloku wschodnim).
Polityka ta sprawiła, że Rumunia zdobyła większą swobodę w realizacji własnego programu rozwojowego. Uniezależnienie się dotyczyło głównie stosunków gospodarczych i współpracy wojskowej. Mimo nacjonalizmu, Partia Robotnicza stała się coraz bardziej popularna wśród rumuńskich nacjonalistów a ostatni etap rządów Gheorghiu-Deja była powszechnie utożsamiany z liberalizacją systemu.
Rumuńska Partia Komunistyczna.
Dojście do władzy Ceaușescu.
Gdy w marcu 1965 roku zmarł Gheorghiu-Dej, jego następcą na stanowisku sekretarza generalnego został Nicolae Ceaușescu, prezydentem został Chivu Stoica, a premierem Ion Gheorghe Maurer. W ramach walk frakcyjnych Ceaușescu odsunął do drugiego szeregu Stoicę, Alexandru Drăghici i Gheorghe Apostola. W ten sposób do 1969 roku objął pełną kontrolę nad Komitetem Centralnym. Według części źródeł najważniejsze w procesie konsolidowania władzy przez Ceaușescu okazało się poparcie ze strony Iona Gheorghe Maurera, Emila Bodnărașa, Ilie Verdeța, Virgila Trofina i Paula Niculescu-Mizila. Swoją władzę pozycję w partii Ceaușescu wykorzystał do powołania Komisji Partii, która rozpoczęła badania nad czystkami stalinowskimi w Rumunii i dokonała rehabilitacji wielu działaczy poddanych represjom stalinowskim (w tym m.in. Ștefana Forișa, Lucrețiu Pătrășcanu, Mirona Constantinescu, Vasile Luki i rumuńskie ofiary wielkiej czystki w ZSRR). Działania te pozwoliły na większą konsolidacje nowego kierownictwa i zdystansowanie się od spuścizny politycznej Gheorghiu-Deja.
Już w 1965 roku Ceaușescu oświadczył, że Rumunia nie jest już demokracją ludową, lecz republiką socjalistyczną i zmienił nazwę rządzącej partii na "Rumuńska Partia Komunistyczna". Nowa nazwa miała wskazywać, że Rumunia ściśle stosuje się do zasad marksistowskich, zachowując przy tym niezależność. Kontynuował politykę promowania pojęć takich jak samostanowienie i suwerenność oraz proces desowietyzacji i romanizacji rozpoczęty przez Gheorghiu-Deja. Polityka Ceaușescu okazała się sukcesem. Od 1965 do 1975 roku doszło do dużego wzrostu poziomu życia Rumunów i urbanizacji terenów wiejskich (według politologa Daniela Babru proces ten zaczął się jeszcze w latach 50. za rządów Gheorghiu-Deja).
Przełomowym wydarzeniem był sierpień 1968 roku, gdy Ceaușescu podtrzymał dotychczasowy antyradziecki dyskurs, sprzeciwiając się interwencji Układu Warszawskiego w Czechosłowacji. Kurs lidera partii bardzo spodobał się społeczeństwu, w rezultacie partia odnotowała wzrost członków z 1,4 miliona członków do 2,6 miliona, a ponadto na nowo utworzyła oddziały paramilitarne Gwardii Patriotycznej, na wypadek interwencji ZSRR w Rumunii. Obawiając się radzieckiej interwencji, partia szukała nawet sojuszu z Jugosławią, jednak negocjacje z nią nie przyniosły jednoznacznych wyników. W odpowiedzi na antyradziecką politykę Rumunii, Leonid Breżniew wykluczył rumuńskie wojska z manewrów Układu Warszawskiego, a według części źródeł bardzo prawdopodobne było to, że planował interwencję przeciwko rządowi tego państwa.
Poparcie przez przywódców Rumunii reform praskiej wiosny Alexandera Dubčeka spotęgowało wizerunek Ceaușescu jako narodowego i niezależnego przywódcy komunistycznego. Już w 1967 roku Rumunia podjęła szereg działań zagranicznych źle ocenionych w ZSRR – nawiązała relacje dyplomatyczne z RFN i nie zerwała relacji z Izraelem po wojnie sześciodniowej. Działania Rumunii zostały natomiast dobrze odebrane na Zachodzie, co w połączeniu z głośną wizytą rumuńskiego przywódcy u Charlesa de Gaulle’a we Francji w maju 1968 roku przyniosło Rumunii wsparcie USA i innych państw zachodnich. W 1969 i 1975 Rumunię odwiedzili nawet amerykańscy prezydenci (kolejno Richard Nixon i Gerald Ford), a w międzyczasie Ceaușescu odbył szereg wizyt do stolic bloku zachodniego.
Rządy Ceaușescu.
Po wizycie w Korei Północnej, inspirując się filozofią polityczną Kim Ir Sena, rozwinął własny kult jednostki skupiony wokół niego i żony Eleny oraz przyjął tytuł "Conducătora" w przeszłości używany przez rumuńskich przywódców (oznaczający dosłownie właśnie przywódcę). W 1970 roku ograniczył liberalizację i zapoczątkował własną wersję chińskiej rewolucji kulturalnej, która rozpoczęła się wraz z ogłoszeniem przez niego Tez Lipcowych.
W ramach polityki rewolucji kulturalnej zwiększył własną władzę, skupiając wyłącznie w swoich rękach sprawy polityki zagranicznej. Powołał też nową organizację o nazwie Front Jedności Socjalistycznej (następnie przemianowany na Front Jedności i Demokracji Socjalistycznej). Była ona pozornie bezpartyjna, jednak faktycznie była kontrolowania przez partię komunistyczną. Zwiększył też skład członkowski Komitetu Centralnego, co wynikało z prowadzonych działań na rzecz aktywizacji politycznej i emancypacji kobiet, które licznie zasiliły ten organ partyjny.
W czasie swoich rządów odsunął część dotychczasowego przywództwa partii, które oskarżył o wspieranie polityki ZSRR (Alexandru Bârlădeanu, Corneliu Mănescu). Zastąpił ich nowym pokoleniem, wśród których znalazł się m.in. Manea Mănescu. Na XI Kongresie partii w 1974 roku zwolennik Ceaușescu, burmistrz Bukaresztu Gheorghe Cioară zgłosił nawet propozycję ustanowienia Ceaușescu dożywotnim sekretarzem generalnym, jednak propozycja ta została odrzucona przez partię. Jeszcze przed kongresem doszło do reformy wewnątrzpartyjnej, w wyniku której Prezydium partii zastąpiono Komitetem Wykonawczym kontrolowanym przez Ceaușescu (który kontrolował jednocześnie Sekretariat). Jeszcze w 1974 roku sekretarz generalny został mianowany prezydentem, a jego funkcje stopniowo poszerzano nadając mu kolejne tytuły, w tym naczelnego dowódcy armii. Ideologia Ceaușescu łączyła ze sobą marksizm-leninizm i skrajnie prawicowy rumuński nacjonalizm okresu międzywojennego. W ramach tej polityki zrehabilitowano część dawnych działaczy prawicowych, m.in. historyka Nicolae Iorgę, którego uznano za antyfaszystę (został on zabity przez członków faszystowskiej Żelaznej Gwardii). Nawet faszystowski dyktator Ion Antonescu został częściowo zrehabilitowany, co było zgodne z nacjonalizmem i antyradzieckością Ceaușescu. Antonescu postrzegany był przez komunistów jako patriota, który popełnił szereg błędów, a nie jak się na ogół przyjęło, jako zdrajca. W ramach narodowo-komunistycznej strategii przyjęto szereg konserwatywnych obyczajowo ustaw, m.in. całkowity zakaz aborcji (1966). Mimo nacjonalizmu prezydent prowadził politykę tolerancji względem mniejszości narodowych, zarówno węgierskiej, jak i niemieckiej tworząc m.in. oddzielne rady pracownicze dla tych społeczności, jednocześnie umożliwiając tym mniejszościom wyjazd z kraju (w ramach tej polityki z Rumunii wyjechało 200 tysięcy Niemców, którzy osiedlili się w Niemczech).
Zmiany w ideologii partii objęły również usunięcie hasła, jakoby partia była awangardą klasy robotniczej. Odniesienia do walki robotników zostały odsunięte na dalszy plan, a główną rolą partii miała być realizacja interesu narodowego. Partyjna strategia zyskała poparcie szerokich warstw społecznych i przyczyniła się do dalszego wzrostu liczby członków – w 1983 roku partia liczyła 3,3 miliona członków, a w 1989 od 3,7 do 3,8 miliona, w pewnym momencie do partii należało więc 20% dorosłych Rumunów. Wraz ze wzrostem rumuńskiego nacjonalizmu w partii zmalała liczba Węgrów (którzy dawniej liczyli 9% członków partii), w stosunku do których rząd był coraz bardziej podejrzliwy, oskarżając ich o wierność wobec rządu Węgier. Sami węgierscy komuniści w Rumunii coraz bardziej sprzeciwiali się polityce Ceaușescu, opowiadając się za przyjętym na Węgrzech bardziej wolnorynkowym modelem znanym jako "gulaszowy komunizm".
Kryzys rządów.
Sytuacja w partii zaczęła się destabilizować, gdy władzę w ZSRR rozpoczął Michaił Gorbaczow wdrażający program liberalizacji systemowej i gospodarczej (pieriestrojka, głasnost). Ceaușescu był przeciwny Gorbaczowowi i jego reformom, przez co wielokrotnie był krytykowany przez radzieckiego przywódcę. Gorbaczow zaliczył Conducătora do "bandy czworga" twardogłowych przywódców komunistycznych europejskiego bloku wschodniego (oprócz przywódcy Rumunii także lider Bułgarii Todor Żiwkow, NRD Erich Honecker i Czechosłowacji Gustáv Husák).
Wieści o reformach Gorbaczowa zyskiwały w Rumunii coraz większą popularność, jednak Conducător w dalszym ciągu nie robił nic, aby przyjąć podobny model w swoim kraju. Zamiast tego zwiększył własną władzę w partii, zmniejszając liczbę członków KC. Polityka ta miała fatalne skutki i doprowadziła już w 1987 roku do strajków pracowniczych. Choć strajk ustał, wywołał zamieszenie w szeregach rządzącej partii. Frakcja opozycyjna względem sekretarza generalnego powiększyła się, a na przełomie lat 1988–1989 zaczęła być dla niego coraz bardziej poważnym zagrożeniem. W marcu 1989 roku grupa czołowych działaczy komunistycznych (Silviu Brucan, Gheorghe Apostol, Alexandru Bârlădeanu, Grigore Răceanu i Corneliu Mănescu) wysłała do Conducătora list (promowany na łamach Radia Wolna Europa), w którym domagała się liberalizacji ustroju. W tym samym czasie nacjonalistyczna polityka rządu powodowała coraz większe konflikty z mniejszością węgierską wspartą przez rządzącą na Węgrzech Węgierską Socjalistyczną Partię Robotniczą.
Sytuacja jeszcze bardziej zmieniła się, gdy w Polsce rządząca partia podzieliła się władzą z opozycją. Wówczas społeczeństwo, nie widząc szans na pokojową zmianę sytuacji politycznej, rozpoczęło strajki antyrządowe, wsparte przez część działaczy partii komunistycznej. W ten sposób w grudniu 1989 roku wybuchła rewolucja rumuńska, na czele której stanęła modernistyczna i progorbaczowska frakcja partii komunistycznej. Przeciwnicy Conducătora w partii założyli Front Ocalenia Narodowego, na czele której stanął były członek KC partii Ion Iliescu. Sam Ceaușescu, wraz z żoną, został w trakcie rewolucji schwytany i rozstrzelany.
W wyniku rewolucji 1989 roku partia rozpadła się. Front Ocalenia Narodowego również wkrótce podzielił się, a w wyniku rozłamu powstały dwa odrębne organizmy partyjne – centrolewicowa Partia Socjaldemokratyczna i centroprawicowa Partia Demokratyczno-Liberalna. Bardziej radykalni działacze założyli z Ilie Verdețem na czele założyli partię o nazwie Socjalistyczna Partia Pracy. W 2003 roku przyłączyła się ona do partii socjaldemokratycznej, a członkowie niezadowoleni z aliansu założyli osobną Partię Alternatywy Socjalistycznej. W 2010 roku powstała nowa Rumuńska Partia Komunistyczna, uważająca się za oficjalnego kontynuatora historycznej tradycji rumuńskiego ruchu komunistycznego (niemniej jednak podobną politykę prowadzi kilka innych partii które niekiedy są od założonego w 2010 roku ugrupowania silniejsze).

</doc>
<doc id="1337233" url="https://pl.wikipedia.org/wiki?curid=1337233" title="Rumuńska Partia Robotnicza">
Rumuńska Partia Robotnicza



</doc>
<doc id="1337234" url="https://pl.wikipedia.org/wiki?curid=1337234" title="Komunistyczna Partia Rumunii">
Komunistyczna Partia Rumunii



</doc>
<doc id="1337236" url="https://pl.wikipedia.org/wiki?curid=1337236" title="Czornomornaftohaz">
Czornomornaftohaz

Czornomornaftohaz (, ) – ukraińskie przedsiębiorstwo, zajmujące się poszukiwaniem i rozpoznawaniem złóż i wydobyciem ropy naftowej i gazu ziemnego na szelfie Morza Czarnego i Azowskiego.
Przedsiębiorstwo eksploatuje 6 złóż gazu i 1 złoże ropy naftowej, wydobywa około 4,3% ogólnej ilości wydobycia gazu na Ukrainie.
100% akcji spółki posiada Naftohaz Ukrainy, jednak po aneksji Krymu przez Rosję władze Republiki Krymu zapowiedziały nacjonalizację przedsiębiorstwa, a wicepremier Krymu Rustam Temirgaljew zapowiedział, że firma stanie się oddziałem Gazpromu.

</doc>
<doc id="1337237" url="https://pl.wikipedia.org/wiki?curid=1337237" title="Michaił Łunin">
Michaił Łunin

Michaił Sergiejewicz Łunin (ros. Михаи́л Серге́евич Лу́нин, ur. w Sankt Petersburgu, zm. w Akatujskiem więzieniu katorżniczym w pobliżu miasta Czyta na dalekiej Syberii) – Dekabrysta, podpułkownik Gwardii Imperium Rosyjskiego (rus. "Гвардия Российской Империи"), działacz Towarzystwa Północnego, tajnej organizacji dekabrystów (rus. "Северное общество").
Życiorys.
Michaił Sergiejewicz Łunin urodził się w rodzinie bogatego właściciela ziemskiego, mającego we władaniu 1200 "dusz", Sergeja Michaiłowicza Łunina. Odebrał doskonałe wykształcenie, władał językiem francuskim, angielskim, polskim, łaciną i greką. Służył w kawalerii.
Brał udział kilku historycznych bitwach, w tym w bitwie pod Austerlitz, gdzie odznaczył się wyjątkową odwagą. W 1815 roku Łunin odszedł ze służby państwowej, wyjechał z Rosji i rok mieszkał w Paryżu, gdzie żył z udzielania korepetycji i pracując jako adwokat. Także w Paryżu poznał Henriego de Saint-Simon i przeszedł na katolicyzm.
W 1817 po śmierci ojca odziedziczył sporą fortunę, w związku z czym wrócił do Rosji. W Petersburgu przystąpił do "Sojuszu ratunku" (rus.: "Союз спасения"), następnie był jednym z założycieli "Sojuszu dobroczynności" (rus.: "Союз благоденствия"), a po zakończeniu jego działalności do stowarzyszenia Towarzystwa Północnego.
W 1822 roku Łunin wrócił do armii, do pułku kawaleryjskiego. Był adiutantem Wielkiego Księcia Konstantego Pawłowicza Romanowa, namiestnika Królestwa Polskiego i głównodowodzącym Warszawskiego okręgu wojskowego.
Po roku 1822 Łunin zaprzestał działalności w tajnych stowarzyszeniach, choć nadal uważał, że zmiany polityczne w Rosji są koniecznością (na przykład nadanie wolności chłopom). Nie akceptował jednak metod działania tajnych stowarzyszeń.
W powstaniu dekabrystów, które miało miejsce 14 grudnia 1825 roku w Sankt Petersburgu nie brał udziału, ponieważ znajdował się w tym czasie w Polsce. Mimo to, na fali represji po powstaniu został w 1826 roku aresztowany i osądzony za plany zabicia cara z 1816 roku. Zesłany na katorgę Akatujskiego więzienia katorżniczego, gdzie zmarł 3 (15) grudnia 1845 roku.

</doc>
<doc id="1337238" url="https://pl.wikipedia.org/wiki?curid=1337238" title="Giuseppe Pella">
Giuseppe Pella

Giuseppe Pella (ur. 18 kwietnia 1902 w Valdengo, zm. 31 maja 1981 w Rzymie) – włoski polityk i ekonomista, działacz Chrześcijańskiej Demokracji, parlamentarzysta okresu powojennego, minister w różnych resortach, wicepremier, a od 1953 do 1954 premier Włoch, przewodniczący Zgromadzenia EWWiS w latach 1954–1956.
Życiorys.
Ukończył nauki ekonomiczne i handlowe na Uniwersytecie Turyńskim. W latach 20. działał we Włoskiej Partii Ludowej. Pracował jako rewident i audytor, zajmował się publicystyką gospodarczą, angażował się w działalność organizacji gospodarczych. Na początku lat 30. została wykładowcą na macierzystej uczelni. Aby móc wykonywać dotychczasowy zawód, zapisał się do Narodowej Partii Faszystowskiej. W 1943 podjął współpracę z ruchem oporu oraz tworzoną wówczas Chrześcijańską Demokracją.
W 1946 został wybrany do zgromadzenia konstytucyjnego, w którym zasiadał do 1948. Następnie przez 20 lat do 1968 był posłem do Izby Deputowanych I, II, III i IV kadencji. W 1954, po śmierci Alcide De Gasperiego, został przewodniczącym Zgromadzenia Europejskiej Wspólnoty Węgla i Stali, stanowisko to zajmował do 1956. Od 1968 do 1976 zasiadał w Senacie V i VI kadencji.
Jego pierwszą funkcją w rządzie była funkcja sekretarza stanu w resorcie finansów i następnie w resorcie finansów i skarbu w gabinecie Alcide De Gasperiego, pełnił ją od października 1946 do maja 1947. W kolejnych rządach tegoż premiera był ministrem finansów (od czerwca 1947 do maja 1948), ministrem budżetu (od maja 1948 do sierpnia 1953), ministrem skarbu (od maja 1948 do lipca 1951 i od lutego 1952 do sierpnia 1953). Od sierpnia 1953 do stycznia 1954 sprawował urząd premiera, w swoim gabinecie kierował jednocześnie resortami budżetu oraz spraw zagranicznych. Podał się do dymisji w trakcie kryzysu związanego z podziałem Wolnego Terytorium Triestu. W maju 1957 został wicepremierem i ministrem spraw zagranicznych w rządzie, którym kierował Adone Zoli. Stanowiska te zajmował do lipca 1958. Później był jeszcze ponownie ministrem spraw zagranicznych (od lutego 1959 do marca 1960 w rządzie Antonia Segniego) i ministrem budżetu (od lipca 1960 do lutego 1962 w rządzie Amintore Fanfaniego). Po raz ostatni pełnił funkcję rządową od lutego do czerwca 1972 jako minister finansów w gabinecie Giulia Andreottiego.

</doc>
<doc id="1337241" url="https://pl.wikipedia.org/wiki?curid=1337241" title="The Toolbox Murders">
The Toolbox Murders

The Toolbox Murders – amerykański dreszczowiec filmowy z 1978 roku w reżyserii Dennisa Donnelly’ego.
Powstał remake filmu: "Krwawa masakra w Hollywood" Tobe'a Hoopera z 2003 roku.

</doc>
<doc id="1337242" url="https://pl.wikipedia.org/wiki?curid=1337242" title="Live in Porto (album Coila)">
Live in Porto (album Coila)

Live in Porto to „oficjalny bootleg” Coil, zawierający nagrania z występu Coila na Casa da Musica Festival w Porto 23 czerwca 2003 roku. Na koncercie zagrali Peter Christopherson, Thighpaulsandra i Ossian Brown; John Balance był zbyt chory, by wystąpić, podobnie jak w Montrealu na Festiwalu Mutek.
Album został wydany na CD w półprzezroczystych, ręcznie zrobionych okładkach i sześciu limitowanych edycjach: „białej”, „czarnej”, „czerwonej”, „purpurowej”, „niebieskiej” i „różowej”. Dostępny jest też na oficjalnej stronie Coil, Thresholdhouse.com, jako pliki do ściągnięcia w formatach AAC, MP3 i FLAC.

</doc>
<doc id="1337244" url="https://pl.wikipedia.org/wiki?curid=1337244" title="Havoc (raper)">
Havoc (raper)

Havoc, a właściwie Kejuan Waliek Muchita (ur. 21 maja 1974 w Nowym Jorku) – amerykański raper i producent muzyczny. Współtworzył zespół Mobb Deep wraz z Prodigim.
Wyprodukował większość piosenek zawartych na wszystkich płytach Mobb Deep i produkował dla takich artystów jak Method Man, Nas, Onyx, Jadakiss, Game, 50 Cent, G-Unit, Lil’ Kim.

</doc>
<doc id="1337249" url="https://pl.wikipedia.org/wiki?curid=1337249" title="Cameron Mitchell">
Cameron Mitchell

Cameron Mitchell, właśc. Cameron MacDowell Mitzel (ur. 4 listopada 1918 w Dallastown w Pensylwanii, zm. 6 lipca 1994 w Pacific Palisades w Kalifornii) – amerykański aktor filmowy i telewizyjny.
Życiorys.
Urodził się jako Cameron McDowell Mitzell w Dallastown w hrabstwie York w stanie Pensylwania jako jedno z siedmiorga dzieci ks. Charlesa Michaela Mitzella i Kathryn Isabella Ehrhart Mitzell, którzy byli pochodzenia szkockiego i niemieckiego. W 1921 roku wraz z rodziną przeniósł się do Chicora w Pensylwanii, kiedy jego ojciec został przyjęty jako pastor Kościoła Reformowanego św. Jana w Butler w Pensylwanii i dorastał w Shrewsbury w Pensylwanii. W 1936 roku ukończył liceum Greenwood High School w Millerstown, w stanie Pensylwania.
Pomiędzy pierwszą a drugą wojną światową, jako młody aktor był związany z National Theater Company tworzony przez Alfreda Lunta i Lynn Fontanne. W 1934 roku pojawił się na Broadwayu w komedii szekspirowskiej "Poskromienie złośnicy", a potem także w spektaklach: "Trojanki" (1940), "Listopadowi ludzie" (1977), "Southern Exposure" (1950) i "Śmierć komiwojażera" (1948).
W czasie II wojny światowej służył jako bombardier z United States Army Air Forces i przez krótki okres bił się z myślami o zostaniu profesjonalnym piłkarzem; rzekomo miał podpisany kontrakt z Detroit Tigers aż do śmierci. 
W 1945 roku podpisał kontrakt z MGM. Debiutował jako podporucznik marynarki George Cross w dramacie wojennym Johna Forda "Ci, których przewidziano na straty" ("They Were Expendable", 1945) u boku Roberta Montgomery i Johna Wayne'a. W 1951 podpisał długoterminowy kontrakt z 20th Century Fox. 
W latach pięćdziesiątych XX wieku Mitchell grał sympatycznych bohaterów, skromny biznesmen w komedii "Jak poślubić milionera" (1953) czy Jigger Craigin w musicalu Henry’ego Kinga "Carousel" (1956). Jego najlepszym występem, zdaniem fanów i krytyków, była postać Barneya Rossa, boksera uzależnionego od narkotyków w dramacie biograficznym André de Toth "Małpa na plecach" ("Monkey on My Back", 1957) u boku Brada Harrisa i Kathy Garver. Począwszy od lat sześćdziesiątych, Mitchell sprytnie ukrywał się przed Internal Revenue Service, występując w kilkudziesięciu hiszpańskich i włoskich filmach, z których tylko kilka z nich zostało wydanych w Stanach Zjednoczonych.
Użyczył głos postaci Jezusa w dramacie historycznym Henry’ego Kostera "Szata" ("The Robe", 1953).
17 sierpnia 1940 poślubił Joannę Camille Janclaire, z którą miał trzech synów: Camerona Jr. (ur. 4 lipca 1941) Charlesa 'Chipa' (ur. 1951) i Freda (zm. 1998) i córkę Camille (ur. 1 marca 1954). 3 maja 1960 rozwiedli się. 15 czerwca 1957 ożenił się z Lissą Jacobs Gertz, z którą miał trójkę dzieci: Jake'a, Jono i Kate. 23 lutego 1974 doszło do rozwodu. 9 maja 1973 poślubił Margaret Brock Johnson Mozingo, 19 listopada 1976 ich małżeństwo zostało anulowane.
Zmarł 6 lipca 1994 w Pacific Palisades na raka płuc w wieku 75 lat.

</doc>
<doc id="1337250" url="https://pl.wikipedia.org/wiki?curid=1337250" title="Okręg wyborczy Ipswich">
Okręg wyborczy Ipswich

Okręg wyborczy Ipswich powstał w 1295 r. i wysyłał do angielskiej, a następnie brytyjskiej, Izby Gmin dwóch deputowanych. Od 1918 r. okręg wysyła jednego deputowanego. Okręg obejmuje miasto Ipswich w hrabstwie Suffolk.

</doc>
<doc id="1337254" url="https://pl.wikipedia.org/wiki?curid=1337254" title="Do You Love Me?">
Do You Love Me?

Na płycie zawarto następujące nagrania:
Dwa utwory, towarzyszące tytułowemu, należą do dosyć trudno dostępnych i nie umieszczono ich na promowanym wydawnictwie. Można je, na przykład, odnaleźć na bootlegu „The Backside of the Cave” 

</doc>
<doc id="1337260" url="https://pl.wikipedia.org/wiki?curid=1337260" title="Łuk (broń)">
Łuk (broń)

Łuk – jedna z najstarszych broni miotających, znana ludzkości od co najmniej 35 tys. lat, choć rozkwit miał miejsce w okresie środkowego mezolitu, około 10 tys. lat p.n.e. Pierwsze urządzenie w dziejach człowieka służące do magazynowania energii mechanicznej.
Budowa.
Łuk składa się ze sprężystego pręta lub listwy, zwanego łęczyskiem, oraz linki łączącej oba końce pręta, zwanej cięciwą, która jest przymocowana do łuku w miejscach zwanych gryfami.
Pociskiem jest strzała, czyli cienki i długi pręt, który jest wystrzeliwany z łuku.
Łęczyska łuku muszą być wykonane z elastycznego materiału, który jest w stanie ulegać odwracalnemu odkształceniu poprzez ręczne naciągnięcie cięciwy.
Cięciwa musi być stosunkowo cienką (ale nie przesadnie) nierozciągliwą linką, na tyle wytrzymałą, aby nie pękać w momencie prostowania łęczyska po strzale.
Strzała musi być na tyle długa, aby wystawać choć trochę za łęczysko w momencie pełnego naciągnięcia cięciwy.
Strzelanie z łuku.
Strzelanie z łuku wymaga obu rąk. Strzelec trzyma w jednej, wyprostowanej ręce (osoby z prawym okiem dominującym w lewej) łęczysko nieco poniżej połowy jego długości (z wyjątkiem łuków japońskich, gdzie trzymany jest w jednej trzeciej długości łuku licząc od dołu). Dłoń tej ręki stanowi też zwykle powierzchnię utrzymującą strzałę prostopadle do drzewca. W różnych typach łuków występują także podstawki pod strzałę. Drugą ręką łucznik trzyma jednocześnie cięciwę. Napinanie łuku polega na jednoczesnym odpychaniu łuku i ciągnięciu cięciwy. Idealnie jest, gdy obie te siły się równoważą. Nazywane jest to równowagą dynamiczną. Po wycelowaniu łucznik puszcza cięciwę, która pchana w kierunku drzewca przez jego siły sprężystości wystrzeliwuje strzałę.
Skuteczne i celne strzelanie z łuku wymaga dość długiego treningu siłowego i technicznego. Kluczową sprawą jest umiejętność dość długiego wytrzymania w bezruchu w momencie pełnego naciągnięcia cięciwy. W momencie tym całe grupy mięśni pleców, klatki piersiowej i obu rąk są poddane silnym naprężeniom. Łucznik musi wytrzymać ten wysiłek przez kilka, kilkanaście sekund, w czasie których, aby móc celnie wykierować swój łuk, nie może podlegać żadnym drganiom, a dodatkowo musi w pełni kontrolować swój oddech. Wzrost siły potrzebnej do naciągnięcia i utrzymania łuku jest proporcjonalny do pędu strzały, a zatem i do zasięgu łuku. Moment zwolnienia cięciwy polega na oddaniu strzału przy minimalnym, kilkumilimetrowym otwarciu palców (lub kciuka w łucznictwie wschodnim) umożliwiającym zejście cięciwy z opuszek (moment ten jest praktycznie niezauważalny, jest efektem poprawnego zadziałania mięśni pleców i całkowitego rozluźnienia mięśni kończyn górnych, w szczególności bicepsa i tricepsa oraz mięśni szkieletowych przedramienia i palców).
Rodzaje łuków.
O celności łuku decyduje jakość wykonania drzewca, cięciwy i strzał. O jego nośności decyduje konstrukcja wszystkich tych elementów oraz ich dopasowanie do siebie – strzały muszą mieć sprężystość dobraną do siły łuku (tzw. spin strzały). Dodatkowym czynnikiem wpływającym na jej zachowanie w momencie strzału jest masa grotu. Oczywiście, gdy mówimy o łukach tradycyjnych, a nie nowoczesnych takich jak łuk sportowy czy łuk bloczkowy, które są wyposażone w wiele akcesoriów ułatwiających celowanie i strzelanie, najważniejszym czynnikiem wpływającym na celność i zasięg łuku jest łucznik.
Łuk prosty, zwany też równikowym, to najstarsza forma łuku. Używane przez człowieka na pewno już od mezolitu, a być może już od schyłkowego paleolitu. W Europie wykonywano je zwykle z gałęzi jesionowych i cisowych, a w Azji – ze świeżego bambusa.
Długi łuk angielski dał początek współczesnym łukom sportowym.
Łuk astrachański był to łuk używany przez tatarów astrachańskich. Łuk był dłuższy od człowieka średniego wzrostu. Jeden koniec łuku był opierany o ziemię i przytrzymywany nogą. Naciągnięcie odbywało się obiema rękoma. Jak wspominał Jan Chryzostom Pasek, strzały przebijały opancerzonego żołnierza na wylot.
Łuk refleksyjny (azjatycki) – łuk, w którym łęczysko nie jest prostym prętem, lecz kilkuwarstwową kompozycją drewna, rogu i ścięgien (w nowoczesnych konstrukcjach stosuje się m.in. włókno węglowe). Wewnętrzna strona łuku wykonana jest z kurczliwego rogu, wewnętrzna z drewna, zewnętrzna ze ścięgien. Tak wykonane łęczysko nie jest w stanie rozprężonym proste, lecz tworzy wybrzuszony na zewnątrz kształt. Powoduje to, że przy mniejszych wymiarach łęczyska energia jest już zmagazynowana w łuku w stanie spoczynku. Łuk refleksyjny był już używany w starożytnej Asyrii. Rozróżnia się kilka odmian tego łuku różniących się kształtem i budową, jednak dla całej tej grupy łuków przyjmuje się nazwę – łuki refleksyjne, bądź wschodnie. Łuk refleksyjny posiadał większy zasięg i siłę przebicia niż łuk walijski, bądź prosty, ale był od niego znacznie mniejszy (długość drzewca ok. 1 m). Umożliwiało to wygodne strzelanie z konia.
Łuk janczarski – łuk ten był stosowany wyłącznie w zawodowych oddziałach tureckich janczarów. Posiadał refleksyjne łęczysko o maksymalnych dla danego łucznika wymiarach, dochodzących do około 1,8 m (70,87"). Jego zasięg dochodził do 400 m. Wymagał perfekcyjnego treningu prowadzonego od wczesnych lat dzieciństwa i tylko w rękach tak wyszkolonego łucznika stanowił skuteczną broń. Łuk ten posiadał niezbyt skuteczną celność, wynikającą ze względu na powstające drgania w trakcie wypuszczania strzały, jakie powstają w tak dużej konstrukcji łęczyska refleksyjnego. Rekompensował to większym zasięgiem i zapewniał większą szybkostrzelność.
Łuk japoński – typowy łuk japoński to "yumi", o wymiarach dochodzących do 2,5 m. Jest to łuk kompozytowy, klejony z kilku warstw bambusa. Cechą bardzo charakterystyczną dla łuku japońskiego jest asymetryczność – górne ramie jest dłuższe niż dolne i mniejsze od dołu przez co majdan jest na wysokości ok. ⅓ długości łuku. "Yumi" stosowany był zarówno przez łuczników konnych, jak i pieszych, a sztuka walki rozwinięta w oparciu o użycie takiego łuku zwana jest "kyūjutsu". Łuk stosowany obecnie w sztuce kyūdō jest nieco krótszy (2,21 m, ±6 cm).
Łuk sportowy – nazywany także łukiem olimpijskim, jest to łuk refleksyjny, z którego strzela się na treningach i zawodach sportowych. Wykonany m.in. włókna węglowego, włókna szklanego, lekkich i wytrzymałych stopów metali – dawniej łuki wykonywane były ze specjalnie konserwowanego drewna, składa się z majdanu, ramion i cięciwy oraz innego sprzętu pomocniczego, takiego jak celownik, stabilizator przedni długi (tzw. laga) czy stabilizatory pomocnicze (wąsy). Przeciętnie waży od 1,5 do 3 kg i przystosowany jest do celnych strzałów na duże odległości (w łucznictwie sportowym strzela się najdalej na odległość 90 m, jednak zasięg takiego łuku jest o wiele większy). Łuk charakteryzuje się z reguły mniejszą siłą naciągu niż np. łuki historyczne, jest to ok. 38–42 funtów.
Łuk bloczkowy ("compound") – Zastosowano w nim wielokrążek (koła i krzywki) pomagający korzystnie rozłożyć siłę w trakcie naciągania cięciwy. Konstrukcja łuku bloczkowego umożliwia zmagazynowanie większej energii (twardsze ramiona) niż w przypadku klasycznych rozwiązań, przy jednoczesnym zmniejszeniu siły potrzebnej do utrzymania napiętego łuku, w stosunku do siły maksymalnej. Strzała może osiągnąć ogromne prędkości, w najnowszych konstrukcjach przekraczające nawet 300 fps (stóp na sekundę, około 90 m/s). Łuki bloczkowe posiadają regulacje siły naciągu. Do wyrobu strzał stosuje się stopy aluminium, włókna węglowe i kompozyty. Łuk tego typu można zobaczyć między innymi w filmie "Rambo II", "John Rambo", "".

</doc>
<doc id="1337263" url="https://pl.wikipedia.org/wiki?curid=1337263" title="BYJ">
BYJ



</doc>
<doc id="1337273" url="https://pl.wikipedia.org/wiki?curid=1337273" title="Wepwawet">
Wepwawet

Wepwawet (Upuaut) – "Otwierający Drogi", w mitologii egipskiej wojowniczy bóg o głowie szakala lub psa. Był przewodnikiem zmarłych (hypomposem) i Re podczas jego nocnej wędrówki oraz patronem karawan. Przedstawiany jako postać stojąca lub leżąca.
Kult.
Czczony był w XIII nomie górnoegipskim od czasów predynastycznych i w Sais. Odgrywał ważną rolę w kulcie Horusa jako jego sługa i przewodnik bogów. W Abydos uznawano go za boga zmarłych. Pod imieniem Upuaut utożsamiany z Anubisem. Przedstawiany także z gotową do ataku kobrą u nóg albo jako pies.

</doc>
<doc id="1337275" url="https://pl.wikipedia.org/wiki?curid=1337275" title="Bezlist okrywowy">
Bezlist okrywowy

Bezlist okrywowy ("Buxbaumia viridis" (Moug.) Brid.) – gatunek mchu należący do rodziny bezlistowatych ("Buxbaumiaceae").
Rozmieszczenie geograficzne.
Gatunek euro-amerykański z oderwanymi stanowiskami w chińskiej prowincji Shanxi. W Ameryce Północnej występuje tylko w pacyficznej części kontynentu, do wys. 1200 m n.p.m. W Europie powszechniej występuje w południowej Skandynawii aż po okolice Petersburga oraz w Alpach (do wys. 1800 m n.p.m.) i w Karpatach (do 2000 m n.p.m. w Tatrach Wysokich). Występuje też w masywach górskich Europy Środkowej oraz na Nizinie Środkowoeuropejskiej.
W Polsce gatunek najczęściej występuje w górach (w Polsce Tatry, Beskidy Zachodnie, Sudety), głównie w reglu dolnym. Na niżu rzadko (zachodnia i północna część Polski po Pojezierze Ełckie na wschodzie). Na początku XXI w. jedynym potwierdzonym stanowiskiem był Tatrzański Park Narodowy, lecz dzięki dalszym poszukiwaniom potwierdzono lub odkryto nowe stanowiska w Sudetach, Karpatach od Gorców po Bieszczady oraz na Pomorzu Gdańskim.
Morfologia.
Mech dwupienny o bardzo małym, trudnym do zauważenia w naturalnym środowisku gametoficie. Lepiej widoczny sporofit. Zielonkawa, asymetryczna puszka o dług. do 6 mm na czerwonawej lub brunatnej, grubej secie (dług. do 7 mm). Wieczko krótkie, z małym czepkiem. Osobniki męskie niewielkie widoczne tylko pod mikroskopem, bez łodyg, złożone z plemni (stojących wprost na splątku) otoczonych jednym liściem. Osobniki żeńskie o nierozgałęzionej łodydze o wys. do 1 mm.
W czasie dojrzewania liście brunatnieją, tracą kolor i wykształcają nitki otaczające setę. Zarodniki dojrzewają późną wiosną lub latem, są gładkie, żółtozielone o średnicy ok. 12μm. W porównaniu z innymi gatunkami epiksylicznych mchów liczba zarodników jest duża (3,1–5,5 mln na puszkę).
Ekologia.
Rośnie na próchniejącym drewnie bez kory, na zbutwiałych pniach, i murszejących kłodach, rzadziej na silnie humusowej glebie. Preferuje miejsca ocienione, nieco wilgotne i kwaśne. W Polsce występuje w lasach bukowych i bukowo-jodłowych, zaś w innych częściach zasięgu (np. w Skandynawii) występuje w lasach świerkowych. Gatunek ten unika miejsc pozostających pod wpływem człowieka. Jest słabym konkurentem – zazwyczaj występuje w miejscach, gdzie nie ma zwartej pokrywy mszaków. Do rozwoju wymaga już mocno rozłożonego drewna o dużej wilgotności, przez co zwykle związany jest z miejscami o wilgotnym mikroklimacie – dolinami rzek, a zwłaszcza ich północnymi, zacienionymi zboczami.
Roślina jednoroczna, kiełkuje jesienią lub wiosną. Wkraczanie w stadia fenologiczne w górach jest zwykle przesunięte w stosunku do nizin. Zwykle rośnie pojedynczo, tworząc nieliczne populacje, których stan może znacząco fluktuować.
Gatunek charakterystyczny klasy mszaków epiksylicznych "Lepidozio-Lophocoletea heterophyllae".
Ochrona.
Ochrona wymaga zachowania siedlisk z ograniczoną gospodarką leśną. Konieczne jest utrzymywanie dużych ilości martwego drewna i odpowiednich stosunków wodnych. Za właściwy stan populacji uznaje się liczebność co najmniej 5 osobników, areał co najmniej 0,1 m², przy czym siedlisko potencjalne do zasiedlenia powinno nie być mniejsze niż 5 arów, mieć odpowiednio dużo martwego drewna, być bardzo wilgotne, ocienione (ponad 50% zwarcia warstwy drzew i krzewów), ale bez nadmiernie rozwiniętej warstwy runa.
W Polsce roślina objęta ścisłą ochroną gatunkową od 2001 roku. Ujęta jest także w załącznikach konwencji berneńskiej i dyrektywy siedliskowej.

</doc>
<doc id="1337283" url="https://pl.wikipedia.org/wiki?curid=1337283" title="2 pułk lotniczy">
2 pułk lotniczy



</doc>
<doc id="1337285" url="https://pl.wikipedia.org/wiki?curid=1337285" title="Wisin y Yandel">
Wisin y Yandel



</doc>
<doc id="1337286" url="https://pl.wikipedia.org/wiki?curid=1337286" title="Automotive Components Europe">
Automotive Components Europe

Automotive Components Europe SA (ACE) – luksemburskie przedsiębiorstwo przemysłu metalowego notowane na Giełdzie Papierów Wartościowych w Warszawie. Jednostka dominująca grupy kapitałowej ACE Group, specjalizującej się w produkcji części do hamulców tarczowych.
Struktura.
ACE to spółka holdingowa, podmiot dominujący grupy, w skład której wchodzą spółki zależne:
Automotive Components Europe SA jest wyłącznym właścicielem powyższych spółek.
Działalność.
Grupa ACE produkuje żeliwne jarzma i aluminiowe korpusy zacisków hamulcowych, stosowane w hamulcach tarczowych. Zaopatruje europejskie przedsiębiorstwa przemysłu samochodowego. Według własnych szacunków udział grupy w rynku jarzm w Europie wynosił w 2006 44%, a w rynku zacisków – 26%. Produkcja odbywa się w zakładach należących do polskiej spółki EBCC oraz hiszpańskiej Fuchosa. EBCC Germany nie prowadzi działalności operacyjnej.
Akcje Automotive Components Europe SA od 1 czerwca 2007 są notowane na Giełdzie Papierów Wartościowych w Warszawie.
W 2015 roku spółka została przejęta przez meksykańskie przedsiębiorstwo Grupo Industrial Saltillo. Po przymusowym wykupieniu akcji w grudniu 2015 roku, akcje spółki zostały wykluczone z giełdowego obrotu z dniem 16 lutego 2016 roku.
Akcjonariat.
Według danych z lutego 2008 największymi akcjonariuszami spółki są:
Pozostali posiadają 33,78% akcji i głosów.

</doc>
<doc id="1337296" url="https://pl.wikipedia.org/wiki?curid=1337296" title="Clube Atlético do Porto">
Clube Atlético do Porto

Clube Atlético do Porto - brazylijski klub piłkarski z siedzibą w mieście Caruaru leżącym w stanie Pernambuco.
Historia.
"Porto" założony został 23 lipca 1983 roku w Caruaru przez mieszkańców ulicy "Rua Coronel Francisco Rodrigues Porto".
W styczniu 1994 "Porto" dołączył do federacji piłkarskiej stanu Pernambuco i jeszcze w tym samym roku wziął udział w rozgrywkach trzeciej ligi brazylijskiej (Campeonato Brasileiro Série C), jednak odpadł już w pierwszym etapie.
W 1995 klub ponownie odpadł w pierwszym etapie trzeciej ligi brazylijskiej. W 1996 "Porto" dotarł aż do półfinału trzeciej ligi, gdzie uległ jednak klubowi Vila Nova. W 1997 "Porto" dotarł do drugiego etapu trzeciej ligi brazylijskiej, gdzie uległ klubowi Ferroviário. W 1999 "Porto" brał udział w Copa do Brasil i Campeonato do Nordeste - w obu przypadkach odpadł już w pierwszym etapie.
W 2000 "Porto" wziął udział w zielonym module turnieju Copa João Havelange, jednak odpadł już w pierwszym etapie. W 2003 "Porto" wygrał drugą ligę stanu Pernambuco, pokonując w czterozespołowym finale kluby Serrano, Centro Limoeirense i Barreiros.
W 2004 klub ponownie spróbował sił w trzeciej lidze brazylijskiej, docierając do trzeciego etapu. Tam nie sprostał drużynie Treze. W 2006 kolejny start w trzeciej lidze brazylijskiej zakończył się na drugim etapie. Podobnie było w 2007 roku.

</doc>
<doc id="1337301" url="https://pl.wikipedia.org/wiki?curid=1337301" title="2esae">
2esae

2esae, właściwie Michael Baca – amerykański artysta graffiti, członek grupy All City Crew. Głównym jego miejscem działalności jest Brooklyn, okręg Nowego Jorku. 
W 2007 współpracował z grupą artystyczną Graffiti Research Lab i reżyserem Danem Melamid przy zdjęciach do teledysku promującego utwór "The Hardest" amerykańskiego rapera AZ.

</doc>
<doc id="1337302" url="https://pl.wikipedia.org/wiki?curid=1337302" title="Puszan">
Puszan

Puszan, Pusan (tłum. "Żywiciel, Karmiący") – wedyjski bóg solarny i płodności, jeden z Aditjów. Był przewodnikiem zmarłych (psychopompem) do świata ojców, strażnikiem stad bydła i dróg.

</doc>
<doc id="1337308" url="https://pl.wikipedia.org/wiki?curid=1337308" title="Religia w Tunezji">
Religia w Tunezji

Religia w Tunezji – islam jest dominującą religią Tunezyjczyków i prawie wszyscy są muzułmanami sunnickimi. Nieliczni są wyznawcami sufizmu, mistycznego odłamu islamu. Chrześcijańskie wspólnoty składają się z około 20 000 osób, są to głównie wyznawcy z Kościoła rzymskokatolickiego, prawosławnego, Francuskiego Kościoła Reformowanego, anglikańskiego, a niewielka liczba to Świadkowie Jehowy. W Tunezji żyje też około 1500 żydów i około 150 bahaistów.
Członkowie wspólnot niemuzułmańskich mają na ogół możliwość swobodnej praktyki religijnej, jednak prozelityzm jest oficjalnie zabroniony przez prawo. Muzułmanom, którzy przechodzą na inną wiarę, często odmawia się prawa do głosowania, uzyskania paszportu, służenia w armii, często są społecznie dyskryminowani.
Chrześcijanie w Tunezji.
Chrześcijańskie wspólnoty składają się w dużej mierze z obcokrajowców (obywateli europejskich) i niewielkiej liczby rodzimych mieszkańców pochodzenia arabskiego. Często katolickie, protestanckie grupy religijne spotykają się w domach prywatnych lub innych miejscach. 
Judaizm w Tunezji.
Judaizm jest w tym kraju trzecim co do wielkości wyznaniem religijnym z liczbą 1500 członków. Jedna trzecia ludności żydowskiej żyje wokół stolicy i składa się głównie z Włochów, Hiszpanów i imigrantów. Inni zamieszkują wyspę Djerba.
Bahaizm w Tunezji.
Bahaizm ma ok. 150 wyznawców w tym kraju, którzy praktykują prywatnie, ponieważ rząd uważa ich za heretycką sektę muzułmańską.

</doc>
<doc id="1337319" url="https://pl.wikipedia.org/wiki?curid=1337319" title="Wirtualizacja">
Wirtualizacja

Wirtualizacja – proces symulowania przez oprogramowanie istnienia zasobów logicznych, które wykorzystują ustalone podczas konfiguracji zasoby fizyczne. np. wirtualna maszyna stosuje wirtualizację w celu emulowania pracy maszyny z danym systemem operacyjnym pozwalając przez to badać zachowanie tej maszyny i jej oprogramowania bez wpływania na realny system operacyjny, na którym pracujemy.
Wirtualizacja umożliwia efektywniejsze wykorzystanie istniejących zasobów sprzętowych środowiska informatycznego poprzez dowolne (w ramach możliwości sprzętowych czy programowych oraz założeń projektowych) modyfikowanie cech wirtualizowanych zasobów, dostosowując je do wymagań użytkownika.
Jedną z pierwszych szeroko stosowanych technik wirtualizacji była technika wirtualizacji pamięci operacyjnej. Obecnie technika ta jest powszechna nie tylko w superkomputerach, serwerach czy komputerach osobistych, ale także w systemach wbudowanych. Inną techniką wirtualizacji jest wirtualizacja sprzętu komputerowego w celu umożliwienia jednoczesnego uruchamiania wielu systemów operacyjnych.
Wirtualizacja a emulacja.
W obrębie pojęcia „wirtualizacja” można wyróżnić trzy grupy rozwiązań:
Emulacja API – rozwiązanie programowe wykorzystujące sposób działania aplikacji jako rozdzielnych procesów w stosunku do systemu operacyjnego. Aplikacje wykorzystują API w celu dokonania procesu komunikacji z systemem operacyjnym. Emulatory API wprowadzają do głównego systemu operacyjnego otoczenie API pochodzące z innego systemu i niezbędne dla danej, emulowanej aplikacji. Tak działa Wine (ang. "Wine is not emulator") będący implementacją WinAPI dla środowiska systemu Unix/X11. Rozwiązanie takie eliminuje konieczność posiadania całego systemu operacyjnego, pod którym działa emulowany program. Wymaga ono tylko emulacji jego interfejsu API. Jeżeli jednak emulowany program uruchamiany za pomocą Wine pominie standardowe biblioteki zawarte w WinAPI, to prawdopodobnie zakończy się to błędem.
Emulacja pełna – stanowi sposób na uruchamianie aplikacji pochodzących z niekompatybilnego komputera, w stosunku do wykorzystywanego ("np. PC/Mac"). Emulowane są podstawowe podzespoły komputera (CPU, RAM, HDD, CD itp.) wraz z systemem operacyjnym (virtual OS), zapewniając dużą przenośność przy pewnym spadku wydajności. Praktycznie każda operacja na uruchomionym wirtualnym systemie operacyjnym jest emulowana. Emulatory pełne są zatem wirtualnymi odpowiednikami całego komputera. Typowy emulator wykonuje w pętli wszystko to, co robiłby rzeczywisty procesor maszyny emulowanej, co prowadzi do spadku wydajności pracy komputera.
Wirtualizacja – pozwala jednocześnie uruchomić wiele systemów operacyjnych na tej samej platformie sprzętowej i systemowej przy maksymalnej możliwej wydajności.
Wirtualizacja jest połączeniem podstawowych zalet emulacji pełnej oraz emulacji API. Opiera się ona na uruchamianiu w maszynie wirtualnej systemu operacyjnego, rezygnując z uniwersalności emulowania wielu architektur komputerów (np. 68K). Ograniczenie się wyłącznie do wykorzystywanej platformy sprzętowej umożliwia wykonywanie pewnej liczby procesów systemu operacyjnego gościa (systemu emulowanego) bezpośrednio na zasobach sprzętowych komputera. Dopiero w sytuacji, gdy operacje takie nie dadzą się bezpośrednio wykonać, wirtualizator emuluje je. Oznacza to, że wirtualizator uruchamia system operacyjny tak, aby mógł on koegzystować z systemem głównym i osiągać maksymalną zgodność i wydajność.
Teoretycznie wirtualizator powinien wykonywać bez emulacji wszystkie operacje w trybie nieuprzywilejowanym. W praktyce jednak dana architektura (np. PC x86) musiałaby zostać specjalnie do tego celu zaprojektowana (np. technologie AMD-V, Intel VT-x).
Przykładowo wirtualizator firmy VMware Inc. o nazwie VMware Workstation uruchamia dany system operacyjny w wirtualnym środowisku sprzętowym tworzonym w ten sposób, że system emulowany wykonuje operacje bezpośrednio na możliwie największej ilości zasobów sprzętowych, w szczególności na procesorze.
Typy wirtualizacji.
Parawirtualizacja jest to jedna lub wiele maszyn wirtualnych działających obok systemu host. Parawirtualizacja korzysta z hypervisora typu 1, monitor działa tutaj bezpośrednio na sprzęcie i udostępnia go (lub nie) systemom guest. Jeden z wirtualizowanych systemów pełni rolę zarządzającą, może rozdzielać zasoby pośród pozostałych systemów i pełnić pełną kontrolę nad maszyną wirtualną i jej zasobami. System, który mógłby być uruchomiony jako guest za pomocą parawirtualizacji, musi mieć zmodyfikowane jądro w taki sposób, aby zamiast odwołań do sprzętu, jak również standardowych odwołań do sprzętu, które są niedozwolone podczas parawirtualizacji, trzeba używać odwołań typu hypercall. Odwołanie to po prostu interfejs pomiędzy monitorem a systemami guest. Mechanizm zapewnia tutaj bardzo dobrą wydajność, bardzo zbliżoną do natywnego działania systemu. Bardzo dobra wydajność systemów guest oraz łatwość w modyfikowaniu jądra systemu guest w celu przystosowania go do parawirtualizacji jest jego zaletą. Natomiast wadą jest konieczność modyfikowania systemu guest, ponieważ nie zawsze jest możliwe uzyskanie takiej wydajności. Niestety modyfikacja jądra niesie za sobą również koszty związane z dostosowaniem systemu guest do odpowiedniego hypervisora oraz musimy tę procedurę ponowić dla każdego innego hypervisora. Implementacją parawirtualizacji w postaci VMI (Virtual Machine Interface) jest interfejs komunikacji pomiędzy systemem guest a hypervisorem proponowanym przez VMware. Można również powiedzieć, że VMI jest to próba ujednolicenia interfejsu dla wirtualizacji. Celem było także stworzenie jednego interfejsu komunikacji, który byłby zaimplementowany na wielu hypervisorach i w miarę łatwa byłaby implementacja na systemach guest. Zaletą VMI jest to, że implementacja ta nie jest przynależna do jednego hypervisora tylko jest otwarta. Implementacja systemu guest dałaby raz możliwość uruchomienia go we wszystkich liczących się hypervisorach.
Pełna wirtualizacja pozwala nam na wirtualizowanie dowolnie wybranego niezmodyfikowanego systemu operacyjnego. Największą zaletą pełnej wirtualizacji jest to, iż nie narzuca ona nam żadnych ograniczeń ani wymagań co do systemu guest. Wydajność w takim rozwiązaniu jest niestety mniejsza niż w przypadku parawirtualizacji. Zarówno za pomocą hypervisora typu 1, jak i typu 2 może być zrealizowana pełna wirtualizacja. Głównym wyzwaniem pełnej wirtualizacji jest realizowanie i przechwytywanie uprzywilejowanych instrukcji jądra guest, tak jak na przykład operacja I/O, przerwań czy operacji na pamięci. Większość instrukcji systemu guest wykonywana jest bezpośrednio na procesorze przez hypervisora, natomiast te instrukcje, które wychodzą poza uprawnienia systemu guest, jak też odwołują się do sprzętu, powinny być przechwycone i emulowane. W przypadku kiedy zostanie użyty hypervisor typu 1 wymagane jest odpowiednie rozszerzenie sprzętowe, które umożliwia wirtualizację. Pełną wirtualizację określa się również pojęciem natywna wirtualizacja oraz wirtualizacja wspierana sprzętowo. Jeśli do pełnej wirtualizacji użyjemy hypervisora typu 2, to będziemy ją realizować przez mechanizmy takie jak binary translation oraz direct execution, często ze wsparciem pamięci podręcznej tych transakcji w postaci cache, można również użyć kompilacji instrukcji just in time.
Historia.
By być możliwie ścisłym, o pierwszym szeroko znanym zastosowaniu wirtualizacji można mówić przy tworzonym we współudziale Uniwersytetu w Manchesterze i firm Ferranti oraz Plessey komputerze ATLAS. W zastosowanej architekturze część instrukcji zewnętrznych wykonywana była przez sprzęt, a część zostawała przechwycona przez program nadzorujący. Dziś pełniłby on jeszcze dużo innych funkcji i zostałby nazwany systemem operacyjnym. Wtedy jednak zajmował się wykonywaniem w odpowiedni sposób przechwyconych wywołań, a ta skromna wirtualizacja była wyłącznie efektem ubocznym dość rewolucyjnych rozwiązań zastosowanych w komputerze.
Faktyczne zastosowanie wirtualizacji pojawiło się dopiero w połowie lat 60. w wyniku prac laboratoriów IBM. Wtedy właśnie centrum badawcze Watsona zakończyło projekt M44/44X, który składał się z fizycznej maszyny M44, oznaczanej też IBM 7044 oraz maszyn wirtualnych 44X. Każda z nich operowała na pamięci M44, korzystając przy tym z wieloprogramowania i pamięci wirtualnej. Wkrótce potem stworzono kolejne maszyny wirtualne: CP40 dla IBM 860/40, CP67 dla 360/67, a także wiele innych. Zwykle maszyny wirtualne były idealnymi kopiami fizycznego sprzętu, obsługiwanymi przez monitor maszyn wirtualnych, kontaktujący się bezpośrednio z systemem komputerowym. W ten sposób mogło być tworzone wiele kopii tego samego systemu operacyjnego, co pozwalało znacząco zwiększyć wykorzystanie procesora na komputerach klasy Mainframe. Wielu użytkowników mogło korzystać z tej samej fizycznej maszyny, dzięki czemu – choć tak wiele czasu zabierała interakcja między komputerem i człowiekiem – procesor był w większym stopniu wykorzystywany.
Od tego czasu wirtualizacja była nadal rozwijana, lecz do momentu, gdy komputery osobiste uzyskały wystarczająco dużą moc obliczeniową, zastosowanie maszyn wirtualnych w gospodarstwach domowych lub niewyspecjalizowanych firmach było ograniczone. Druga połowa poprzedniego dziesięciolecia to jednak czas dość gwałtownego rozwoju technologii wirtualnych – pojawił się język Java korzystający z maszyn wirtualnych, działalność zaczęła również firma VMware, specjalizująca się w oprogramowaniu do wirtualizacji. Również Microsoft dołączył do rywalizacji w tej branży, podobnie jak później Google. W wyniku konkurencji część swych produktów dotyczących wirtualnych serwerów Microsoft i VMware zaczęły udostępniać za darmo. Wraz ze wzrostem mocy obliczeniowej i zmniejszania kosztów pamięci można oczekiwać popularyzacji maszyn wirtualnych i używania ich także w domowych stanowiskach.
Przykłady.
Przykłady, w których występują elementy wirtualizacji.
System operacyjny.
W budowie systemów operacyjnych (pamięć wirtualna, technologia mikrojądra, wirtualny system plików VFS (ang. "Virtual File System"), wirtualny system operacyjny):
System sieciowy.
W sieciach komputerowych, w systemach serwerów sieciowych (VPN – Virtual Private Network, VPS – Virtual Private Server):
Podział zasobów.
W partycjonowaniu, skupianiu, rozszczepianiu i łączeniu zasobów:
w dzieleniu pracy i dostępu procesora do pamięci (zobacz: ISA – Instruction Set Architecture):
i poprzez uaktywnienie wirtualnego trybu pracy procesora (a tryb jest związany m.in. z dostępem procesora do pamięci), pracy chronionej przez system operacyjny i oprogramowanie obsługujące V86 – "Virtual 8086", VDS – "Virtual DMA Specification", VCPI – "Virtual Control Program Interface" lub DPMI – "DOS Protected Mode Interface":
Procesor.
W sprzęcie fizycznym – w mikroprocesorach:
Wirtualizacja serwerów a wirtualizacja desktopów.
Różnice pomiędzy wirtualizacją serwera a wirtualizacją desktopu dla każdego użytkownika mogą być niejasne i niezauważalne w momencie, kiedy nie zna się różnic pomiędzy tymi rodzajami wirtualizacji. Mogą zostać zwirtualizowane również technologie, także lista urządzeń, zasobów czy technologii staje się dość długa: dane, desktopy, serwery, sieci, a także systemy operacyjne. Zdefiniuję tutaj technologie wirtualizacji, czyli serwerów oraz desktopów, co wyjaśni różnice między nimi.
Wirtualizację serwerów definiuje się jako dzielenie, inaczej partycjonowanie, fizycznego serwera na dużo mniejsze serwery wirtualne. W tym przypadku zasoby sprzętowe danego serwera są niewidoczne albo ukrywane dla danych użytkowników. Zasoby fizycznego serwera za pomocą oprogramowania są podzielone pomiędzy kilka środowisk wirtualnych. Jednym z typowych i powszechnych zastosowań wirtualizacji serwera są tak zwane serwery www (World Wide Web). Jak również popularnym dostarczaniem niedrogich usług hostingowych są wirtualne serwery internetowe. Zamiast wykorzystywać do tego kilka osobnych komputerów wiele wirtualnych serwerów obcuje na jednym serwerze fizycznym w postaci wirtualnych maszyn.
Wirtualny serwer można utworzyć na kilka sposobów, poniżej przedstawię te reprezentatywne:
Wirtualizacja danego serwera daje dużo korzyści. Każdej z wirtualnych maszyn pozwala pracować na macierzystym systemie operacyjnym, jak również mogą być one wyłączane oraz uruchamiane niezależnie od siebie. Zwirtualizowane serwery redukują także koszty, czyli ograniczają ilość niezbędnego hardware, jak również dana wirtualizacja w pełni korzysta z zasobów komputera co znacznie obniża koszty operacyjne (czyli zmniejszenie kosztów obsługi za pomocą użycia mniejszej ilości fizycznych serwerów). Wirtualizacja serwerów jest również ważna dla centrów danych ponieważ pozwala na dobre wykorzystanie miejsca na danych nośnikach przenośnych oraz zmniejsza zużycie energii.
Wirtualizacja desktopów (nazywana również wirtualizacją klienta) jest kwalifikowana jako technologia, która ma na celu odizolowanie środowiska (oprogramowania i systemu) fizycznej jednostki PC od komputera osobistego. Dana technologia wirtualizuje komputery osobiste w taki sposób, aby były udostępniane zwykłym użytkownikom za pomocą sieci. Odbiorcy używają wirtualnego desktopu w taki sam sposób jakby korzystali ze stacjonarnego komputera. Zaletą takiej wirtualizacji jest możliwość zdalnego połączenia oraz zalogowania się do własnego desktopu z każdego miejsca. Takim typowym wykorzystaniem wirtualizacji są centra danych, gdzie przechowuje się i hostuje spore ilości spersonalizowanych desktopów. Jedną z popularnych metod wirtualizacji desktopów jest VDI (Virtual Desktop Infrastucture/Interface). Ta wirtualizacja korzysta z hardware’u, jak i software’u. VDI hostuje środowisko wirtualne w wirtualnej maszynie (VM – Virtual Machine), która uruchomiona jest na scentralizowanym lub zdalnym serwerze.
Dominacją zwirtualizowanych desktopów nad wolno stojącymi, tradycyjnymi jest to, że nie potrzebują one swojego hardware’u, software’u czy systemu operacyjnego. Używanie wirtualizacji desktopów zmniejsza również koszt wdrażania aplikacji oraz obniża czas w momencie braku dostępu do zasobu, na przykład sprzętu.

</doc>
<doc id="1337320" url="https://pl.wikipedia.org/wiki?curid=1337320" title="Karlheinz Brandenburg">
Karlheinz Brandenburg

Karlheinz Brandenburg (ur. 20 czerwca 1954 w Erlangen) – niemiecki inżynier dźwięku, który (wraz z Ernstem Eberleinem, Heinzem Gerhäuserem, Bernhardem Grillem, Jürgenem Herre i Haraldem Poppem) przyczynił się do wynalezienia formatu MP3 (MPEG Audio Layer 3).

</doc>
<doc id="1337321" url="https://pl.wikipedia.org/wiki?curid=1337321" title="Girolamo Zulian">
Girolamo Zulian

Girolamo Zulian (1730-1795) wenecki dyplomata.
Był ambasadorem Republiki Weneckiej przy Stolicy Apostolskiej w latach 1779-1783, a potem w latach 1783-1789 w Konstantynopolu.
Patron sztuki i jeden z najważniejszych donatorów Museo d'Antichità w Pałacu Dożów. W Stambule zaczął kolekcjonować aegyptiaca. Zgromadził ponad 170 starożytnych rzeźb, do których restauracji zatrudnił młodego rzeźbiarza Antonio Canova.

</doc>
<doc id="1337323" url="https://pl.wikipedia.org/wiki?curid=1337323" title="Religia w Libii">
Religia w Libii

Dominującym wyznaniem w Libii jest islam. 96,1% ludności deklaruje praktykę tej religii. Zdecydowana większość muzułmanów libijskich to sunnici. Islam jest zarówno duchowym przewodnikiem osób prywatnych, ale też istotnym elementem polityki rządu. Mniejsze ugrupowania (pomiędzy 5 i 10%) należą do ibadytów, żyjących przede wszystkim w Dżabel Nefusa i mieście Zuwara. 
Inne wspólnoty.
Chrześcijaństwo było dominującą religią w Libii przed inwazją muzułmanów w VII wieku. Obecnie istnieje w Libii kilka małych wspólnot chrześcijańskich, stanowiących około 3,1% społeczeństwa. Zabronione jest uprawianie prozelityzmu wśród muzułmanów, rozpowszechnianie literatury religijnej podlega ograniczeniom.
Koptyjski Kościół Ortodoksyjny.
Koptyjski Kościół Ortodoksyjny – pochodzący z Egiptu jest największym i najbardziej historycznym chrześcijańskich kościołem w Libii. Żyje tu ponad 60 000 egipskich Koptów obejmujących około 1,9% populacji kraju. 
Protestantyzm.
Protestanci stanowią poniżej 1%. Istnieją tu małe wspólnoty anglikańskie, składające się głównie z afrykańskich imigrantów w Trypolisie, jako część anglikańskiej diecezji Egiptu. Działają tu baptyści, zielonoświątkowcy, adwentyści, ewangelikalni Koptowie i inne małe wspólnoty protestanckie.
Kościół rzymskokatolicki.
Liczba wyznawców Kościoła rzymskokatolickiego wynosi 40 000 obcokrajowców, którzy są obsługiwani przez dwóch biskupów, po jednym w Trypolisie (obsługujących społeczność włoską) i jeden w Bengazi (obsługujących społeczność maltańską). Katolicy stanowią 0,6% społeczeństwa.
Judaizm.
Libia była do niedawna ojczyzną jednej z najstarszych społeczności żydowskich w świecie, której historia na tym terenie sięga co najmniej 300 roku p.n.e. Szereg pogromów rozpoczętych na początku listopada 1945 roku i trwających prawie trzy lata, drastycznie zmniejszyło libijską społeczność żydowską. W roku 1948, około 38 000 Żydów pozostawało jeszcze w kraju. Ale po uzyskaniu przez Libię niepodległości w 1951 roku, większość Żydów wyemigrowała. A po "Kryzysie Sueskim" w 1956 roku, około 100 pozostałych wyznawców judaizmu zostało zmuszonych do opuszczenia kraju. 
Buddyzm.
0,3% ludności identyfikuje się z buddyzmem, Libia posiada największą liczbę buddystów ze wszystkich krajów Afryki Północnej. Jednakże nie istnieją tu żadne ich świątynie.
Inne.
Około 0,1% wyznaje hinduizm, 0,3% nie wyznaje żadnej religii.

</doc>
<doc id="1337330" url="https://pl.wikipedia.org/wiki?curid=1337330" title="Ryszard III (film 1995)">
Ryszard III (film 1995)

Ryszard III – dramat z 1995 w reżyserii Richarda Loncraine’a, z Ianem McKellenem w roli tytułowej.
Film jest uwspółcześnioną adaptacją dzieła Williama Shakespeare’a o tym samym tytule. Akcja sztuki została przeniesiona do Wielkiej Brytanii lat 30. XX wieku. Jest to jednak rzeczywistość mocno umowna. Ryszard III i jego wojsko są ubrani w mundury przypominające umundurowanie SS, a Ian McKellen został ucharakteryzowany na Adolfa Hitlera. W zamachu stanu i wojnie domowej udział biorą oddziały pancerne oraz lotnictwo. Słynny zwrot "Konia! Konia! Królestwo za konia!" Ryszard wygłasza siedząc za kierownicą jeepa, a w ostatniej scenie ginie w wielkim wybuchu.
Nagrody i nominacje.
Nagroda Akademii Filmowej
Złoty Glob
Międzynarodowy Festiwal Filmowy w Berlinie
BAFTA

</doc>
<doc id="1337331" url="https://pl.wikipedia.org/wiki?curid=1337331" title="Estádio D. Afonso Henriques">
Estádio D. Afonso Henriques

Estadio D. Afonso Henriques – stadion piłkarski położony w portugalskim mieście Guimarães. Stadion został oddany do użytku na Euro 2004, a jego pojemność wynosi 30 146 miejsc. Swoje mecze na stadionie rozgrywa drużyna Vitorii Guimarães.
Stadion nosi imię po pierwszym królu Portugalii – Alfonsie I.

</doc>
<doc id="1337336" url="https://pl.wikipedia.org/wiki?curid=1337336" title="Chowder (serial animowany)">
Chowder (serial animowany)

Chowder (2007–2010) – amerykański serial animowany, emitowany w Polsce w Cartoon Network od 10 maja 2008 roku.
Fabuła i miejsce akcji.
Akcja serialu rozgrywa się w małym mieście Marcepanowo (ang. "Marzipan City"), które wyglądem przypomina miasta państw Dalekiego Wschodu (np. Indii). Kreskówka opowiada o tytułowym Chowderze – dziecku, które chce zostać szefem kuchni. Dlatego trenuje pod okiem słynnego mistrza Mung Daala. Wraz ze Sznyclem, Chowder pomaga w cateringu swojemu mistrzowi. Chowder mieszka razem ze swoim nauczycielem Mung Daalem, jego żoną Truflą, Sznyclem i chmurką smrodu Kimchim. Młody kucharz jest bardzo łakomy i właśnie dlatego nie może osiągnąć swojego celu. Chowder wraz ze swoimi najbliższymi przyjaciółmi przeżywa wiele przygód w Marcepanowie.
Potrawy i jedzenie.
Potrawy.
Jednak doświadczony kucharz wie jak zneutralizować kwaśny smak słodkim.

</doc>
<doc id="1337337" url="https://pl.wikipedia.org/wiki?curid=1337337" title="Estádio Dr. Magalhães Pessoa">
Estádio Dr. Magalhães Pessoa

Estádio Dr. Magalhães Pessoa (nieof. Estádio Municipal de Leiria) – wielofunkcyjny stadion położony w portugalskim mieście Leiria. Stadion został zbudowany na Euro 2004, a jego głównym użytkownikiem jest klub piłkarski União Leiria. Architektem stadionu był Tomás Taveira.
Stadion był miejscem rozgrywania Superpucharu Portugalii oraz jednego z meczów Euro 2004 w którym Chorwacja w Grupie B podejmowała Francję. W 2009 odbyły się tutaj drużynowe mistrzostwa Europy w lekkoatletyce.
Z powodu strat finansowych przynoszonych przez stadion rozważano jego rozbiórkę, jednak ostatecznie w 2011 został wystawiony na sprzedaż.

</doc>
<doc id="1337338" url="https://pl.wikipedia.org/wiki?curid=1337338" title="Buxbaumia viridis">
Buxbaumia viridis



</doc>
<doc id="1337340" url="https://pl.wikipedia.org/wiki?curid=1337340" title="Peter Biziou">
Peter Biziou

Peter Biziou (ur. 8 sierpnia 1944 w Walii) – brytyjski operator filmowy. Laureat Oscara. 
Jego ojciec także był filmowcem. Debiutował w połowie lat 60. jako autor zdjęć do filmów krótkometrażowych. W następnej dekadzie rozpoczął współpracę z Alanem Parkerem ("Bugsy Malone" 1976). Pracował z grupą Monty Python przy realizacji "Żywota Briana" oraz z Pink Floyd przy "The Wall". W 1988 był autorem zdjęć do "Missisipi w ogniu" Parkera, za które zdobył Oscara. Ponadto pracował przy takich filmach jak: "Miasto radości" (1992), "W imię ojca" (1993), "Ryszard III" (1995), "Truman Show" (1998) czy "Wykolejony" (2005).

</doc>
<doc id="1337342" url="https://pl.wikipedia.org/wiki?curid=1337342" title="Zenon Baranowski">
Zenon Baranowski

Zenon Franciszek Baranowski (ur. 21 listopada 1930 w Swarzędzu, zm. 10 października 1980 w Poznaniu) – polski lekkoatleta, olimpijczyk.
Osiągnięcia.
Był sprinterem. Czterokrotnie zdobywał mistrzostwo Polski: w biegu na 100 metrów w 1953 i 1954 oraz w biegu na 200 metrów w 1953 i 1957. Startował w 19 meczach polskiej reprezentacji odnosząc 2 zwycięstwa indywidualne.
Wystąpił na igrzyskach olimpijskich w 1956 w Melbourne w sztafecie 4 × 100 metrów, która zajęła 6. miejsce w finale (razem z Baranowskim biegli Marian Foik, Janusz Jarzembowski i Edward Szmidt). Startował także w mistrzostwach Europy w 1958 w Sztokholmie, również w sztafecie 4 × 100 metrów, która odpadła w eliminacjach. Zdobył brązowy medal w biegu na 200 metrów podczas Akademickich Mistrzostw Świata w 1954 w Budapeszcie oraz srebrny w sztafecie 4 × 100 metrów na tych samych mistrzostwach. Ustanawiał rekordy Polski na 100 metrów i w sztafecie 4 × 100 metrów.
Był zawodnikiem Gwardii Warszawa (1952-1953), Gwardii Poznań (1954-1955) oraz Olimpii Poznań (1957-1961). Z wykształcenia był stolarzem.

</doc>
<doc id="1337344" url="https://pl.wikipedia.org/wiki?curid=1337344" title="Tadeusz Kirchner">
Tadeusz Kirchner

Tadeusz Stanisław Kirchner (ur. 7 maja 1891 w Chwałowicach, zm. w kwietniu 1940 w Charkowie) – lekkoatleta, czterokrotny medalista mistrzostw Polski, działacz sportowy, kapitan saperów Wojska Polskiego, ofiara zbrodni katyńskiej.
Życiorys.
Urodził się jako syn Bolesława i Marii z Krupnickich. Ukończył II Gimnazjum Realne we Lwowie w 1910. Studiował na Wydziale Architektury Politechniki Lwowskiej (zaliczył 7 semestrów w latach 1910–1914 i 1919–1920). Ukończył austriacką szkołę oficerską w Gleichenbergu. W czasie I wojny światowej walczył w szeregach cesarsko–królewskiej Obrony Krajowej. Jego oddziałem macierzystym był pułk strzelców nr 19. Na stopień chorążego rezerwy został mianowany ze starszeństwem z 1 października 1916.
Służył w Wojsku Polskim od 15 lutego 1919. Służył wówczas w batalionie saperów w Przemyślu. Od marca do lipca 1920 był w grupie przygotowującej się do startu w Igrzyskach Olimpijskich w Antwerpii. Wybuch wojny polsko-bolszewickiej uniemożliwił wyjazd na igrzyska. Kirchner walczył w grupie inżynierskiej nr 5 we Lwowie jako oficer fortyfikacyjny. Później był oficerem 9 pułku saperów i 6 pułku saperów. 19 marca 1928 został mianowany na stopień kapitana ze starszeństwem z dniem 1 stycznia 1928 i 21. lokatą w korpusie oficerów inżynierii i saperów (w marcu 1939, w tym samym stopniu i starszeństwie, zajmował 2. lokatę w korpusie oficerów saperów, grupa techniczna). 5 listopada 1928 roku został przeniesiony macierzyście do kadry oficerów saperów z równoczesnym przeniesieniem do Zarządu Fortyfikacji Lwów na stanowisko kierownika.
Uprawiał wiele dyscyplin sportu, ale największe osiągnięcia miał w lekkiej atletyce. Na historycznie pierwszej edycji mistrzostw Polski w lekkoatletyce w 1920 zdobył cztery medale: złoty medal w skoku wzwyż, srebrny medal w rzucie oszczepem oraz dwa razy brązowy medal, w pchnięciu kulą i rzucie dyskiem. Był zawodnikiem Czarnych Lwów.
Znalazł się w gronie zawodników nominowanych do kadry na igrzyska olimpijskie w 1920. Z powodu wojny polsko-bolszewickiej Polska nie wysłała jednak ostatecznie reprezentacji na te zawody.
W marcu 1939 roku pełnił służbę w Sztabie Dowództwa Okręgu Korpusu Nr VII w Poznaniu na stanowisku kierownika referatu saperów.
Po wybuchu II wojny światowej 1939, kampanii wrześniowej i agresji ZSRR na Polskę z 17 września 1939 został aresztowany przez Sowietów. Był przetrzymywany w obozie w Starobielsku. Stamtąd nadsyłał korespondencję do bliskich. W 1940 wraz z innymi jeńcami został przewieziony do Charkowa i rozstrzelany przez funkcjonariuszy Obwodowego Zarządu NKWD w Charkowie oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940 (część zbrodni katyńskiej). Zamordowani jeńcy są pochowani na Cmentarzu Ofiar Totalitaryzmu w Charkowie w Piatichatkach.
Upamiętnienie.
5 października 2007 roku Minister Obrony Narodowej Aleksander Szczygło mianował go pośmiertnie do stopnia majora. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="1337345" url="https://pl.wikipedia.org/wiki?curid=1337345" title="Ojciec Prévost">
Ojciec Prévost



</doc>
<doc id="1337346" url="https://pl.wikipedia.org/wiki?curid=1337346" title="Wacław Stanisławski">
Wacław Stanisławski

Wacław Stanisławski herbu Sulima (ur. 1 maja 1652 w Mołdytach – zm. 1717 (?) także w Mołdytach) Warmiński wójt krajowy, szambelan Jana III Sobieskiego, pułkownik wojsk koronnych.
Rodzina.
Wacław Stanisławski był synem Alberta Ludwika i Marii z d. von Rosenhagen. Wacław Stanisławski był żonaty z Anną, a po raz drugi z Marią Luizą von Podewils.
Znanych jest trzech jego synów: Abraham, Bogusław i Albrecht Zygmunt. Abraham i Bogusław (z pierwszego małżeństwa) kształcili się w kolegium jezuickim w Reszlu. Później byli oficerami w wojsku koronnym. Syn Marii Luizy Albrecht Zygmunt uważany był przez niektórych za naturalnego syna elektora saskiego, późniejszego króla polskiego Augusta II. Albrecht Zygmunt zrobił zadziwiajacą karierę, był m.in. generalnym poczmistrzem Prus Królewskich.
Po śmierci Wacława Stanisławskiego dobra rodowe odziedziczył najstarszy jego syn Abraham, a także po ojcu został warmińskim wójtem krajowym. Funkcję wójta krajowego pełnił najprawdopdobniej dożywotnio, to jest do ok. 1741.
Edukacja i kariera.
Wacław kształcił się w kolegium jezuickim w Reszlu od 1665, a następnie przebywał w dobrach rodzinnych w okolicach Reszla i Jezioran oraz podróżował. Wkrótce po śmierci ojca od 1690 został warmińskim wójtem krajowym. Uczestniczył w wojnach z Turkami, jako żołnierz dosłużył się stopnia pułkownika wojsk koronnych. Król Jan III Sobieski obdarzył go tytułem szambelana. 
Wacław Stanisławski ufundował nowy ołtarz św. Jana Chrzciciela i beneficjum w kościele farnym w Reszlu.

</doc>
<doc id="1337350" url="https://pl.wikipedia.org/wiki?curid=1337350" title="Under Satanae">
Under Satanae



</doc>
<doc id="1337354" url="https://pl.wikipedia.org/wiki?curid=1337354" title="Ukrzaliznica">
Ukrzaliznica



</doc>
<doc id="1337356" url="https://pl.wikipedia.org/wiki?curid=1337356" title="Tour de Pologne 1953">
Tour de Pologne 1953

Tour de Pologne 1953 – 10. edycja wyścigu kolarskiego Tour de Pologne odbyła się w dniach 13–27 września 1953. Rywalizację rozpoczęło 65 kolarzy, a ukończyło 47. Łączna długość wyścigu – 2311 km.
Pierwsze miejsce w klasyfikacji generalnej zajął Mieczysław Wilczewski (Unia), drugie Wacław Wójcik (CWKS), a trzecie Grzegorz Chwiendacz (Górnik). Sędzią głównym był Stanisław Wasilewski.
Jubileuszowy, 10. Wyścig Dookoła Polski rozegrano na rekordowo długiej trasie, podzielonej na rekordową liczbę etapów.
Końcowa klasyfikacja generalna.
Klasyfikacja drużynowa.
Drużynowej klasyfikacji nie przeprowadzono.

</doc>
<doc id="1337359" url="https://pl.wikipedia.org/wiki?curid=1337359" title="Jonathan Levitt">
Jonathan Levitt

Jonathan Levitt (ur. 3 czerwca 1963 w Londynie) – angielski szachista, arcymistrz od 1994 roku.
Kariera szachowa.
Wielokrotnie startował w finałach mistrzostw Wielkiej Brytanii, najlepszy wynik uzyskując w 1995 r. w Swansea, gdzie podzielił III m. (za Matthew Sadlerem, Jonathanem Parkerem i Aaronem Summerscale’em, wspólnie z Keithem Arkellem). W 2003 r. reprezentował swój kraj na rozegranych w Płowdiwie drużynowych mistrzostwach Europy.
Do sukcesów Jonathana Levitta na arenie międzynarodowej należą m.in.:
Najwyższy ranking w karierze osiągnął 1 stycznia 1989 r., z wynikiem 2495 punktów dzielił wówczas 12-13. miejsce (wspólnie z Michaelem Adamsem) wśród angielskich szachistów.
Poza grą w turniejach zajmuje się również publicystyką (prowadzi szachową rubrykę w magazynie "Oxford Today", napisał również kilka książek poświęconych tej tematyce), jak również kompozycją i rozwiązywaniem zadań szachowych. Jest także szachowym trenerem.

</doc>
<doc id="1337364" url="https://pl.wikipedia.org/wiki?curid=1337364" title="Faustino Rupérez">
Faustino Rupérez

Faustino Rupérez (ur. 29 lipca 1956 w San Esteban de Gormaz) – hiszpański kolarz szosowy startujący wśród zawodowców w latach 1979-1985. Zwycięzca Vuelta a España (1980). 

</doc>
<doc id="1337365" url="https://pl.wikipedia.org/wiki?curid=1337365" title="Faustina Ruperez">
Faustina Ruperez



</doc>
<doc id="1337368" url="https://pl.wikipedia.org/wiki?curid=1337368" title="Faustino Ruperez">
Faustino Ruperez



</doc>
<doc id="1337373" url="https://pl.wikipedia.org/wiki?curid=1337373" title="Flupirtyna">
Flupirtyna

Flupirtyna () – lek przeciwbólowy stosowany w leczeniu bólów związanych z układem ruchu.
Mechanizm działania.
Flupirtyna jest nieopioidowym lekiem o działaniu ośrodkowym należącym do związków selektywnie otwierających neuronalny kanał potasowy ("" – SNEPO).
Właściwości.
Flupirtyna nie wywołuje przyzwyczajenia i nie prowadzi do rozwoju tolerancji na lek.
Interakcje lekowe.
Działanie następujących leków i substancji jest wzmacniane przez flupirtynę:
Nie należy kojarzyć podawania flupirtyny z paracetamolem lub karbamazepiną.
Dawkowanie.
Ściśle według wskazań lekarza.
Preparaty.
"Katadolon" kapsułki 100 mg

</doc>
<doc id="1337378" url="https://pl.wikipedia.org/wiki?curid=1337378" title="Buick Regal">
Buick Regal

Buick Regal − samochód osobowy klasy wyższej, a następnie klasy średniej produkowany pod amerykańską marką Buick w latach 1972 – 2020 oraz od 2002 roku na rynku chińskim. Od 2017 roku produkowana jest szósta generacja modelu.
Pierwsza generacja.
Buick Regal I został zaprezentowany po raz pierwszy w 1972 roku.
Regal trafił po raz pierwszy do oferty Buicka pod koniec 1973 roku, będąc jednym z największych samochodów w ofercie. Podstawową odmianą w gamie nadwoziowej okazało się coupe, a ponadto Regal I oferowany był także jako 4-drzwiowy sedan. Samochód miał charakterystyczne, typowe dla amerykańskiej motoryzacji lat 70. proporcje - nadwozie długie na 5 metrów było masywne, szerokie i kanciaste, wzbogacone licznymi chromowanymi ozdobnikami. Podobnie jak model Riviera, Regal I był dostępny także z opcjonalnym innym malowaniem dachu, włącznie z możliwością pokrycia go materiałem.
Druga generacja.
Buick Regal II został zaprezentowany po raz pierwszy w 1977 roku.
Druga generacja Buicka Regal pojawiła się na rynku na przełomie 1977 i 1978 roku, przechodząc w stosunku do poprzednika ewolucyjny zakres zmian. Samochód stał się wyraźnie krótszy i lżejszy, zyskując mniej luksusowy charakter. Oferta nadwoziowa została po raz pierwszy rozbudowana także o wariant kombi, jednak razem z sedanem został on wycofany z oferty już w 1983 roku po 5 latach produkcji. Przez 10 lat rynkowej obecności, Regal II przeszedł kilka drobnych modernizacji.
Trzecia generacja.
Buick Regal III został zaprezentowany po raz pierwszy w 1987 roku.
Jesienią 1987 roku Buick przedstawił zupełnie nowego Regala trzeciej generacji, który całkowicie zerwał z wizerunkiem poprzedników i przyjął nową koncepcję. Zgodnie z panującymi trendami w amerykańskiej motoryzacji z końca lat 80., samochód stał się jeszcze mniejszy i zyskał awangardowe, płynne linie nadwozia liczne strzelistych akcentów i charakterystyczną, podłużną maskę. Zmniejszenie wymiarów zewnętrznych przełożyło się na lżejsze nadwozie, mniejszą pojemność dostępnych silników i lepszą zwrotność w czasie jazdy.
Po raz ostatni w historii serii modelowej Regal, samochód oferowany był również jako 2-drzwiowe coupe. Po zakończeniu produkcji w 1996 roku, odmiana ta na trwałe zniknęła z rynku.
Czwarta generacja.
Buick Regal IV został zaprezentowany po raz pierwszy w 1996 roku.
Czwarta generacja Regala zadebiutowała po raz pierwszy pod koniec 1996 roku, ponownie przynosząc gruntowne zmiany w stosunku do dotychczasowego modelu. Samochód utrzymano w nowej estetyce marki znanej już z modelu Riviera, przez co w wyglądzie dominowały eliptyczne i krągłe kształty, na czele z charakterystycznymi tylnymi lampami biegnącymi przez całą szerokość pojazdu. Buick Regal IV powstał na technice pokrewnego Cadillaka Seville, dzieląc z nim nie tylko platformę, ale i nawiązując do niego proporcjami nadwozia.
Po zakończeniu produkcji w 2004 roku, Buick zdecydował się wycofać w Ameryce Północnej z użytku nazwę Regal po 30 latach obecności na rynku na rzecz zupełnie nowego modelu. W drugiej połowie 2004 roku Regala zastąpił LaCrosse pierwszej generacji.
Wersja chińska.
Buick Regal IV został zaprezentowany po raz pierwszy w 1999 roku.
Po wkroczeniu na chiński rynek w drugiej połowie lat 90., Buick postanowił głęboko zmodyfikować Regala IV znanego z rynku Ameryki Północnej. W porównaniu do pierwowzoru, Regal na rynek chiński otrzymał inaczej stylizowany przód z większymi reflektorami, inaczej ukształtowaną atrapą chłodnicy i innymi zderzakami. Zmodyfikowano także tylną część nadwozia, montując jednoczęściowe lampy. Ponadto, samochód na potrzeby lokalnego rynku otrzymał inną, manualną skrzynię biegów oraz odrębne jednostki napędowe.
Produkcja chińskiego Regala trwała od 1999 roku i pomimo zakończenia produkcji wersji amerykańskiej w 2004 roku, na której bazował, wytwarzano go w zakładach GM-Shanghai w Szanghaju aż do 2008 roku, zachowując ciągłość modelową.
Filipiny.
Chiński Buick Regal był eksportowany także na pobliski rynek filipiński, gdzie oferowany był pod marką Chevrolet jako topowy model uzupełniający tamtejszą ofertę pod nazwą Chevrolet Lumina. Pod kątem wizualnym odróżnił się on jedynie inaczej ukształtowaną osłoną chłodnicy z centralnie umieszczonym logo producenta.
Piąta generacja.
Buick Regal V został zaprezentowany po raz pierwszy w 2008 roku.
4 lata po zakończeniu produkcji Regala IV oraz kilka tygodni po wycofaniu z chińskiego rynku lokalnie budowanego wariantu, Buick zdecydował się przedstawić zupełnie nowy model na oba rynki. W ten sposób, nazwę "Regal" przywrócono do użytku w USA i Kanadzie. Piąta generacja modelu nie była jednak samodzielną konstrukcją Buicka, a jedynie delikatnie zmodyfikowanym europejskim Oplem Insignią. W porównaniu do jego, Regal V zyskał inne wypełnienie atrapy chłodnicy i nieznacznie zmodyfikowane koło kierownicy.
Aby sprawniej sprostać rynkowemu zapotrzebowaniu zarówno w Ameryce Północnej, jak i Chinach, Buick zdecydował się ulokować produkcję Regala V zarówno w kanadyjskich zakładach General Motors w mieście Oshawa, jak i w chińskiej fabryce GM-Shaghai w Szanghaju.
Lifting.
Wiosną 2014 roku Buick przedstawił Regala V po gruntownej modernizacji, która objęła identyczny zakres co w przypadku europejskiego Opla Insigni. Pojawił się zupełnie nowy kształt reflektorów, większa atrapa chłodnicy z nowym wypełnieniem, a także inne tylne lampy z nową, chromowaną poprzeczką. Gruntownie przeprojektowano też konsolę centralną, redukując liczbę przycisków, a także zamontowano nowe koło kierownicy. Lifting objął zarówno rynek północnoamerykański, jak i chiński.
Szósta generacja.
Buick Regal VI został zaprezentowany po raz pierwszy w 2017 roku.
Prezentując szóstą generację Regala w kwietniu 2017 roku, Buick zdecydował się ponownie skorzystać z europejskiej konstrukcji Opla, tworząc bliźniaczy model w stosunku przedstawionej 3 miesiące wcześniej Insignii drugiej generacji. Po raz pierwszy w historii Regala, jego najnowsze wcielenie nie było produkowane w Ameryce Północnej, lecz odtąd było importowane z niemieckiej fabryki Opla w Rüsselsheim. Ponadto, Regal VI dostępny był w Stanach Zjednoczonych i Kanadzie w bazowej wersji już nie jako 4-drzwiowy sedan, lecz jako 5-drzwiowy liftback Regal Sportback. Ofertę uzupełniła też druga wersja nadwoziowa - uterenowione kombi Regal TourX.
Sprzedaż Regala VI w obu wariantach nadwoziowych ruszyła w Ameryce Północnej w czerwcu 2017 roku.
Koniec produkcji.
Z zaledwie 11,5 tysiąca sprzedanych sztuk w pierwszym półroczu sprzedaży i ledwie 14,1 tysiącami wyprzedanych Regalów w 2018 roku, samochód nie zdobył popularności wśród amerykańskich konsumentów. Już w lipcu 2018 roku pojawiły się spekulacje, że Regal z powodu malejącego popytu może zostać wycofany trwale ze sprzedaży w ciągu najbliższych 3 lat.
Ostatecznie, decyzja o zakończeniu importu Buicka z niemieckiej fabryki Opla i tym samym zakończeniu sprzedaży tego pojazdu w Ameryce Północnej została ogłoszona w grudniu 2019 roku. Jako uzasadnienie podano niewielką popularność i znikomy udział Regala we wszystkich sprzedanych modelach marki (10%).
Oba warianty Regala pozostały w ofercie w 2020 roku, po czym trwale zniknęły z salonów. Decyzja o zakończeniu produkcji oznaczała jednocześnie, że po raz pierwszy w ponad 116-letniej historii marki Buick przestano oferować na rodzimym rynku samochody osobowe. Odtąd, producent skupił się w USA i Kanadzie na oferowaniu wyłącznie SUV-ów i crossoverów.
Wersja chińska.
Buick Regal VI został zaprezentowany po raz pierwszy w 2017 roku.
Kilka dni po prezentacji amerykańskiego Regala szóstej generacji, chiński oddział Buicka przedstawił swój wariant. W przeciwieństwie do tamtego modelu, chiński Buick Regal VI został zmodyfikowany pod kątem lokalnych wymagań rynkowych, debiutując jako 4-drzwiowy sedan.
Od pokrewnego, amerykańskiego Regala, a także europejskiego Opla Insignii i australijskiego Holdena Commodore, samochód odróżnia się dłuższym tyłem i wyraźniej zaznaczoną linią bagażnika, a także bogatszym podstawowym wyposażeniem. Ponadto, jako jedyny nie jest produkowany w niemieckiej fabryce Opla, lecz w chińskich zakładach GM-Shanghai w Szanghaju.
Po ogłoszeniu w grudniu 2019 roku decyzji amerykańskiego oddziału Buicka o wycofaniu Regala z tamtejszego rynku w 2020 roku, od tego czasu Regal stanie się modelem oferowanym i produkowanym wyłącznie dla rynku chińskiego. Jest to też ostatni model chińskiego oddziału Buicka będący bliźniaczym modelem Opla - po przejęciu tej marki w maju 2017 roku przez PSA, wszystkie nowe modele opracowywane są już na francuskich platformach.
Lifting.
W kwietniu 2020 roku chiński Buick Regal przeszedł obszerną restylizację nadwozia w identycznym zakresie, co europejski Opel Insignia. Pojawiły się ścięte u dołu reflektory, a także większa atrapa chłodnicy z cieńką chromowaną poprzeczką oraz zaktualizowany system multimedialny we wnętrzu.

</doc>
<doc id="1337381" url="https://pl.wikipedia.org/wiki?curid=1337381" title="Marino Lejarreta">
Marino Lejarreta

Marino Lejarreta (ur. 14 maja 1957 w Berriz) - hiszpański kolarz szosowy startujący wśród zawodowców w latach 1979-1992. Zwycięzca (1982) i drugi kolarz (1983) Vuelta a España. Zwycięzca jednego etapu w Tour de France i dwóch w Giro d'Italia.

</doc>
<doc id="1337382" url="https://pl.wikipedia.org/wiki?curid=1337382" title="Mistrzostwa Polski Seniorów w Lekkoatletyce 1945">
Mistrzostwa Polski Seniorów w Lekkoatletyce 1945

21. Mistrzostwa Polski Seniorów w Lekkoatletyce – pierwsze po przerwie wojennej lekkoatletyczne mistrzostwa Polski, które rozgrywane były w Łodzi na stadionie ŁKS-u w dniach 29–30 września 1945 roku.
Nie rozegrano zawodów we wszystkich konkurencjach. Nie odbyły się biegi na 10 000 metrów, 400 metrów przez płotki, 3000 metrów z przeszkodami, trójskok, rzut młotem, chody oraz wieloboje.

</doc>
<doc id="1337386" url="https://pl.wikipedia.org/wiki?curid=1337386" title="Błona odblaskowa">
Błona odblaskowa

Błona odblaskowa, makata odblaskowa ("tapetum lucidum") – odbijająca światło warstwa w oku wielu gatunków zwierząt kręgowych. Błona odblaskowa jest położona pomiędzy blaszką naczyniową a blaszką naczyń włosowatych. Zbudowana – w zależności od gatunku – z delikatnych włókien kolagenowych (błona odblaskowa włóknista – "tapetum lucidum fibrosum -" u roślinożernych) lub z komórek zawierających kryształy guaniny (błona odblaskowa komórkowa – "tapetum lucidum cellulosum -" pies, kot). Odbite od nich światło kierowane jest do fotoreceptorów, przez co zwiększa się skuteczność widzenia w warunkach słabego oświetlenia.
Błona odblaskowa powoduje charakterystyczne świecenie oczu światłem odbitym (oświetlającym) w ciemnościach. Zabarwienie od niebieskiego, przez zielononiebieskie do żółtozielonego. Błona odblaskowa występuje przede wszystkim u gatunków prowadzących nocny lub podwodny tryb życia, m.in. u kotowatych, spodoustych i niższych naczelnych. Wśród ptaków ma ją struś i sowy.

</doc>
<doc id="1337387" url="https://pl.wikipedia.org/wiki?curid=1337387" title="Buick Skyhawk">
Buick Skyhawk

Buick Skyhawk – samochód osobowy klasy kompaktowej produkowany pod amerykańską marką Buick w latach 1975 – 1989.
Pierwsza generacja.
Buick Skyhawk I został zaprezentowany po raz pierwszy w 1974 roku.
Buick zaprezentował Skyhawka pierwszej generacji jako następcę Buicka Opel. Podobnie, jak bliźniacze modele Chevroleta i Pontiaka, samochód zbudowano na platformie "H-body". Skyhawk I był samochodem tylnonapędowym dostępnym tylko jako sportowy, trzydrzwiowy liftback.
Druga generacja.
Buick Skyhawk II został zaprezentowany po raz pierwszy w 1981 roku.
W 1981 roku General Motors zaprezentowało rodzinę pięciu bliźniaczych kompaktowych modeli, które oparto na platformie "J-body". Charakteryzował ją przedni napęd, a także bardzo szeroki wybór wersji nadwoziowych: 4-drzwiowy sedan, 2-drzwiowe coupé i 5-drzwiowe kombi. W przypadku Buicka, samochód przyjął postać drugiej generacji modelu Skyhawk i pozycjonowany był poniżej modeli Cadillac Cimarron i Oldsmobile Firenza. Samochód odróżniał się wyglądem przedniego i tylnego pasa, a także wyposażeniem.
Lifting.
Podobnie jak większość bliźniaczych modeli General Motors, Buick Skyhawk II w 1988 roku przeszedł gruntowną modernizację. Pojawił się nowy wygląd zarówno przedniej, jak i tylnej części nadwozia. Charakterystycznym elementem stały się składane reflektory, które zyskały aerodynamiczny kształt. Pomimo modernizacji, produkcję modelu zakończono rok później, w 1989 roku.

</doc>
<doc id="1337389" url="https://pl.wikipedia.org/wiki?curid=1337389" title="Ruanda-Urundi">
Ruanda-Urundi

Ruanda-Urundi – dawne terytorium mandatowe Belgii.
Podczas I wojny światowej oddziały belgijskie zajęły wchodzące w skład Niemieckiej Afryki Wschodniej Królestwo Rwandy i Królestwo Burundi. 
Traktat wersalski z 1919 dokonał podziału Niemieckiej Afryki Wschodniej na brytyjską Tanganikę i Belgijskie Terytoria Afryki Wschodniej, które od 1922 stały się terytorium mandatowym Ligi Narodów.
Belgowie nie wypełniali zobowiązań wynikających z przyznania im mandatu, zaprowadzając w Ruandzie-Urundi podobny system wyzysku jak w Kongu Belgijskim.
Belgowie przyczynili się również do znacznego pogłębienia różnic pomiędzy Hutu i Tutsi. Władze belgijskie współpracowały z arystokracją Tutsi, blokując jednocześnie Hutu drogę do społecznego awansu.
W 1946 Ruanda-Urundi stała się terytorium powierniczym ONZ. Jednocześnie zobowiązano Belgię do przyznania terytorium niepodległości w ciągu najbliższych dekad.
W 1959 Rwanda i Burundi otrzymały autonomię wewnętrzną.
W listopadzie 1959 w Rwandzie wybuchła wojna domowa. Zakończyła się ona w 1961, kiedy Hutu przy całkowicie biernej postawie Belgów obalili króla i przejęli władzę w kraju. 
Utrata przez Belgów kolonii w Kongu w 1960 przyczyniła się do nadaniu Rwandzie i Burundi niepodległości 1 lipca 1962.

</doc>
<doc id="1337390" url="https://pl.wikipedia.org/wiki?curid=1337390" title="Buick Skylark">
Buick Skylark

Buick Skylark – samochód osobowy klasy wyższej, a następnie klasy średniej produkowany pod amerykańską marką Buick w latach 1964 – 1998.
Początek nazwy.
Nazwa Skylark ("skowronek") została po raz pierwszy użyta w 1953 roku modelowym jako dodatkowe określenie luksusowego bardziej sportowego obniżonego dwudrzwiowego sześciomiejscowego kabrioletu model 76C serii Buick Roadmaster, wprowadzonego na 50-lecie marki jako jej sztandarowy – najdroższy model. Napęd stanowił silnik V8 o pojemności 322 cali sześciennych (5,3 l) i mocy 188 KM, z automatyczną skrzynią biegów. Rozstaw osi wynosił 121,5 cala (309 cm). Roadmaster Skylark miał w standardzie bogate wyposażenie fabryczne i kosztował 5000 dolarów. Samochód zadebiutował w grudniu 1952 roku, a wyprodukowano ich 1690. Konkurował z takimi samochodami, jak Cadillac Eldorado i Packard Caribbean.
W styczniu 1954 roku model Skylark został oparty na nowej generacji samochodów Buicka. Zbudowano go jednak na podwoziu o rozstawie osi 122 cale (310 cm) – krótszym od zwykłego modelu Roadmaster. Przez to, otrzymał unikalny numer modelu: 100. Moc silnika 5,3 l zwiększono w nim do 200 KM. Cena wynosiła 4483 dolary, a powstało ich tylko 836. Z końcem tego roku zaprzestano produkcji luksusowego modelu Roadmaster Skylark.
Pierwsza generacja.
Buick Skylark I został zaprezentowany po raz pierwszy w 1964 roku.
W 1964 roku Buick podjął decyzje o poszerzeniu swojej oferty o nowy model, który stanowił mniejszą i tańszą alternatywę dla topowych modeli takich jak Century czy Limited. Skylark pierwszej generacji powstał na platformie "A-body", na której zbudowano także inne duże limuzyny pokrewnych marek General Motors. Charakterystycznym elementem stylistyki Skylarka był podłużny tył i masywna, szeroka karoseria. Produkcja tego wcielenia trwała 4 lata.
Gran Sport.
Na bazie pierwszej generacji Buicka Skylark producent zbudował pierwszego w historii muscle cara, który zyskał nazwę Gran Sport. Pomimo technicznego pokrewieństwa, samochód zyskał oddzielny wygląd i pozycjonowanie w ówczesnej ofercie Buicka.
Druga generacja.
Buick Skylark II został zaprezentowany po raz pierwszy w 1968 roku.
Drugie wcielenie Buicka Skylark zostało zaprezentowane pod koniec lat 60. XX wieku, opierając się na zmodernizowanej platformie "A-body" opracowanej przez konstruktorów General Motors. Na tej samej architekturze oparto m.in. modele Chevroleta, Oldsmobile i Pontiaka opracowane w tym samym czasie. W porównaniu do poprzednika, Buick Skylark II stał się większy i masywniejszy przy zarazem okrojonej gamie silnikowej. Oferta nadwoziowa ponownie składała się z trzech wariantów.
Trzecia generacja.
Buick Skylark III został zaprezentowany po raz pierwszy w 1975 roku.
Pod 2 latach produkcji modelu Apollo przedstawionego w 1973 roku, Buick zdecydował się wraz z gruntowną modernizacją nadwozia przeprowadzoną w 1975 roku, zmienić jego nazwę. W ten sposób przywrócono do użytku emblemat "Skylark", tworząc trzecią generację tej linii modelowej tworzonej do 1972 roku przez większe modele.
Skylark III został oparty na nowej platformie General Motors o nazwie "X-body", na której zbudowano również bliźniacze konstrukcje Oldsmobile Omega oraz Pontiac Ventura.
Czwarta generacja.
Buick Skylark IV został zaprezentowany po raz pierwszy w 1979 roku.
Czwarte wcielenie Buicka Skylark zostało przedstawione w 1979 roku, opierając się o zmodernizowaną platformę "X-body" opracowaną wspólnie przy udziale Chevroleta, Oldsmobile i Pontiaka. Samochód stał się wyraźnie mniejszy, tracąc przede wszystkim na długości nadwozia. Skylark IV zyskał gruntownie przemodelowaną sylwetkę, z bardziej kanciastym nadwoziem i charakterystyczną tylną szybą położoną pod niewielkim kątem. Na tle bliźniaczych konstrukcji zbudowanych w ramach General Motors, Buick Skylark IV wyróżniał się dużą liczbą chromowanych ozdobników. Oferta nadwoziowa składała się tym razem już tylko z dwóch wariantów nadwoziowych.
Piąta generacja.
Buick Skylark V został zaprezentowany po raz pierwszy w 1985 roku.
Buick Skylark piątej generacji zadebiutował w połowie lat 80. XX wieku, powstając na zupełnie nowej platformie "N-body", na której w ramach koncernu General Motors oparto także bliźniacze Oldsmobile Cutlass Calais i Pontiaka Grand Am. Samochód przeszedł ewolucyjny kierunek zmian, zachowując charakterystyczną kanciastą sylwetkę z pionowym położeniem tylnej szyby. Jednocześnie nadwozie się nieznacznie zaokrągliło, nawiązując do przedstawionego w podobnym czasie modelu Century.
Somerset.
Prezentując piątą generację Buicka Skylark, producent podjął decyzję o nadaniu odmianie coupe nowej nazwy - Buick Somerset. Poza innym emblematem i brakiem jednej pary drzwi, samochód odróżniał się przestylizowanymi reflektorami oraz zderzakami. Pod taką nazwą produkowano go do 1987 roku, po czym odmiana coupe została ponownie włączona do oferty modelu Skylark.
Szósta generacja.
Buick Skylark VI został zaprezentowany po raz pierwszy w 1992 roku.
Szósta i ostatnia generacja Buicka Skylark została zaprezentowana w 1992 roku, przechodząc w stosunku do poprzednika gruntowną metamorfozę. Samochód oparto o nową generację platformy "N-body", którą ponownie opracowywano wspólnie z Oldsmobile i Pontiakiem w ramach koncernu General Motors. Skylark VI zyskał awangardowy i nietypowy wygląd, wyróżniając się szpiczastym wybrzuszeniem w przedniej części nadwozia, a także prosto poprowadzonym tylnym nadkolem i podłużnymi tylnymi lampami. Oferta ponownie składała się z dwóch wariantów nadwoziowych.
Lifting.
W 1996 roku Buick przeprowadził gruntowną modernizację Skylarka VI, w ramach której samochód zyskał zupełnie nowy pas przedni. Zniknęło kontrowersyjne, trójkątne wybrzuszenie na rzecz wygładzonych linii, innych reflektorów i przestylizowanej atrapy chłodnicy.
Koniec produkcji.
W 1998 roku Buick podjął decyzję o zakończeniu produkcji Skylarka bez przewidzianego bezpośredniego następcy, porzucając ten emblemat po 34 latach produkcji. Miejsce w klasie średniej wypełnił model Regal.

</doc>
<doc id="1337391" url="https://pl.wikipedia.org/wiki?curid=1337391" title="Stowarzyszenie Miłośników Dawnej Broni i Barwy">
Stowarzyszenie Miłośników Dawnej Broni i Barwy

Stowarzyszenie Miłośników Dawnej Broni i Barwy (skr. "SMDBiB") – stowarzyszenie naukowe z siedzibą w Krakowie.
Historia SMDBiB.
Początki Stowarzyszenia wiążą się z działalnością grupy entuzjastów historii wojskowości, zrzeszających kolekcjonerów broni i miłośników tradycji. W ich gronie było wielu wyższych wojskowych. Osoby te w 1933 powołały Stowarzyszenie Przyjaciół Muzeum Wojska. Wśród założycieli byli m.in. gen. Czesław Jarnuszkiewicz, gen. Kordian Józef Zamorski, płk Bronisław Gembarzewski. Działalność Stowarzyszenia od samego początku zyskała uznanie i opiekę władz. Wybuch wojny w 1939 przerwał działalność tej instytucji, która w formie przedwojennej już się nie odrodziła. 
Na jej miejsce, w 1957 powstała przy Muzeum Narodowym w Krakowie nowa organizacja, zarejestrowana pod nazwą "Stowarzyszenia Miłośników Dawnej Broni i Barwy". Nawiązywała ona do przedwojennych tradycji "Stowarzyszenia Przyjaciół Muzeum Wojska". Twórcami nowo powstałego Stowarzyszenia byli: Zbigniew Bocheński i Jan Benda.
Charakterystyka stowarzyszenia.
Naczelnym celem Stowarzyszenia jest podtrzymywanie i przekazywanie następnym pokoleniom polskich tradycji wojskowych. Zajmuje się historią wojskowości – badaniem, opracowywaniem i publikowaniem wyników badań w zakresie dawnych militariów, a w szczególności uzbrojenia ochronnego, broni białej, broni palnej, ubiorów wojskowych, oporządzenia, znaków wojskowych, odznaczeń, architektury wojskowej, lotnictwa i floty wojennej. Działalność Stowarzyszenia uzupełnia wiedzę dotyczącą uzbrojenia i umundurowania, która zwykle jest pomijana na kartach historii. Wypełnia lukę między historią a znajomością realiów wojskowych. Szczególnym przedmiotem zainteresowań Stowarzyszenia jest ścisłe powiązanie swojej działalności z działalnością muzealną Muzeum Wojska Polskiego.
Stowarzyszenie początkowo miało charakter lokalny. Stopniowo się rozrastając stało się organizacją ogólnopolską. Koła i oddziały Stowarzyszenia powstały w 10 miastach (Częstochowa, Gdańsk, Katowice, Bydgoszcz, Kraków, Lublin, Łódź, Poznań, Warszawa, Wrocław), gdzie prowadzą działalność odczytową, naukową, dydaktyczną i wydawniczą. Stowarzyszenie ma kontakty z pokrewnymi Towarzystwami zarówno w kraju, jak i zagranicą. W 1972 Polska Akademia Nauk, w uznaniu jego działalności, wpisała Stowarzyszenie na listę organizacji afiliowanych przez PAN.
Przez cały okres działalności Stowarzyszenia zmieniała się liczba jego członków i sympatyków. W sumie przez tę wyspecjalizowaną i hobbystyczną organizację przeszło ponad 1000 osób. Liczba członków Stowarzyszenia na początku 2019 r. wynosi ok. 390, w tym kilku członków honorowych. Stowarzyszenie utrzymuje się wyłącznie ze składek członkowskich. Korzysta jednak z pomocy organizacyjnej, materiałowej i pomieszczeń Muzeów, z którymi zwykle ściśle współpracuje. Znakiem Stowarzyszenia jest miniaturka hełmu husarskiego. Symbol ten był znakiem przedwojennego "Stowarzyszenia Przyjaciół Muzeum Wojska". Został on oficjalnie przekazany przez żyjących członków przedwojennego Stowarzyszenia jako dowód łączności i powiązań tradycyjnych tych organizacji.
Wydawnictwa ciągłe.
Stowarzyszenie posiada szereg wydawnictw:
Członkowie.
Członkami stowarzyszenia zostali m.in.: Aleksander Czerwiński, Stanisław Gepner, Marian Głosek, Irena Grabowska, Maria (Wanda) Grodzicka, Andrzej Nadolski, Feliks Ścibałło, Tadeusz Jeziorowski, Lesław Kukawski, Stefan Pajączkowski, Franciszek Pukacki, Wanda Sarnowska, Stefan Cieśliński, Zygmunt Krzysztof Jagodziński.
Wyróżnienia.
Stowarzyszenie jest wyróżnienione Odznaką Zasłużonych dla Kultury Polskiej.

</doc>
<doc id="1337396" url="https://pl.wikipedia.org/wiki?curid=1337396" title="Tokarka karuzelowa">
Tokarka karuzelowa



</doc>
<doc id="1337397" url="https://pl.wikipedia.org/wiki?curid=1337397" title="Nóż kształtowy">
Nóż kształtowy

Nóż kształtowy – nóż skrawający stosowany w obrabiarkach.
Noże kształtowe występują przede wszystkim w postaci noży imakowych oraz oprawkowych (sztabkowych i krążkowych). Nóż kształtowy imakowy po przeszlifowaniu powierzchni natarcia zmienia zarys i nie nadaje się do dalszej pracy, dlatego używa się go przy kształtach prostych i do jednorazowego lub kilkakrotnego użycia. 
Do noży kształtowych stosowane są także oprawki sprężynujące, które zapewniają lepszą gładkość powierzchni.

</doc>
<doc id="1337399" url="https://pl.wikipedia.org/wiki?curid=1337399" title="Kamerun Brytyjski">
Kamerun Brytyjski

Kamerun Brytyjski (ang. "British Cameroons") – dawne brytyjskie terytorium mandatowe.
20 lipca 1920 dawny Kamerun Niemiecki podzielono na część francuską i brytyjską, które od 1922 stały się terytoriami mandatowymi.
Kamerun Brytyjski wewnętrznie podzielony był na Kamerun Północny i Kamerun Południowy.
W 1960 niepodległość uzyskały Kamerun Francuski i Nigeria, wskutek czego w lutym 1961 przeprowadzono pod nadzorem ONZ plebiscyt w Kamerunie Brytyjskim odnośnie do przynależności terytorialnej. Ludność Północnego Kamerunu opowiedziała się za przyłączeniem do Nigerii, zaś Południowy Kamerun wybrał połączenie z Kamerunem.
31 maja 1961 Północny Kamerun został włączony do Nigerii, Południowy Kamerun stał się częścią Kamerunu 1 października tego samego roku.

</doc>
<doc id="1337400" url="https://pl.wikipedia.org/wiki?curid=1337400" title="Władimir Dimitrow">
Władimir Dimitrow

Władimir Dimitrow, bułg. Владимир Димитров (ur. 11 kwietnia 1968) – bułgarski szachista, arcymistrz od 1993 roku.
Kariera szachowa.
W latach 1989 i 1992 wystąpił w narodowym zespole na drużynowych mistrzostwach Europy, natomiast w 1994 i 1996 – na szachowych olimpiadach. Wielokrotnie startował w finałach indywidualnych mistrzostw Bułgarii, w 2006 zdobywając w Swilengradzie brązowy medal.
Do międzynarodowych sukcesów Władimira Dimitrowa należą m.in.:
Najwyższy ranking w karierze osiągnął 1 lipca 1996, z wynikiem 2530 punktów i zajmował wówczas 4. miejsce wśród bułgarskich szachistów.

</doc>
<doc id="1337401" url="https://pl.wikipedia.org/wiki?curid=1337401" title="Thrax">
Thrax



</doc>
<doc id="1337406" url="https://pl.wikipedia.org/wiki?curid=1337406" title="Boża Wola (przystanek kolejowy)">
Boża Wola (przystanek kolejowy)

Boża Wola – przystanek kolejowy w Bożej Woli, w województwie mazowieckim, w Polsce. Według klasyfikacji PKP ma kategorię dworca aglomeracyjnego. Jest on położony na linii kolejowej nr 3, będącej fragmentem międzynarodowej magistrali kolejowej E 20. Obsługą przystanku zajmują się Koleje Mazowieckie, zatrzymują się tu pociągi osobowe z kierunku Warszawy i Łowicza.
Znajdują się tu 2 perony, biletomat, tarcze ostrzegawcze przejazdowe oraz semafory SBL. Przystanek został gruntownie zmodernizowany na początku lat dziewięćdziesiątych, wraz z modernizacją magistrali E 20.
W roku 2018 przystanek obsługiwał 700–1000 pasażerów na dobę.

</doc>
<doc id="1337411" url="https://pl.wikipedia.org/wiki?curid=1337411" title="Port lotniczy Taszkent">
Port lotniczy Taszkent

Międzynarodowy Port Lotniczy Taszkent im. Isloma Karimova (, IATA: TAS, ICAO: UTTT) – międzynarodowy port lotniczy położony 12 km od centrum Taszkentu. Jest największym portem lotniczym w Uzbekistanie i głównym hubem linii lotniczych Uzbekistan Airways. Po rekonstrukcji głównego terminalu w 2001 roku jego pojemność osiągnęła 1000 osób na godzinę; lotnisko obsługuje ponad 2 mln pasażerów rocznie.
Lotnisko składa się z międzynarodowych i krajowych terminali znajdujących się w oddzielnych budynkach. Inne udogodnienia obejmują poczeklanie, sale dla CIP i VIP-ów, restauracje i bary, kantory, sklepy wolnocłowe, kasy biletowe linii lotniczych itp.
25 stycznia 2017 prezydent Shavkat Mirziyoyev wydał rozporządzenie, nadające portowi lotniczemu imię swojego poprzednika, Isloma Karimova. 

</doc>
<doc id="1337417" url="https://pl.wikipedia.org/wiki?curid=1337417" title="Joseph Acaba">
Joseph Acaba

Joseph Michael Acaba (ur. 17 maja 1967 w Inglewood w metropolii Los Angeles) – amerykański nauczyciel, hydrogeolog, członek korpusu astronautów NASA, załogant Międzynarodowej Stacji Kosmicznej. Pochodzenia portorykańskiego.

</doc>
<doc id="1337418" url="https://pl.wikipedia.org/wiki?curid=1337418" title="Brodek u Přerova">
Brodek u Přerova

Brodek u Přerova – miasteczko (městys) i gmina (obec) w Czechach, w kraju ołomunieckim, w powiecie Przerów. W 2022 roku liczyła 1876 mieszkańców.

</doc>
<doc id="1337419" url="https://pl.wikipedia.org/wiki?curid=1337419" title="Jet Lite">
Jet Lite

Jet Lite – indyjska linia lotnicza z siedzibą w Nowym Delhi.
Historia.
Linia lotnicza została założona 20 września 1991 r. i zaczęła operacje 3 grudnia 1993 r. z dwoma samolotami Boeing 737-200 jako Sahara India Airlines.

</doc>
<doc id="1337420" url="https://pl.wikipedia.org/wiki?curid=1337420" title="Ostatnie kuszenie Chrystusa (powieść)">
Ostatnie kuszenie Chrystusa (powieść)

Ostatnie kuszenie Chrystusa (ngr. Ο τελευταίος πειρασμός O teleutaios peirasmos) – powieść Nikosa Kazandzakisa wydana w 1951 roku. 
Opowiada o życiu Jezusa z jego perspektywy i skupia się na tym, iż choć wolny od grzechu, to zmuszony był zmagać się z pokusami, walczyć ze strachem, depresją, zwątpieniem, niechęcią i pożądaniem.
Opublikowanie powieści wywołało wiele kontrowersji, a .
W 1988 Martin Scorsese nakręcił na podstawie powieści film z Willemem Dafoe w roli głównej; miejscem zdjęć były pustynie i krajobrazy Maroka.

</doc>
<doc id="1337421" url="https://pl.wikipedia.org/wiki?curid=1337421" title="Reflektor rogowy">
Reflektor rogowy

Reflektor rogowy to rodzaj reflektora składający się trzech wzajemnie prostopadłych powierzchni, które odbijają fale elektromagnetyczne w kierunku źródła emisji. Trzy przecinające się powierzchnie mają na ogół kształt kwadratów.
Urządzenia tego typu są często używane jako cele radarów i wykorzystywane na statkach, a w szczególności na łodziach ratunkowych. W optyce reflektory rogowe składają się typowo z trzech zwierciadeł lub odbijających pryzmatów, które odbijają podającą wiązkę światłą w kierunku przeciwnym. Grupy takich małych reflektorków rogowych są wykorzystywane np. w konstrukcji rowerowych świateł odblaskowych.
Amerykańska agencja kosmiczna NASA umieściła kilka reflektorów rogowych na Księżycu, aby przy pomocy laserowej interferometrii mierzyć orbitę Księżyca (a zatem także odległość od Ziemi) bardziej precyzyjnie niż było to możliwe poprzednio. Reflektory zostały wyprodukowane ręcznie przez inżyniera z Doliny Krzemowej, Wayne’a Rosinga, który zajmuje się także szlifowaniem zwierciadeł teleskopowych.

</doc>
<doc id="1337425" url="https://pl.wikipedia.org/wiki?curid=1337425" title="Richard-Wagner-Platz (stacja metra)">
Richard-Wagner-Platz (stacja metra)

Richard-Wagner-Platz - stacja metra w Berlinie na linii U7, w dzielnicy Charlottenburg, w okręgu administracyjnym Charlottenburg-Wilmersdorf. Stacja została otwarta w 1906. 

</doc>
<doc id="1337426" url="https://pl.wikipedia.org/wiki?curid=1337426" title="Harambee">
Harambee

Harambee (w języku suahili oznacza „wszyscy za jednego”) – projekt charytatywny mający na celu wsparcie procesów edukacyjnych w Afryce.
Historia.
Projekt powstał w 2002 z okazji kanonizacji ks. Josemarii Escrivy, założyciela Opus Dei.
Hasłem projektu było: "5 euro – i możesz tworzyć Harambee". Podczas uroczystości kanonizacji zebrano bardzo wiele kopert zawierających 5 euro lub większą sumę pieniędzy. „Każdy dał tyle, na ile go było stać”.
W projekt od początku zaangażowana była m.in. Margaret Ogola.
Środki i pomoc.
Do września 2007 w ramach projektu zgromadzono ponad milion euro. Za te pieniądze udało się pomóc przy 26 różnych projektach, w 14 krajach Afryki.
Niektóre z projektów finansowanych przez Harambee:
Zdaniem Lindy Corbi, koordynatorki akcji „wszystkie projekty są realizowane przez lokalne organizacje afrykańskie. Afrykanie są w stanie sami rozwiązać własne problemy. Potrzebują jedynie pomocy polegającej na podtrzymaniu tych ludzi, którzy już pracują dla rozwoju kontynentu”.

</doc>
<doc id="1337427" url="https://pl.wikipedia.org/wiki?curid=1337427" title="Mierendorffplatz (stacja metra)">
Mierendorffplatz (stacja metra)

Mierendorffplatz - stacja metra w Berlinie na linii U7, w dzielnicy Charlottenburg, w okręgu administracyjnym Charlottenburg-Wilmersdorf. Stacja została otwarta w 1980.

</doc>
<doc id="1337428" url="https://pl.wikipedia.org/wiki?curid=1337428" title="Ks. Stefan Moszoro-Dąbrowski">
Ks. Stefan Moszoro-Dąbrowski



</doc>
<doc id="1337429" url="https://pl.wikipedia.org/wiki?curid=1337429" title="(9578) Klyazma">
(9578) Klyazma

(9578) Klyazma – planetoida z pasa głównego asteroid okrążająca Słońce w ciągu 3 lat i 277 dni w średniej odległości 2,42 j.a. Została odkryta 3 kwietnia 1989 roku w Europejskim Obserwatorium Południowym przez Erica Elsta. Nazwa planetoidy pochodzi od rzeki Klaźmy o długości 686 km, lewego dopływu Oki. Przed nadaniem nazwy planetoida nosiła oznaczenie tymczasowe (9578) 1989 GA3.

</doc>
<doc id="1337434" url="https://pl.wikipedia.org/wiki?curid=1337434" title="Marek Adamowicz">
Marek Adamowicz



</doc>
<doc id="1337436" url="https://pl.wikipedia.org/wiki?curid=1337436" title="W upalną noc">
W upalną noc

W upalną noc () − amerykański film kryminalny z 1967 roku w reżyserii Normana Jewisona, zrealizowany na podstawie powieści Johna Balla. Obraz został nagrodzony Oscarem dla najlepszego filmu roku. Jeden z najgłośniejszych antyrasistowskich filmów lat 60.
Czarnoskóry detektyw z północy Stanów Zjednoczonych angażuje się w śledztwo na południu USA, w poszukiwanie zabójcy przemysłowca.
Fabuła.
W miasteczku Sparta w gorącym stanie Missisipi, w upalną noc zostaje zabity miejscowy przemysłowiec Colbert. Kontrolujący miasteczko policjant Sam Woods w budynku dworca kolejowego natyka się na czarnoskórego Virgila Tibbsa, którego posądza o tę zbrodnię. Zabiera go do posterunku, gdzie okazuje się, że przybysz jest oficerem policji z Filadelfii, w dodatku najlepszym specjalistą do spraw zabójstw. Gillespie, szef miejscowej policji prosi go o pomoc w śledztwie. Virgil, ze względu na ciemny kolor skóry jest traktowany przez białych południowców bez sympatii i lekceważąco, jednak szybko wykrywa sprawcę.

</doc>
<doc id="1337444" url="https://pl.wikipedia.org/wiki?curid=1337444" title="Kolonizacja rosyjska">
Kolonizacja rosyjska



</doc>
<doc id="1337446" url="https://pl.wikipedia.org/wiki?curid=1337446" title="Parafia św. Franciszka z Asyżu w Myślenicach">
Parafia św. Franciszka z Asyżu w Myślenicach

Parafia św. Franciszka z Asyżu w Myślenicach – parafia rzymskokatolicka, w dekanacie Myślenice, w archidiecezji krakowskiej.
Kościołem parafialnym parafii jest kościół św. Franciszka z Asyżu znajdujący się w Myślenicach w dzielnicy Zarabie.
Historia.
Parafia została erygowana 27 czerwca 1996 przez ówczesnego arcybiskupa metropolitę krakowskiego kardynała Franciszka Macharskiego.
Kościół parafialny.
Murowany kościół parafialny położony jest w parku nad rzeką Rabą. Został on wybudowany w latach 1992-1994 jako kaplica (początkowo pw. św. Antoniego). 30 kwietnia 1994 wmurowano kamień z grobu św. Franciszka z Asyżu, a 12 maja 1994 ówczesny biskup pomocniczy archidiecezji krakowskiej Kazimierz Nycz dokonał poświęcenia kaplicy. Z chwilą erygowania parafii stała się ona kościołem parafialnym.
Chełm.
Na terenie parafii znajduje się kościół pw. Podwyższenia Krzyża Świętego na Chełmie. Wybudowany w latach 1983-1984, został poświęcony 11 czerwca 1989 przez ówczesnego arcybiskupa metropolitę krakowskiego kardynała Franciszka Macharskiego.
Współcześnie.
Parafia składa się z dzielnicy Myślenic Zarabie (1250 wiernych) oraz z dzielnicy Chełm (300 wiernych).
Od 27 czerwca 1996 proboszczem parafii jest ksiądz Józef Orawczak (kapelan Ludzi Gór).
Grupy parafialne.
Rada Duszpasterska, Ruch Światło-Życie, Róże Różańcowe, schola, ministranci, lektorzy.

</doc>
<doc id="1337448" url="https://pl.wikipedia.org/wiki?curid=1337448" title="Flurious">
Flurious



</doc>
<doc id="1337450" url="https://pl.wikipedia.org/wiki?curid=1337450" title="SPV E610">
SPV E610

SPV E610 (nazywany też Amoi E78) — model telefonu komórkowego produkowanego przez Amoi dla marki SPV i wyłącznie dla sieci Orange. Jest typowym smartfonem, który pracuje z systemem Microsoft Windows Mobile 5.0. Identyczny z Amoi 6711 i AT&amp;T SMT5700. Pamięć: 64MB RAM i 128MB ROM.

</doc>
<doc id="1337453" url="https://pl.wikipedia.org/wiki?curid=1337453" title="Amoi 6711">
Amoi 6711



</doc>
<doc id="1337455" url="https://pl.wikipedia.org/wiki?curid=1337455" title="AT&amp;T SMT5700">
AT&amp;T SMT5700



</doc>
<doc id="1337460" url="https://pl.wikipedia.org/wiki?curid=1337460" title="Togo Francuskie">
Togo Francuskie

Togo Francuskie było obszarem w Afryce pod administracją Ligi Narodów z mandatem klasy B, utworzony przez podzielenie protektoratu Niemieckiego Togolandu na Togo francuskie i Togo Brytyjskie ze stolicą w Lomé.
Terytorium Togo Francuskiego utworzono po podziale Togolandu 27 grudnia 1916, w czasie I wojny światowej, kiedy brytyjskie i francuskie siły już zajęły Togo. Po wojnie 20 lipca 1922 Togo Francuskie stało się terytorium mandatowym Ligi Narodów.
Po II wojnie światowej, mandat stał się terytorium powierniczym ONZ zarządzanym przez Francję.
W 1955 utworzono Autonomiczną Republikę Togo w ramach Unii Francuskiej, która zachowała jednak status terytorium powiernicznego. W 1956 w drodze referendum przyjęto konstytucję.
27 kwietnia 1960 Togo Francuskie stało się niepodległym państwem.

</doc>
<doc id="1337464" url="https://pl.wikipedia.org/wiki?curid=1337464" title="Amoi">
Amoi

Amoi (夏新) – chińskie przedsiębiorstwo elektroniczne założone w roku 1997. Zajmuje się głównie produkcją telefonów komórkowych, telewizorów LCD, odtwarzaczy DVD, odtwarzaczy MP3 i laptopów. Produkty marki Amoi sprzedawane są tak w Chinach, jak i na całym świecie.

</doc>
<doc id="1337470" url="https://pl.wikipedia.org/wiki?curid=1337470" title="Śledztwo">
Śledztwo

Śledztwo – podstawowa forma prowadzenia postępowania przygotowawczego, uregulowana przez przepisy kodeksu postępowania karnego.
Wszczęcie śledztwa.
Postanowienie o wszczęciu śledztwa wydaje prokurator, gdy zachodzi uzasadnione podejrzenie popełnienia przestępstwa. Podstawą faktyczną decyzji o wszczęciu śledztwa może być tylko istnienie znanych organowi informacji, które obiektywnie uprawdopodabniają fakt popełnienia przestępstwa, subiektywnie zaś wywołują wysoki stopień podejrzenia co do zaistnienia tego faktu. Śledztwo prowadzi prokurator. Prokurator może powierzyć Policji przeprowadzenie śledztwa w całości lub w określonym zakresie albo dokonanie poszczególnych czynności śledztwa. Uprawnienia Policji przysługują także pozostałym poza prokuraturą i Policją organom ścigania tj. Straży Granicznej, Agencji Bezpieczeństwa Wewnętrznego, Żandarmerii Wojskowej, Służbie Celnej oraz Centralnemu Biuru Antykorupcyjnemu, w zakresie ich właściwości.
Zakres przedmiotowy.
Śledztwo prowadzi się w sprawach: 
Zakres czasowy.
Śledztwo powinno zostać ukończone w terminie 3 miesięcy. W uzasadnionych wypadkach okres śledztwa może być przedłużony na dalszy czas oznaczony przez prokuratora nadzorującego śledztwo lub prokuratora bezpośrednio przełożonego wobec prokuratora, który prowadzi śledztwo, nie dłuższy jednak niż rok. W szczególnie uzasadnionych wypadkach właściwy prokurator bezpośrednio przełożony wobec prokuratora nadzorującego lub prowadzącego śledztwo może przedłużyć jego okres na dalszy czas oznaczony.
Postanowienie o przedstawieniu zarzutów.
Do czasu wydania postanowienia o przedstawieniu zarzutów śledztwo prowadzi się w sprawie ("in rem"). Wszczęcie postępowania przeciwko osobie ("ad personam") o przestępstwo zarzucone jej w postanowieniu o przedstawieniu zarzutów następuje z chwilą sporządzenia tego postanowienia. postanowienie o przedstawieniu zarzutów musi zawierać wskazanie podejrzanego, dokładne określenie zarzucanego mu czynu i jego kwalifikacji prawnej, a zatem wyznacza ono ramy podmiotowe, faktyczne i prawne dalszego postępowania przygotowawczego. Realizacja wymagania dokładnego określenia zarzucanego czynu i jego kwalifikacji prawnej, nakazuje takie jego sformułowanie, aby było ono bardziej precyzyjne niż w postanowieniu o wszczęciu śledztwa i w miarę możliwości takie, jak w akcie oskarżenia
Zamknięcie śledztwa.
Zakończenie śledztwa składa się z następujących czynności:
Postanowienie o zamknięciu śledztwa wydaje się, gdy po dokonaniu innych czynności związanych z zamknięciem śledztwa lub dochodzenia nie zachodzi potrzeba uzupełnienia postępowania. Jeżeli postępowanie nie dostarczyło podstaw do wniesienia aktu oskarżenia wydaje się postanowienie o umorzeniu bez konieczności uprzedniego zaznajomienia z materiałami postępowania.

</doc>
<doc id="1337478" url="https://pl.wikipedia.org/wiki?curid=1337478" title="Studio ADS">
Studio ADS

Studio ADS (Biuro projektów Studio ADS Sp. z o.o.) – polskie biuro architektoniczne z siedzibą w Poznaniu. Założone w 1989 roku przez architektów Piotra Z. Barełkowskiego i Przemysława Borkowicza.

</doc>
<doc id="1337480" url="https://pl.wikipedia.org/wiki?curid=1337480" title="Opsonofagocytoza">
Opsonofagocytoza



</doc>
<doc id="1337482" url="https://pl.wikipedia.org/wiki?curid=1337482" title="Loverman">
Loverman

Drugi singel z płyty Nicka Cave’a &amp; The Bad Seeds zatytułowanej Let Love In. Na tym wydawnictwie zawarto następujące nagrania:
Utwór Loverman był przynajmniej dwukrotnie powtórnie nagrany przez innych wykonawców. Byli to mianowicie: zespół Metallica na płycie Garage Inc. oraz Martin Gore (z zespołu Depeche Mode) na jego solowej płycie Counterfeit²

</doc>
<doc id="1337489" url="https://pl.wikipedia.org/wiki?curid=1337489" title="(5758) Brunini">
(5758) Brunini

(5758) Brunini – planetoida z grupy pasa głównego asteroid okrążająca Słońce w ciągu 3 lat i 135 dni w średniej odległości 2,25 j.a. Została odkryta 20 sierpnia 1976 roku w Obserwatorium Féliksa Aguilara przez Mario Cesco z zespołu "El Leoncito Station". Nazwa planetoidy pochodzi od Adriána Bruniniego (ur. 1959), argentyńskiego astronoma, zajmującego się w La Plata Observatory badaniami nad formowaniem i ewolucją Układu Słonecznego. Przed nadaniem nazwy planetoida nosiła oznaczenie tymczasowe (5758) 1976 QZ1.

</doc>
<doc id="1337492" url="https://pl.wikipedia.org/wiki?curid=1337492" title="Pociąg odchodzi za pięć siódma">
Pociąg odchodzi za pięć siódma

Pociąg odchodzi za pięć siódma (tyt. oryg. "Treni niset në shtatë pa pesë") – albański film fabularny z roku 1988 w reżyserii Spartaka Pecaniego.
Opis fabuły.
Akcja filmu rozgrywa się współcześnie w Tiranie. Etleva właśnie zaczyna pracę w banku państwowym i zaczyna skarżyć się koleżankom z pracy, że traktuje swoją pracę jako życiową i finansową porażkę. W pewnym momencie zaczyna się zastanawiać, dlaczego wszyscy w miejscu pracy są przeciwko niej. Podczas wizyty u lekarza dowiaduje się, że jest w ciąży. W tej nowej dla niej sytuacji życiowej zostaje sama.

</doc>
<doc id="1337498" url="https://pl.wikipedia.org/wiki?curid=1337498" title="Edgardo González">
Edgardo González

Edgardo Nilson González (30 września 1936 w Colonia del Sacramento, zm. 26 października 2007) – piłkarz urugwajski, pomocnik.
Jako gracz klubu Liverpool Montevideo wraz z reprezentacją Urugwaju wziął udział w turnieju Copa América 1957, w którym Urugwaj był czwarty (za Argentyną, Brazylią i Peru). Zagrał we wszystkich sześciu meczach - z Ekwadorem, Kolumbią, Argentyną, Peru, Brazylią i Chile.
Będąc piłkarzem klubu CA Peñarol był w kadrze reprezentacji Urugwaju podczas finałów mistrzostw świata w 1962 roku. Urugwaj odpadł już w fazie grupowej, a Edgardo González nie wystąpił w żadnym meczu.
Grając w "Peñarolu" dwa razy z rzędu dotarł do finału Pucharu Wyzwolicieli. Zwyciężył w Copa Libertadores 1961, a w Copa Libertadores 1962 przegrał finał z Santosem FC, w którym grał słynny Pelé.

</doc>
<doc id="1337500" url="https://pl.wikipedia.org/wiki?curid=1337500" title="Edgardo Gonzalez">
Edgardo Gonzalez



</doc>
<doc id="1337503" url="https://pl.wikipedia.org/wiki?curid=1337503" title="Jerzy Bohdan Rychliński">
Jerzy Bohdan Rychliński

Jerzy Bohdan Rychliński (ur. 20 marca 1892 w Warszawie, zm. 22 marca 1974 w Warszawie) – polski prozaik marynista, tłumacz literatury anglosaskiej i rosyjskiej, sędzia Sądu Najwyższego. Prekursor polskiej marynistyki w kraju, jeden z pierwszych polskich twórców tego nurtu, jacy pojawili się w Polsce w dwudziestoleciu międzywojennym.
Życiorys.
W 1916 ukończył studia na Wydziale Prawnym Uniwersytetu Moskiewskiego, został następnie wcielony do Szkoły Chorążych Admiralicji w Oranienbaumie, a po jej ukończeniu, jako oficer marynarki rosyjskiej, skierowany na Bałtyk. W 1917, kontuzjowany w bitwie morskiej z Niemcami, dostał się do niewoli. Zwolniony został w 1918.
27 stycznia 1919 został przyjęty do Wojska Polskiego z byłej armii rosyjskiej z zatwierdzeniem posiadanego stopnia podporucznika. Z dniem 18 stycznia tego roku otrzymał przydział do Dowództwa Wojsk Lotniczych. Następnie został odkomenderowany do Oddziału IV Sztabu Generalnego, a 6 lutego 1919 przeniesiony do Sekcji Marynarki Wojennej Ministerstwa Spraw Wojskowych w Warszawie. 30 stycznia 1921 został zatwierdzony z dniem 1 kwietnia 1920 w stopniu porucznika w korpusie rzeczno-brzegowym. W styczniu 1922 został przeniesiony do rezerwy na podstawie wniosku reklamacyjnego. 8 stycznia 1924 został zweryfikowany w stopniu porucznika rezerwy marynarki ze starszeństwem z 1 czerwca 1919 i 3. lokatą w korpusie rzeczno-brzegowym.
W 1927 zdał egzamin sędziowski i od tego czasu pracował w Biurze Orzecznictwa Sądu Najwyższego w Warszawie. Współredagował w tym czasie „Zbiór orzeczeń Sądu Najwyższego”. W 1939 został mianowany sędzią apelacyjnym, a przed samym wybuchem wojny wyznaczony do pełnienia funkcji sędziego Sądu Najwyższego. Okres II wojny światowej spędził w Warszawie. Od 1945 był urzędnikiem w Ministerstwie Sprawiedliwości, potem sędzią Sądu Najwyższego, a do 1948 urzędnikiem w Ministerstwie Kultury i Sztuki.
Zwiedził wiele krajów, m.in. Niemcy, Szwajcarię, Austrię, Węgry, Włochy, Danię, Francję, odbył podróż do Ameryki Południowej, krótko przebywał w Nowym Jorku.
Pochowany na cmentarzu Powązkowskim (kwatera 175, rząd 2, numer grobowca 20).
Opis twórczości.
Zadebiutował w 1918 hymnem "Orły do lotu". Początkowo podejmował tematykę z pogranicza magii, symboliki, sensacji ("Czarna Feluka", także "Mafia Wielkiego Fina"). Szybko jednak przeszedł do powieści historycznej o tematyce morskiej. Zajmował się zwłaszcza dziejami floty polskiej w XVII wieku. Obok Krzysztofa Arciszewskiego zafascynował go Szkot w służbie Zygmunta III – James Murray zwany Morą, jeden z współtwórców polskiej floty, budowniczy floty wojennej ("servitor–architectus navalis"). Poświęcił mu cztery powieści: "Galeon kapitana Mory", "Fama kapitana Mory", "Madonna ze złota", "Latający Szkot". W większości powojennych powieści Rychlińskiego pojawia się także postać Smętka (główny bohater "Kulawego bosmana"), ujęta – inaczej niż u Stefana Żeromskiego i Melchiora Wańkowicza – nie jako zły i germański, ale kaszubski „dobry diabeł”, świadomy tajemnych kunsztów i sztuki żeglarskiej, prowadzący wybitne jednostki do wielkich celów. Do czasów Mieszka cofnął się Rychliński w powieści "Szczęście z morskimi oczyma", kontynuowanej przez "Sagę o jarlu i Piastównach".
W 1958 otrzymał nagrodę im. M. Zaruskiego za "Galeon Kapitana Mory", a w 1964 nagrodę literacką II stopnia Ministra Obrony Narodowej za całokształt twórczości. Tłumaczył z języka angielskiego (m.in. Londona, Conrada, Galsworthy’ego, Coopera, Krishnamurtiego) i rosyjskiego (Nowikowa-Priboja). Dużą zasługą Rychlińskiego był współudział w tworzeniu polskiego słownictwa morskiego, szczególnie przez liczne spolszczenia książek o tematyce marynistycznej.

</doc>
<doc id="1337504" url="https://pl.wikipedia.org/wiki?curid=1337504" title="Edgardo Nilson González">
Edgardo Nilson González



</doc>
<doc id="1337506" url="https://pl.wikipedia.org/wiki?curid=1337506" title="Red Right Hand">
Red Right Hand

Red Right Hand – piosenka zespołu Nick Cave and the Bad Seeds wydana na trzecim singlu, który promował album "Let Love In".
Lista utworów.
Tytuł utworu został zaczerpnięty z poematu epickiego "Raj utracony" autorstwa Johna Miltona.
„Red Right Hand” został wielokrotnie wykorzystany w kinematografii jako podkład muzyczny. Utwór wykorzystano m.in. w trylogii filmów pod tytułem "Krzyk".

</doc>
<doc id="1337507" url="https://pl.wikipedia.org/wiki?curid=1337507" title="Buk (kraj ołomuniecki)">
Buk (kraj ołomuniecki)

Buk – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 378 mieszkańców.

</doc>
<doc id="1337508" url="https://pl.wikipedia.org/wiki?curid=1337508" title="Ganesh Acharya">
Ganesh Acharya

Ganesh Acharya (inaczej: Ganesh Acharaya) – indyjski choreograf filmowy, reżyser i aktor. Nagrodzony za choreografię do filmu "Omkara" (piosenka "Beedi"), nominowany za choreografię do "Mundur" (piosenka "Aisa Jadoo Daala Re") i "Lajja" (piosenka "Badi Mushkil"). Debiutował w 1992 roku.

</doc>
<doc id="1337509" url="https://pl.wikipedia.org/wiki?curid=1337509" title="Shpresa">
Shpresa

Shpresa – albański film fabularny z roku 1988 w reżyserii Eduarda Makriego.
Opis fabuły.
Nieszczęśliwa miłość Shpresy kończy się rozstaniem i przerwaniem ciąży. Brak zaufania do mężczyzn powoduje, że przez dłuższy czas Shpresa pozostaje sama. Jej nastawienie zmienia się wtedy, kiedy poznaje młodego inżyniera Piro. Od tego momentu największym problemem jest przekonanie do siebie rodziny Piro.

</doc>
<doc id="1337510" url="https://pl.wikipedia.org/wiki?curid=1337510" title="Proces brzegowy">
Proces brzegowy



</doc>
<doc id="1337512" url="https://pl.wikipedia.org/wiki?curid=1337512" title="Býškovice">
Býškovice

Býškovice – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 381 mieszkańców.

</doc>
<doc id="1337519" url="https://pl.wikipedia.org/wiki?curid=1337519" title="Back in Black (album Whodini)">
Back in Black (album Whodini)

Back in Black – trzeci studyjny album amerykańskiej grupy hip-hopowej Whodini wydany w 1986 roku. 23 czerwca 1986 roku album otrzymał nagrodę złotej płyty od RIAA. Osiągnął też 35. miejsce na liście Billboard 200 i 4. miejsce w zestawieniu Top R&amp;B/Hip-Hop Albums.
Na albumie znalazły się trzy single: „Funky Beat” (osiągnął 19. miejsce na liście najlepszych piosenek R&amp;B i Hip-Hop Billboardu), „One Love” (10. miejsce na liście) i „Growing Up” (58. miejsce na liście).
W piosence „How Dare You” użyto fragmentów II Sonaty fortepianowej Fryderyka Chopina.

</doc>
<doc id="1337521" url="https://pl.wikipedia.org/wiki?curid=1337521" title="Funkcje władzy politycznej">
Funkcje władzy politycznej

Funkcje władzy politycznej – określone zadania, które spełnia władza.
Funkcja integracyjna.
Sprowadza się do realizacji i koordynowania konfliktowych działań podmiotów polityki wokół nadrzędnych wartości i interesów warunkujących trwałość systemu politycznego, w tym podmiotów władzy politycznej i systemu ogólnospołecznego. Funkcja ta jest jedną z ważniejszych funkcji władzy politycznej. Wynika to bowiem z potrzeby zapewniania stabilizacji i normalności funkcjonowania systemu politycznego. Grupy społeczne reprezentują różne interesy, pozostające niekiedy w sprzeczności. Na tym tle rodzą się konflikty społeczne. Występujące stosunki nadrzędności i podrzędności uzewnętrzniają się w procesach podejmowania i realizacji decyzji politycznych. Rozwiązywania konfliktów i integracja są dwiema stronami dialektyki działania władzy politycznej. W ustrojach społecznych konflikty są stanem naturalnym wynikającym z nierówności społecznych. Integracja jest procesem rozsądnym, niezbędnym do utrzymania w zespoleniu różnych grup społecznych. Wiele wartości politycznych, jak np. solidarność ludzka zbliża społeczności i ułatwia działania w zakresie integracji.
Funkcja dystrybucyjna.
Wyraża się w narzuceniu kryteriów i regulacji podziału dóbr materialnych i niematerialnych pomiędzy podmioty.
Wielkie znaczenie w dystrybucji dóbr i wartości ma budżet państwa. Ośrodkiem centralnym w jego kreacji jest władza państwowa. Władza polityczna staje się centralnym regulatorem i koordynatorem wyrażanych postanowień, a także czynnikiem godzącym sprzeczne potrzeby i interesy społeczne wielu podmiotów polityki. Narzędziem regulacji podziału różnych dóbr materialnych pozostaje prawo. Prawo służy do ustalenia reguł rozdziału dóbr i procedur wykonania decyzji. Procesy integracyjne zachodzące między państwami narzucają konieczność dostosowania regulacji krajowych do zasad wspólnot międzynarodowych. Wspólnotowe regulacje zachodzące między państwami narzucają konieczność dostosowania regulacji krajowych do zasad wspólnot międzynarodowych. Wspólnotowe regulacje ułatwiają stosunki między społecznościami poszczególnych krajów i przyczyniają się do zbliżania narodów.
Funkcja ochronna.
Przejawia się w zapewnieniu zewnętrznego bezpieczeństwa systemu społecznego w otoczeniu międzynarodowym oraz bezpieczeństwa wewnętrznego, czyli trwałości systemowych reguł i mechanizmów gwarantujących m.in. stabilność pozycji podmiotu władzy politycznej. Realizacja funkcji ochronnej wynika z potrzeby zapewnienia bezpieczeństwa zbiorowości ludzkiej i indywidualnego jednostek ludzkich, osiąganego nawet kosztem poddania się dominacji nosicielom władzy politycznej. Funkcja ta spełniana jest głównie w interesie grup społecznych, albowiem zabezpiecza się porządek istniejący z woli tych grup.
Funkcja strukturotwórcza.
Wiąże się z wytworzeniem socjopolitycznych podziałów w społeczeństwie oraz form organizacyjnych umożliwiających innym podmiotom udział w życiu politycznym, poprzez bezpośrednie lub pośrednie wpływanie na procesy decyzyjne w systemie politycznym. Sprawowanie władzy politycznej, rządzenie jest domeną wąskich grup społecznych.
Władza zajmuje się dystrybucją dóbr, a szerszy lub węższy dostęp do nich stanowi podstawę do wydzielenia się grup społecznych.

</doc>
<doc id="1337524" url="https://pl.wikipedia.org/wiki?curid=1337524" title="Sylvia Fedoruk">
Sylvia Fedoruk

Sylvia Olga Fedoruk, OC, SOM (ur. 5 maja 1927 w Canora, zm. 26 września 2012 w Saskatoon) - kanadyjska fizyk i curlerka, była Gubernator porucznik Saskatchewanu.
Życiorys.
Fedoruk urodziła się w Canora, w rodzinie ukraińskich imigrantów. Studiowała na Uniwersytecie Saskatchewanu, w 1949 zrobiła licencjat z fizyki, następnie w 1951 Master of Arts.
Była głównym fizykiem medycznym w Klinice Nowotworów Złośliwych Saskatoon oraz jednym z dyrektorów w Klinice Nowotworów Złośliwych Saskatchewanu. Jest profesorem onkologii. Była zaangażowana w pierwsze uzyskanie kobaltu-60 i wynalezienie pierwszych maszyn skanujących w medycynie nuklearnej.
Sylvia Fedoruk była pierwszą kobietą jako członek Kanadyjskiego Komitetu Bezpieczeństwa Nuklearnego. 
W latach 1986-1989 była rektorem Uniwersytetu Saskatchewan. 
Fedoruk była wicekapitanem w drużynie Joyce McKee, która wygrała w 1961 pierwsze mistrzostwa Kanady kobiet w curlingu. W latach 1971-1972 piastowała urząd prezydenta Kanadyjskiego Związku Curlingu Kobiet. Została włączona do Canadian Curling Hall of Fame w 1986, w tym samym roku przyznano jej Order Zasługi Saskatchewanu. 
Rok później została odznaczona Orderem Kanady (Officer). 
Od 1988 do 1994 była Gubernatorem porucznikiem Saskatchewanu. 
W latach 90. XX wieku, na jej cześć jedną z nowo powstałych dróg w Saskatoon nazwano "Fedoruk Drive". Droga znajduje się w północno-wschodniej dzielnicy Silver Springs.

</doc>
<doc id="1337526" url="https://pl.wikipedia.org/wiki?curid=1337526" title="Fosforyny">
Fosforyny

Fosforyny, – grupa organicznych związków chemicznych, pochodych kwasu fosfonowego (kwasu fosforawego). Z uwagi na tautomerię kwasu fosfonowego i znacznie większą trwałość formy "H"-fosfonianowej () względem formy fosforynowej (), fosforyny występują przede wszystkim jako triestry o wzorze ogólnym . Sole tego kwasu mają postać "H"-fosfonianów – zawierających aniony lub – podobnie jak monoestry () i diestry ().
Fosforyny w postaci triestrów otrzymuje się w reakcji trichlorku fosforu z alkoholem lub fenolem, przy czym reakcja z alkoholem wymaga obecności amoniaku lub aminy, by nie doszło do utworzenia diestru "H"-fosfonianowego. Fosforyny wykorzystywane są w syntezie organicznej. Estry trialkilowe wykorzystuje się m.in. do otrzymywania fosfonianów w reakcji Arbuzowa, których używa się jako substratów np. w reakcji Hornera-Wadswortha-Emmonsa. Niektóre fosforyny stosuje się jako dodatki do tworzyw sztucznych, w których chronią je przed degradacją.

</doc>
<doc id="1337530" url="https://pl.wikipedia.org/wiki?curid=1337530" title="Daylight (piosenka Bobby’ego Womacka)">
Daylight (piosenka Bobby’ego Womacka)

Daylight – piosenka R&amp;B autorstwa Bobby’ego Womacka, Toma Goodkinda, Harolda i Harryego Payne, oraz wydana jako singiel Womacka w 1976. Rok wcześniej utwór trafił na jego album, "Safety Zone".
W roku 2008 utwór został ponownie nagrany przez amerykańską wokalistkę R&amp;B Kelly Rowland z gościnnym udziałem Travisa McCoya, frontmana zespołu Gym Class Heroes, specjalnie na potrzeby filmu "Asterix na olimpiadzie". Piosenka została umieszczona na soundtracku promującym film. Wyprodukowany przez S*A*M &amp; Sluggo, „Daylight” wydany został jako główny singel z krążka "Ms. Kelly: Deluxe Edition" (2008) w marcu 2008 w Stanach Zjednoczonych oraz 5 maja 2008 w Wielkiej Brytanii.
Informacje o singlu.
Utwór nagrywany był w październiku 2007 roku, w Londynie podczas pobytu Rowland w Wielkiej Brytanii w celu promocji krążka "Ms. Kelly" (2007). Chociaż podczas pobytu w studiu nagraniowym Kelly „świetnie spędziła czas” to Rowland wyznała, że miała tremę przed spotkaniem się z Travisem McCoyem: „Kiedy wchodziłam do studia bardzo obawiałam się tego jak singel zostanie przyjęty przez fanów oraz krytyków jednak już po chwili spędzonych z Travisem nastąpiła magia, resztą była już tylko zabawa”. Wokalistka przyznała, iż utwór ten jest jednym z lepszych z krążka "Ms. Kelly Deluxe Edition": „Pamiętam, gdy słuchałam tę piosenkę po raz pierwszy – pomyślałam 'Mój Boże, to brzmi jak wspaniały dzień. Mieć we włosach wiatr i po prostu czuć się dobrze’. To to co lubię w „Daylight” najbardziej. Pewnie nikt nie spodziewał się tego, że będę współpracować z Travisem McCoyem i to właśnie cenię w kolaboracjach – są nieprzewidywalne oraz dają niesamowity efekt”.
Teledysk.
Teledysk do singla reżyserowany był przez Jeremy’ego Ralla oraz nagrywany w Nowym Jorku, kilka budynków dalej od sławnego wieżowca Empire State Building. Sneak peak teledysku pojawił się w programie "Clash of the Chiors" telewizji NBC.
Klip rozpoczyna się ujęciami przedstawiającymi bawiących się artystów na imprezie, która trwa wczesnym rankiem. Rowland otwiera zasłony z okien „wpuszczając” do pomieszczenia światło dzienne. Następnie akcja teledysku przenosi się na dach budynku, w którym młodzi się wcześniej bawili. Z tegoż miejsca widać między innymi panoramę Nowego Jorku wraz z Empire State Building.
Pełny teledysk promujący piosenkę ukazał się w programie "Vivement Dimanche" na jednym z francuskich kanałów telewizyjnych dnia 6 stycznia 2008 wraz z fragmentami filmu Asterix na olimpiadzie. Dnia 17 stycznia 2008 na oficjalnym profilu Myspace artystki oraz stacji BET w programie "106 &amp; Park" pojawił się klip nie zawierający fragmentów z filmu. W Wielkiej Brytanii teledysk miał premierę dnia 19 marca 2008 roku na stacji Bubble Hits.

</doc>
<doc id="1337532" url="https://pl.wikipedia.org/wiki?curid=1337532" title="Daylight (singel Kelly Rowland)">
Daylight (singel Kelly Rowland)



</doc>
<doc id="1337545" url="https://pl.wikipedia.org/wiki?curid=1337545" title="Bezsenność (ujednoznacznienie)">
Bezsenność (ujednoznacznienie)



</doc>
<doc id="1337548" url="https://pl.wikipedia.org/wiki?curid=1337548" title="Liuzhou (stacja kolejowa)">
Liuzhou (stacja kolejowa)

Liuzhou () – stacja kolejowa w Liuzhou, w regionie autonomicznym Kuangsi, w Chinach. Znajdują się tu 3 perony.

</doc>
<doc id="1337552" url="https://pl.wikipedia.org/wiki?curid=1337552" title="Virtual PC">
Virtual PC



</doc>
<doc id="1337553" url="https://pl.wikipedia.org/wiki?curid=1337553" title="Císařov">
Císařov

Císařov – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 318 mieszkańców.

</doc>
<doc id="1337555" url="https://pl.wikipedia.org/wiki?curid=1337555" title="Aleksander IV">
Aleksander IV



</doc>
<doc id="1337557" url="https://pl.wikipedia.org/wiki?curid=1337557" title="Rafał Matusiak">
Rafał Matusiak

Rafał Matusiak (ur. 3 lipca 1980) – polski siatkarz, grający na pozycji przyjmującego.
Gra z powodzeniem w siatkówkę plażową. W 2010 roku w finale Mistrzostw Polski w Niechorzu został w parze z Tomaszem Sińczakiem srebrnymi medalistami. W sezonie 2012/2013 zdobył w Toruniu Puchar Polski w parze z Dominikiem Witczakiem.
Sukcesy klubowe.
I liga:

</doc>
<doc id="1337561" url="https://pl.wikipedia.org/wiki?curid=1337561" title="Gifhorn (stacja kolejowa)">
Gifhorn (stacja kolejowa)

Gifhorn – stacja kolejowa w Gifhorn, w kraju związkowym Dolna Saksonia, w Niemczech. Znajdują się tu 3 perony.

</doc>
<doc id="1337562" url="https://pl.wikipedia.org/wiki?curid=1337562" title="Strzał precyzyjny">
Strzał precyzyjny

Strzał precyzyjny (fr. "tir de précision") – w pétanque konkurencja polegająca na kolejnym wybijaniu określonych celów z czterech odległości (6, 7, 8 i 9 metrów) w pięciu różnych ustawieniach.
W petance wyróżnia się dwa podstawowe typy rzutów: puentowanie (fr. "point") i strzelanie (fr. "tir"). Konkurs strzału precyzyjnego pozwala ocenić umiejętności wybijającego (strzelca) i jego aktualną formę. W tej chwili nie istnieje podobny konkurs puentowania, który byłby rozgrywany na turniejach rangi mistrzowskiej (mistrzostwa świata, Europy czy kraju).
Strzał precyzyjny istnieje także w bocce i bulach lyońskich – obok strzału progresywnego (fr. "tir progressif").
W Polsce konkurs strzału precyzyjnego często jest mylnie nazywany "tirage" (fr. "losowanie"). Pomyłka wynika z podobieństwa między rzeczownikiem "tirage", a czasownikiem "tirer" (fr. "strzelać"; tu: "wybijać").
Zasady.
Poniżej przedstawiony jest regulamin obowiązujący dla turnieju mistrzostw świata w strzale precyzyjnym.
Teren do gry.
Boisko do rozegrania konkursu powinno spełniać warunki wymienione w regulaminie gry w pétanque i grę prowansalską. Na terenie znajduje się koło o średnicy 1 m, w którego środku umieszcza się kulę-cel a obok niej kule-przeszkody (nie dotyczy piątego ustawienia). W odległościach 6, 7, 8, i 9 metrów od brzegu okręgu znajdują się koła o średnicy 50 cm, w których stoi zawodnik podczas kolejnego wybijania celów.
Cele i przeszkody.
Są one umieszczone tak, jak pokazują schematy dla ustawień 1-5, wewnątrz koła o średnicy 1 m.
Obiekty znajdują się w odległości 10 cm, kiedy są dwa, oprócz figury 3., gdzie odległość między kulami wynosi 3 cm. Kule-cele zawsze są umieszczone na środku koła, co daje dystans odpowiednio 6,5 m, 7,5 m, 8,5 m i 9,5 m od pozycji wybijacza.
Świnka-cel jest usytuowana w odległości 20 cm od krawędzi okręgu, naprzeciw pozycji gracza. Znajduje się ona wtedy w odległościach 6,2 m, 7,2 m, 8,2 m i 9,2 m od zawodnika.
Reguły punktowania.
Ważność strzału.
Strzał oddany przez zawodnika jest ważny, kiedy rzucona przez niego kula po raz pierwszy styka się z podłożem (lub kulą-celem) wewnątrz koła metrowego. Jeżeli kula wybijacza upadnie przed lub za kołem, zawodnik otrzymuje 0 punktów za rzut.
Punkty.
Przy każdym ustawieniu zawodnik może uzyskać 20 pkt. Maksymalna liczba punktów do zdobycia podczas jednego meczu to 100.
1 punkt
1 punktu nie można uzyskać przy piątym ustawieniu.
3 punkty
5 punktów
Przebieg rozgrywki.
Każdy zawodnik podczas 1 meczu oddaje 20 strzałów kolejno od pierwszego do piątego ustawienia, terenie przeznaczonym do dwóch faz eliminacji (kwalifikacje i baraże). Pierwsza faza eliminacji wyłania 4 najlepsze rezultaty kwalifikujące do ćwierćfinału i 16 kolejnych rezultatów do rywalizacji w barażach. Faza druga eliminacji wyłania 4 najlepsze rezultaty do ćwierćfinału. Przyjęto czas między wyrzucaniem kul wybijacza – 30 sekund (podczas, gdy na wyrzucenie 1 kuli w rozgrywce petanki, zawodnik ma 1 minutę). Jeden sędzia posiada kartkę kontrolną z punktami, a reszta ekipy, do której należy gracz wybijający ustawia przeszkody i kule-cele. Począwszy od ćwierćfinału zawody odbywają się po dwóch graczy na dwóch równoległych terenach w tym samym czasie. Przeciwnicy oddają rzuty na przemian, jeden po drugim od figury 1 z 6 m., aż do ustawienia 5 z 9 m. Pary zawodników do ćwierćfinału kojarzy się w następujący sposób:
W półfinale 1. rezultat będzie skonfrontowany z 4. wynikiem, a 2. rezultat z 3. wynikiem ćwierćfinału.
W finale walczą dwaj zawodnicy w tym samym czasie. Rzuty rozpoczyna gracz z najlepszym wynikiem. W przypadku osiągnięcia jednakowych wyników w pierwszej fazie turnieju przez czterech najlepszych zawodników będzie brana pod uwagę liczba uderzeń za 5 punktów, a następnie liczba trafień za 3 pkt.
Jeżeli wśród 16 zawodników, którzy zakwalifikowali się do następnej fazy znajdą się rezultaty jednakowe, istnieje możliwość zwiększenia ilości graczy zakwalifikowanych, biorąc pod uwagę ich zsumowane punkty, identyczne dla kilku zawodników.
W drugiej fazie, 4 najlepszych zawodników będzie rywalizować w ten sam sposób jak 4 najlepszych fazy pierwszej.
Począwszy od ćwierćfinału fazy drugiej, konfrontując po dwóch zawodników, oddają oni jedną serię 5 strzałów, po jednym wybiciu dla każdej figury jedynie z dystansu 7 metrów. Zdobyć mogą maksymalnie 25 pkt. W przypadku jednakowej ilości punktów proceder jest powtarzany do uzyskania przeważającego rezultatu jednego z graczy.
Na każdym boisku niezbędny jest jeden sędzia, który zapisuje i ogłasza wyniki. Dodatkowo jeden sędzia lub przedstawiciel F.I.P.J.P., który kontroluje pozycję stóp zawodnika w kółku, z którego wybijający rzuca kule (uczestnik rozgrywki pétanque, nie może oderwać stopy od podłoża do momentu, w którym jego kula nie dotknie podłoża oraz jego stopy muszą znajdować się wewnątrz koła – nie może on nastąpić na obramowanie). Na dwa tereny potrzebny jest jeden sędzia bądź przedstawiciel. Dodatkowo niezbędna jeszcze jedna osoba na boisko, do zaznaczania punktów.
Osoby wymagane na jednym terenie:
Rejestracja zawodników.
W konkursie może brać udział tylko 1 reprezentant każdego państwa, z wyjątkiem obrońcy tytułu mistrza świata, który może przystępować do konkursu osobno.
Trofea.
Pierwsza czwórka otrzymuje medale (przyznawane są 2 brązowe medale), a zwycięzca turnieju dostaje koszulkę mistrza świata. Nagrody zostają wręczone przez przedstawicieli F.I.P.J.P. podczas dekoracji zawodników na podium. Podczas nagradzania zawodników wznoszone są flagi 4 najlepszych państw i odgrywany jest hymn zwycięskiego kraju.
Sytuacje wyjątkowe.
Jeżeli występuje incydent podczas turnieju – (brak prądu, burza, zamieszki itp.) nie wpływający bezpośrednio na zawodnika, konkurs jest przerwany. Musi on być wznowiony tak szybko, jak jest to możliwe, z tymi samymi zawodnikami rozpoczynającymi pojedynek od pierwszego ustawienia.
Spóźnienie.
Po pierwszym wezwaniu zawodnik ma 5 minut, by pojawić się na swoim boisku. W przypadku nieobecności gracz jest wzywany po raz drugi, ale zaczyna mecz z karą 5 punktów. Jeżeli zawodnik nie pojawi się w ciągu 5 minut po drugim wezwaniu, zostaje zdyskwalifikowany.
Rekordy.
Świata.
Historia rekordów.
Juniorów
Kobiet
Wszystkich kategorii
Polski.
Do roku 2012
Od roku 2012
Na podstawie zmiany Regulaminu Zawodów w Strzale Precyzyjnym notuje się rekordy uzyskiwane we wszystkich zawodach strzału precyzyjnego organizowanych pod patronatem Polskiej Federacji Petanque Ujednoliciło to relację między „oficjalnym” a „nieoficjalnym” rekordem polski.
Historia rekordów.
Tabele zawierają wyniki uzyskane na mistrzostwach świata, Europy oraz turniejach strzału precyzyjnego rozgrywanych w Polsce pod patronatem PFP od 2012 roku.
Juniorów
Kobiet
Wszystkich kategorii
Turnieje.
Od roku 2000 na mistrzostwach świata w pétanque rozgrywa się osobną konkurencję strzału precyzyjnego, za którą przyznawane są medale (złoty, srebrny i 2 brązowe).
Na corocznym francuskim turnieju Mondial de Millau rozgrywane są zawody w strzale precyzyjnym, a także w "tir rapide en double" (patrz: sekcja Strzał progresywny).
Jedyny medal zdobyty przez reprezentację Polski na mistrzostwach świata i Europy w pétanque to brąz Jędrzeja Śliża za konkurs strzału precyzyjnego wywalczony na mistrzostwach świata juniorów w 2003 w Brnie.
Do roku 2008 w Polsce rozegrane zostały 2 turnieje strzału precyzyjnego.
Pierwszy odbył się 18 czerwca 2006 w Łodzi. W finale konkursu Andrzej Śliż pokonał swojego syna Jędrzeja, wcześniej ustanawiając nieoficjalny rekord Polski ("39 pkt.")
Drugi turniej został rozegrany 2 i 3 czerwca 2007 w Żywcu. W półfinale padł nieoficjalny rekord Polski – "41 pkt." Jędrzeja Śliża, który wygrał cały turniej, pokonując w finale Dominika Pilarskiego.
Od roku 2008 w ramach mistrzostw Polski rozgrywany jest turniej strzału precyzyjnego w kategorii seniorów, juniorów i kobiet. Od roku 2010 w kategorii młodzieży, a od 2012 w kategorii weteranów. Ich zwycięzcy noszą tytuł mistrzów Polski.
Mistrzostwa Polski.
27 września 2008 w Radwanicach odbyły się pierwsze mistrzostwa Polski w strzale precyzyjnym. Pierwotnie miał je zorganizować klub Petanka Wrocław, ale Petanka zorganizowała turniej wspólnie z EKS'em. Wzięło w nim udział zaledwie 27 uczestników.
W kategorii seniorów pierwsze 2 miejsca zdobyli radwaniczanie – mistrzostwo wywalczył Tomasz Lipczyński, a wicemistrzostwo Dominik Pilarski. W meczu o 3. miejsce Jędrzej Śliż wyrównał nieoficjalny rekord Polski ("41 pkt.") i pokonał swojego ojca Andrzeja.
Najlepsza kobieta – Katarzyna Bąbik uzyskała wynik "29 pkt."
Mistrzostwo w kategorii juniorów otrzymała Anna Bednarek z „Sokoła” Wrocław. Była jedyną juniorką uczestniczącą w turnieju (podobne sytuacje są rzadkością na turniejach pétanque).
Inne dyscypliny.
"Tir de précision" występuje nie tylko w pétanque. Pojawia się on także w bocce i bulach lyońskich, jako metoda sprawdzenia umiejętności wybijacza.
Bocce.
W bocce konkurs strzału precyzyjnego ma inną formę niż w petance.
Cele i przeszkody umieszczone są w 6 prostokątach, do których podbiegają zawodnicy, a następnie wykonują rzut.
Maksymalna liczba punktów do zdobycia to 37.
Konkurencja strzału precyzyjnego jest obecna na mistrzostwach świata w bocce.
Bule lyońskie.
W tej dyscyplinie występują 3 wariacje konkursu wybijania:
Strzał precyzyjny.
Konkursy strzału precyzyjnego w Boule Lyonnaise są rozgrywane na 11 polach, które są oddalone od linii o 12,5 do 17,5 m (kobiety i juniorzy poniżej 14. roku życia grają na boiskach oddalonych o 12,5 do 16 m). Na tych 11 boiskach umieszczone są kule i świnki ustawione w różnych figurach. Oprócz kul-celów istnieją także kule-przeszkody, które nie mogą być poruszone podczas wybijania.
Strzał progresywny.
Strzał progresywny to dyscyplina strzelecka, której rozgrywka trwa 5 minut. Za każdym razem strzela się do sześciu kul z odległości od 13,05 do 17,05 metrów. Po sześciu rzutach wybijacz szybko biegnie na przeciwległą stronę boiska i oddaje strzały do kolejnych sześciu kul. Zawodnik strzela do momentu, w którym mija czas rozgrywki. Kobiety i juniorzy (osoby poniżej 14. roku życia) uderzają tylko w trzy kule z odległości od 13,05 do 14,65 m.
"Tir rapide en double" jest zespołową odmianą strzału progresywnego.
Rekordy.
Strzał precyzyjny
Najlepszy rezultat w kategorii mężczyzn ustanowił 2 grudnia 2006 w Saint-Vulbas Francuz Yann Devise. Zdobył 38 pkt. Wynik ten powtórzył Olivier Cincotti (Francja) 10 marca 2007 w Dives-sur-Mer.
Rekord w kategorii kobiet – 35 pkt. należy do Francuzki Sonii Bruniaux. Ustanowiła go 3 października 2004 w Lyonie.
Najlepszy wynik juniorów to 34 pkt. Francuza Florian'a Dupraza z 15 lutego 2003 w Aix-les-Bains. Rezultat ten został wyrównany przez jego rodaka, Pierre’a Pontonniera (22 marca 2008 – Saint-Maurice-l’Exil) i Włocha Luigi Grattapaglia (22 czerwca 2008 – Eybens).
Strzał progresywny
Rekord świata uzyskał 18 października 2003 w Eybens Francuz Sébastien Grail. W ciągu 5 minut wybił 51 kul, ani razu się nie myląc. Ten sam rezultat udało mu się powtórzyć 20 listopada 2004 w Aix-les-Bains.
Wśród kobiet najlepszy rezultat, 42/45, uzyskała Włoszka Ilenia Pasin 19 maja 2002 w Annone Veneto. Ten sam wynik powtórzyła 20 lipca 2005 w niemieckim Duisburgu.
Najlepszy wynik juniorów to 46/49 Francuza Yohanna Villarda z 23 lutego 2002 w Aix-les-Bains. 23 listopada 2004 w Viña del Mar Włoch Alessandro Longo uzyskał 46/48. Następnie, 19 listopada 2005 w Romans, Fabien Durand zdobył 46/49.
Tir rapide en double
Rekord świata w "tir rapide en double" – 58 kul na 59 strzałów uzyskała para francuska Fabien Amar i Frédéric Poyet 3 marca 2007 w Lyonie. Następnie, 2 lutego 2008 w Banchette Włosi Mauro Bunino i Michele Giordanino zdobyli 58/60. Taki sam wynik uzyskali ich rodacy Massimo Griva i Marco Ziraldo 16 lutego 2008 w San Damiano d’Asti.
Najlepszy rezultat w kategorii kobiet uzyskały 15 września 2007 w Chivasso Włoszki Ilenia Pasin i Chiara Soligon. W ciągu 5 minut oddały 54 strzały i poruszyły 48 bul.
Rekord juniorów to 56/59 Włochów: Emanuele Ferrero i Daniele Grosso z 14 września 2006 – Biella.

</doc>
<doc id="1337563" url="https://pl.wikipedia.org/wiki?curid=1337563" title="Stuart Bunce">
Stuart Bunce

Stuart Bunce (ur. 21 października 1971 w Londynie) – angielski aktor teatralny, filmowy i telewizyjny.
Dorastał w Beckenham, w Kent. Uczęszczał do Guildhall School of Music and Drama w Londynie. Występował na scenie, m.in. w szekspirowskiej sztuce "Król Lear" jako Burgundy z Royal Shakespeare Company oraz "Romeo i Julia" w roli Romea na scenie Lyric Hammersmith. Po gościnnym udziale w jednym z odcinków serialu BBC "Between the Lines" (1993), pojawił się jako niewidomy żołnierz w telewizyjnym dramacie fantasy HBO "Fatherland" (1994) u boku Rutgera Hauera i Mirandy Richardson. W filmie biblijnym "Opowieść o Zbawicielu" ("The Visual Bible: The Gospel of John", 2003) zagrał Jana, najmłodszego z dwunastu apostołów.

</doc>
<doc id="1337572" url="https://pl.wikipedia.org/wiki?curid=1337572" title="Unia Chrześcijańskich Demokratów i Demokratów Centrum">
Unia Chrześcijańskich Demokratów i Demokratów Centrum



</doc>
<doc id="1337573" url="https://pl.wikipedia.org/wiki?curid=1337573" title="Cantù-Cermenate">
Cantù-Cermenate

Cantù (wł: "Stazione di Cantù-Cermenate") – stacja kolejowa w Cantù, w regionie Lombardia, we Włoszech. Znajdują się tu 2 perony.

</doc>
<doc id="1337575" url="https://pl.wikipedia.org/wiki?curid=1337575" title="Karo (pétanque)">
Karo (pétanque)

Karo (fr. "carreau" - kwadracik, poduszka, czworokąt) – w grach rozgrywanych za pomocą buli, przy wybijaniu efekt zamiany kuli wybijanej na kulę wybijającą. Za karo uznaje się wymianę kul w obrębie koła o promieniu 50 cm. W konkursie strzału precyzyjnego karo punktowane jest pięcioma punktami. Wybicie z efektem zamiany kuli jest jednym z najtrudniejszych do wykonania rzutów; jest ono także niezwykle pomocne w osiągnięciu celu zdobycia punktu.
Fizyka.
Efekt zamiany kul możliwy jest dzięki temu, że wykonane są one ze stali - materiału sprężystego. Przy uderzeniu jednej buli o drugą następuje zderzenie sprężyste. Zachowana zostaje energia kinetyczna oraz pęd kuli.

</doc>
<doc id="1337576" url="https://pl.wikipedia.org/wiki?curid=1337576" title="Duel (artysta)">
Duel (artysta)

Duel, właściwie John Williams (ur. 1969 w Melbourne) – australijski artysta graffiti, twórca murali i b-boy.
Życiorys.
Urodził się w 1969 w Melbourne jako młodszy brat Donny Williams, późniejszej pisarki i rzeźbiarki, u której zdiagnozowano autyzm. Jego kariera jako grafficiarza zaczęła się w połowie lat 80. od malowania pociągów i murów w okolicy rodzinnego miasta.
W 1992 wystartował w konkursie National Aerosol Art Competition i zdobył nagrodę stanową stanu Wiktoria za namalowany, za zgodą władz, mural. Duel tworzył w tym okresie również "wall sculptures" (?), przeszedł do malowania przy pomocy szablonów oraz na płótnie. Dwa lata później wystąpił jako główny bohater w telewizyjnym filmie dokumentalnym "Sprayed Conflict" w reżyserii Roberta Mollera, opowiadającym o rozwoju sceny graffiti i break dance w Australii.

</doc>
<doc id="1337578" url="https://pl.wikipedia.org/wiki?curid=1337578" title="Apocalypse Please">
Apocalypse Please

Apocalypse Please – piosenka angielskiego zespołu rockowego Muse z ich trzeciego albumu, "Absolution". Koncertowa wersja utworu pochodząca z występu grupy na festiwalu Glastonbury została wydana jako piąty singel z tej płyty, 23 sierpnia 2004 roku. Podobnie jak „Stockholm Syndrome”, „Apocalypse Please” było dostępne tylko jako Download, jednak tym razem wszystkie zyski zostały przekazane na rzecz organizacji charytatywnej, Oxfam. Utwór zadebiutował na 10. miejscu listy UK Official Download Chart.
Każdy nabywca singla został automatycznie wytypowany do losowania, którego zwycięzca otrzymał setlistę z autografami członków Muse. Instrumentalną wersję piosenki można usłyszeć w zwiastunach do filmów – "Człowiek pies" i "30 dni mroku".

</doc>
<doc id="1337582" url="https://pl.wikipedia.org/wiki?curid=1337582" title="Citroën C4 WRC">
Citroën C4 WRC

Citroen C4 WRC – oficjalny samochód rajdowy teamu Citroen Total World Rajd Team. Produkowany na bazie kompaktowego Citroëna C4. W Rajdowych Mistrzostwach Świata zadebiutował z początkiem sezonu 2007, na Rajdzie Monte Carlo. 
Do roku 2008, Citroen wyprodukował dwie wersje tego samochodu:
Za kierownicą C4 WRC, Sébastien Loeb wywalczył czterokrotnie, w latach 2007, 2008, 2009 i 2010, tytuł Mistrza Świata. Natomiast Citroën WRT za sprawą Loeba i drugiego kierowcy Daniego Sordo, trzykrotnie triumfował w klasyfikacji konstruktorów Mistrzostw, w latach 2008, 2009 i 2010.
Sezon 2010 był ostatnim dla modelu C4 WRC, od następnego sezonu został on zastąpiony przez Citroëna DS3 WRC z turbodoładowanym silnikiem o pojemności 1,6 litra.
Ostatnim rajdem dla tego modelu w cyklu Rajdowych Mistrzostw Świata był Rajd Wielkiej Brytanii 2010, gdzie zwycięstwo odniósł za jego kierownicą Sébastien Loeb.
W latach startów modelu C4 WRC, czyli 2007–2010, Sébastien Loeb wygrał nim wszystkie rajdy Mistrzostw Świata odbywające się na nawierzchni asfaltowej.

</doc>
<doc id="1337583" url="https://pl.wikipedia.org/wiki?curid=1337583" title="Andrzej Bart">
Andrzej Bart

Andrzej Bart (ur. 3 września 1951 we Wrocławiu) – polski powieściopisarz, scenarzysta i reżyser.
Jest twórcą unikającym rozgłosu. Mawiano o nim, że to polski Thomas Pynchon, bo chce, aby mówiono o jego książkach i filmach, a jego samego pozostawiono w spokoju. Jego powieści były tłumaczone na francuski, niemiecki, hebrajski, czeski, węgierski, rosyjski i słoweński.
Powieści.
"Rien ne va plus".
Młodość poświęcił na pisanie powieści "Rien ne va plus". Ta opowieść o Polsce i Polakach widzianych oczyma cudzoziemca długo nie mogła się ukazać ze względów politycznych. Wydana w 1991 roku, natychmiast otrzymała Nagrodę Kościelskich i miała już w Polsce trzy wydania.
"Pociąg do podróży".
W "Pociągu do podróży" (1999) pisarz rusza śladami dwóch nieudaczników, Żyda i Niemca, którzy zostają cofnięci do roku 1900, aby zabić młodego Adolfa Hitlera. Ekscentryczna podróż to pretekst do przyjrzenia się niewinności Europy zanim doświadczyła dwóch wojen światowych.
"Piąty jeździec Apokalipsy".
Pod pseudonimem Paul Scarron Jr. napisał kryminał metafizyczny "Piąty jeździec Apokalipsy" (1999).
"Don Juan raz jeszcze".
W powieści "Don Juan raz jeszcze" (2006), stary Don Juan, pokutuje w klasztorze za grzechy młodości. Przymuszony, rusza po swoją ostatnią przygodę. Ma uwieść królową Kastylii Joannę, która przemierza Hiszpanię z trupem swojego męża. Książka została nominowana do Nagrody Literackiej Nike 2007 oraz do Nagrody Literackiej Gdynia 2007.
"Fabryka Muchołapek".
Najczęściej tłumaczoną powieścią Andrzeja Barta jest "Fabryka Muchołapek" (2008), zakwalifikowana do finału Nagrody Literackiej Nike 2009 oraz nominowana do Nagrody Literackiej Gdynia 2009. To opowieść o Chaimie Rumkowskim, przywódcy łódzkiego getta w czasie II wojny światowej.
"Rewers".
W "Rewersie" (2009) Andrzej Bart przywraca do życia jedną ze swoich postaci, która w powieści "Rien ne va plus" popełnia samobójstwo. Młoda dziewczyna postawiona w stalinowskiej Polsce w sytuacji bez wyjścia, tym razem stawia czoła złu i wygrywa.
"Bezdech".
Słynny polski reżyser od dwudziestu lat pracujący w Stanach Zjednoczonych ulega wypadkowi samochodowemu. Zawieszony między życiem a śmiercią wraca w malignie do kraju, aby zrobić to, na co jak sądzimy, zawsze będzie czas. Chce przeprosić, podziękować, ale też zemścić się.
"Dybuk mniemany".
Andrzeja Barta odwiedza niespodziewany gość. Oznajmia, że właśnie jego wybrał na powiernika historii swojego zycia. Pisarz, niechętny temu pomysłowi, szybko orientuje się, że tym razem to nie on będzie rozdawał karty. Prywatne zapiski autora przeplatają się z fascynującą opowieścią o przedwojennej Warszawie, niemieckiej okupacji i życiu w getcie.
"Śmierć głośna, śmierć cicha".
Za kilka miesięcy ulicą Piotrkowską przejedzie Adolf Hitler. Tymczasem inny niedoszły artysta morduje młode kobiety. Dla lepszego efektu w starannie wybranych miejscach podrzuca elegancko opakowane części ciała. W mieście działa już także niemiecka V kolumna. To ostatnie chwile Łodzi, w której, jak mawiał Izrael Joszua Singer, przeglądał się cały świat.
Filmy.
"Rewers".
W roku 2009 film "Rewers" do którego Andrzej Bart napisał scenariusz zdobył główną nagrodę Złote Lwy na Festiwalu Polskich Filmów Fabularnych w Gdyni, a następnie został polskim kandydatem do Nagrody Akademii Filmowej. Od tej pory "Rewers" otrzymał wiele nagród, m.in. nagrodę dla Nowego Reżysera na 36. Międzynarodowym Festiwalu Filmowym w Seattle (2010) oraz Nagrodę za Najlepszy Debiut na 32. Międzynarodowym Festiwalu Filmowym w Moskwie.
Filmy dokumentalne, filmy telewizyjne, słuchowiska, sztuki.
Bart nakręcił wiele filmów dokumentalnych, między innymi "Eva R." o córce pianisty Artura Rubinsteina, "Hiob", o malarzu Marku Rudnickim, "Marian Brandys", o pisarzu Marianie Brandysie. Jest autorem scenariusza i producentem filmu dokumentalnego "Radegast". Napisał także scenariusz, a następnie reżyserował słuchowisko radiowe i film telewizyjny "Boulevard Voltaire" nagrodzony na Festiwalu Dwa Teatry w Sopocie (2011) nagrodami za najlepszy tekst i reżyserię. Jest autorem scenariusza i reżyserem słuchowiska radiowego "Pan i Sługa", wystawionego przez Teatr Polskiego Radia 20 listopada 2011.
W roku 2012 napisał scenariusz i wyreżyserował słuchowisko radiowe "Bezdech", wystawione przez Teatr Polskiego Radia 6 maja, 2012, a rok później napisał i wyreżyserował "Bezdech" jako sztukę telewizyjną, nagrodzoną na Festiwalu Dwa Teatry w Sopocie (2013) czterema nagrodami za najlepszy tekst, najlepszą rolę męską, montaż i muzykę, a także dwoma wyróżnieniami aktorskimi. "Bezdech" otrzymał także nagrodę „Brązowego Rycerza” na XXIV Festiwalu Filmowym w Sewastopolu oraz nagrodę za najlepszy scenariusz i za najlepszą reżyserię. Odtwórca głównej roli Bogusław Linda otrzymał nagrodę za najlepszą pierwszoplanową rolę męską na II Brazil International Film Festival.
W roku 2015 napisał scenariusz i wyreżyserował słuchowisko radiowe "Owacja na stojąco" wystawione w Scenie Teatralnej Trójki, a także "Miejsce obok" wyemitowane 28 lutego 2015. Wydany został także zbiór pięciu sztuk Andrzeja Barta, "Sztuki i sztuczki" (Narodowe Centrum Kultury, 2015).
W roku 2016 Andrzej Bart wyreżyserował czytanie performatywne "Fabryki Muchołapek" wystawione w Jewish Community Center w Warszawie.

</doc>
<doc id="1337585" url="https://pl.wikipedia.org/wiki?curid=1337585" title="Faro (stacja kolejowa)">
Faro (stacja kolejowa)

Faro (port.: "Estação Ferroviária de Faro") – stacja kolejowa w Faro, w regionie Algarve, w Portugalii, na Linha do Algarve. Znajdują się tu 3 perony.
Charakterystyka.
Położenie.
Stacja znajduje się na Largo da Estação dos Caminhos de Ferro, w mieście Faro.
Infrastruktura.
Stacja posiada 6 torów pasażerskich, o długości od 242 do 403 m, perony mają długość od 175 do 488 m i wysokość 30-70 cm.

</doc>
<doc id="1337587" url="https://pl.wikipedia.org/wiki?curid=1337587" title="Artur Wellesley">
Artur Wellesley



</doc>
<doc id="1337589" url="https://pl.wikipedia.org/wiki?curid=1337589" title="Sound Picture Video">
Sound Picture Video



</doc>
<doc id="1337591" url="https://pl.wikipedia.org/wiki?curid=1337591" title="Complete Tapes 1974">
Complete Tapes 1974

Complete Tapes 1974 – dwupłytowy album polskiego zespołu rockowego SBB, zawierający niemal kompletny zapis dwóch koncertów, jakie odbyły się 18 i 19 kwietnia 1974 roku w warszawskim klubie "Stodoła" (cały koncert z 19 kwietnia, jako bonusy – utwory, które następnego dnia nie były przez zespół grane albo były, ale w innych wersjach). Część utworów nigdy nie była udostępniona na żadnym nośniku, inne natomiast, które stanowiły debiutancką płytę zespołu ("SBB"), ukazane są tutaj po raz pierwszy w pełnych wersjach. Reżyserem nagrań, dokonywanych dla Polskich Nagrań Muza był Ryszard Poznakowski. Dwupłytowy (2 CD) album wydany został w 2007 w formie digipacku przez Metal Mind Productions w limitowanym nakładzie.

</doc>
<doc id="1337593" url="https://pl.wikipedia.org/wiki?curid=1337593" title="Karolina Murat">
Karolina Murat



</doc>
<doc id="1337594" url="https://pl.wikipedia.org/wiki?curid=1337594" title="Patchway">
Patchway

Patchway – miasto i civil parish w Wielkiej Brytanii, w jednostce South Gloucestershire, w południowej części hrabstwa Gloucestershire. Podobnie jak sąsiednie Filton i Bradley Stoke pełni funkcję mieszkaniową i często jest traktowane jako przedmieścia Bristolu, od którego jest położone o ok. 10 km na północny zachód. W 2011 roku civil parish liczyła 10 511 mieszkańców. W obrębie miasta znajduje się centrum handlowe Cribbs Causeway, kompleks biurowy Aztec West - a na granicy z Filton - lotnisko Filton.

</doc>
<doc id="1337595" url="https://pl.wikipedia.org/wiki?curid=1337595" title="Józefina de Beauharnais">
Józefina de Beauharnais



</doc>
<doc id="1337596" url="https://pl.wikipedia.org/wiki?curid=1337596" title="Świnka (pétanque)">
Świnka (pétanque)

W petance.
Świnka (fr. "cochonet – prosiaczek") – mała drewniana lub plastikowa kulka o średnicy 30 mm (do roku 2008 włącznie średnica mieściła się w przedziale od 25 do 35), stanowiąca cel, w pobliże którego zawodnicy starają się umieścić swoje bule.
W konkurencji strzału precyzyjnego świnka stanowi przeszkodę w ustawieniu drugim i cel w ustawieniu piątym. Regulamin konkursu strzału precyzyjnego nie informuje w jakim rozmiarze powinna być świnka. Domyślnie jest to świnka o rozmiarze określonym w przepisach nadrzędnych tj. Regulaminie Gry. Świnka przeszkoda powinna być „w ciemnym kolorze” świnka cel „w jasnym kolorze” – nie są jednak podane przykłady, który kolor jest jasny, a który ciemny. Decyzja zatem pozostaje w gestii sędziego.
Tradycyjnym tworzywem do produkcji świnki było od zawsze drewno, a przez swoje właściwości najbardziej cenione było drewno bukszpanu.
Jednak rzekomo jedyny producent świnek do pétanque, które posiadają oficjalna akceptację Międzynarodowej Federacji Pétanque i Gry Prowansalskiej (FIPJP), firma MS Pétanque, stosuje wyłącznie tworzywo sztuczne.
W bocce.
Pallino nie ma określonych regulaminowo rozmiarów, ale jego standardowy rozmiar to 40 mm.
W bochas.
Podobnie jak pallino we włoskich bocce, tak bochín w argentyńskich bochas ma rozmiar określony przez niepisaną tradycję – jest on identyczny jak w bocce i wynosi 40 mm.
W innych grach.
W grze tejo (odmianie argentyńskiej i peruwiańskiej) bochín występuje w formie krążka o średnicy 40 mm. W odmianie kolumbijskiej, ze względu na jej specyfikę, nie ma bochín, gdyż nie ma potrzeby stosowania jego odpowiednika. Zastępuje go mała, trójkątna, papierowa saszetka z prochem dymnym umocowana na małej metalowej obręczy wklejonej w glinę.

</doc>
<doc id="1337598" url="https://pl.wikipedia.org/wiki?curid=1337598" title="Aken (Elbe)">
Aken (Elbe)

Aken (Elbe) – miasto w Niemczech, w kraju związkowym Saksonia-Anhalt, w powiecie Anhalt-Bitterfeld.
Geografia.
Miasto położone jest na lewym brzegu Łaby, ok. 8 km na zachód od Dessau-Roßlau.

</doc>
<doc id="1337602" url="https://pl.wikipedia.org/wiki?curid=1337602" title="Bottrop Hauptbahnhof">
Bottrop Hauptbahnhof

Bottrop Hauptbahnhof – stacja kolejowa w Bottrop, w kraju związkowym Nadrenia Północna-Westfalia, w Niemczech. Według klasyfikacji Deutsche Bahn posiada 4 kategorię. Znajdują się tu 2 perony.

</doc>
<doc id="1337606" url="https://pl.wikipedia.org/wiki?curid=1337606" title="Scoria">
Scoria

Scoria – skorupa na powierzchni lawy cechująca się dużą porowatością dającą w efekcie gąbczastą strukturę. Przeważnie związana jest z lawami o składzie bazaltu.
Terminem scoria określa się także lapille zbudowane z bardzo porowatej, gąbczastej lawy bazaltowej.

</doc>
<doc id="1337609" url="https://pl.wikipedia.org/wiki?curid=1337609" title="Tapetum lucidum">
Tapetum lucidum



</doc>
<doc id="1337614" url="https://pl.wikipedia.org/wiki?curid=1337614" title="Wayne Newton">
Wayne Newton

Carson Wayne Newton (ur. 3 kwietnia 1942 w Norfolk w stanie Wirginia) – amerykański piosenkarz i aktor, znany także pod pseudonimem Mr. Las Vegas.
Życiorys.
W ciągu 40 lat dał ponad 30 000 koncertów w Las Vegas. Jego największy przebój to „Danke Schoen”. Był przyjacielem Elvisa Presleya i bardzo często śpiewa jego przeboje. Wystąpił w filmie dokumentalnym o Elvisie "Zabójcza blondynka" oraz w amerykańskiej edycji "Tańca z gwiazdami". Ma pochodzenie indiańskie (Powatan/Czirokez) oraz irlandzkie i niemieckie.

</doc>
<doc id="1337615" url="https://pl.wikipedia.org/wiki?curid=1337615" title="Wayne newton">
Wayne newton



</doc>
<doc id="1337617" url="https://pl.wikipedia.org/wiki?curid=1337617" title="Wołowy Garb">
Wołowy Garb

Wołowy Garb (inne nazwy: Wołowe, Kijowiec)( 1248 m) – szczyt w Bieszczadach Zachodnich, w grupie Tarnicy.
Jest to niewybitna kulminacja bocznego grzbietu odbiegającego od Halicza na wschód. Płaska kopa Wołowego, błędnie nazywana Małym Haliczem, oddzielona jest od Halicza niewielką przełęczą Sidło.Partie szczytowe pokryte są połoniną. Nie prowadzą tędy szlaki turystyczne, jednak szczyt jest dobrze widoczny z Halicza czy Rozsypańca.
Tradycyjna nazwa jest związana z intensywnym wypasem bydła prowadzonym tu do 1945 przez mieszkańców Tarnawy, Bukowca i Wołosatego. Przez turystów ze względu na kształt góra nazywana trumną.

</doc>
<doc id="1337619" url="https://pl.wikipedia.org/wiki?curid=1337619" title="Mistrzostwa świata w pétanque">
Mistrzostwa świata w pétanque

Mistrzostwa świata w pétanque organizowane są od roku 1959. Od 1987 r. odbywają się mistrzostwa świata juniorów, a od 1988 mistrzostwa świata kobiet. Mistrzostwa świata seniorów, kobiet i juniorów odbywają się co 2 lata.
Mistrzostwa świata seniorów.
Mistrzostwa świata seniorów po raz pierwszy odbyły się w roku 1959 w Spa (Belgia). Do 2008 organizowane były co roku, jednak nie rozegrano ich w latach: 1960, 1962, 1967, 1968, 1969 i 1970. Światowa federacja petanque uznała jednak, żeby rozgrywać Mistrzostwa Świata na przemiennie z Mistrzostwami Kontynentalnymi ze względu na zwiększającą się ilość chętnych w głównej imprezie. Mistrzostwa Europy oraz inne Mistrzostwa Kontynentalne są eliminacją do Mistrzostw Świata w następnym sezonie.
Strzał precyzyjny.
Konkurs strzału precyzyjnego na mistrzostwach świata został po raz pierwszy wprowadzony w 2000 roku. W konkurencji tej może brać udział tylko 1 reprezentant każdego kraju (z wyjątkiem zdobywcy tytułu mistrza świata).
Mistrzostwa świata kobiet.
Rozegrano je po raz pierwszy w 1988 w Palma de Mallorca (Hiszpania). Rozgrywane są co 2 lata, na przemian z Mistrzostwami Europy kobiet.
Mistrzostwa świata juniorów.
Po raz pierwszy odbyły się w 1987 r, w Hasselt (Belgia). Rozgrywane są co 2 lata, na przemian z Mistrzostwami Europy juniorów.
Strzał precyzyjny.
W 2003 r. w Brnie Jędrzej Śliż zdobył dla Polski brązowy medal za konkurs strzału precyzyjnego. Jest to jedyny medal zdobyty przez reprezentanta Polski na mistrzostwach świata (i Europy) w historii polskiej petanki.

</doc>
<doc id="1337620" url="https://pl.wikipedia.org/wiki?curid=1337620" title="Ludwik XIX">
Ludwik XIX



</doc>
<doc id="1337621" url="https://pl.wikipedia.org/wiki?curid=1337621" title="Zörbig">
Zörbig

Zörbig – miasto w Niemczech, w kraju związkowym Saksonia-Anhalt, w powiecie Anhalt-Bitterfeld.
1 marca 2009 do miasta wcielono gminę Schortewitz.
Geografia.
Miasto położone jest ok. 20 km na północny wschód od Halle (Saale). Przez miasto przebiega droga krajowa B183.

</doc>
<doc id="1337622" url="https://pl.wikipedia.org/wiki?curid=1337622" title="SBB (album)">
SBB (album)

SBB (czasem jako "SBB 1") – debiutancka płyta zespołu SBB wydana w 1974 roku. Składają się na nią utwory zarejestrowane podczas koncertów w warszawskim klubie "Stodoła" 18 i 19 kwietnia 1974 r. Album trafił na półki sklepowe późnym latem tego samego roku, a jego nakład został szybko wyprzedany. Debiut zespołu okazał się więc wielkim sukcesem komercyjnym, a dzisiaj uważany jest za jedno z największych osiągnięć grupy.
W 1997 roku wytwórnia Muza wznowiła album z dwoma utworami bonusowymi jako "SBB 1", zaś 7 lat później w ramach boxu "Anthology 1974-2004", wydanego przez wytwórnię Metal Mind Productions, album ukazał się wzbogacony o 3 inne bonusy.
Lista utworów.
Wydanie z 2004.
Niemal kompletny zapis koncertów doczekał się wydania w 2007 roku na podwójnym wydawnictwie Complete Tapes 1974.

</doc>
<doc id="1337623" url="https://pl.wikipedia.org/wiki?curid=1337623" title="Teofil Ney">
Teofil Ney

Teofil Michał Ney (ur. 22 kwietnia 1893 w Siedliszowicach, zm. 1940 w Charkowie) – major żandarmerii Wojska Polskiego, ofiara zbrodni katyńskiej.
Życiorys.
Urodził się w rodzinie Jana i Julianny z Górskich. Młodość spędził w Siedliszowicach, gdzie ukończył szkołę powszechną. W dniach 27-28 września 1912 złożył egzamin dojrzałości w c. k. I Gimnazjum w Tarnowie, a następnie rozpoczął studia na Wydziale Prawa Uniwersytetu Jagiellońskiego w Krakowie.
Od 1912 działał w Związku Strzeleckim, w którym pełnił funkcje sekretarza i instruktora miejscowego plutonu. W sierpniu 1914 rozpoczął służbę w Legionach Polskich. W listopadzie tego roku został ranny. Do stycznia 1915 przebywał w szpitalu. W marcu 1915, w stopniu wachmistrza, przeniesiony został do żandarmerii i przydzielony do ekspozytury etapowej żandarmerii I Brygady Legionów w Kątach, której komendantem był wachmistrz Felicjan Plato Bałaban. Ekspozytura podlegała komendantowi Etapu I Brygady i działała do dnia 1 lipca niezależnie od oddziału żandarmerii polowej przy Komendzie I Brygady, Jana Jura-Gorzechowskiego. 17 lipca 1915 został wyznaczony na komendanta posterunku żandarmerii przy Komendzie Etapu i Stacji Zbornej I Brygady w Sandomierzu. Po likwidacji posterunku (20 listopada 1915) pełnił służbę w Żandarmerii Polowej przy Komendzie I Brygady. 1 kwietnia 1917 rozpoczął miesięczne szkolenie na Wyższym Kursie Szkoły Żandarmerii w Warszawie. Był to kurs dla starszych podoficerów przewidzianych do objęcia stanowisk oficerskich. Po kryzysie przysięgowym wstąpił do Polskiej Siły Zbrojnej. Był dowódcą posterunku żandarmerii przy 6 pułku piechoty Legionów w Twierdzy Dęblin. 9 listopada 1918 w Warszawie dowodził patrolem złożonym z sześciu ochotników, który zajął Główną Stację Telefoniczną przy ulicy Zielonej i Belweder, a rano następnego dnia koszary przy ulicy Huzarskiej, za Parkiem Łazienkowskim.
10 listopada 1918 z rozkazu rotmistrza Norberta Okołowicza zorganizował ekspozyturę żandarmerii w Warszawie. Początkowo przydzielono mu 50 żandarmów, a następnie kolejnych 50, jeden samochód i zaprzęg parokonny oraz dwa rowery. Na stanowisku dowódcy ekspozytury posiadał uprawnienia dyscyplinarne dowódcy kompanii i był odpowiedzialny za utrzymanie porządku i dyscypliny w mieście, rozbrajanie ludności cywilnej, poszukiwanie przestępców politycznych oraz ochronę magazynów i składów wojskowych, a także szkolenie podwładnych i żandarmów z ekspozytur powiatowych na terenie Okręgu Generalnego „Warszawa”. Powierzone mu zadanie realizował za pomocą systemu patroli uprawnionych do występowania zarówno wobec osób wojskowych, jak i cywilnych. Według stanu z 20 lutego 1919 podlegało mu 4 oficerów, 49 podoficerów, 20 szeregowców i 22 „przydzielonych”. Wymienieni żołnierze pełnili służbę w sześciu posterunkach zlokalizowanych na terenie warszawskiego Rejonu Umocnionego w: Twierdzy Zegrze, Jabłonnie, forcie Dębe, Serocku, Nieporęcie i Twierdzy Modlin. W kwietniu tego roku skierowany został do Wołkowyska z zadaniem zorganizowania żandarmerii etapowej. Następnie kieruje Ekspozyturą Żandarmerii Polowej w Mińsku. Tam likwiduje dużą centralę szpiegowską i sowiecki oddział partyzancki. Od 11 sierpnia 1920, służył w oddziale żandarmerii polowej Okręgu Etapowego 1 Armii dowodzonym przez rotmistrza Bronisława Batscha. 25 sierpnia tego roku objął dowództwo 17 szwadronu żandarmerii w 2 Armii, którym obsadził rejon Ostrołęka-Łomża-Zambrów.
W końcu 1921 przeniesiony został na stanowisko dowódcy batalionu celnego w m. Druja, na którym awansował do stopnia rotmistrza. W następnym roku pełnił służbę w Komendzie Głównej Batalionów Celnych, a w 1924 w 9 dywizjonie żandarmerii w Brześciu. 13 września 1925 roku otrzymał przeniesienie do 3 dywizjonu żandarmerii w Grodnie.
12 kwietnia 1927 awansowany został na majora i przeniesiony do 6 dywizjonu żandarmerii we Lwowie na stanowisko zastępcy dowódcy. Od września tego roku pełnił obowiązki dowódcy dywizjonu. W styczniu 1931 został zatwierdzony na stanowisku dowódcy 6 dywizjonu żandarmerii. Na początku 1933 przeniesiony został do Powiatowej Komendy Uzupełnień Lwów Miasto w celu odbycia praktyki poborowej. 15 lipca 1933 został przeniesiony do Powiatowej Komendy Uzupełnień Lwów Powiat na stanowisko komendanta. W 1934 otrzymał ostatnie przeniesienie służbowe do Komendy Placu Grudziądz na stanowisko komendanta. Na tym stanowisku pozostał do II wojny światowej. 
W czasie kampanii wrześniowej został ewakuowany na wschód i tam po agresji ZSRR na Polskę dostał do niewoli sowieckiej. Po raz ostatni był widziany 14 września 1939 w Kamieniu Koszyrskim przez siostrzeńca Jerzego Kluza. Był więźniem obozu w Starobielsku. Figuruje na Liście Starobielskiej pod poz. 2392. Wiosną 1940 zamordowany przez NKWD w Charkowie i pogrzebany potajemnie w zbiorowej mogile w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
5 października 2007 Minister Obrony Narodowej awansował go pośmiertnie do stopnia podpułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
W 2009, w ramach projektu parafiady „Dęby Pamięci”, przy Gimnazjum im. Jana Pawła II w Sztumie został posadzony dąb upamiętniający męczeńską śmierć z rąk Sowietów.
Żonaty dwukrotnie. Z drugą żoną Teresą (zm. 1975) miał dwoje dzieci: córkę Eweline i syna Mariana. Z pierwszego małżeństwa: syn Jerzy i córka Wanda. 

</doc>
<doc id="1337626" url="https://pl.wikipedia.org/wiki?curid=1337626" title="Gardelegen (stacja kolejowa)">
Gardelegen (stacja kolejowa)

Gardelegen – stacja kolejowa w Gardelegen, w kraju związkowym Saksonia-Anhalt, w Niemczech. Znajdują się tu 2 perony.

</doc>
<doc id="1337628" url="https://pl.wikipedia.org/wiki?curid=1337628" title="Sam Hocevar">
Sam Hocevar

Samuel „Sam” Hocevar (ur. 5 sierpnia 1978 w Forbach) – francuski programista. W okresie od 17 kwietnia 2007 do 16 kwietnia 2008 Lider Projektu Debian. Na tym stanowisku zastąpił go Steve McIntyre.
Życiorys.
W 2002 roku ukończył École Centrale Paris, zdobywając dyplom inżyniera systemów elektromechanicznych, mechatroniki stosowanej oraz zarządzania projektami. W 2003 roku rozpoczął przewód doktorski na École Nationale Supérieure des Télécommunications de Paris.
Był jednym z założycieli i członkiem zarządu stowarzyszenia Wikimedia France.
17 kwietnia 2007 roku został wybrany na stanowisko Lidera Projektu Debian. Pokonał wtedy ośmioma głosami Steve’a McIntyre. Stanowisko to obejmował do 16 kwietnia 2008 roku, kiedy zastąpił go właśnie Steve McIntyre.
Osiągnięcia.
Hocevar znany jest ze swojego wkładu w projekt VideoLAN. Rozwijał w nim praktycznie wszystkie programy, szczególnie odtwarzacz VLC. Jest autorem takich programów jak zzuf czy libcaca. Twierdzi, że w 2005 napisał PWNtcha – dekoder Captcha. Jest także autorem niezwykle liberalnej licencji WTFPL.

</doc>
<doc id="1337630" url="https://pl.wikipedia.org/wiki?curid=1337630" title="A-wing">
A-wing

A-wing – fikcyjny myśliwiec z uniwersum Gwiezdnych wojen, pojawia się w "" (VI cz. sagi); rebeliancki myśliwiec z okresu "Bitwy O Drugą Gwiazdę Śmierci pod Endorem".
Został zaprojektowany dlatego, że w czasie Bitwy O Yavin zabrakło myśliwców szybkich i zwrotnych, osiągających prędkość Imperialnych Maszyn – TIE Interceptor i TIE Fighter. Rebelianci zorganizowali produkcję A-winga inaczej niż innych maszyn Rebelii. Produkowano go w warsztatach rozrzuconych po całej Galaktyce, nie zaś w fabrykach jak X-Wingi. A-wing świetnie radziły sobie z imperialnymi myśliwcami. Prędkość A-winga w atmosferze wynosiła 1300km/h.
A-wingi pojawiają się też w grach komputerowych, najczęściej są to symulatory kosmiczne, np.: X-Wing, TIE Fighter i Rogue Sqadron.

</doc>
<doc id="1337631" url="https://pl.wikipedia.org/wiki?curid=1337631" title="Georgetown (Kajmany)">
Georgetown (Kajmany)



</doc>
<doc id="1337633" url="https://pl.wikipedia.org/wiki?curid=1337633" title="Trójprzymierze (ujednoznacznienie)">
Trójprzymierze (ujednoznacznienie)



</doc>
<doc id="1337634" url="https://pl.wikipedia.org/wiki?curid=1337634" title="Miloš Pavlović (kierowca)">
Miloš Pavlović (kierowca)

Miloš Pavlović (ur. 8 października 1982 w Belgradzie) – serbski (wcześniej serbsko-czarnogórski) kierowca wyścigowy. Aktualnie zamieszkuje we Włoszech- w Desenzano del Garda.
Kariera.
Miloš rozpoczął karierę wyścigową od kartingu, w którym brał udział od 1991 roku. Zaledwie rok później był już podwójnym kartingowym mistrzem Jugosławii w kartingu. Żeby testować i awansować do wyższych serii wyścigowych, wyjechał w 1993 roku do Włoch, gdzie (obok Niemiec) sport kartingowy jest rozwinięty najlepiej na świecie. Sukcesy nadciągnęły bardzo szybko. Już w pierwszym sezonie startów we Włoszech zdołał zostać regionalnym mistrzem tego kraju, zostając przy tym wicemistrzem włoskiej serii zimowej (Winter Cup).
W 1994 roku został kartingowym wicemistrzem Europy w Portugalii (na torze w Bradze). Osiągnął to, startując z pole position i uzyskując rekord toru. Wygrał wszystkie 3 sesje kwalifikacyjne i półfinał. W tym samym sezonie wystartował w Mistrzostwach Świata w kartingu - rozgrywanych w Ugento (Włochy), kończąc zawody na trzeciej pozycji.
Po tych osiągnięciach najbardziej prestiżowy magazyn o kartingu na świecie – "Vroom"- poświęcił sporo miejsca na wywiady i artykuły o młodym Serbie. Miloš szybko zdobył międzynarodową sławę - m.in. za sprawą wygrania w 1996 roku jednych z najbardziej prestiżowych zawodów kartingowych świata – "Ayrton Senna Trophy"(dedykowanych zmarłemu w 1994 roku jednemu z najwybitniejszych kierowców Formuły 1- Ayrtonowi Sennie). Serb startował w tych zawodach z piątej pozycji, ale szybko przesunął się na drugą pozycję. Pod koniec wyścigu zaatakował zdecydowanie najszybszego do tej pory Giorgio Pantano (były kierowca zespołu Jordan w Formule 1). Wygrał rozgrywany w Japonii wyścig, utrzymując za swoimi plecami takie przyszłe sławy F1 jak Giorgio Pantano (P2) czy Jenson Button (P3).
W 1997 roku testował bolidy rozmaitych serii i zespołów. Ukończył "Jim Russell Racing Drivers School" (szkołę kierowców wyścigowych Jima Russella Formuły Vauxhall w Anglii), wygrywając wyścig na Donington Park. W latach 1998 i 1999 startował w zawodach Formuły Vauxhall. Mimo problemów z budżetem, wziął udział w 12 z 16 wyścigów w 1998 roku i zajął ostatecznie 10 pozycję w klasyfikacji generalnej, uzyskując najlepsze wyniki między 4. a 8. miejscem w wyścigu. W 1999 roku pozostał w tej serii, zdobywając 2 pole position, 2 zwycięstwa i 3 razy stając na podium. Był czwarty w klasyfikacji kierowców.
Od 2000 roku startował w Formule 3 (w jej brytyjskiej odmianie). Cały sezon startował w debiutującym w tej serii teamie, używając przy tym zupełnie nowych silników Opel-Speiss. Mimo to zgromadził 41 punktów i był 11 w końcowej klasyfikacji sezonu.
W 2002 roku przeszedł do włoskiej Formuły 3. Otrzymał tam szansę jeżdżenia w doświadczonej drużynie Target Racing, co rzutowało na wyniki Serba – Miloš wygrał mistrzostwa, zdobywając 5 razy pole position, 5 razy wygrywając i trzykrotnie będąc na drugiej pozycji na mecie.
Dzięki tym sukcesom otrzymał od FIA (Międzynarodowa Federacja Samochodowa) superlicencję, która pozwalała mu na jeżdżenie w Formule 1.
W 2003 roku Serb miał startować w międzynarodowej Formule 3000 (dawna „Formuła 2” – przedsionek F1 – teraz jest to seria GP2). Nie uzbierał na czas wymaganego budżetu i musiał zadowolić się startami w nowo powstałej serii "World Series Light" by Nissan. Ukończył w niej sezon na trzeciej pozycji, do samego końca walcząc o tytuł mistrzowski.
W 2004 roku wygrał “World Series Light Championship” by Nissan.
W latach 2005–2007 roku Serb startował w prestiżowej serii Formule Renault 3.5. W roku 2005 miał okazję jeździć w tej serii razem z Robertem Kubicą. Kubica zdobył w tym sezonie tytuł mistrzowski, natomiast Miloš rzadko kończył zawody w pierwszej piątce. W następnym roku było już dużo lepiej. Wygrał swój pierwszy wyścig i na koniec sezonu 2007 został sklasyfikowany na 3. miejscu.
W 2008 roku startował w serii GP2 – zarówno w serii zimowej (w Azjatyckiej serii GP2, gdzie z 6 punktami na koncie był na 16 w klasyfikacji kierowców), jak i w głównej serii (32 w klasyfikacji generalnej).

</doc>
<doc id="1337635" url="https://pl.wikipedia.org/wiki?curid=1337635" title="Walentin Jotow">
Walentin Jotow

Walentin Jotow, bułg. Валентин Йотов (ur. 6 września 1988 w Plewen) – bułgarski szachista, arcymistrz od 2008 roku.
Kariera szachowa.
Kilka razy w swojej karierze reprezentował Bułgarię na mistrzostwach świata i Europy juniorów w różnych kategoriach wiekowych, najlepszy wynik osiągając w 2004 w Heraklionie, gdzie w kategorii do 16 lat podzielił VI m. W tym samym roku podzielił II m. (za Mariusem Manolache, wspólnie z m.in. Władimirem Łazariewem) w Padrón, natomiast w 2005 zwyciężył w Lienzu (wspólnie z Albertem Bokrosem i Władysławem Niewiedniczym) oraz w Vilagarcía de Arousa (wspólnie z Aryamem Abreu Delgado i Ciprianem-Costicą Nanu). W 2006 osiągnął jeden z największych sukcesów w swojej dotychczasowej karierze, zwyciężając w rozegranym w Swilengradzie finale indywidualnych mistrzostw Bułgarii (oraz zdobywając pierwszą normę na tytuł arcymistrza). Również w 2006 podzielił I m. w otwartych turniejach w Ferrol (wspólnie z m.in. Aleksą Strikoviciem, Julianem Radulskim i Ilmarsem Starostitsem) oraz w Cambados (wspólnie z Mariusem Manolache i Władimirem Dimitrowem). W 2007 ponownie podzielił I m. w Cambados (wspólnie z Krasimirem Rusiewem i Ilmarsem Starostitsem) oraz wypełnił kolejne dwie normy arcymistrzowskie, w Neuhausen i mistrzostwach Grenady. W 2008 osiągnął kolejny sukces, zwyciężając w rozegranych w Płowdiwie otwartych mistrzostwach Bułgarii, podzielił również I m. w Miluzie (wspólnie z Jeanem-Noelem Riffem i Matthieu Cornette). W 2009 podzielił I m. w Słonecznym Brzegu (wspólnie z Momcziłem Nikołowem i Gergelym Szabo). W 2010 zdobył brązowy medal mistrzostw Bułgarii.
Wielokrotnie reprezentował Bułgarię w turniejach drużynowych, m.in.: oraz .
Najwyższy ranking w dotychczasowej karierze osiągnął 1 lipca 2009, z wynikiem 2603 punktów zajmował wówczas 5. miejsce wśród bułgarskich szachistów.

</doc>
<doc id="1337636" url="https://pl.wikipedia.org/wiki?curid=1337636" title="Reichstadt">
Reichstadt



</doc>
<doc id="1337637" url="https://pl.wikipedia.org/wiki?curid=1337637" title="Walentin Iotow">
Walentin Iotow



</doc>
<doc id="1337639" url="https://pl.wikipedia.org/wiki?curid=1337639" title="The Ring 2">
The Ring 2

The Ring 2 – amerykański horror filmowy, sequel filmu "The Ring" z 2002 roku, którego światowa premiera miała miejsce 17 marca 2005 roku, a który na ekranach polskich kin pojawił się 1 kwietnia tego samego roku. Reżyserem filmu jest Hideo Nakata.
Treść.
Akcja "The Ring 2" rozpoczyna się sześć miesięcy po wydarzeniach przedstawionych w części pierwszej filmu. Rachel Keller i jej syn przeprowadzają się z Seattle do małego, nadmorskiego miasteczka Astoria, chcąc rozpocząć nowe życie. Tymczasem, po projekcji tajemniczego filmu z kasety video, ginie miejscowy nastolatek.
Nominacje.
Film otrzymał trzy nominacje do Teen Choice w 2005 roku za:

</doc>
<doc id="1337642" url="https://pl.wikipedia.org/wiki?curid=1337642" title="Carlos Morales Santos">
Carlos Morales Santos

Carlos Leonardo Morales Santos (ur. 11 kwietnia 1968 w Asunción) – paragwajski piłkarz grający na pozycji lewego pomocnika.
Kariera klubowa.
Morales urodził się w Asunción, ale przez całą piłkarską karierę występował w Argentynie. Jego pierwszym klubem był zespół CA Independiente, w którym zadebiutował w dorosłym futbolu i grał do 1992 roku. Wtedy też przeniósł się do drużyny Gimnasia y Esgrima La Plata, ale i tam i w następnym zespole, Newell’s Old Boys, był tylko rezerwowym. W 1994 roku został piłkarzem Gimnasia y Esgrima Jujuy. Tam występował w podstawowym składzie i przez kolejne 5 sezonów był podstawowym zawodnikiem tej drużyny. W 1999 roku odszedł do Cólonu Santa Fe i tam grał przez trzy lata. W 2002 roku wrócił do Gimnasia y Esgrima Jujuy, a rok później został zawodnikiem grającego w trzeciej lidze Racingu Córdoba. W latach 2004–2006 grał w San Martín Tucumán, a karierę kończył w zespole Central Norte z miasta Salta.
Kariera reprezentacyjna.
W reprezentacji Paragwaju Morales zadebiutował w 1997 roku. W 1998 został powołany przez selekcjonera Paula Césara Carpegianiego do kadry na Mistrzostwa Świata we Francji. Tam był rezerwowym zawodnikiem i rozegrał tylko jedno spotkanie: zremisowane 0:0 z Bułgarią, które było jego ostatnim w drużynie narodowej.

</doc>
<doc id="1337655" url="https://pl.wikipedia.org/wiki?curid=1337655" title="Skawina Zachodnia">
Skawina Zachodnia

Skawina Zachodnia – przystanek kolejowy, niegdyś stacja kolejowa w Skawinie, w województwie małopolskim, w powiecie krakowskim.
Budynek stacji zbudowany w 1954 roku. Mieści przy Osiedlu Awaryjnym w pobliżu Elektrowni Skawina i Zakładów Metalurgicznych Skawina. Obecnie budynek jest zdewastowany, czynna tylko część mieszkalna.
13 marca 2022 roku oddano do użytku przystanek w nowej lokalizacji w związku z czym stary przystanek został zlikwidowany.
W 2021 stacja obsługiwała 0–9 pasażerów na dobę.

</doc>
<doc id="1337656" url="https://pl.wikipedia.org/wiki?curid=1337656" title="Sotir Kosta">
Sotir Kosta

Sotir Kosta, właściwie Sotir Spiro Kosta (ur. 6 czerwca 1936 w Buhal k. Përmetu) – albański rzeźbiarz.
Życiorys.
W roku 1964 ukończył studia na Wydziale Rzeźby w Instytucie Sztuki w Tiranie. Po studiach zajmował się konserwacją rzeźby w Archeologicznym Centrum Badawczym w Tiranie. W 1975 przeszedł do Instytutu Pomników Kultury, jako specjalista od restauracji mozaik. Był kuratorem wystawy „Sztuka albańska przez wieki”, otwartej w Paryżu w 1974. W latach 1980-2001 wielokrotnie reprezentował Albanię na seminariach i konferencjach poświęconych ochronie zabytków - w Macedonii, Grecji, a także we Włoszech.
Pierwszą nagrodę państwową za własną rzeźbę otrzymał w 1957, wystawiając gipsową figurę "Vajza" (Dziewczyna). W latach 1973-1981 został za swoją twórczość dwukrotnie uhonorowany orderem Naima Frasheriego. Specjalizuje się w rzeźbie portretowej, większość dzieł jest inspirowana historią Albanii. Jednym z najsłynniejszych dzieł Kosty jest popiersie Leki Dukagjiniego, wystawiana w Narodowym Muzeum Skanderbega w Kruji. Obecnie jego prace znajdują się w 14 muzeach albańskich, najwięcej w Narodowej Galerii Sztuki w Tiranie. W roku 2006 został zaproszony do Polski przez Stowarzyszenia Wychowanków AGH, jego prace wystawiono w jednej z galerii krakowskich.

</doc>
<doc id="1337658" url="https://pl.wikipedia.org/wiki?curid=1337658" title="Damaraland">
Damaraland

Damaraland – bantustan w Afryce Południowo-Zachodniej, utworzony w 1980 roku dla Hererów.
Damaraland obejmował powierzchnię 47 990 km² i był zamieszkany przez 44 000 ludzi. Jego stolicą było Khorixas.
Przywódcą bantustanu był Justus Garoëb.
Bantustan został zlikwidowany w maju 1989.

</doc>
<doc id="1337662" url="https://pl.wikipedia.org/wiki?curid=1337662" title="Kraków Sidzina">
Kraków Sidzina

Kraków Sidzina – przystanek kolejowy na terenie Sidziny w Krakowie, w województwie małopolskim.
W roku 2021 przystanek obsługiwał 20–49 pasażerów na dobę.

</doc>
<doc id="1337668" url="https://pl.wikipedia.org/wiki?curid=1337668" title="Lindau (Zerbst/Anhalt)">
Lindau (Zerbst/Anhalt)

Lindau – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 było to oddzielne miasto, które wchodziło w skład wspólnoty administracyjnej Elbe-Ehle-Nuthe. Do 1 lipca 2007 należało do powiatu Anhalt-Zerbst.

</doc>
<doc id="1337672" url="https://pl.wikipedia.org/wiki?curid=1337672" title="Hereroland">
Hereroland

Hereroland – bantustan w Afryce Południowo-Zachodniej, utworzony w 1968 roku dla Hererów.
Hereroland obejmował powierzchnię 58 9972 km² i był zamieszkany przez 44 000 ludzi. Jego stolicą była Okahandja.
Bantustan został zlikwidowany w maju 1989.

</doc>
<doc id="1337673" url="https://pl.wikipedia.org/wiki?curid=1337673" title="Kraków Swoszowice">
Kraków Swoszowice

Kraków Swoszowice – przystanek osobowy, dawniej stacja kolejowa w Krakowie, w województwie małopolskim.
W roku 2017 przystanek obsługiwał 10–19 pasażerów na dobę.
Również w 2018 kolej rozpoczęła prace zmierzające do utworzenia na stacji węzła przesiadkowego z parkingiem Park&amp;Ride, przystankami dla busów i autobusów, remontu budynku stacji oraz – w przypadku pozyskania dofinansowania – zastąpienia przejazdu na ulicy Kąpielowej wiaduktem nad torami. W marcu 2022 wyremontowany dworzec został oddany do użytku.

</doc>
<doc id="1337675" url="https://pl.wikipedia.org/wiki?curid=1337675" title="Tom Standage">
Tom Standage

Tom Standage – angielski dziennikarz i autor. Uczęszczał na Uniwersytet Oksfordzki, a po jego ukończeniu pracował jako naukowiec. Obecnie współpracuje z gazetami "The Guardian" oraz "The Economist", w której jest redaktorem działu techniki. Artykuły Standage'a ukazywały się również w: "Wired", "The New York Times" i "The Daily Telegraph". 
Tom Standage jest autorem czterech książek.

</doc>
<doc id="1337676" url="https://pl.wikipedia.org/wiki?curid=1337676" title="Kraków Łagiewniki">
Kraków Łagiewniki

Kraków Łagiewniki – przystanek kolejowy w krakowskich Łagiewnikach, w województwie małopolskim.
W roku 2021 przystanek obsługiwał 50–99 pasażerów na dobę.
Przystanek znajduje się w pobliżu Sanktuarium Bożego Miłosierdzia. Kasa zamknięta od kwietnia 2010 roku. 

</doc>
<doc id="1337677" url="https://pl.wikipedia.org/wiki?curid=1337677" title="Kavangoland">
Kavangoland

Kavangoland – bantustan w Afryce Południowo-Zachodniej, utworzony w 1972 roku dla ludu Kavango.
Kavangoland obejmował powierzchnię 41 701 km² i był zamieszkany przez 28 000 ludzi. Jego stolicą było Rundu.
Bantustan został zlikwidowany w maju 1989.

</doc>
<doc id="1337683" url="https://pl.wikipedia.org/wiki?curid=1337683" title="Namaland">
Namaland

Namaland – bantustan w Afryce Południowo-Zachodniej, utworzony w 1980 roku dla ludu Nama.
Namaland obejmował powierzchnię 21 677 km² i był zamieszkany przez 35 000 ludzi. Jego stolicą był Keetmanshoop.
Bantustan został zlikwidowany w maju 1989.

</doc>
<doc id="1337684" url="https://pl.wikipedia.org/wiki?curid=1337684" title="Michael Svensson">
Michael Svensson

Michael Svensson (ur. 25 listopada 1975 roku w Värnamo) – szwedzki piłkarz występujący na pozycji środkowego obrońcy.
Kariera klubowa.
Michael Svensson zawodową karierę rozpoczynał w 1995 roku w klubie IFK Värnamo, skąd w 1998 roku trafił do Halmstads BK. W debiutanckim sezonie w nowym zespole Svensson nie rozegrał jednak ani jednego meczu, a jego drużyna zdobyła mistrzostwo kraju. Z czasem Szwed grywał coraz częściej. W 2000 roku, kiedy Halmstads BK wywalczyło kolejne mistrzostwo, wystąpił już w 25 spotkaniach.
W 2001 roku Svensson przeniósł się do francuskiego Troyes AC, z którym zajął siódme miejsce w tabeli Ligue 1. Latem 2002 roku podpisał kontrakt z angielskim Southamptonem. W 2003 roku dotarł z nim do finału Pucharu Anglii, gdzie "Święci" przegrali 0:1 z Arsenalem Londyn. W sezonie 2003/2004 u Svenssona zaczęły się pojawiać problemy ze stawem kolanowym. Przez kontuzję Szwed był wykluczony z gry przez cały sezon 2004/2005. Do gry powrócił w październiku 2005 roku, lecz rozegrał tylko siedem ligowych pojedynków.
W 2007 roku Svensson postanowił zakończyć karierę, jednak rok później zdecydował się na powrót do piłki. 7 sierpnia 2008 roku podpisał roczny kontrakt ze swoim ostatnim klubem – Southamptonem. 24 stycznia 2009 roku wspólnie z Deanem Gorré został asystentem nowego trenera Marka Wotte'a. 25 czerwca Svensson ponownie zakończył karierę, jednak w latach 2010-2013 rozegrał jeszcze 16 meczów w jednej z jego pierwszych drużyn - Halmstads BK. 15 września 2013 roku w meczu z IFK Göteborg wszedł na ostatnią minutę i był to jego ostatni występ w zawodowej karierze.
Kariera reprezentacyjna.
W reprezentacji Szwecji Svensson zadebiutował 18 sierpnia 1999 roku w zremisowanym 0:0 meczu z Austrią. W 2002 roku Lars Lagerbäck i Tomas Söderberg powołali go do kadry na mistrzostwa świata. Na boiskach Korei Południowej i Japonii Szwedzi w 1/8 finału przegrali po dogrywce z Senegalem 1:2 i odpadli z turnieju. Na mundialu tym Svensson nie wystąpił w ani jednym spotkaniu. Łącznie dla drużyny narodowej rozegrał 25 meczów.

</doc>
<doc id="1337689" url="https://pl.wikipedia.org/wiki?curid=1337689" title="Friedersdorf (Muldestausee)">
Friedersdorf (Muldestausee)

Friedersdorf – dzielnica gminy Muldestausee w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina wchodząca w skład wspólnoty administracyjnej Bitterfeld-Wolfen. Do 1 lipca 2007 należała do powiatu Bitterfeld.
Współpraca.
Miejscowość partnerska:

</doc>
<doc id="1337691" url="https://pl.wikipedia.org/wiki?curid=1337691" title="Quirites">
Quirites



</doc>
<doc id="1337692" url="https://pl.wikipedia.org/wiki?curid=1337692" title="Owamboland">
Owamboland

Owamboland – bantustan w Afryce Południowo-Zachodniej, utworzony w 1968 roku dla ludu Owambo.
Owamboland obejmował powierzchnię 52 072 km² i był zamieszkany przez 239 000 ludzi. Jego stolicą było Ondangua.
Bantustan został zlikwidowany w maju 1989.

</doc>
<doc id="1337695" url="https://pl.wikipedia.org/wiki?curid=1337695" title="Stinśka">
Stinśka

Stinśka (; 1212 m n.p.m.) – szczyt górski w Bieszczadach Zachodnich, na południowo-wschodnim krańcu Połoniny Bukowskiej. Znajduje się przy granicy polsko-ukraińskiej, lecz sam wierzchołek leży na Ukrainie. Sąsiaduje z Kińczykiem Bukowskim oraz z Rozsypańcem. Szczyt oraz górne partie stoków pokrywa połonina. Stąd efektowny widok w kierunku wschodnim z Workiem Bieszczadzkim i widocznym na horyzoncie Pikujem.

</doc>
<doc id="1337696" url="https://pl.wikipedia.org/wiki?curid=1337696" title="Kolor pieniędzy">
Kolor pieniędzy

Kolor pieniędzy (oryg. "The Color of Money") – film z 1986 roku w reżyserii Martina Scorsese, ekranizacja powieści Waltera Tevisa pod tym samym tytułem.
Fabuła.
Eddie Felson to doświadczony bilardzista, który już dawno wycofał się z gry. Pewnego dnia w jednej z knajp poznaje Vincenta Laurię - młodego i utalentowanego gracza. Wyjeżdżają na tournée po knajpach, gdzie Eddie uczy Vincenta wszystkich znanych sobie sztuczek. Jednak po pewnym czasie dochodzi między nimi do konfliktu, który doprowadzi do tego, że na turnieju w Atlantic City grają przeciwko sobie.
Nagrody i nominacje.
Oscary za rok 1986
Złote Globy 1986

</doc>
<doc id="1337700" url="https://pl.wikipedia.org/wiki?curid=1337700" title="Mühlbeck">
Mühlbeck

Mühlbeck – dzielnica gminy Muldestausee w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina wchodząca w skład wspólnoty administracyjnej Bitterfeld-Wolfen. Do 1 lipca 2007 należała do powiatu Bitterfeld.
Dzielnica Mühlbeck położona jest nad jeziorem Goitzsche. Przez miejscowość przebiega droga krajowa B100.

</doc>
<doc id="1337705" url="https://pl.wikipedia.org/wiki?curid=1337705" title="Banik Ostrava">
Banik Ostrava



</doc>
<doc id="1337707" url="https://pl.wikipedia.org/wiki?curid=1337707" title="Rehoboth (bantustan)">
Rehoboth (bantustan)

Rehoboth (także "Basterland") – bantustan w Afryce Południowo-Zachodniej, utworzony w 1979 roku dla ludu Basterów.
Rehoboth obejmował powierzchnię 13 860 km² i był zamieszkany przez 21 439 ludzi. Jego stolicą było Rehoboth.
Przywódcą bantustanu był Johannes Diergaardt.
Bantustan został zlikwidowany w maju 1989.

</doc>
<doc id="1337710" url="https://pl.wikipedia.org/wiki?curid=1337710" title="Arthur Greenwood">
Arthur Greenwood

Arthur Greenwood, CH (ur. 8 lutego 1880 w Leeds, zm. 9 czerwca 1954 w Londynie) – brytyjski polityk, członek Partii Pracy, minister w rządach Ramsaya MacDonalda i Clementa Attleego.
Życiorys.
Na początku lat 20. XX wieku był sekretarzem Labour Research and Information Department. W 1922 został wybrany do Izby Gmin jako reprezentant okręgu Nelson and Colne. Podczas krótkiego okresu rządów labourzystów w 1924 był sekretarzem parlamentarnym w Ministerstwie Zdrowia. W drugim rządzie labourzystowskim w latach 1929–1931 był ministrem zdrowia. Miejsce w parlamencie utracił po wyborach w 1931, ale powrócił do Izby Gmin w 1932 po wyborach uzupełniających w okręgu Wakefield.
Od 1935 był wiceprzewodniczącym Partii Pracy. W gabinecie wojennym Winstona Churchilla został w 1940 ministrem bez teki. W 1942 zrezygnował ze stanowiska i opuścił gabinet. Do końca II wojny światowej pełnił funkcję lidera opozycji, ale nie pobierał z tego tytułu dodatkowego uposażenia. W 1943 został skarbnikiem Partii Pracy, pokonując Herberta Morrisona.
W 1945 przestał być wiceprzewodniczącym partii. W pierwszym rządzie Clementa Attleego objął stanowisko lorda tajnej pieczęci. W 1946 został dodatkowo "Paymaster-General". Z obu tych stanowisk zrezygnował w 1947. Przez kilka miesięcy był jeszcze ministrem bez teki. W Izbie Gmin zasiadał do śmierci.
Jego syn, Anthony, również polityk labourzystowski, był ministrem w rządach Harolda Wilsona.

</doc>
<doc id="1337712" url="https://pl.wikipedia.org/wiki?curid=1337712" title="WMO">
WMO



</doc>
<doc id="1337717" url="https://pl.wikipedia.org/wiki?curid=1337717" title="Get Born">
Get Born

Get Born – pierwszy studyjny, a drugi w ogóle album australijskiej grupy rockowej Jet, wydany 14 września 2003 roku.

</doc>
<doc id="1337718" url="https://pl.wikipedia.org/wiki?curid=1337718" title="YTD">
YTD

YTD (ang. Year-To-Date) – okres rozpoczynający się 1 stycznia bieżącego roku i kończący w dniu obecnym. Termin YTD używany jest w wielu kontekstach, głównie zaś jako odnotowujący rezultaty aktywności w okresie od początku roku kalendarzowego, ewentualnie podatkowego, do dzisiaj.
W kontekście finansów, YTD często pojawia się w sprawozdaniach finansowych przy określaniu wyników działalności podmiotu gospodarczego. Dostarczenie obecnych wyników z datą YTD, jak również jednego lub kilku analogicznych z lat ubiegłych, pozwala właścicielom, managerom, inwestorom oraz innym akcjonariuszom na porównanie obecnych osiągnięć przedsiębiorstwa z okresami historycznymi.
Przykłady:
Porównywanie miar jakimi są YTD może prowadzić do błędnych wniosków, o ile od początku roku upłynęło niewiele czasu. YTD jest bardziej wrażliwe na wcześnie pojawiające się zmiany niż późniejsze. W odróżnieniu od YTD okres 12 miesięcy, czy też roku kalendarzowego, są dużo bardziej odporne na wpływ czynników sezonowych.

</doc>
<doc id="1337720" url="https://pl.wikipedia.org/wiki?curid=1337720" title="Ebensee">
Ebensee

Ebensee – gmina targowa w Austrii, w kraju związkowym Górna Austria, w powiecie Gmunden.
W okresie od 18 listopada 1943 do 6 maja 1945 w Ebensee znajdował się niemiecki obóz koncentracyjny, podobóz KL Mauthausen-Gusen. Obóz Ebensee został wyzwolony 6 maja 1945 r. przez wojska amerykańskie (3rd Cavalry Reconnaissance Squadron).
W mieście rozwinął się przemysł cementowy, meblarski oraz spożywczy.

</doc>
<doc id="1337722" url="https://pl.wikipedia.org/wiki?curid=1337722" title="South Gloucestershire">
South Gloucestershire

South Gloucestershire – dystrykt o statusie "unitary authority" w hrabstwie ceremonialnym Gloucestershire w Anglii.
Inne miejscowości.
Abson, Acton Turville, Almondsbury, Alveston, Aust, Awkley, Badminton, Bagstone, Beach, Bitton, Bridgeyate, Cadbury Heath, Catbrain, Charfield, Charlton, Cheswick, Churchend, Civil Parish of Winterbourne, Coalpit Heath, Codrington, Cold Ashton, Compton Greenfield, Conham, Cowhill, Cromhall, Dodington, Duckhole, Dunkirk, Dyrham, Easter Compton, Elberton, Emersons Green, Engine Common, Falfield, Frampton Cotterell, Frenchay, Gaunt's Earthcott, Great Stoke, Hallen, Hambrook, Hanham, Harry Stoke, Hawkesbury Upton, Hawkesbury, Henfield, Hill, Hinton, Horton, Ingst, Iron Acton, Itchington, Kendleshire, Latteridge, Little Badminton, Little Sodbury, Little Stoke, Littleton-upon-Severn, Longwell Green, Marshfield, Mayshill, Milbury Heath, Morton, New Passage, Nibley, North Common, Northwick, Old Down, Old Sodbury, Oldbury Naite, Oldbury-on-Severn, Oldland, Oldland Common, Olveston, Over, Pennsylvania, Petty France, Pilning, Pucklechurch, Rangeworthy, Redwick, Rockhampton, Rudgeway, Severn Beach, Shepperdine, Siston, Soundwell, Stoke Gifford, Swineford, Tockington, Tormarton, Tortworth, Tytherington, Upton Cheyney, Wapley, Warmley, Watley's End, West Littleton, Westerleigh, Whitfield, Wick, Wickwar, Willsbridge, Winterbourne Down, Winterbourne.

</doc>
<doc id="1337723" url="https://pl.wikipedia.org/wiki?curid=1337723" title="Bornum (Zerbst/Anhalt)">
Bornum (Zerbst/Anhalt)

Bornum – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.
Geografia.
Bornum położone jest ok. 9 km na wschód od centrum Zerbst/Anhalt i ok. 12 km na północ od Dessau-Roßlau.

</doc>
<doc id="1337726" url="https://pl.wikipedia.org/wiki?curid=1337726" title="Okręg wyborczy Wakefield">
Okręg wyborczy Wakefield

Okręg wyborczy Wakefield powstał w 1832 r. i wysyła do brytyjskiej Izby Gmin jednego deputowanego. Okręg obejmuje 3/4 miasta Wakefield w zachodnim Yorkshire oraz wsie leżące na południowy zachód od miasta.

</doc>
<doc id="1337727" url="https://pl.wikipedia.org/wiki?curid=1337727" title="Kasztanek jarzębolistny">
Kasztanek jarzębolistny

Kasztanek jarzębolistny, kasztanek ("Xanthoceras sorbifolium" Bunge) – gatunek rośliny z rodziny mydleńcowatych o izolowanej pozycji taksonomicznej. Pochodzi z północnych i północno-wschodnich Chin oraz Półwyspu Koreańskiego. Rośnie tam na suchych stokach wzniesień. Wyróżnia się zmieniającymi kolor płatkami korony. Roślina uprawiana jest jako ozdobna. Nasiona kasztanka są jadalne.
Systematyka.
Kasztanek jarzębolistny należy do monotypowego rodzaju kasztanek "Xanthoceras". Takson należy do rodziny mydleńcowatych ("Sapindaceae"), w której obrębie zajmuje izolowaną pozycję, tworząc monotypową podrodzinę "Xanthoceroideae".
Zastosowanie.
Roślina ozdobna. Jest częściowo odporna na mróz, może być uprawiana w strefach 6-10. Przetrzymuje nawet surowe zimy, ale jest wrażliwa na wiosenne przymrozki. Roślina aklimatyzowana w Polsce. Kwitną już egzemplarze trzyletnie (okres-czerwiec). Rozmnaża się go przez wysiew wiosną stratyfikowanych nasion, przez sadzonki lub odrosty korzeniowe. Aby nadać mu ładny pokrój, wskazane jest lekkie cięcie korony. Roślina bywa atakowana przez grzyb "Nectria".

</doc>
<doc id="1337729" url="https://pl.wikipedia.org/wiki?curid=1337729" title="Zasada wzajemności prac Bettiego">
Zasada wzajemności prac Bettiego

Zasada Bettiego mówi, że jeżeli na liniowy ustrój sprężysty działają kolejno dwa dowolne układy obciążeń, to praca pierwszego obciążenia na przemieszczeniach wywołanych przez drugie obciążenie jest równa pracy drugiego obciążenia na przemieszczeniach wywołanych przez pierwsze obciążenie. Dotyczy ona obciążeń uogólnionych, którymi mogą być siły i momenty, oraz odpowiadających im przemieszczeń uogólnionych. Zasadę tę odkrył włoski matematyk Enrico Betti. Ma ona zastosowanie w wyprowadzeniu metody elementów brzegowych.

</doc>
<doc id="1337732" url="https://pl.wikipedia.org/wiki?curid=1337732" title="Buhlendorf">
Buhlendorf

Buhlendorf – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.
Geografia.
Dzielnica położona jest ok. 4 km na zachód od Lindau.

</doc>
<doc id="1337749" url="https://pl.wikipedia.org/wiki?curid=1337749" title="Stary styl">
Stary styl



</doc>
<doc id="1337751" url="https://pl.wikipedia.org/wiki?curid=1337751" title="Cribbs Causeway">
Cribbs Causeway

Cribbs Causeway - droga istniejąca od czasów rzymskich, której nazwę nadano dużemu centrum handlowemu obsługującemu Bristol i południową część South Gloucestershire. Stanowi część Patchway.

</doc>
<doc id="1337752" url="https://pl.wikipedia.org/wiki?curid=1337752" title="Fox Networks Group Asia Pacific">
Fox Networks Group Asia Pacific

Fox Networks Group Asia Pacific – grupa mediowa Ruperta Murducha zajmująca się dystrybucją kanałów telewizyjnych na rynek krajów Azji, wchodząca w skład korporacji News Corporation. Główna siedziba firmy znajduje się w Hongkongu, a biura posiada m.in. w Indiach, Australii i w innych południowoazjatyckich państwach.
Od 2019 firma jest własnością Walt Disney Direct-to-Consumer &amp; International, spółki zależnej The Walt Disney Company.
Aktualny skład grupy.
Stacje TV:

</doc>
<doc id="1337753" url="https://pl.wikipedia.org/wiki?curid=1337753" title="Deetz (Zerbst/Anhalt)">
Deetz (Zerbst/Anhalt)

Deetz – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.

</doc>
<doc id="1337767" url="https://pl.wikipedia.org/wiki?curid=1337767" title="David Ferguson">
David Ferguson

David Ferguson (ur. 13 marca 1982) – australijski siatkarz grający na pozycji środkowego; reprezentant kraju.
W sezonie 2005/06 reprezentował barwy polskiego klubu Delecta-Chemik Bydgoszcz, grającego wtedy w I lidze, i awansował z nim do Polskiej Ligi Siatkówki.

</doc>
<doc id="1337771" url="https://pl.wikipedia.org/wiki?curid=1337771" title="Rubén González (urugwajski piłkarz)">
Rubén González (urugwajski piłkarz)

Ruben Adán González Acosta (ur. 17 lipca 1939) – urugwajski piłkarz, obrońca.
Jako piłkarz klubu Club Nacional de Football był w kadrze reprezentacji Urugwaju podczas ekwadorskiego turnieju Copa América w 1959 roku. Urugwaj grał wówczas znakomicie i zdobył mistrzostwo Ameryki Południowej. Ruben González zagrał we wszystkich czterech meczach - z Ekwadorem, Brazylią, Argentyną i Paragwajem.
Wciąż jako gracz "Nacionalu" znalazł się w kadrze reprezentacji Urugwaju podczas finałów mistrzostw świata w 1962 roku. Urugwaj odpadł już w fazie grupowej, a Ruben González nie wystąpił w żadnym meczu.

</doc>
<doc id="1337772" url="https://pl.wikipedia.org/wiki?curid=1337772" title="Dobritz (Zerbst/Anhalt)">
Dobritz (Zerbst/Anhalt)

Dobritz – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.
Geografia.
Dzielnica Dobritz położona jest ok. 8 km na północny wschód od centrum Zerbst/Anhalt.

</doc>
<doc id="1337776" url="https://pl.wikipedia.org/wiki?curid=1337776" title="Ruben Adán González">
Ruben Adán González



</doc>
<doc id="1337777" url="https://pl.wikipedia.org/wiki?curid=1337777" title="Obut">
Obut

La Boule Obut – największy na świecie producent bul i sprzętu do pétanque z udziałem w rynku rzędu 80%. Firmę w 1955 r. w Saint-Bonnet-le-Château w południowo-wschodniej Francji ok. 70 km na południowy zachód od Lyonu, założyli: producent zamków Frédéric Bayet i mechanik Antoine Dupuy. W roku 1981 firma zmieniła formę prawną na Spółkę Akcyjną. Firma cały czas jest zarządzana przez członków rodzin - założycieli.
Producent oferuje 7 różnych typów kul zawodniczych sprzedawanych w zestawach po trzy kule. Poszczególne typy kul różnią się twardością oraz innymi cechami stali (np. sprężystością), technologią jej obróbki a także precyzją wyważenia. Najczęściej spotykane kule firmy Obut to bule z serii "Match":
MATCH - są to najtańsze kule turniejowe wykonane ze stali twardej węglowej, 
MATCH 110 NO - kule bardzo miękkie ze stali węglowej, 
MATCH 115 IT - kule miękkie ze stali nierdzewnej INOX,
MATCH 120 TR - kule półmiękkie ze stali węglowej.
Do droższych bul dla bardziej zaawansowanych graczy należą kule wykonane w bardziej zaawansowanych technologiach, charakteryzujące się m.in. bardziej precyzyjnym wyważeniem oraz lepszym zachowaniem w grze: 
ATX - kule półmiękkie ze stali nierdzewnej
Nexius - kule miękkie ze stali nierdzewnej wykonane w technologii "durété+"
Bi-pôle - kule miękkie ze stali węglowej wykonane w technologii "durété+"
Match+ - kule miękkie ze stali węglowej wykonane w technologii "durété+".
OBUT jako jedyny producent francuski oferuje także zawodnicze kule dziecięce OBUT MATCH MINIMES o zmniejszonej wadze i średnicy.
Grupa OBUT skupia także inne ważne francuskie marki producentów kul:
JB (Jean Blanc): kule JB TC Evolution, JB TC Junior, JB XXX
La Boule Noire: COU, X COU, CX COU, SUPERCOU
OKARO: SOLEIL 110
TON'R 110
W ofercie firmy OBUT znajdują się także pozostałe akcesoria do gry (świnki, kółka, magnesy do podnoszenia kul, miarki odległości), a także torby na kule oraz ubrania sportowe zaprojektowane do gry w kule.

</doc>
<doc id="1337780" url="https://pl.wikipedia.org/wiki?curid=1337780" title="Fox televizija">
Fox televizija

Fox televizija – komercyjna serbska stacja telewizyjna, która zaczęła swoje nadawanie 31 grudnia 2006 roku.
49% akcji posiada korporacja News Corporation, ponieważ serbskie prawo nie pozwala posiadać 50% albo więcej akcji sieci telewizyjnej z nienarodowym kapitałem.
Główna siedziba znajduje się w Belgradzie w dzielnicy Zemun. Fox televizija nadaje 24 godziny na dobę. Na podstawie przeprowadzonych przez AGB Nielsen Media Research badań w 2007 roku telewizja utrzymuje się na piątym miejscu w ogólnej oglądalności (4,7% udziałów w rynku). Przeciętna oglądalność wyniosła 2,2 miliony widzów.

</doc>
<doc id="1337782" url="https://pl.wikipedia.org/wiki?curid=1337782" title="Gifhorn">
Gifhorn

Gifhorn – miasto powiatowe w Niemczech, w kraju związkowym Dolna Saksonia, siedziba powiatu Gifhorn. W 2008 r. liczyło 41 799 mieszkańców.
W mieście znajduje się stacja kolejowa.

</doc>
<doc id="1337785" url="https://pl.wikipedia.org/wiki?curid=1337785" title="Mark Davis (snookerzysta)">
Mark Davis (snookerzysta)

Mark Davis, pseud. Dark Mavis (ur. 12 sierpnia 1972 w St Leonards-on-Sea) – angielski snookerzysta zawodowy. Pochodzi z St. Leonards w hrabstwie Sussex w Anglii. Szczytowym momentem jego kariery była wygrana w Benson and Hedges Championship w 2002, która umożliwiła mu zagranie w prestiżowym turnieju The Masters. Plasuje się na 29 miejscu pod względem zdobytych setek w profesjonalnych turniejach, ma ich łącznie 272.
Kariera.
Mark Davis po raz pierwszy zabłysnął w snookerowym świecie w 1995 roku, kiedy niespodziwanie pokonał Kena Doherty'ego 10:7 w pierwszej rundzie snookerowych mistrzostw świata. Jednakże dwa lata później, w 1997 roku, również w snookerowych mistrzostwach świata Doherty, idąc po tytuł mistrza świata, również w pierwszej rundzie pokonał Marka Davisa 10:8. Wygrał także kwalifikacje do fazy play-off mistrzostw świata w snookerze w 1994, 1995, 2001 i 2008.
Najwyższa pozycja Marka Davisa w turniejach rankingowych to dwa ćwierćfinały – German Open 1996 oraz Scottish Open 2001.
Marka Davisa dotknął spadek formy pod koniec lat 90., kiedy wypadł z Main Touru, jednak powrócił tam po kilku latach, z początkiem nowego millenium z dobrym wynikiem;sklasyfikowany został w pierwszej pięćdziesiątce światowego rankingu.
Sezon 2008/2009 rozpoczął od zakwalifikowania się do turnieju Northern Ireland Trophy. W pierwszej rundzie pokonał nadzieję gospodarzy Joego Swaila 5:4. Druga runda (Last 32) turnieju to historyczne zwycięstwo 5:4 nad Ding Junhuiem. W trzeciej rundzie (Last 16) spotkał się z Allisterem Carterem i przegrał 2:5. W tym sezonie zakwalifikował się jeszcze do Bahrain Championship i UK Championship; w obu turniejach odpadł już w pierwszej rundzie.
Sezon 2009/2010 to dla Marka Davisa przede wszystkim zwycięstwo w snookerowych mistrzostwach świata rozgrywanych na 6 czerwonych bilach. Te nierankingowe zawody odbyły się w dniach 14 grudnia – 18 grudnia 2009 roku. Tytuł ten Mark Davis zdobył zwyciężywszy w finale Marka Williamsa 6:3.
Do końca sezonu 2015/2016, na swoim koncie zapisał 193 breaki stupunktowe. 10 stycznia 2017 w turnieju CLS wbił breaka maksymalnego przeciwko Neillowi Robertsonowi w decydującej o zwycięstwie partii.
Zwycięstwa.
Turnieje nierankingowe

</doc>
<doc id="1337786" url="https://pl.wikipedia.org/wiki?curid=1337786" title="Polska Federacja Pétanque">
Polska Federacja Pétanque

Polska Federacja Pétanque – polski związek sportowy, zrzeszający kluby sportowe specjalizujące się w Pétanque, zrzeszony w Międzynarodowej Federacji Pétanque i Gry Prowansalskiej (FIPJP) Siedziba Federacji znajduje się we Wrocławiu. PFP powstała 10 listopada 2002, a od roku 2003 jest członkiem FIPJP
Zarząd.
Skład Zarządu PFP.
Zarząd PFP wybierany jest przez zgromadzenie delegatów Kongresu Sprawozdawczo-Wyborczego na okres dwu lat. Jako pierwszego dokonuje się wyboru Prezesa. Następnie Zgromadzenie wybiera pozostałych członków Zarządu. Zarząd ma 14 dni na ukonstytuowanie się.
od 2014
2012-2014
Komisja Regulaminowa.
Komisja powoływana jest przez Zarząd PFP
Sędziowie.
Przy Zarządzie PFP działa Kolegium Sędziowskie wybrane w 204 roku w składzie:
1. Maciej Ziółkowski – przewodniczący
2. Andrzej Śliż – zastępca przewodniczącego
3. Grzegorz Kurowski - sekretarz
4. Urszula Klimaszewska
5. Ryszard Kowalski
6. Kamil Ladaczek
7. Jerzy Krawczyk
LISTA SĘDZIÓW PFP NA SEZON 2015:
1.  Balcerek Robert
2.  Barnak Marcin
3.  Biel Bogusław
4.  Caputa Jan
5.  Gofroń Piotr
6.  Grzenda Artur
7.  Hess Witold
8.  Jarmondowicz Marian
9.  Kiepsch Maciej
10. Klimaszewska Urszula
11. Kmieciak Zdzisław
12. Kolczak Wiesław
13. Kowalski Ryszard
14. Krawczyk Jerzy
15. Krot Krzysztof
16. Kurowski Grzegorz
17. Ladaczek Kamil
18. Longosz Piotr
19. Maćkowiak Krystian
20. Maćkowiak Marek
21. Mariampolski Dariusz
22. Matczuk Piotr
23. Mazurkiewicz Janusz
24. Milicki Piotr
25. Misiorny Mirosław
26. Neugebauer Jan
27. Nouraud Dawid
28. Parchanowicz Józef
29. Siara Daniel
30. Szulc Karol
31. Śliż Andrzej
32. Świsłocka Elżbieta
33. Tabaka Wiesław
34. Wielebski Robert
35. Wilk Stanisław
36. Woźnica Łukasz
37. Ziółkowski Maciej
38. Złotowski Leszek
Lista sędziów PFP na sezon 2015 przyjęta Uchwałą Kolegium Sędziów PFP z dn. 10.12.2014r
Trenerzy.
W Polsce pięćdziesiąt osób posiada Międzynarodowe Certyfikaty Instruktorskie Petanque I stopnia.
Turnieje.
Liga PFP.
Rozgrywki Polskiej ligi pétanque (klubowe mistrzostwa Polski) toczą się od 2003 roku. W 2008 roku stworzono podział na I i II ligę. W pierwszej lidze grało 6 klubów, a w drugiej 7. Od sezonu 2009 rozgrywki toczyły się w 3 ligach, przy czym III liga podzielona była na grupy: A i B.
Dalszy gwałtowny rozwój popularności petanki w Polsce zaowocował kolejnymi zmianami. Od sezonu 2011 rozgrywki toczą się nadal w trzech ligach jednak w każdej z lig gra 8 klubów.
W roku 2011 do rozgrywek nie przystąpił drugoligowy klub EKS „Kolektyw” Radwanice (co poskutkowało degradacją do III ligi) i trzecioligowy klub Ule-Boules Warszawa.
Klubowi mistrzowie Polski
Mistrzostwa Polski.
Mistrzostwa Polski (rozgrywki tripletów z 1 dopuszczalnym graczem rezerwowym) rozgrywa się w trzech kategoriach:
Aby wziąć udział w Mistrzostwach Polski lub eliminacjach do MPS należy posiadać ważną licencję PFP.
Zwycięzcy Mistrzostw Polski mają prawo do reprezentowania kraju na Mistrzostwach Świata lub Mistrzostwach Europy w odpowiedniej kategorii: seniorów, kobiet lub juniorów.
29 września 2008 we Wrocławiu po raz pierwszy odbyły się mistrzostwa Polski w strzale precyzyjnym.
Puchar Polski.
Rozgrywki pucharowe toczą się w następujących kategoriach:
Oprócz turniejów ligowych, pucharowych oraz rangi mistrzowskiej organizuje się otwarte turnieje ("openy").
Za zajmowanie miejsc w "openach" organizowanych pod patronatem Federacji, eliminacjach Mistrzostw Polski Seniorów oraz rozgrywkach o Puchar Polski zdobywa się punkty do Indywidualnej klasyfikacji zawodników. Punkty zdobywają jedynie licencjonowani zawodnicy.

</doc>
<doc id="1337790" url="https://pl.wikipedia.org/wiki?curid=1337790" title="Los Gatos">
Los Gatos

Los Gatos – miasto w Stanach Zjednoczonych, w stanie Kalifornia. W 2000 liczyło 28 592 mieszkańców.

</doc>
<doc id="1337793" url="https://pl.wikipedia.org/wiki?curid=1337793" title="Zihuatanejo">
Zihuatanejo

Zihuatanejo, Ixtapa-Zihuatanejo – miasto w Meksyku, w stanie Guerrero, nad Oceanem Spokojnym. W 2005 liczyło 61 308 mieszkańców.

</doc>
<doc id="1337796" url="https://pl.wikipedia.org/wiki?curid=1337796" title="Gödnitz">
Gödnitz

Gödnitz – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.
Geografia.
Gödnitz leży na prawym brzegu Łaby

</doc>
<doc id="1337799" url="https://pl.wikipedia.org/wiki?curid=1337799" title="Wschodnie Caprivi">
Wschodnie Caprivi

Wschodnie Caprivi – bantustan w Afryce Południowo-Zachodniej, utworzony w 1972 roku dla ludu Lozi. Jego stolicą było Katima Mulilo.
W 1976 nazwę bantustanu zmieniono na Lozi.
Bantustan został zlikwidowany w maju 1989.

</doc>
<doc id="1337801" url="https://pl.wikipedia.org/wiki?curid=1337801" title="Ross-on-Wye">
Ross-on-Wye

Ross-on-Wye (wal. "Rhosan ar Wy") – miasto w Anglii nad rzeką Wye, w południowo-wschodniej części hrabstwa Herefordshire, na północnym skraju lasu Forest of Dean.
Miejsce urodzenia Jamesa Cowlesa Pricharda (1786-1848), brytyjskiego lekarza i antropologa.

</doc>
<doc id="1337805" url="https://pl.wikipedia.org/wiki?curid=1337805" title="Grimme (Zerbst/Anhalt)">
Grimme (Zerbst/Anhalt)

Grimme – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.
Geografia.
Grimme leży ok. 14 km na północny wschód od centrum Zerbst/Anhalt.

</doc>
<doc id="1337808" url="https://pl.wikipedia.org/wiki?curid=1337808" title="Ford Focus WRC">
Ford Focus WRC

Ford Focus RS WRC – oficjalny samochód rajdowy teamu Ford World Rally Team. Produkowany na bazie seryjnego Forda Focusa. W Rajdowych Mistrzostwach Świata zadebiutował z początkiem sezonu 1999, w Rajdzie Monte Carlo. 
Do roku 2008, Ford wyprodukował 8 wersji tego samochodu. Pierwsza wersja, powstała w roku 1999 nazwana została po prostu Focus WRC; drugą, zbudowaną w 2000 roku, oznaczono jako Ford Focus Racing WRC. Począwszy zaś od roku 2001, kolejne ewolucje oznaczane są jako "Ford Focus RS WRC XX", gdzie XX to dwie ostatnie cyfry roku, w którym samochód pojawił się po raz pierwszy na rajdowych trasach (01, 02, 03 itd.).

</doc>
<doc id="1337813" url="https://pl.wikipedia.org/wiki?curid=1337813" title="Güterglück">
Güterglück

Güterglück – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.

</doc>
<doc id="1337814" url="https://pl.wikipedia.org/wiki?curid=1337814" title="Palm Desert">
Palm Desert

Palm Desert – miasto w Stanach Zjednoczonych, w stanie Kalifornia, w hrabstwie Riverside. Według spisu ludności przeprowadzonego przez United States Census Bureau w roku 2010, w Palm Desert mieszkało 48 445 mieszkańców.
W Palm Desert urodziła się Desirae Krawczyk, amerykańska tenisistka.

</doc>
<doc id="1337817" url="https://pl.wikipedia.org/wiki?curid=1337817" title="Osoyoos">
Osoyoos

Osoyoos – miasto w Kanadzie, w prowincji Kolumbia Brytyjska, w dystrykcie regionalnym Okanagan-Similkameen. Położone jest w dolinie Okanagan, niedaleko granicy ze Stanami Zjednoczonymi. Nazwa miasta pochodzi od słowa "suius" z colville-okanagan, co oznacza „zwężenie wód”. Litera „o” została dodana na początek przez osadników angielskich chcących, aby nazwa ich miasta lepiej zgrywała się z nazewnictwem w okolicy jeziora Okanagan (gdzie występowała wiele nazw zaczynających się na „o”, np. Oliver, Omak, Oroville, czy samo Okanagan).
Liczba mieszkańców Osoyoos wynosi 4 752. Język angielski jest językiem ojczystym dla 80,8%, francuski dla 1,9% mieszkańców (2006).

</doc>
<doc id="1337819" url="https://pl.wikipedia.org/wiki?curid=1337819" title="Gejzery">
Gejzery



</doc>
<doc id="1337822" url="https://pl.wikipedia.org/wiki?curid=1337822" title="Kolej Lwowska">
Kolej Lwowska

Kolej Lwowska (, "Lwiwśka zaliznycia") – przedsiębiorstwo regionalne ukraińskich kolei państwowych, obsługujące siedem zachodnich obwodów Ukrainy: czerniowiecki, iwanofrankowski, lwowski, rówieński, tarnopolski, wołyński i zakarpacki.
Siedziba dyrekcji mieści się we Lwowie. Organizacyjnie składa się z 5 terytorialnych dyrekcji przewozów kolejowych – iwanofrankowskiej (, "Iwano-Frankiwśka dyrekcija zaliznycznych perewezeń"), lwowskiej, rówieńskiej, tarnopolskiej i użhorodzkiej. W 2008 przedsiębiorstwo obsługiwało 4521 km szlaków, z których 3207 km było zelektryfikowanych, oraz 354 stacje, z których 252 miało charakter towarowy. Oprócz tego obsługuje 19 kolejowych przejść granicznych.
Historia.
Pierwszą linią kolejową, która została zbudowana na obecnym terytorium Ukrainy, było połączenie Przemyśla ze Lwowem, które było przedłużeniem linii z Krakowa. Linia długości 98 km została zbudowana w 1861 z inicjatywy Leona Sapiehy przez Cesarsko-Królewskie Koleje Państwowe () i nosiła oficjalną nazwę Kolei galicyjskiej im. Karola Ludwika (). W 1866 kolej została przedłużona do Czerniowiec, w 1869 do Brodów, a w 1870 do Tarnopola. W 1871 połączyła się z kolejami Imperium Rosyjskiego. Przed I wojną światową całkowita długość linii kolejowych wynosiła 2676 km.
W piątek 17 sierpnia 1906 o 3:30 po południu pociąg 315 Lwów–Stanisławów zetknął się w okolicach pierwszego mostu z wolnym parowozem, który miał dojechać na tzw. „tory dezynfekcyjne”. Lekko i ciężej rannych było około 55 osób.
W szóstą rocznicę polskiego oswobodzenia Lwowa z 1918 podczas wojny polsko-ukraińskiej w 1924 odsłonięto Krzyż Obrony Lwowa na gmachu Dyrekcji Kolei Państwowej.
W 2011 Kolej Lwowska uroczyście obchodziła 150-lecie działalności.
Przedsiębiorstwo utrzymuje Muzeum Historii Kolei Lwowskiej ( – "Muzej istoriji lwiwśkoji zaliznyci") z siedzibą we Lwowie.

</doc>
<doc id="1337824" url="https://pl.wikipedia.org/wiki?curid=1337824" title="Hohenlepte">
Hohenlepte

Hohenlepte – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.
Geografia.
Hohenlepte leży ok. 4 km na zachód od centrum Zerbst/Anhalt.

</doc>
<doc id="1337827" url="https://pl.wikipedia.org/wiki?curid=1337827" title="Jütrichau">
Jütrichau

Jütrichau – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.

</doc>
<doc id="1337830" url="https://pl.wikipedia.org/wiki?curid=1337830" title="Kolej Doniecka">
Kolej Doniecka

Kolej Doniecka ("Донецька залізниця", "Donećka zaliznycia") – przedsiębiorstwo regionalne ukraińskich kolei państwowych, obsługujące obwód doniecki i ługański oraz część obwodów: dniepropetrowskiego, zaporoskiego i charkowskiego. W przedsiębiorstwie działają cztery dyrekcje – Debalcewska, Krasnołymańska, Ługańska i Jasynuwacka.
Od 2015 spółka giełdowa.
Siedziba Kolei Donieckiej znajdowała się w Doniecku. Po Rewolucji Godności na Ukrainie i powstaniu tzw. republiki, siedziba kolei została przeniesiona do Łymania. Przedsiębiorstwo obsługuje 13% ogólnej długości linii kolejowych na Ukrainie, wykonując jednakże aż 36% przewozów towarowych Ukrainy.
Kolej Doniecka obejmuje obszar 57 000 km².

</doc>
<doc id="1337831" url="https://pl.wikipedia.org/wiki?curid=1337831" title="Leps (Zerbst/Anhalt)">
Leps (Zerbst/Anhalt)

Leps – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Bitterfeld.

</doc>
<doc id="1337835" url="https://pl.wikipedia.org/wiki?curid=1337835" title="Soap Shoes">
Soap Shoes

Soap Shoes – rodzaj butów przeznaczonych do grindowania, który został wypuszczony na rynek w 1997 roku. Posiadają plastikową lub metalową płytę na podeszwie, umożliwiająca zjeżdżanie po poręczach, rurach i krawędziach obiektów.
Pojawiły się w grze Sonic Adventure 2.

</doc>
<doc id="1337837" url="https://pl.wikipedia.org/wiki?curid=1337837" title="Citov">
Citov

Citov – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 527 mieszkańców.

</doc>
<doc id="1337838" url="https://pl.wikipedia.org/wiki?curid=1337838" title="Manhattan Transfer">
Manhattan Transfer

Manhattan Transfer – powieść amerykańskiego pisarza Johna Dos Passosa, wydana w 1925 r. (Harper &amp; Brothers). Pierwsze polskie wydanie ukazało się w 1931 r., w tłumaczeniu T. Jakubowicza, wydane przez Towarzystwo Wydawnicze „Rój”.
Bohaterem książki jest miasto Nowy Jork w trakcie burzliwych lat 20., w erze jazzu. Pisarz pokazuje różnorodność mieszkańców miasta - zarówno bogaczy, jak i ubogich imigrantów.
Dos Passos, pisząc powieść, inspirował się "Ulissesem" Jamesa Joyce’a, "Ziemią jałową" T.S. Eliota i eksperymentalnymi filmami Siergieja Eisensteina.

</doc>
<doc id="1337842" url="https://pl.wikipedia.org/wiki?curid=1337842" title="Pedro de Heredia">
Pedro de Heredia

Pedro de Heredia (zm. 1554) – hiszpański szlachcic i konkwistador.
Życiorys.
Pedro de Heredia był założycielem kolumbijskiego miasta Cartagena de Indias w 1532 roku. Wówczas wraz z 150 żołnierzami wyruszył z wyspy Santa Marta, przez rzekę Magdalena, z nominacją na gubernatora. Miejsce na nowe miasto wybrał po przegranej bitwie Alonso de Hojedy z Indianami w 1509 roku. Na terenie tym Heredia poszukiwał złota i drogi do El Dorado. Zbadał lewy brzeg Magdaleny, pomiędzy Kordylierami Środkowymi a Zachodnimi odkrył dolinę rzeki Sinu. Tam spotkał się z kulturą Indian Czibcza; spenetrował i ograbił ich cmentarze, zdobył wielkie ilości złota i szmaragdów.
Oficer Heredy, Francisco Cesar, wraz z kilkudziesięcioma żołnierzami wyruszyli na dalszy podbój i po dziewięciu miesiącach odkryli bogate cmentarze w dolinie rzeki Cauca. Cmentarz został przez nich zbezczeszczony, a wartość łupów oszacowano na 30 tysięcy pesos. Podczas grabieży oddział Cesara został zaatakowany przez Indian i zmuszony do ucieczki. Po siedemnastu dniach dotarli do Darién nad zatoką Urabá.
W 1536 roku do Kartageny został wysłany wysłannik nowego gubernatora Santa Marta Pedra de Lugo, Vadilla. Jego zadaniem było podporządkowanie Pedro de Heredii, którego pozbawił władzy, a jego żołnierzy zwerbował na swoją stronę. Następnie, przez dolinę Cauca, poprowadził ich w poszukiwanie Eldorado. Wśród nich był późniejszy kronikarz podboju Kolumbii i Ekwadoru oraz wojny domowej w Peru – Cieza de Leon.
Zginął w katastrofie statku.
W kulturze.
Postać Pedra de Heredii występuje w kolumbijskim serialu telewizyjnym „Królowa i konkwistador”.

</doc>
<doc id="1337845" url="https://pl.wikipedia.org/wiki?curid=1337845" title="Kolej Odeska">
Kolej Odeska

Kolej Odeska ("Одеська залізниця", "Odeśka zaliznycia", "Одесская железная дорога") – regionalny oddział ukraińskich kolei państwowych, obsługujący 6 obwodów południowo-zachodniej Ukrainy: odeski, mikołajowski, chersoński, czerkaski, kirowogradzki i winnicki.
Oddział ten obsługuje 20% przewozów towarowych i 16% przewozów pasażerskich Ukrainy.
W 1985 powstało Muzeum Historii Kolei Odeskich (Музей історії Одеської залізниці) przy ul. Stepowa 44 (вул. Степова).
Siedziba.
Znajduje się od 1917 w Odessie w b. budynku instytucji sądowych (Будинок судових установ) przy ul. Pantelejmoniwskiej 19 (Пантелеймонівська вул.) (1917-1919, -1944, 1954-), przy dworcu głównym. Okresowo dyrekcja mieściła się w hotelu Bristol z 1899 (proj. Aleksandr Bernardazzi) przy ul. Puszkinskiej 15 (вул. Пушкінська) (1919-) i w budynku z 1914 przy ul. Puszkinskiej 37 (1944-1954), obecnie siedziba Instytutu Biologii Morskiej (Інститут морської біології НАН України).

</doc>
<doc id="1337851" url="https://pl.wikipedia.org/wiki?curid=1337851" title="Čechy (powiat Przerów)">
Čechy (powiat Przerów)

Čechy – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 318 mieszkańców.

</doc>
<doc id="1337852" url="https://pl.wikipedia.org/wiki?curid=1337852" title="Epoka prekolumbijska">
Epoka prekolumbijska



</doc>
<doc id="1337853" url="https://pl.wikipedia.org/wiki?curid=1337853" title="Panzer Dragoon">
Panzer Dragoon

Panzer Dragoon – gra wideo typu rail shooter wydana na konsolę Sega Saturn w 1995 roku, a następnie na komputery PC oraz jako dodatek do gry Panzer Dragoon Orta na konsolę XBox. Głównym bohaterem gry jest Keil Fluge - w samej grze jednak jego imię się nie pojawia - który porusza się po świecie gry na stworzeniu podobnym do smoka.
Fabuła.
Akcja gry osadzona jest w dalekiej przyszłości, setki lat po wyniszczającej wojnie, która cofnęła ludzkość w rozwoju technologicznym. Główny bohater w trakcie polowania na krabopodobne stworzenia i niespodziewanym ataku, trafia do miejsca, w którym walczy dwóch jeźdzców na smokach. Jeden z nich zostaje śmiertelnie raniony i oddaje swojego smoka bohaterowi, który rusza w pościg za przeciwnikiem.
Rozgrywka.
W stosunku do większości znanych Rail Shooterów, w Panzer Dragoon bohater ma pewną swobodę ruchu - smok leci automatycznie do przodu, jednak można nim swobodnie manewrować w obrębie ekranu, a także np. odwracać się. Głównym zajęciem w grze jest zestrzeliwanie nadlatujących przeciwników, za pomocą broni z nieskończoną amunicją, dzierżonej przez Keila - można jej używać na dwa sposoby - zwykły i naładowany strzał. W Panzer Dragoon walczy się również z bossami, posiadającymi większe niż inni przeciwnicy rozmiary i większą wytrzymałość.

</doc>
<doc id="1337857" url="https://pl.wikipedia.org/wiki?curid=1337857" title="Andrea Di Stefano">
Andrea Di Stefano

Andrea Di Stefano (ur. 15 grudnia 1972 w Rzymie) – włoski aktor i reżyser filmowy i telewizyjny.
Studiował aktorstwo w nowojorskim Actors Studio. Debiutował na wielkim ekranie w niezależnym filmie "Pogańska książka Arthura Rimbauda" ("The Pagan Book of Arthur Rimbaud", 1995). Następnie zagrał tytułową postać w dramacie wojennym "Książę Hamburga" ("Il Principe di Homburg", 1997). Pojawił się w ekranizacji powieści Gastona Lerouxa "Upiór w operze" ("Il fantasma dell'opera", 1998) u boku Juliana Sandsa i Asi Argento. W biograficznym dramacie Juliana Schnabela "Zanim zapadnie noc" ("Before Night Falls", 2000) z udziałem Oliviera Martineza i Johnny'ego Deppa wystąpił w roli swawolnego Pepe Malasa, który wprowadza poetę, pisarza i dramaturga Reinalda Arenasa (Javier Bardem) w świat zrewolucjonizowanej homoseksualnej hawańskiej subkultury. W dramacie "Nie oglądaj się" (2009) wystąpił u boku Sophie Marceau i Monicci Belucci. W 2014 debiutował jako reżyser dreszczowca "Escobar" z Joshem Hutchersonem i Benicio del Toro.
Spotykał się z Chiarą Mastroianni (2001-2002), córką Marcello Mastroianniego i Catherine Deneuve oraz Valerią Golino (2002-2006).

</doc>
<doc id="1337858" url="https://pl.wikipedia.org/wiki?curid=1337858" title="Panzer Dragoon Orta">
Panzer Dragoon Orta

Panzer Dragoon Orta – gra wideo typu rail shooter będąca sequelem gry Panzer Dragoon i czwartą grą z serii, wydana na konsolę XBox w 2002 roku. Produkcją gry zajęła się firma Smilebit.
Gra zawiera 10 poziomów, po których gracz porusza się dosiadając kreatury podobnej do smoka. Gracz ma za zadanie zaznaczać i zestrzeliwać wrogów pojawiających się na ekranie.

</doc>
<doc id="1337862" url="https://pl.wikipedia.org/wiki?curid=1337862" title="Równowaga cykliczna">
Równowaga cykliczna

Równowaga cykliczna – to równowaga charakterystyczna dla rynku produktów rolnych, co wynika z oscylacyjnego ruchu ceny i podaży, wynikającego z cykliczności produkcji roślinnej i zwierzęcej. Podstawą cykliczności są uwarunkowania przyrodniczo-klimatyczne, które wpływają na sezonowość roli oraz cykl hodowli zwierząt. Powoduje to wydłużenie reakcji podaży na zmiany warunków rynkowych. Polega to na opóźnionym reagowaniu podaży na sztywna cenę równowagi w okresie trwania cyklu produkcyjnego oraz na okresowym reagowaniu ceny na sztywną podaż zdeterminowaną wielkością popytu. Wśród równowagi cyklicznej wyróżnia się model równowagi przytłumionej, wybuchowej i periodycznej. Modele te różnią się kątem nachylenia krzywej popytu i podaży do krzywej cen.

</doc>
<doc id="1337864" url="https://pl.wikipedia.org/wiki?curid=1337864" title="W salonie przy rue des Moulins">
W salonie przy rue des Moulins

W salonie przy rue des Moulins – obraz namalowany przez francuskiego postimpresjonistę Henriego de Toulouse-Lautreca w 1894 roku. Obecnie znajduje się w Muzeum Toulouse-Lautreca w Albi.
Podczas tworzenia tego dzieła Toulouse-Lautrec wzorował się na obrazie renesansowego, weneckiego artysty Vittore Carpaccia (obraz z ok. 1500 roku, przedstawiający dom publiczny), którego reprodukcję posiadał w swojej pracowni.
Obraz przedstawia salon jednego z często odwiedzanych przez Toulouse-Lautreca domów publicznych, który znajdował się przy ulicy des Moulins. Kilka prostytutek w niekompletnych strojach czeka na swoich klientów, siedząc na czerwonych, aksamitnych sofach. Kobiety siedzą znudzone, zrezygnowane i milczące. Kobieta w różowej sukni po prawej stronie to prawdopodobnie właścicielka (nie pasuje do reszty, stanowi kontrast z pozostałymi kobietami, które są wyciągnięte w swobodnych pozach). Artysta szczegółowo odtwarzał twarze i pozy (wcześniej stworzył kilka studiów wstępnych).
Barwy są ciepłe i intensywne, podkreślają kontrast między przepychem a nędzą przybytku.
Jak na Henriego de Toulouse-Lautreca obraz jest bardzo starannie wykończony.

</doc>
<doc id="1337876" url="https://pl.wikipedia.org/wiki?curid=1337876" title="Pedro Cieza de León">
Pedro Cieza de León

Pedro Cieza de León (ur. 1520 w Llerena w Hiszpanii, zm. 1554, Sewilla) – hiszpański konkwistador i kronikarz podboju Kolumbii, Ekwadoru oraz wojny domowej w Peru.
W 1532 roku był żołnierzem Pedro de Heredii i uczestniczył w założeniu miasta Cartagena nad Morzem Karaibskim oraz w podboju nadmorskich terenów. Następnie w 1536 roku uczestniczył w wyprawie poszukującej drogi do El Dorado dowodzonej przez Vadillę. Wyprawa po roku dotarła do Cali w Popayánie w południowo-zachodniej Kolumbii. Tam przyłączył się do oddziału Lorenza de Aldany, oficera Francisca Pizarra.
Już jako oficer, założył miasto Cartago i podbijał ludy w centralnej Kolumbii. W 1540 roku został oficerem nowo mianowanego gubernatora Popayan – Sebastiana de Belalcazara. Pod jego dowództwem uczestniczył w wojnie domowej w Peru.
Jako kronikarz podbojów Ameryki Południowej, napisał dwutomowe dzieło "Crónica del Perú" wydane w 1553 i 1560 roku.

</doc>
<doc id="1337881" url="https://pl.wikipedia.org/wiki?curid=1337881" title="George Hall (wicehrabia)">
George Hall (wicehrabia)

George Henry Hall, 1. wicehrabia Hall (ur. 31 grudnia 1881 w Penrhiwceiber w hrabstwie Glamorganshire, zm. 8 listopada 1965 w Leicesterze) – brytyjski polityk, członek Partii Pracy, minister w rządach Clementa Attleego.
Życiorys.
W wieku 12 lat rozpoczął pracę w kopalni w Penrikyber. Pracował tam do 1911 r., kiedy to otrzymał stanowisko checkwieghera. Na tym stanowisku pracował do 1922 r., kiedy to został wybrany do Izby Gmin jako reprezentant okręgu Aberdare. Okręg ten reprezentował do 1946 r.
Jego pierwszym stanowiskiem w administracji rządowej był urząd cywilnego lorda Admiralicji, który sprawował w latach 1929–1931. W latach 1940–1942 był parlamentarnym podsekretarzem stanu w Ministerstwie ds. Kolonii. Następnie był finansowym sekretarzem Admiralicji, a w latach 1943-1945 podsekretarzem stanu w Ministerstwie Spraw Zagranicznych. Od 1942 r. był członkiem Tajnej Rady. W 1945 r. został ministrem kolonii, a w latach 1946–1951 był pierwszym lordem Admiralicji.
Po odejściu ze stanowiska ministra ds. kolonii otrzymał tytuły 1. wicehrabiego Hall i lorda Hall, dzięki czemu zasiadł w Izbie Lordów. W latach 1947–1951 był wiceprzewodniczącym izby wyższej.
Zmarł w 1965 r. Tytuł parowski odziedziczył jego najstarszy syn, William George Leonard.

</doc>
<doc id="1337882" url="https://pl.wikipedia.org/wiki?curid=1337882" title="Tsukiyomi">
Tsukiyomi



</doc>
<doc id="1337883" url="https://pl.wikipedia.org/wiki?curid=1337883" title="Drupa">
Drupa

drupa (dawniej także: "DRUPA", z niem. "Druck und Papier" = "Druk i papier") – największe na świecie targi sprzętu drukarskiego, odbywające się od 1951 roku co 3 do 5 lat w Düsseldorfie. Na targach prezentowane są m.in. maszyny drukarskie oraz sprzęt papierniczy i introligatorski.
W 2021 roku z powodu pandemii COVID-19 targi odbyły się w formie wirtualnej. 

</doc>
<doc id="1337885" url="https://pl.wikipedia.org/wiki?curid=1337885" title="Wicehrabia Hall">
Wicehrabia Hall

Wicehrabiowie Hall 1. kreacji (parostwo Zjednoczonego Królestwa)

</doc>
<doc id="1337886" url="https://pl.wikipedia.org/wiki?curid=1337886" title="DRUPA">
DRUPA



</doc>
<doc id="1337888" url="https://pl.wikipedia.org/wiki?curid=1337888" title="The Manhattan Transfer">
The Manhattan Transfer

The Manhattan Transfer – amerykańska wokalna grupa jazzowa, założona i prowadzona przez Tima Hausera, kilkakrotnie uhonorowana nagrodą Grammy.
Nazwę grupy zaczerpnięto od słynnej powieści Johna Dos Passosa.
Grupa w pierwotnym składzie została założona w 1969 w Nowym Jorku i działała do 1971. Rok później do Hausera dołączyli: Janis Siegel, Laurel Massé i Alan Paul; kwartet wznowił wówczas działalność pod starą nazwą. Zaczął zdobywać wielką popularność w klubach i hotelach, specjalizując się w pastiszach dawnych szlagierów przetworzonych na idealnie zharmonizowany czterogłos. Wielkim przebojem, także w Europie, okazała się piosenka "Chanson d’amour" (1977). Po odejściu w 1978 Laurel Massé, którą zastąpiła aktorka i piosenkarka Cheryl Bentyne (z nią w składzie grupa działa do dziś), The Manhattan Transfer przeszedł stylistyczną przemianę. Jej rezultatem był album "Extensions" (1979), na którym znalazła się brawurowa reinterpretacja utworu "Birdland" Weather Report oraz utrzymany w dyskotekowym stylu "Twilight Zone".
W 1981 zespół jako pierwszy w historii zdobył nagrody Grammy, zarówno w kategoriach dotyczących jazzu, jak i popu. Artystycznym triumfem stał się też album Vocalese (1985), na którym pojawił się m.in. Bobby McFerrin.
The Manhattan Transfer jest fenomenem trwałego sukcesu; członkowie grupy, wszyscy wybitni wokaliści, obok działalności zespołowej rozwijają także udane kariery solowe. W 1988 grupa została wpisana do Panteonu Sław Zespołów Wokalnych ("Vocal Group Hall of Fame"), w 2005 koncertowała w Polsce.
1 lipca 2011 grupa wystąpiła na koncercie „Tu Warszawa”, z okazji rozpoczęcia polskiej prezydencji w Unii Europejskiej.

</doc>
<doc id="1337889" url="https://pl.wikipedia.org/wiki?curid=1337889" title="Divan Japonais">
Divan Japonais

Divan Japonais – litografia francuskiego postimpresjonisty Henriego de Toulouse-Lautreca z 1892/1893.
Plakat zaprojektowany dla otwartej w 1893 café-concert "Le divan japonais".
Toulouse-Lautrec umieścił elegancką postać Jane Avril na pierwszym planie. Tancerka siedzi w loży wraz z krytykiem sztuki i krytykiem muzycznym, Edouardem Dujardinem podczas występu Yvette Guilbert (później będzie ona przyjaciółką Toulouse-Lautreca). Artysta zastosował swoją radykalną metodę fragmentaryczności, brzegiem plakatu obciął głowę Yvette Guilbert (możemy ją poznać dzięki charakterystyczny czarnym, długim rękawiczkom, jasnej sukni i smukłej sylwetce). Jane Avril i jej towarzysz sprawiają wrażenie niezainteresowanych występem Yvette. Jane kokieteryjnie się uśmiecha, a Edouard jest bardziej zafascynowany jej urokami niż samym przedstawieniem.

</doc>
<doc id="1337891" url="https://pl.wikipedia.org/wiki?curid=1337891" title="Okręg wyborczy Aberdare">
Okręg wyborczy Aberdare

Okręg wyborczy Aberdare powstał w 1918 r. i wysyłał do brytyjskiej Izby Gmin jednego deputowanego. Okręg obejmował miasto Aberdare w hrabstwie Rhondda Cynon Taff. Został zlikwidowany w 1983 r.

</doc>
<doc id="1337894" url="https://pl.wikipedia.org/wiki?curid=1337894" title="Čelechovice">
Čelechovice

Čelechovice – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 129 mieszkańców.

</doc>
<doc id="1337895" url="https://pl.wikipedia.org/wiki?curid=1337895" title="Tsukuyomi (ujednoznacznienie)">
Tsukuyomi (ujednoznacznienie)

Tsukuyomi może odnosić się do:

</doc>
<doc id="1337897" url="https://pl.wikipedia.org/wiki?curid=1337897" title="Associação Cultural e Desportiva Potiguar">
Associação Cultural e Desportiva Potiguar

Associação Cultural e Desportiva Potiguar - brazylijski klub piłkarski z siedzibą w mieście Mossoró leżącym w stanie Rio Grande do Norte.
Historia.
"Associação Cultural e Desportiva Potiguar" powstał 11 lutego 1945 na skutek fuzji dwóch miejscowych klubów - Esporte Clube Potiguar i Sociedade Desportiva Mossoró.
Obecnie klub występuje w pierwszej lidze stanu Rio Grande do Norte (Campeonato Potiguar).

</doc>
<doc id="1337899" url="https://pl.wikipedia.org/wiki?curid=1337899" title="Éric Caritoux">
Éric Caritoux

Éric Caritoux (ur. 16 sierpnia 1960 w Carpentras) – francuski kolarz szosowy startujący wśród zawodowców w latach 1983-1994. Zwycięzca Vuelta a España (1984).

</doc>
<doc id="1337905" url="https://pl.wikipedia.org/wiki?curid=1337905" title="Potiguar Mossoro">
Potiguar Mossoro



</doc>
<doc id="1337909" url="https://pl.wikipedia.org/wiki?curid=1337909" title="Trzmiel żółty">
Trzmiel żółty

Trzmiel żółty ("Bombus muscorum") — gatunek owada z rodziny pszczołowatych. Zaliczany do pszczół właściwych, plemienia trzmielowate ("Bombini"). W Polsce tak jak pozostałe gatunki trzmieli podlega ochronie częściowej.

</doc>
<doc id="1337910" url="https://pl.wikipedia.org/wiki?curid=1337910" title="Jerry Martin (kompozytor)">
Jerry Martin (kompozytor)

Jerry Martin – kompozytor muzyki jazzowej oraz new age. Autor ścieżek muzycznych do reklam telewizyjnych oraz serii "The Sims" i "SimCity".
Życiorys.
Jerry Martin brał lekcje muzyki oraz grał na gitarze i keyboardzie w różnych zespołach w szkole średniej i college'u. Otrzymał stopień licencjata na studiach muzycznych w California State University w Hayward.

</doc>
<doc id="1337912" url="https://pl.wikipedia.org/wiki?curid=1337912" title="Bystra (Koszarawa)">
Bystra (Koszarawa)

Bystra – przysiółek wsi Koszarawa w Polsce położone w województwie śląskim, w powiecie żywieckim.
W latach 1975–1998 przysiółek administracyjnie należał do województwa bielskiego.
We wsi znajduje się poświęcony 4 października 2006 roku kościół Stygmatów św. Franciszka z Asyżu w Koszarawie Bystrej oraz klasztor Zakonu Braci Mniejszych (OFM – Franciszkanie). Od kilku lat działa także niepubliczna Szkoła Podstawowa Fundacji Królowej Świętej Jadwigi nauczająca metodą Montessori.
Osiedla Koszarawy Bystrej: Browary, Kaliki, Kallów, Kamińscy, Kolebiska, Kopówka, Kotrówka, Mimasówka, Moce, Molusiówka, Mraźnice, Mrowce, Pod Holą, Pod Jałowcem, Pod Przysłopem, Pod Szczawiną, Potocki, Potoki, Ryszkówka, Stara Polana, Tokarnia, Torbówka, U Pytli, Skrzypków, Za Molusiem, Zwalisko, Żłoby.

</doc>
<doc id="1337917" url="https://pl.wikipedia.org/wiki?curid=1337917" title="Estádio Nogueirão">
Estádio Nogueirão



</doc>
<doc id="1337918" url="https://pl.wikipedia.org/wiki?curid=1337918" title="Szwajcarska Partia Pracy">
Szwajcarska Partia Pracy

Szwajcarska Partia Pracy – szwajcarska partia socjalistyczna.
Partia została założona w 1944 roku w miejsce zdelegalizowanej Komunistycznej Partii Szwajcarii. 21 maja 1944 roku na konferencji w Bazylei potwierdzona założenie partii, a oficjalna inauguracja PdA nastąpiła na pierwszym zjeździe partii 14 października tego samego roku. Na pierwszego prezydenta partii został mianowany Léon Nicole.
6 października 1947 roku odbył się drugi kongres partii. Wówczas partia liczyła 20,000 członków, którzy wszyscy spotkali się na trzecim kongresie partii, który odbył się w Zurychu.
Pierwsze wybory z udziałem PdA odbyły się w 1947 roku. Wówczas partia otrzymała 5,1% głosów.
W 1950 roku partia zdobyła łącznie zdobyła ponad 260,000 podpisów pod sztokholmskim apelem w sprawie całkowitego zakazu używanie broni jądrowej.
W latach 1952-1964 odbyły się trzy kongresy partii, które ukształtowały obecny charakter oraz ideologię partii.
W wyborach w 2005 roku partia zdobyła łącznie 0,8%, lecz ich kandydaci nie wystartowali we wszystkich kantonach. 
Ugrupowanie uczestniczy w działaniu ugrupowania "Alternatywna Lewica".
Wybory w 2007 roku.
W 2007 roku odbyły się wybory parlamentarne, w których uczestniczyła PdA w połączeniu z partią Solidarities. Mimo że obie partie współpracowały ze sobą, a liderzy partii wystartowali z list w największych szwajcarskich miastach, partia otrzymała zaledwie 0,7% głosów, co jest takim samym wynikiem jak w roku 2003. Jedynym członkiem PdA, który dostał się do parlamentu został Josef Zisyadis.

</doc>
<doc id="1337921" url="https://pl.wikipedia.org/wiki?curid=1337921" title="Álvaro Pino">
Álvaro Pino

Álvaro Pino (ur. 17 sierpnia 1956 w Ponteareas) – hiszpański kolarz szosowy startujący wśród zawodowców w latach 1981-1991. Zwycięzca Vuelta a España (1986).

</doc>
<doc id="1337922" url="https://pl.wikipedia.org/wiki?curid=1337922" title="Alvaro Pino">
Alvaro Pino



</doc>
<doc id="1337923" url="https://pl.wikipedia.org/wiki?curid=1337923" title="Pedro de Lugo">
Pedro de Lugo

Pedro de Lugo (ur.?, zm. 1536) - hiszpański gubernator Teneryfy i Santa Marta. 
Pedro de Lugo gubernatorstwo w Santa Marta otrzymał w 1535 roku. Jego zadaniem było zaprowadzenie porządku na wybrzeżu po śmierci Rodriga de Bastidasa. Po przybyciu do Santa Marta, na wyprawę do Eldorado wysłał swojego syna Alonsa de Lugo. Ten po zdobyciu złota uciekł na Santo Domingo, a następnie do Hiszpanii. W 1536 roku Pedro de Lugo wysłał do miasta Cartagena nad Morzem Karaibskim swojego wysłannika Vadillę by ten podporządkował mu Pedra de Heredie. Vadilla zdymisjonował Heredię i sam wyruszył na poszukiwanie Eldorado. W tym samym roku Lugo wysłał kolejną wyprawę pod dowództwem Jimeneza Gonzala Quesady. Wyprawa miała zadanie zbadanie średniego biegu rzeki Magdaleny i odnalezienie Eldorada. Wyprawa wyruszyła z 600 żołnierzami. Kolejnych 300 miało zostać wysłane później drogą morską. Lugo zbudował pięć brygantyn, które z powodu sztormu zatonęły a dwie uszkodzone powróciły do Santa Marta. Lugo rozkazał zbudować kolejne dwie i wysłać posiłki dla Quesady. Już po jego śmierci brygantyny 1537 roku dotarły do Cundinamarca. Quesada podbił państwo Czibczów, gdzie zdobył złoto i szmaragdy a nowy kraj nazwał Nową Grenadą. 
W 1539 roku na nowe tereny dotarli Nikolaus Federman i Sebastián de Belalcázar. Obaj rościli sobie prawa do ziemi i nie chcieli uznać władzy drugiego. Spór rozstrzygną cesarz Karol V mianując na gubernatora Nowej Grenady syna Pedra de Lugo - Alonsa de Lugo. 

</doc>
<doc id="1337925" url="https://pl.wikipedia.org/wiki?curid=1337925" title="Gwarancje praworządności">
Gwarancje praworządności



</doc>
<doc id="1337928" url="https://pl.wikipedia.org/wiki?curid=1337928" title="Ballad of a Thin Man">
Ballad of a Thin Man

Ballad of a Thin Man – piosenka napisana przez Boba Dylana, nagrana przez niego w 1965 roku i wydana na albumie "Highway 61 Revisited" (1965).
Historia.
2 sierpnia 1965 roku podczas sesji nagraniowej w Columbia studio A w Nowym Jorku do albumu "Highway 61 Revisited" Dylan zarejestrował cztery wersje utworu „Ballad of a Thin Man”. Na pierwotnej wersji albumu wydanej na płycie acetatowej piosenka znalazła się jako 2. ścieżka. Ostatecznie na album wybrano wersję 2. 14 lutego 1974 roku na koncercie w Kia Forum w Inglewood (stan Kalifornia) Dylan wykonał ten utwór, a nagranie z popołudniowego koncertu zostało umieszczone na albumie "Before the Flood" (1974).
Charakterystyka.
Tytuł piosenki autor zaczerpnął z filmowej serii komediowo-kryminalnej, zapoczątkowanej filmem "W pogoni za cieniem" ("The Thin Man"), z lat 1930. i 1940. Kompozycja ma charakter bluesowy. Jest to jeden z najbardziej antagonistycznych utworów muzyka.
Tekst.
W warstwie lirycznej utwór został przez autora zadedykowany „panu Jonesowi” – przeciętnemu Amerykaninowi – pozerowi czy kabotynowi bez celu w życiu, żałosnemu typowi, który po prostu niczego nie rozumie, ale w każdą niedzielę jest w swoim kościele, z uśmiechem przylepionym do twarzy, i który wykorzystuje każdą okazję, aby oszukać podczas wypełniana formularza podatkowego. Nieoczekiwanie jednak ten powierzchowny i płytki filister wkracza w coś, co całkowicie go przerasta – w ciemny krąg Piekła, gdzie „pan Jones”, który spodziewał się zatriumfować nad innymi, zostaje całkowicie pozbawiony swojego znaczenia. Sam Dylan nigdy, nawet pytany o to w wywiadach, nie wyjaśnił kim naprawdę jest „pan Jones”.
Piosenka została porównana do powieści "Proces" (1925), napisanej przez Franza Kafkę, z Dylanem odgrywającym rolę Wielkiego Inkwizytora.
W tekście piosenki „Yer Blues” (1968), napisanej przez Johna Lennona i nagranej przez brytyjski zespół The Beatles, autor nawiązał do tekstu utworu „Ballad of a Thin Man” słowami "suicidal, just like Dylan’s Mr. Jones" (tłum. samobójczy, dokładnie jak Mr. Jones u Dylana).

</doc>
<doc id="1337931" url="https://pl.wikipedia.org/wiki?curid=1337931" title="Hajg Zaharian">
Hajg Zaharian

Hajg Zaharian (ur. 8 maja 1952 w Durrësie) – albański kompozytor pochodzenia ormiańskiego.
Życiorys.
W latach 1969–1973 studiował na wydziale kompozytorskim Instytutu Sztuk w Tiranie, pod kierunkiem Tonina Harapiego. Po ukończeniu studiów rozpoczął pracę w hydroelektrowni w Fierze, gdzie także kierował amatorskim zespołem muzycznym, a następnie podobnym zespołem artystycznym w Tropojë. W roku 1977 przeniósł się do Durrësu, gdzie prowadził amatorski zespół muzyczny w miejscowym Pałacu Młodzieży Rinia. W latach 1980–1986 pracował jako nauczyciel muzyki w średniej szkole im. Jana Kukuzela w Durrësie. W lipcu 1990 uzyskał tytuł profesora, a w 1993 rozpoczął pracę na wydziale muzycznym Instytutu Sztuk w Tiranie, kierując tam katedrą teorii kompozycji.
Komponował muzykę dla czołówki albańskich wokalistów, ale zasłynął przede wszystkim jako twórca muzyki do 25 filmów fabularnych. W ostatnich latach regularnie zasiada w jury Festiwalu Piosenki Radia i Telewizji.
Tłumaczył na język albański dzieła poświęcone teorii kompozycji, autorstwa Carlo Jachino i Charlesa Koechlina.
W 1990 został uhonorowany tytułem „Zasłużonego Artysty” (alb. "Artist i Merituar"). Za muzykę do filmu "Toast na moim weselu" otrzymał nagrodę na Festiwalu Filmów Albańskich w Tiranie.
W 2007 nakładem Aelfior Editions ukazał się album "Dancing with an old folk melody", zawierający sześć utworów, wykonanych przez Zahariana na flecie.

</doc>
<doc id="1337932" url="https://pl.wikipedia.org/wiki?curid=1337932" title="Černotín">
Černotín

Černotín – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 769 mieszkańców.

</doc>
<doc id="1337933" url="https://pl.wikipedia.org/wiki?curid=1337933" title="Ruch antynuklearny">
Ruch antynuklearny

Ruch antynuklearny – ruch społeczny sprzeciwiający się wykorzystywaniu energii atomowej. Dąży on zarówno do rozbrojenia atomowego, jak i rezygnacji z produkcji energii atomowej na użytek cywilny. Domaga się zastąpienia jej przez technologie energooszczędne i odnawialne źródła energii. Zalicza się do nowych ruchów społecznych.
Początki ruchu antynuklearnego sięgają „marszów wielkanocnych” – zapoczątkowanych w 1958 roku demonstracji przeciw zbrojeniom nuklearnym organizowanych przez Campaign for Nuclear Disarmament (Kampanię na rzecz Rozbrojenia Nuklearnego). Raz do roku wielotysięczna manifestacja przechodziła pieszo 85 km z Londynu do Aldermaston (miejscowości, w której znajdował się ośrodek badań atomowych). Ruch szybko ogarnął także inne kraje. Największym poparciem społecznym cieszył się pod koniec lat 80., po katastrofie w Czarnobylu w roku 1986. W Polsce w roku 1989 protesty społeczne przyczyniły się do przerwania budowy elektrowni jądrowej w Żarnowcu. W 2012 roku podczas referendum lokalnego w Gąskach 94% biorących w nim udział mieszkańców sprzeciwiło się budowie EJ w swojej okolicy.
Główne argumenty ruchu antynuklearnego:
W Polsce organizacje antynuklearne to m.in.: Greenpeace, Koalicja Klimatyczna, Polski Klub Ekologiczny, Stowarzyszenie Klub Gaja.
Zaplecze eksperckie zapewniają ruchowi antynuklearnemu think tanki takie jak Rocky Mountain Institute, Instytut na rzecz Ekorozwoju, Zielony Instytut czy Fundacja im. Heinricha Bölla.
Krytycy ruchu antynuklearnego twierdzą często, że energia atomowa jest nieszkodliwa dla środowiska, gdyż nie powoduje emisji dwutlenku węgla. Jednak wydobycie i przetwarzanie rudy uranowej przez odkrywkowe wydobycie uranu (jak w Namibii, Gabonie czy australijskim Kakadu National Park) powoduje degradację terenu, stosunków hydrogeologicznych oraz skażenie wód gruntowych i powierzchniowych pierwiastkami promieniotwórczymi oraz kwasami używanymi do ekstrakcji uranu ze skały macierzystej. Powoduje też uwolnienie radioaktywnych gazów i pyłów, które roznoszone są przez wiatr. Samo wydobycie rudy, procesy jej przetwarzania, międzykontynentalny transport paliwa jest także źródłem emisji dwutlenku węgla. Nie sposób też przewidzieć jak będą oddziaływały na biosferę składowane odpady, które wykazują radiotoksyczność przez kilkaset do setek tysięcy lat. Już dzisiaj notuje się skażenie wód gruntowych w okolicach tymczasowych składowisk. Co więcej, nie można bagatelizować negatywnych konsekwencji dla zdrowia osób mieszkających w pobliżu elektrowni atomowych. Niezależna grupa ekspercka Federalnego Urzędu ds. Ochrony przed Promieniowaniem (Bundesamt für Strahlenschutz) potwierdziła wyniki i prawidłowość metodologii badań z 2003 r. nad zachorowalnością dzieci na nowotwory (publikacja w 2007 r.). Nie dowiedziono związku między wzrostem liczby zachorowań na nowotwory i białaczkę u dzieci do piątego roku życia mieszkających w promieniu 5 km od elektrowni atomowej.

</doc>
<doc id="1337938" url="https://pl.wikipedia.org/wiki?curid=1337938" title="Dobrčice">
Dobrčice

Dobrčice – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 223 mieszkańców.

</doc>
<doc id="1337944" url="https://pl.wikipedia.org/wiki?curid=1337944" title="Romola de Pulszky">
Romola de Pulszky

Romola Pulszky, po mężu Romola Niżyńska / Nijinsky (ur. w Budapeszcie 20 lutego 1891, zm. w Paryżu 8 czerwca 1978) – węgierska tancerka, przez krótki okres członkini zespołu baletowego Siergieja Diagilewa Balety Rosyjskie. Córka węgierskiego historyka sztuki Károlya Pulszkyego (1853-1899) i aktorki Emílii Márkus (1860-1949), żona Wacława Niżyńskiego, (1889-1950). Matka tancerki Kiry Nijinsky (1914-1998) i drugiej córki Tamary Nijinsky (1920-2017), babka aktorki Kingi Nijinsky-Gaspers.

</doc>
<doc id="1337946" url="https://pl.wikipedia.org/wiki?curid=1337946" title="Bronisław Batsch">
Bronisław Batsch

Bronisław Alfred Batsch (ur. 24 czerwca 1888 w Stryju, zm. ?) – pułkownik żandarmerii Wojska Polskiego.
Przebieg służby.
Urodził się 24 czerwca 1888 w Stryju, ówczesnym mieście powiatowym Królestwa Galicji i Lodomerii jako syn Jakuba. W roku szkolnym 1899/1900 uczęszczał do I klasy C. K. Gimnazjum w Stryju. Był zawodowym oficerem c. i k. Armii. W latach 1907–1918 pełnił służbę w pułku piechoty nr 41 w Czerniowcach. W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach. W czasie I wojny światowej walczył w szeregach swojego pułku. W czasie służby w c. i k. armii awansował na kolejne stopnie w korpusie oficerów piechoty: kadeta–zastępcy oficera (1 września 1907), podporucznika (1 maja 1910), porucznika (1 maja 1910) i kapitana (1 maja 1917).
15 września 1919 został przeniesiony z 11 pułku piechoty do Żandarmerii Polowej. W styczniu 1920 w Wilnie objął dowództwo nad oddziałem żandarmerii polowej Okręgu Etapu „Wilno”, który liczył 20 oficerów i 1141 żandarmów, i obejmował swym zasięgiem osiem powiatów: Troki, Wilno, Nowogródek, Oszmiany, Święciany, Wilejka, Dzisna, Nowoaleksandrowsk. Dowódcy oddziału podporządkowana była również Szkoła Żandarmerii Polowej i kompania obławcza. 19 lipca oddział przemianowany został na oddział żandarmerii polowej Etapu 1 Armii. W tym samym miesiącu przenosi się kolejno ze swym oddziałem do Grodna, Sokółki, Białegostoku, Łap, Zambrowa, Serocka. 30 lipca 1920 został zatwierdzony z dniem 1 kwietnia 1920 w stopniu majora, w Korpusie Żandarmerii, w grupie oficerów byłej armii austro-węgierskiej. 11 sierpnia oddział podzielony został na: oddział żandarmerii polowej Okręgu Etapu 1 Armii pod dowództwem rotmistrza Bronisława Batscha i oddział żandarmerii polowej Okręgu Etapu 5 Armii pod dowództwem rotmistrza Pinkasa. Oddział rotmistrza Batscha liczył 12 oficerów (jednym z nich był ppor. Teofil Ney) oraz 764 podoficerów i szeregowców. 25 sierpnia oddział przeformowany został na I dywizjon żandarmerii polowej etapowej złożony z trzech szwadronów i plutonu sztabowego. 28 sierpnia dywizjon został rozformowany, a rotmistrz Batsch objął dowództwo V dywizjonu żandarmerii polowej etapowej w Nasielsku. Także ten pododdział został zlikwidowany (10 października), a rotmistrz Batsch wyznaczony został na dowódcę III dywizjonu żandarmerii polowej etapowej w Grodnie. Dowódcy dywizjonu podporządkowane były cztery szwadrony (nr 18–21), a od listopada pięć (nr 22).
Po zakończeniu wojny z bolszewikami objął dowództwo 9 dywizjonu żandarmerii wojskowej, który 7 lipca 1921 został przemianowany na 3 dywizjon żandarmerii w Grodnie, i sprawował je do 14 czerwca 1922. 3 maja 1922 został zweryfikowany w stopniu majora ze starszeństwem z dniem 1 czerwca 1919 i 7. lokatą w korpusie oficerów żandarmerii. 6 lipca tego roku stanął na czele 2 dywizjonu żandarmerii w Lublinie. 1 marca 1923 został przeniesiony do 10 dywizjonu żandarmerii w Przemyślu na stanowisko dowódcy dywizjonu. 3 maja 1926 został mianowany podpułkownikiem ze starszeństwem z dniem 1 lipca 1925 i 1. lokatą w korpusie oficerów żandarmerii. W grudniu 1929 został wyznaczony na stanowisko dowódcy 9 dywizjonu żandarmerii w Brześciu. Na tym stanowisku pozostał do II wojny światowej. Na stopień pułkownika został mianowany ze starszeństwem z dniem 19 marca 1939 i 1. lokatą w korpusie oficerów żandarmerii.
27 września 1939, w czasie kampanii wrześniowej, gen. bryg. Franciszek Kleeberg mianował go zastępcą komisarza cywilnego Michała Gnoińskiego. Po kapitulacji Samodzielnej Grupy Operacyjnej „Polesie” dostał się do niewoli niemieckiej. W niewoli pozostawał do 1945. Był jeńcem Oflagu VII A Murnau (numer jeniecki 16003).

</doc>
<doc id="1337950" url="https://pl.wikipedia.org/wiki?curid=1337950" title="Prawdziwe Potwory">
Prawdziwe Potwory

Prawdziwe Potwory (ang. "Aaahh!!! Real Monsters", 1994-1998) – amerykański serial animowany emitowany niegdyś w Polsce na kanałach Fantastic i TVP Regionalna
Fabuła.
Serial pokazuje dzień powszedni młodych potworów. Trzy zaprzyjaźnione potworki uczą się, jak straszyć ludzi, w szkole. Często ich próby nie wychodzą tak, jak planowali.
Odcinki.
Premiery w Polsce:

</doc>
<doc id="1337953" url="https://pl.wikipedia.org/wiki?curid=1337953" title="Urodzajność">
Urodzajność



</doc>
<doc id="1337954" url="https://pl.wikipedia.org/wiki?curid=1337954" title="(5793) Ringuelet">
(5793) Ringuelet

(5793) Ringuelet – planetoida z pasa głównego asteroid okrążająca Słońce w ciągu 4 lat i 117 dni w średniej odległości 2,65 j.a. Została odkryta 5 października 1975 roku w Obserwatorium Féliksa Aguilara przez zespół "El Leoncito Station". Nazwa planetoidy pochodzi od "Adeli Ringuelet" (ur. 1930) argentyńskiej astronom pracującej w "La Plata Observatory", współfundatorki Argentyńskiego Towarzystwa Astronomiczego. Przed nadaniem nazwy planetoida nosiła oznaczenie tymczasowe (5793) 1975 TK6.

</doc>
<doc id="1337959" url="https://pl.wikipedia.org/wiki?curid=1337959" title="I'll Stand By You">
I'll Stand By You

I'll Stand by You – singel brytyjskiego girlsbandu, Girls Aloud, pochodzący z ich drugiego studyjnego albumu, "What Will the Neighbours Say?". Jako jeden z niewielu zdobył 1 miejsce na brytyjskich listach przebojów i został oficjalnym hymnem fundacji Children in Need. Premiera odbyła się 15 Listopada 2004.

</doc>
<doc id="1337960" url="https://pl.wikipedia.org/wiki?curid=1337960" title="Zmiany nazw ulic i placów w Łodzi">
Zmiany nazw ulic i placów w Łodzi

Zmiany nazw ulic i placów w Łodzi następowały w dziejach miasta wielokrotnie. W XX wieku dokonywano ich nawet masowo, wskutek różnorakich zawirowań politycznych. Szczególnymi momentami sprzyjającymi zmianom były:
Proces zmian w nazewnictwie ulic, choć już nie na tak wielką skalę jak w poprzednim wieku, wciąż jest kontynuowany. Świadczą o tym choćby decyzje radnych miasta z roku 2007, kiedy to przemianowano część al. Włókniarzy na al. Jana Pawła II (na odcinku od ul. Pabianickiej do al. Mickiewicza), fragment ul. Spornej na bł. Anastazego Pankiewicza, a aleję Przyjaźni podzielono na dwie ulice: ks. Zdzisława Wujaka (od ul. Puszkina do ul. Augustów) i św. Brata Alberta Chmielowskiego (od ul. Puszkina do ul. Widzewskiej). Decyzje takie na ogół nie są przyjmowane entuzjastycznie przez społeczeństwo z uwagi na koszty związane z wymianą dokumentów, a w przypadku firm – wzorów umów czy druków firmowych.
9 kwietnia 2008 roku Rada Miejska w Łodzi uchwałą nr XXX/0586/08 w sprawie nazewnictwa ulic, placów i parków przyjęła moratorium na wprowadzanie zmian już istniejących nazw. Tą samą uchwałą wprowadzone zostały:
Znaczne zmiany w nazewnictwie, wprowadzone 1 stycznia 2018 roku na podstawie zarządzeń zastępczych wojewody łódzkiego Zbigniewa Raua, narzuciła Ustawa o zakazie propagowania komunizmu lub innego ustroju totalitarnego przez nazwy jednostek organizacyjnych, jednostek pomocniczych gminy, budowli, obiektów i urządzeń użyteczności publicznej oraz pomniki. Zmienione zostały wtedy nazwy 27 ulic i jednego placu; 5 stycznia tegoż roku Rada Miejska w Łodzi przywróciła uchwałą wcześniej obowiązującą nazwę placowi Zwycięstwa, zaznaczając jednocześnie, że nazwa ta odnosi się odtąd do wojny polsko-bolszewickiej, a nie do zwycięstwa nad faszyzmem hitlerowskim.
Najstarsze ulice w Łodzi.
Najstarsza zabudowa Łodzi koncentrowała się wokół obecnego Starego Rynku. Z rynku rozchodziło się kilka dróg prowadzących do okolicznych miast, wsi i młynów. Blisko rynku drogi miały charakter ulic, dalej przechodziły w zwykłe drogi wiejskie. Na północ od rynku usytuowany był plac Kościelny, na którym stał drewniany parafialny kościółek, wybudowany przed rokiem 1414. Najstarsze znane ulice miasta to:
Po 1400 roku istnieją także wzmianki o ulicy Kościelnej, którą zwano też Szkolną, gdyż prowadziła do szkoły, znajdującej się w domu wikarego.
Wiele wytyczonych do połowy XIX wieku ulic nie miało przez wiele lat oficjalnych nazw. Wobec utrwalania się w świadomości łodzian nazw nieoficjalnych, zwyczajowych, niekiedy niepoważnych, władze miasta w 1863 roku uporządkowały miejskie nazewnictwo – odtąd wszystkie ulice wytyczone wcześniej miały już nazwy oficjalne.
Wykaz zmian nazw ulic i placów w Łodzi.
"Przejdź do:"
__BEZSPISU__
0-9 A B C D E F G H I J K L Ł M N O P R S Ś T U W Z Ż

</doc>
<doc id="1337966" url="https://pl.wikipedia.org/wiki?curid=1337966" title="Wydajność reakcji chemicznej">
Wydajność reakcji chemicznej

Wydajność reakcji chemicznej – stosunek masy produktu otrzymanego w wyniku reakcji chemicznej do teoretycznej jego masy obliczonego na podstawie współczynników stechiometrycznych równania tej reakcji i ilości użytych substratów.
Wydajność wyraża się zwykle w procentach:
gdzie:
Gdy we wzorze (1) użyte są masy produktów mówi się o wydajności masowej, gdy użyte są liczby moli mówi się o wydajności molowej. Wydajność molowa i masowa zazwyczaj się różnią, gdyż różne są masy molowe substratów i produktu.
Pojęciem komplementarnym do wydajności reakcji jest stopień przereagowania, który odnosi się do określonego substratu, a nie produktu:
gdzie:
Stopień przereagowania może być wyższy od końcowej wydajności reakcji, gdyż:
Stopień przereagowania może też być niższy od końcowej wydajności, gdy jeden z substratów został użyty w nadmiarze w stosunku do pozostałych.

</doc>
<doc id="1337972" url="https://pl.wikipedia.org/wiki?curid=1337972" title="Tom Beck">
Tom Beck

Thomas Helmut Beck (ur. 26 lutego 1978 w Norymberdze) – niemiecki aktor teatralny, telewizyjny i filmowy, piosenkarz.
Życiorys.
Wczesne lata.
Urodził się w Norymberdze. Swoje dzieciństwo przeżył w małym miasteczku Brunn, niedaleko Norymbergi. Kiedy miał pięć lat, nauczył się grać na akordeonie, perkusji, gitarze, organach i fortepianie. Uczęszczał do gimnazjum w Fischbach. W latach 1999–2003 studiował na wydziale muzyczno-aktorskim w Bayerische Theaterakademie August Everding w Monachium.
Kariera.
Występował na deskach teatrów: Prinzregententheater w Monachium w musicalu "Na przepustce" ("On the Town", 2002), Stadttheater Hildesheim w musicalu "Hair" (2003), Metropoltheater w Monachium w sztuce Ingvara Ambjørnsena "Elling" (2004), Stadttheater Erfurt w musicalu "Miasto aniołów" ("City of Angels", 2004), Theater Heilbronn w spektaklu "Dzikie przyjęcie" ("The Wild Party", 2005), K 4 Künstlerhaus w Norymberdze w musicalu "Moulin Rouge" i Theater St. Gallen w musicalu "Grease" jako Danny Zuko (2006–2007), z którym w 2007 roku odbył tournée po Niemczech, Austrii oraz Szwajcarii.
Karierę aktorską rozpoczynał od gościnnych występów w dwóch serialach kryminalnych ZDF "Küstenwache" (2004) i "Der Ermittler" (2004). Pojawił się w także jednym z odcinków serialu ARD "Telefon 110" ("Polizeiruf 110", 2006). W niemieckim serialu kryminalnym RTL "Kobra – oddział specjalny" ("Alarm für Cobra 11 – Die Autobahnpolizei") w latach 2008 - 2013 zagrał postać komisarza Bena Jägera.
W 2007 roku nagrał trzy piosenki, które ukazały się na płycie soundtracku „Aus der Tiefe des Raumes”.
W marcu 2011 światło dzienne ujrzała pierwsza solowa płyta Toma "Superficial Animal". Promowały ją single: „Sexy” i „Drive My Car”. Kilka miesięcy później – 11 listopada wyszła reedycja specjalna wydanego w marcu krążka. Zawierała ona płytę CD z dodatkowymi utworami oraz DVD na którym znalazły się m.in. klipy video z pierwszego albumu. Reedycję promowała kompozycja pt. „The Longing”. 
W styczniu 2012 wziął udział w akcji promującej bezpieczeństwo w ruchu drogowym. Efektem tej akcji był singiel „Der Moment”, który ujrzał światło dzienne 20 stycznia, gdzie też Tom śpiewa w swoim ojczystym języku (niemieckim). 1 czerwca 2012 ukazało się DVD z trasy zatytułowane "Superficial Animal Tour 2011". Występ został zarejestrowany w czasie koncertu w Music Hall w Kolonii w 2011. Miesiąc później poinformował, że udaje się do Nashville w USA w celu nagrywania swojego drugiego krążka. Efektem tej wyprawy był wydany na początku października 2012 krążek "Americanized", z którego pochodzą trzy single: „Ain't Got You”, „Nice Guys Finish Last” i „When You Go”. 
Rok po wydaniu drugiej płyty, ukazał się zapis w formacie 2CD z trasy koncertowej promującej wspomniany album. W grudniu 2013 został wydany singiel „This Time”, którym pożegnał się z serialem "Kobra – oddział specjalny". 
Życie prywatne.
W 2015 związał się z Chryssanthi Kavazi, z którą się ożenił 25 sierpnia 2018 w Gifhorn. 9 listopada 2019 został ojcem syna.

</doc>
<doc id="1337973" url="https://pl.wikipedia.org/wiki?curid=1337973" title="Wapnowanie">
Wapnowanie



</doc>
<doc id="1337974" url="https://pl.wikipedia.org/wiki?curid=1337974" title="Filtr powolny">
Filtr powolny

Filtr powolny – otwarty zbiornik, zwykle żelbetowy o kształcie prostokątnym, wypełniony złożem filtracyjnym. Złoże filtracyjne ułożone jest na podłożu żwirowym przykrywającym drenaż.
Opis.
Woda surowa dopływa na filtr nad powierzchnię złoża i po przesączeniu się odpływa poprzez drenaż do komory zbiorczej lub zbiornika retencyjnego – wyrównawczego, będącego stałym obiektem stacji uzdatniania wody.
Prędkość przepływu wody surowej przez złoże waha się w granicach od 100 do 200 mm/h. Dlatego też ten rodzaj filtru nazywa się „powolny” w odróżnieniu od filtrów pospiesznych, gdzie prędkość przepływu wody wynosi 6 i więcej metrów na godzinę.

</doc>
<doc id="1337979" url="https://pl.wikipedia.org/wiki?curid=1337979" title="Władca życzeń II">
Władca życzeń II

Władca życzeń II (tytuł oryg. "Wishmaster 2: Evil Never Dies") – amerykański horror z 1999 roku, sequel filmu "Władca życzeń", wydany bezpośrednio do dystrybucji wideofonicznej.
Fabuła.
Znany z poprzedniej części filmu Dżin atakuje ponownie. Tym razem ma za zadanie zdobyć tysiąc jeden ludzkich dusz. Gdy wykona swoje polecenie, rozpocznie się Apokalipsa.
Główne role.
Oleg Vidov Osip 

</doc>
<doc id="1337991" url="https://pl.wikipedia.org/wiki?curid=1337991" title="Buszmanland">
Buszmanland

Buszmanland – bantustan w Afryce Południowo-Zachodniej, utworzony w 1964 roku dla Buszmenów. Jego stolicą było Tsumkwe.
Bantustan obejmował obszar 23 927 km², zamieszkany przez 12 000 ludzi.
W Buszmanlandzie nie został nigdy powołany żaden rząd.
Bantustan został zlikwidowany w maju 1989.

</doc>
<doc id="1337997" url="https://pl.wikipedia.org/wiki?curid=1337997" title="Human Nature (piosenka Michaela Jacksona)">
Human Nature (piosenka Michaela Jacksona)



</doc>
<doc id="1337998" url="https://pl.wikipedia.org/wiki?curid=1337998" title="Kaokoland">
Kaokoland

Kaokoland – bantustan w Afryce Południowo-Zachodniej, utworzony w 1964 roku dla Himba. Jego stolicą było Opuwo.
Bantustan obejmował obszar 48 982 km², zamieszkany przez 5000 ludzi.
W Kaokolandzie nie został nigdy powołany żaden rząd.
Bantustan został zlikwidowany w maju 1989.

</doc>
<doc id="1338002" url="https://pl.wikipedia.org/wiki?curid=1338002" title="Tswanaland">
Tswanaland

Tswanaland – bantustan w Afryce Południowo-Zachodniej, utworzony w 1980 roku dla Tswana. Jego stolicą było Aminuis.
Bantustan obejmował obszar 1554 km², zamieszkany przez 10 000 ludzi.
Przywódcą Tswanalandu był Constance Kgosiemang.
Bantustan został zlikwidowany w maju 1989.

</doc>
<doc id="1338003" url="https://pl.wikipedia.org/wiki?curid=1338003" title="Steve McIntyre">
Steve McIntyre

Steve McIntyre (ur. 28 maja 1974 w Wigan) – inżynier oprogramowania i wieloletni programista Debiana. Od 2008 do 2010 roku Lider Projektu Debian. Obecnie mieszka w Cambridge, gdzie pracuje w Amino Communications.
Życiorys.
McIntyre startował w wyborach na Lidera Projektu Debian już w 2006 roku. Na jego drodze stanął wtedy Anthony Towns, który wyprzedził go sześcioma głosami. W latach 2006–2007 był nazywanym „Drugim u władzy” () – stanowisko to stworzył dla niego Towns.
W 2007 roku ponownie wystartował w wyborach na Lidera Projektu Debiana. Także wtedy przegrał. Tym razem zdobył o osiem głosów mniej niż Sam Hocevar.
Pierwszy sukces przyszedł w 2008 roku. Steve McIntyre pokonał wtedy Raphaela Hertzoga oraz Marca Brockschimidta i 12 kwietnia został Liderem Projektu Debian. W 2009 ponownie został wybrany na to stanowisko.

</doc>
<doc id="1338009" url="https://pl.wikipedia.org/wiki?curid=1338009" title="Tybald I">
Tybald I



</doc>
<doc id="1338015" url="https://pl.wikipedia.org/wiki?curid=1338015" title="Tybald I Lotaryński">
Tybald I Lotaryński

Tybald I Lotaryński (ur. ok. 1191, zm. 17 lutego 1220) – książę Lotaryngii od 1213 roku. Syn Fryderyka II Lotaryńskiego i Agnieszki z Bar.
Początek panowania Tybalda I zbiegł się z upadkiem potęgi rodu Welfów. 27 lipca 1214 w bitwie pod Bouvines wojska króla Francji Filipa II Augusta pokonały połączone armie króla angielskiego Jana bez Ziemi i cesarza Ottona IV. Tybald I walczył w bitwie po stronie Ottona IV, gdzie dostał się do niewoli.
W 1216 roku poparł hrabiego Rameruptu Erarda I z Brienne, w jego sporze z Tybaldem I Pogrobowcem królem Nawarry o hrabstwo Szampanii, którego wsparli król Francji Filip II August, cesarz Fryderyk II Hohenstauf i Henryk II hrabia Bar. Fryderyk II za poparcie udzielone Erardowi, odebrał Tybaldowi miasto Rosheim, które nadał swego czasu Fryderykowi II Lotaryńskiemu. Jednak w 1218 roku Tybald I odzyskał miasto pustosząc przy okazji Alzację. Fryderyk przystąpił do kontrataku najeżdżając Lotaryngię. Zdobył Nancy i zamek Amance, w którym się schronił Tybald, którego zabrał do niewoli. Za cenę rezygnacji z popierania Erarda I, odzyskał wolność.
Tybald I poślubił w 1206, Gertrudę, córkę Alberta II, hrabiego Dasbourga i Metzu. Nie mieli żadnych dzieci. Następcą w księstwie został jego brat Mateusz II. Gertruda powtórnie wyszła za mąż za jego dawnego rywala, Tybalda I Pogrobowca.

</doc>
<doc id="1338017" url="https://pl.wikipedia.org/wiki?curid=1338017" title="Ukraińskie Muzeum Łemkiwszczyna">
Ukraińskie Muzeum Łemkiwszczyna



</doc>
<doc id="1338019" url="https://pl.wikipedia.org/wiki?curid=1338019" title="Władca życzeń IV">
Władca życzeń IV

Władca życzeń IV (tytuł oryg. "Wishmaster 4: The Prophecy Fulfilled") – amerykański horror z 2002 roku, czwarta część filmu "Władca życzeń". Film wydano na rynku wideofonicznym.
Zarys fabuły.
Lisa i Max są szczęśliwą parą. Kupują dom na przedmieściach miasta. Następnie przyjeżdżają, aby zobaczyć, jak postępują prace w przygotowywaniu domu do zamieszkania. Pewnego dnia Max ulega wypadkowi, w wyniku którego zostaje sparaliżowany, ale mimo to para przeprowadza się do nowego domu. Max pracuje w domu, a Lisa w wielkiej korporacji jako manager. Szef tej korporacji robi „lewe” interesy, na ślad których wpada Lisa. Dziewczyna zaczyna mieć koszmary senne o nadejściu szatana i walce z nim.

</doc>
<doc id="1338022" url="https://pl.wikipedia.org/wiki?curid=1338022" title="Mistrzostwa Świata w Petanque">
Mistrzostwa Świata w Petanque



</doc>
<doc id="1338023" url="https://pl.wikipedia.org/wiki?curid=1338023" title="Serwia">
Serwia

Serwia (gr. Σέρβια) – miejscowość w Grecji, w administracji zdecentralizowanej Epir-Macedonia Zachodnia, w regionie Macedonia Zachodnia, w jednostce regionalnej Kozani. Siedziba gminy Serwia-Welwendos. W 2011 roku liczyła 2980 mieszkańców.
W latach 1882-1912 była stolicą tureckiego sandżaku Bitola, który istniał w latach 1864-1877. Miasto zostało zdobyte przez Greków w trakcie I wojny bałkańskiej po tym, jak Grecy zwyciężyli Turków w bitwie Sarantaporonem. Miasto ma połączenie z drogą szybkiego ruch nr 6 która jest odnogą trasy europejskiej E65, co zapewnia dobre połączenia z okolicznymi miastami którymi są: Florina, Kozani oraz Larisa.

</doc>
<doc id="1338025" url="https://pl.wikipedia.org/wiki?curid=1338025" title="Natural Born Killers (ścieżka dźwiękowa)">
Natural Born Killers (ścieżka dźwiękowa)

Natural Born Killers to album z muzyką do filmu o tym tytule w reżyserii Olivera Stone’a, wyprodukowany przez Trenta Reznora. Album został uznany za najlepszy album składankowy 1994 roku przez "New Musical Express", i jeden z 90 najlepszych albumów lat 90. przez magazyn "Q".

</doc>
<doc id="1338026" url="https://pl.wikipedia.org/wiki?curid=1338026" title="Krzyż Pachomiusza">
Krzyż Pachomiusza



</doc>
<doc id="1338029" url="https://pl.wikipedia.org/wiki?curid=1338029" title="Brent Huff">
Brent Huff

Brent Huff (ur. 11 marca 1961 w Springfield) – amerykański aktor, reżyser i scenarzysta filmowy i telewizyjny, wykładowca aktorstwa na The Performer's Academy w miejscowości Laguna Woods w stanie Kalifornia, były model. Uchodzi za aktora kultowego wśród miłośników niskobudżetowych, kiczowatych produkcji kina sensacyjnego z końca lat 80.
Życiorys.
Wczesne lata.
Urodził się w Springfield w stanie Missouri. Studiował teatroznawstwo na University of Missouri, gdzie grał także w uczelnianej drużynie koszykówki. Po ukończeniu studiów przeniósł się do Kalifornii i osiadł w Los Angeles, gdzie rozpoczął karierę aktorską. 
Kariera.
Jeszcze w trakcie nauki w szkole średniej debiutował jako statysta w filmie Johna Guillermina "King Kong" (1976) z Jeffem Bridgesem i Jessicą Lange. Został odkryty przez agencję Ford Models (wówczas znaną jako Ford Modeling Agency) i wkrótce przeprowadził się z Los Angeles do Nowego Jorku. W latach osiemdziesiątych był już popularnym modelem. Promował między innymi takie marki, jak Giorgio Armani, Gianni Versace, Valentino Garavani, Calvin Klein czy L&amp;M, gościł na okładkach magazynów „Vogue”, „Glamour” i „GQ”.
Głównie kojarzony jest z pierwszoplanową rolą Willarda w erotycznym filmie przygodowym "Gwendoline" (1984), w zdobyciu której pomogła mu znacznie sukcesywna kariera modela. Inne znane filmy z jego udziałem to "Dziewięć śmierci ninja" ("Nine Deaths of the Ninja", 1985), który to wypromował go jako aktora, oraz "Trener" ("Coach", 1978). Wystąpił w licznych filmach akcji, z których najpopularniejsze to "Strike Commando 2" (1988), "Cop Game" (1988) i "Odpowiedź zbrojna" ("Armed Response", 1986) z Davidem Carradine; w pierwszym z nich wcielił się w kultową w pewnych kręgach rolę komandosa Michaela Ransoma. Przy kilku projektach współpracował z włoskim twórcą filmów niskobudżetowych Brunonem Mattei, a w latach 1993-1995 zagrał w czterech telewizyjnych filmach niemieckich. 
Huff występował też w serialach telewizyjnych, takich jak "JAG – Wojskowe biuro śledcze" ("JAG"), "Dowody zbrodni" ("Cold Case") czy "Mad Men". 
Wyreżyserował dwa filmy dokumentalne oraz dwanaście filmów fabularnych (pełno- lub krótkometrażowych): "It's a Kid's World" (2011), "Helpless" (2010), "Hero" (2010), "Last Will" (2010), "Serbian Scars" (2010), "Cat City" (2008), "Welcome to Paradise" (2007), "Nocnych łowców" ("Treasure Riders", 2007), "Lap Dancing" (2003), "100 Mile Rule" (2002), "Doborową kompanię" ("The Bad Pack", 1997), "We the People" (1994). Wraz z George'em Sandersem napisał scenariusz do thrillera "Magic Man" (2009), w którym wystąpiły gwiazdy Hollywood – między innymi Billy Zane, Bai Ling i Robert Davi. Jego głos wykorzystywano w reklamach amerykańskiej stacji telewizyjnej E! Entertainment.
Życie prywatne.
5 listopada 1989 ożenił się z Shawn, mają córkę Bailey. Zamieszkał w Los Angeles.

</doc>
<doc id="1338030" url="https://pl.wikipedia.org/wiki?curid=1338030" title="Kryštofovo Údolí">
Kryštofovo Údolí

Kryštofovo Údolí – miejscowość i gmina (obec) w Czechach, w kraju libereckim, w powiecie Liberec. W 2022 roku liczyła 400 mieszkańców.

</doc>
<doc id="1338031" url="https://pl.wikipedia.org/wiki?curid=1338031" title="Transport rowerowy w Pile">
Transport rowerowy w Pile

W Pile znajduje się około 18 km dróg rowerowych o różnym standardzie, w większości są to krótkie odcinki, budowane przy okazji remontów dróg, nie tworzące spójnej sieci.
Miejskie ścieżki rowerowe.
W zestawieniu nie ujęto chodników oznakowanych jako drogi rowerowe lecz niespełniających żadnych parametrów drogi rowerowej – przy al. Poznańskiej, al. Wojska Polskiego, al. Jana Pawła II, al. Piastów, ul. Siemiradzkiego, ul. Bydgoskiej, al. Powstańców Wielkopolskich.
Odległości mierzono za pomocą programu Google Earth.

</doc>
<doc id="1338032" url="https://pl.wikipedia.org/wiki?curid=1338032" title="Poziom wmycia">
Poziom wmycia



</doc>
<doc id="1338034" url="https://pl.wikipedia.org/wiki?curid=1338034" title="Loddon (rzeka w Australii)">
Loddon (rzeka w Australii)

Loddon – rzeka w Australii, prawy dopływ rzeki Murray. Długość 340 km. 
Rzeka Loddon jest wykorzystywana do nawadniania pól uprawnych.
Główne miasto nad rzeką to Swan Hill.

</doc>
<doc id="1338041" url="https://pl.wikipedia.org/wiki?curid=1338041" title="Abu Sufjan Ibn Harb">
Abu Sufjan Ibn Harb

Abu Sufjan Ibn Harb (ur. 560, zm. ok. 653) – wódz arabski, przywódca rodu Umajjadów, posiadający ogromne wpływy polityczne w Mekce.
Życiorys.
Abu Sufjan należał do rodu wywodzącego się od Abd Szamsa, brata Haszima, pradziadka Mahometa. Jego dziadkiem był Umajja, eponimiczny protoplasta rodu Umajjadów. Będąc przywódcą rodu Umajjadów i zajmując „pierwsze miejsce w radach miasta” Abu Sufjan był głównym przeciwnikiem Mahometa w Mekce. W walkach przeciwko niemu dowodził osobiście oddziałami mekkańskimi. W roku 624 w bitwie pod Badrem został pokonany przez Mahometa. W walce zginął jego najstarszy syn. W następnym roku pokonał Proroka w bitwie pod Uhudem. W roku 627 zorganizował wielką koalicję plemion, która oblegała Medynę, atak został jednak odparty przez muzułmanów. Po tej porażce w roku 628 zawarł z Mahometem tzw. „Układ z Al-Hudajbijji”, który ustanawiał rozejm pomiędzy stronami konfliktu i zezwalał muzułmanom na odbycie pielgrzymki do Mekki. W tym samym roku jego córka wyszła za Proroka. W roku 630 Abu Sufjan pomógł Mahometowi w opanowaniu Mekki, prawdopodobnie nieco wcześniej nawrócił się na islam. Towarzyszył Mahometowi w jego wyprawach, był namiestnikiem Nadżranu i prawdopodobnie także Hidżazu. Jego syn Mu’awija został kalifem i założycielem dynastii Umajjadów.

</doc>
<doc id="1338043" url="https://pl.wikipedia.org/wiki?curid=1338043" title="Pik Awicenny">
Pik Awicenny



</doc>
<doc id="1338044" url="https://pl.wikipedia.org/wiki?curid=1338044" title="Abu Sufjan">
Abu Sufjan



</doc>
<doc id="1338045" url="https://pl.wikipedia.org/wiki?curid=1338045" title="Pik Niepodległości">
Pik Niepodległości



</doc>
<doc id="1338048" url="https://pl.wikipedia.org/wiki?curid=1338048" title="Lepilemurowate">
Lepilemurowate

Lepilemurowate (Lepilemuridae) – monotypowa rodzina niewielkich ssaków z podrzędu lemurowych (Strepsirrhini) w rzędzie naczelnych (Primates) prowadzących wyłącznie nocny tryb życia.
Budowa.
Lepilemurowate mają średnią wielkość. Długość ciała (bez ogona) 18–33,7 cm, długość ogona 22–30 cm. Masa ciała 550–1100 g.
Skórę tych zwierząt porasta gęsta, krótka, wełnista sierść. Obejmuje ona także ich twarze.
Ciało mają smukłe.
Stożkowata głowa ma krótką, zaostrzoną twarz o niewielkich oczach umożliwiających widzenie obuoczne i wydatnych, zaokrąglonych, błoniastych uszach, niekiedy mięsistych. Występuje mokre rynarium. Jama gębowa kryje 32 z zęby, mniej niż u innych lemurów, jako że osobniki młodociane tracą górne siekacze. Dolne siekacze i kły tworzą charakterystyczny dla lemurokształtnych grzebień zębowy ("toothcomb"), sterczący ku przodowi. Trzonowce mają koronę o czterech głównych guzkach. Położony mezjalnie "protoconid" łączy z bardziej dystalnym "metaconidem" poprzeczny, przekątny grzebień, grzebień biegnący w dół po stronie mezjalnej mogący łączyć się z mezjo-policzkowym wzniesieniem "cingulidu", co w efekcie tworzy "mesiostylid". Autorzy wspominają także "cingulid" policzkowy i silnie wyrażony poprzeczny "cristid", dyskutują też możliwą obecność piątego guzka zwłaszcza w obrębie trzeciego dolnego trzonowca, niektórzy wskazują na nieobecność "entoconidu" z obecnością raczej "metastylidu".
Na klatce piersiowej samicy leżą dwa gruczoły mlekowe. Układ pokarmowy lepilemurów zawiera powiększone jelito ślepe, działające jako komora fermentacyjna. Bytują w nim mikroorganizmy trawiące liście spożywane przez naczelnego. Uwalniają one ze ścian komórkowych lotne kwasy tłuszczowe.
Ramiona ustępują długością przedramionom. Występuje pseudochwytny kciuk. Kończyny tylne są ługiem istotnie dłuższe od przednich. Kończą się nieco wydłużonymi stopami o pięciu palcach, z których najdłuższy są czwarty i piąty. Palce wszystkich kończyn mają poszerzenia zwiększające chwytność na drzewach. Poza paluchem o dużym płaskim paznokciu kolejne paznokcie są kilowate. Przeciwstawny kciuk i paluch pozwalają tym zwierzętom obejmować gałęzie, na których się poruszaja.
Systematyka.
Lepilemurowate należą do lemurokształtnych. Zazwyczaj uważa się je za monotypową rodzinę, aczkolwiek nie zawsze tak było. C.P. Groves w 2001 w swojej rewizji taksonomii naczelnych umieścił je w rodzinie Megaladapidae, rodziny obejmującej wymarły rodzaj "Megaladapis" o trybie życie przypominającym koalę, ale o wielkich rozmiarach. Kolejni autorzy podważyli jednak ten pogląd, wskazując na znacznie dalsze pokrewieństwo "Lepilemur" i "Megaladapis", niż by to widział Groves, co potwierdziły też badania genetyczne. W 2005 sam Groves zrezygnował ze swojej propozycji, zachowując odrębność Lepilemuridae.
Natomiast pozycja rodziny na drzewie rodowym Lemuriformes nie została jednoznacznie określona. Grupa ta zawiera jeszcze dwie współczesne rodziny lemurowatych i indrisowatych. Trudno powiedzieć, której z tych rodzin bliższe są lepilemurowate. Pewne cechy szkieletu pozaczaszkowego łączą je z indrisowatymi i mogą świadczyć o pokrewieństwie, ale też o konwergencji. Nie można także wykluczyć bazalnej pozycji lepilemurowatych w lemurokształtnych, obok kladu tworzonego przez indrisowate z lemurowatymi. Istnieje też pogląd, wedle którego lepilemurowate tworzą klad z lemurkowatymi, poparty pewnymi badania molekularnymi:
Etymologia.
Zwyczajowa nazwa angielska "sportive lumurs" ("lemury figlarne") odnosi się do charakterystycznego występowania występującego w razie zagrożenia, kiedy to lepilemur stoi na tylnych łapach i próbuje uderzać przednimi.
Podział systematyczny.
Do lepilemurowatych zaliczany jest jeden rodzaj lepilemur ("Lepilemur"), kreowany przez Geoffroya Saint-Hilairego. Przez długi czas wyróżniano w jego obrębie tylko nieliczne gatunku. Jako pierwszy, a więc i typ nomenklatoryczny, wspomniany Saint-Hilaire opisał gatunek "Lepilemur mustelinus" (lepilemur łasicowaty), opisany z Tamatave. Zaliczano doń lepilemurowate wschodniego Madagaskaru. Natomiast Lepilemridae z zachodu zaliczano do gatunku "Lepilemur ruficaudatus", czyli lepilemur rudoogonowy, w którym zaczęto wyróżniać 2 podgatunki, prócz nominatywnego jeszcze "L. r. leucopus", obecnie lepilemur białostopy. W 1960 w obrębie lepilemura łasicowatego wyróżniono 5 podgatunków. W 1977 praca Pettera i innych podniosła je wszystkie do rangi osobnych gatunków. Prócz wyżej wymienionych chodzi o lepilemura drobnozębnego i czarnopręgiego. Wyróżniono także lepilemura północnego "L. septemptrionalis" w czterech podgatunkach.
Nie wszyscy autorzy szli za tym trendem. I. Tattersall w 1982 wyróżnił pojedynczy gatunek lepilemura, wskazując w jego obrębie 6 podgatunków, jednak później wycofał się ze swego poglądu, przyznając rację innym autorom, wyróżniającą 7 gatunków. Taki podział utrzymywał się w ostatniej dekadzie XX wieku. Popierały go też ówczesne badania genetyczne.
Nowy wiek przyniósł nowe badania. W 2001 badania cytogenetyczne lepilemura północnego zidentyfikowały 2 odrębne kariotypy. Mimo że niektórzy autorzy upierali się przy rozpoznawaniu odrębnych podgatunków, w ten sposób wyodrębniono jako odrębny gatuneklepilemura dziuplowego, również zasobnego w 2 podgatunki nie krzyżujące się ze sobą. Tyle samo liczył okrojony lepilemur północny. W kolejnych latach dalsze badania wskazywały istnienie kolejnych gatunków. W 2005 ukazała się publikacja Grovesa, a rok później Mittermeiera i innych, w których opisano w sumie 8 gatunków. W tym samym roku Louis Jr. opublikował pracę, w której kreował niespotykaną liczbę 11 gatunków, jak lepilemur brązowy, lepilemur samotny, lepilemur wschodni, lepilemur zręczny, lepilemur dżunglowy, lepilemur większy, lepilemur średni, lepilemur mały, lepilemur rudawy, lepilemur zwinny i lepilemur obrączkowany. Jeszcze 3 gatunki kreowali Andriaholinirina "et al.", opisując lepilemura zachodniego, lepilemura zmiennego i lepilemura rdzawobarkowego, natomiast Rabavirola ze współpracownikami nazwali jeszcze jeden gatunek od nazwiska Mittermeiera, po polsku zwany lepilemurem skrytym (w świetle analiz z 2021 roku takson ten okazał się być młodszym synonimem "L. dorsalis"). Kolejne opisy poczyniono w 2007, lepilemur szarobrązowy i lepilemur szarawy, oraz w następnym roku, lepilemur pustelniczy, i w jeszcze kolejnym, lepilemur nakrapiany. Kolejne badania są w toku i może istnieć jeszcze więcej gatunków.
Obecnie wyróżnia się następujące gatunki:
W 2017 Lei "et al." opublikowali analizę filogenetyczną, w której zbadano mtDNA 26 gatunków lepilemurów, potwierdzając monofiletyzm 25 linii i wykrywając klad "Lepilemur mittermeieri" + "Lepilemur dorsalis". W efekcie uzyskano następują drzewo (uproszczono):
Tryb życia.
Lepilemury wiodą spokojne, powolne, nadrzewne życie. Aktywne są nocą, dnie spędzając we śnie. Około połowy czasu w nocy i tak spędzają na iskaniu się, tylko 30% na jedzeniu, przez 10-15% czasu przemieszczają się. Zachowania społeczne, w tym wydawanie dźwięków, zabierają im zaledwie jedną dwudziestą nocy. Ich aktywność zaczyna się nieco po zachodzie słońca, kończąc się nieco przed wschodem, prawdopodobnie wpływa nań poziom oświetlenia przez słońce, nie wykryto natomiast zmian w zachowaniu zależnych od fazy księżyca. W dzień odpoczywają, niekiedy wystawiając część ciała na słońce. Wedle niektórych badań Lepilemuridae preferują sypianie w dziuplach, tylko w razie ich niedoboru zadowalając się gęstą roślinnością. Wedle innych dziuple służą raczej w chłodnej porze suchej, w cieplejszej porze deszczowej zaś lepilemury śpią wśród plątaniny roślin. Dziuple mają swoje wady i zalety. Do wad zaliczane się zwykle jedno wyjście, uniemożliwiające ucieczkę. Opisywano udane polowania drapieżnych ptaków na lepilemury poprzez niewielkie tylko szczeliny. Wykazano, że spędzający dzień w dziupli lepilemur zmienny zachowuje większą aktywność, niż śpiący w gąszczu.
Zachowania wokalne lepilemurów zależą od danego gatunku. Generalnie mieszkańcy gęstszych wschodnich lasów wydają mniej dźwięków niż ich zachodni krewniacy z mniej gęstych i suchszych lasów. Więcej wokalizują też w świetle księżyca niż w ciemne noce. Same odgłosy składają się z głośnych okrzyków obejmujących zwykle jedną sylabę. Niekiedy jednak dźwięki różnią się tonem i intensywnością, począwszy od słabych pisków do wysokich krzyków. Odgłosy mogą zależeć od płci i służyć porozumiewaniu się w diadzie, a także odstraszjące inne pary. Lepilemur płowy wydaje z siebie 9 różnych odgłosów, wśród których Schwitzer "et al." wymieniają 2 rodzaje szczeknięć i dźwięk "oooai" wydawane wyłącznie przez samice, wysoki pisk z repertuaru obu płci oraz 2 rodzaje piskliwego chichotu, pisk, kwik i "ouak" wydawane tylko przez samce. Syczenie z następującym dwufazowym dźwiękiem wydawane jest podczas niechcianego spotkanie z innym osobnikiem, zwłaszcza tego samego gatunku, towarzyszy wtedy uderzaniu rękami. Z kolei dziecko kontaktuje się z matką nosowymi dźwiękami, na co rodzicielka odpowiada miękkim "tchen" przypominającym głos całowania.
Komunikacja lepilemurów nie ogranicza się jednak do dźwięków. Przekazują one również informacje poprzez gwałtowne wstrząsanie gałęzi, a także znakowanie terenu moczem, jak to obserwowano u lepilemura białostopego. Nie występują natomiast wyspecjalizowane gruczoły zapachowe.
Rozmieszczenie geograficzne.
Rodzina obejmuje gatunki występujące endemiczne na Madagaskarze.
Ekologia.
Lepilemurowate żyją w lasach. Zasiedlają lasy pierwotne i wtórne, porastające tereny wysoko i nisko położone, zarówno wiecznie zielone, jak i tracące liście, także galeriowe, ale i kolczaste zarośla. Dzięki chwytnym kończynom sprawnie wspinają się po drzewach, obejmując gałęzie dłońmi i stopami. Na drzewach zwykle przyjmują pozycję pionową, przebywając na wysokości od 5 do 15 m. Dotyczy to w mniejszym stopniu wybierającego bardziej ukośne podpory lepilemura płowego. Sprawnie skaczą z gałęzi na gałąź. Po silnym odbiciu się lemur przeskakuje duża odległość, lądując na innej gałęzi. Lepilemur płowy potrafi w ten sposób przeskoczyć 4 m właściwie bez straty wysokości. Istotnym wymaganiem siedliskowym lepilemurowatych są schronienia. Zwierzęta te chronią się w dziuplach drzew bądź w gęstym listowiu. Dziuple lepilemura płowego w Parku Narodowym Ankarafantsika leżały na wysokości średnio 4,4 m, wejście mierzyło 574 cm², długość dziupli liczyła 1,5 m a objętość wynosiła 24,2 l, ściana miała tylko 11 cm grubości. Populacja lepilemurów wymaga też odpowiednio dużo miejsca, nie utrzyma się w niewielkim, izolowanym płacie lasu, a niestety lasy Madagaskaru zostały znacznie pofragmentowane. Najmniejszy obszar, na którym zaobserwowano istnienie populacji tych zwierząt, to 6 ha suchego lasu liściastego zamieszkiwanego przez lepilemura rudoogonowego. Badania genetyczne lepilemura brązowego dowodzą, że nawet duże rzeki nie muszą stanowić bariery dla lepilemurów.
Lepilemurowate są roślinożerne, dokładniej zaś liściożerne. Należą do najmniejszych liściożernych naczelnych oraz do nielicznych liściożernych ssaków aktywnych nocą. Ma to istotne skutki dla ich trybu życia, jako że przyjmują pokarm ciężko strawny i pobierają go nocą, a więc wtedy, kiedy, niezdolne do fotosyntezy, liście są uboższe w cukry. Lepilemurowate przystosowały się do takiego pożywienia poprzez rozbudowaną kątnicę i proksymalną okrężnicę, pełniące funkcje komór fermentacyjnych i stanowiące środowisko życia bogatej flory bakteryjnej i innych mikroorganizmów zdolnych rozkładać trudny do strawienia pokarm roślinny, zbudowany z komórek o twardych ścianach komórkowych. Mikroby te rozkładają budującą je celulozę z wytworzeniem lotnych kwasów tłuszczowych, które już jest w stanie spalić organizm lemura.
Młode liście stanowią od 70 do 100% diety lepilemura płowego. Przykładowo lepilemur białostopy pożera głównie liście "Alluaudia". Słaby pokarm przekłada się na powolny tryb życia lepilemurowatych, z licznymi odpoczynkami pozwalającymi zaoszczędzać energię. Zwierzęta te preferują młodsze, bardziej pożywne liście. Kiedy jednak występują sympatrycznie z innymi liściożernymi lemurokształtnymi, ustępują im, żywiąc się gorszej jakości pokarmem. Prócz liści przyjmowane są prawdopodobnie jeszcze inne części roślin. W porze deszczowej konsumowane bywają owoce, w porze suchej kwiaty (często też "Alluaudia"). Mniejszą część diety stanowią mięsiste nasiona, pędy, kora, wydzieliny roślin, a czasami też owoce, jak "Diospyros", zwłaszcza porą suchą. Postulowanej koprofagii nie obserwowano. Pokarm przyjmowane przez samce i samice nie przedstawia istotnych różnic, aczkolwiek samice dobierają owoce o mniejszej zawartości błonnika.
Przekłada się to także na wymaganie środowiskowe, jako że lepilemury wymagają w miarę gęstego lasu. Selektywny wyrąb z pozostawienie rzadko rozsianych drzew nie zapewnia im możliwości przetrwania, jako że zwierzęta te nie są w stanie zwiększyć pokonywanych obszarów w drodze z jednego drzewa na kolejne. Przykładowo lepilemur białostopowy w ciągu jednej nocy żeruje dziesięciokrotnie o 10-20 min, większość czasu pozostając nieaktywny. Konkurując z większymi awahi, lepilemury ustępują im, odżywiając się gorszej jakości pokarmem, mniej pożywnym, bogatszym zaś w alkaloidy, co potwierdzają badania lepilemura rudoogonowego czy płowego.
Na lepilemurowate czyhają madagaskarskie drapieżniki, do których zaliczają się fossa madagaskarska, węże, jak boa, "Acrantophis madagascariensis" i "Sanzinia madagascariensis", i drapieżne ptaki. jak "Tyto alba" czy "Asio madagascariensis", "Buteo brachypteris", "Accipiter henstii" czy "Polyborides radiatus". Wykazano, że te naczelne odróżniają zagrożenia z powietrza o z ziemi, adekwatnie reagując.

</doc>
<doc id="1338050" url="https://pl.wikipedia.org/wiki?curid=1338050" title="Nocni łowcy">
Nocni łowcy

Nocni łowcy (tytuł oryg. "Treasure Raiders") – amerykańsko-rosyjski film fabularny z 2007 roku.
Zarys fabularny.
W ciągu dnia bohater filmu Michael (Steven Brand) wykłada historię na uniwersytecie w Moskwie. Nocą bierze zaś udział w nielegalnych wyścigach samochodowych, przemierzając ulice swoim porsche. Dzięki wyścigom zbiera pieniądze na swoją pasję, którą jest poszukiwanie skarbów. Jego celem staje się skarb legendarnego zakonu templariuszy.

</doc>
<doc id="1338051" url="https://pl.wikipedia.org/wiki?curid=1338051" title="Lepilemuridae">
Lepilemuridae



</doc>
<doc id="1338055" url="https://pl.wikipedia.org/wiki?curid=1338055" title="Poziom brunatnienia">
Poziom brunatnienia



</doc>
<doc id="1338063" url="https://pl.wikipedia.org/wiki?curid=1338063" title="Martemian Riutin">
Martemian Riutin

Martemian Nikiticz Riutin (ros. Мартемьян Никитич Рютин, ur. we wsi Wierchne-Riutino w guberni irkuckiej, zm. 10 stycznia 1937 w Moskwie) – działacz bolszewicki.
Życiorys.
W 1917 przedstawiciel Rad w Harbinie, od 1918 do 1919 dowódca okręgu wojskowego w Irkucku, od 1920 działacz partyjny w Irkucku, Dagestanie i w Moskwie.
Na XV zjeździe WKP(b) 19 grudnia 1927 wybrany zastępcą członka KC WKP(b), którym pozostawał do 26 czerwca 1930 roku. We wrześniu 1930 został pierwszy raz aresztowany i usunięty z partii wraz z młodymi bucharinowcami z tzw. "platformy Riutina", postulującej przywrócenie demokracji wewnątrzpartyjnej i przywrócenie wszystkich usuniętych uprzednio działaczy, z Trockim na czele, a także rezygnację z kolektywizacji. Wyszedł na wolność 17 stycznia 1931 i został warunkowym członkiem WKP(b) za sprawą kolegium OGPU.
W czerwcu 1932 Riutin i grupa działaczy WKP(b) niższego szczebla napisali "Odezwę do wszystkich członków WKP(b)". Pisano w niej o zniszczeniu wsi, upadku autentycznego planowania, rządach bezprawia i terroru sprawowanych przez "niegodziwych przebiegłych ludzi bez zasad gotowych na rozkaz z góry zmienić zdanie dziesięć razy, karierowiczów, pochlebców i lokajów". Sztuka została stłamszona, prasa stała się "w rękach Stalina i jego kliki monstrualną fabryką kłamstw". Odezwa stwierdzała: "Stalin i jego klika nie zechcą i nie potrafią dobrowolnie oddać swoich stanowisk, muszą więc być usunięci siłą" i trzeba to zrobić "jak najszybciej". Odezwę pokazano najpierw młodym bucharinowcom, później przeczytali ją m.in. Grigorij Zinowiew, Lew Kamieniew i Nikołaj Ugłanow. Stalin uznał odezwę za wezwanie do zamordowania go. 23 września 1932 Riutin został ponownie wykluczony z WKP(b) i aresztowany. Stalin liczył prawdopodobnie, że OGPU dokona samodzielnie egzekucji Riutina, bez angażowania władz politycznych, to jednak przedstawiło sprawę Politbiuru WKP(b). Na forum Politbiura Siergiej Kirow wystąpił "szczególnie gwałtownie przeciwko zastosowaniu kary śmierci. Co więcej przekonał do swego poglądu Politbiuro". Poza Kirowem również Sergo Ordżonikidze, Walerian Kujbyszew, Stanisław Kosior, Michaił Kalinin i Jan Rudzutak opowiedzieli się przeciwko wnioskowi Stalina o karę śmierci, który poparł tylko Łazar Kaganowicz. W konsekwencji Riutin nie został skazany na śmierć, a otrzymał karę 10 lat więzienia. Był to pierwszy przypadek, gdy Stalin został w ważnej kwestii politycznej przegłosowany w już stalinowskim Politbiurze. Porażka Stalina w tej tzw. "sprawie Riutina" jest uważana za jeden z głównych motywów, które popchnęły go do decyzji o rozpętaniu wielkiego terroru lat 1936-1938 i wielkiej czystki starych działaczy partii bolszewickiej (tzw. "starych bolszewików"). 
W listopadzie 1932 połączone plenum KC i CKK WKP(b) podjęło uchwałę "o natychmiastowym wykluczeniu z partii wszystkich, którzy wiedzieli o istnieniu grupy kontrrewolucyjnej, a zwłaszcza przeczytali kontrrewolucyjne dokumenty i nie poinformowali o tym CKK i KC WKP(b) jako ukrytych wrogów partii i klasy robotniczej". W konsekwencji Zinowiew i Kamieniew zostali ponownie wykluczeni z partii i zesłani na Ural, Iwan Smirnow został aresztowany, skazany na 5 lat więzienia i osadzony w politizolatorze w Suzdalu, Ivar Smilga i Siergiej Mraczkowski skazani na pięć lat więzienia i wysłani do izolatora w Wierchnieuralsku.
W czasie "wielkiej czystki" Riutin został przewieziony do Moskwy i ponownie poddany śledztwu NKWD. Chciano wykorzystać go jako świadka w przygotowywanym na sierpień 1936 pokazowym procesie Zinowiewa, Kamieniewa i innych. Odmówił jednak współpracy z NKWD i został skazany na śmierć 10 stycznia 1937 przez Kolegium Wojskowe Sądu Najwyższego ZSRR po 25-minutowym „procesie”. Tego samego dnia rozstrzelany na miejscu w siedzibie Kolegium, nazwanej później „razstrielnym domem” ( "paсстрельный дом"). Jego ciało zostało skremowane w krematorium na Cmentarzu Dońskim, a prochy pochowane anonimowo. Zrehabilitowany 13 czerwca 1988 postanowieniem plenum Sądu Najwyższego ZSRR.

</doc>
<doc id="1338064" url="https://pl.wikipedia.org/wiki?curid=1338064" title="Pik Korżeniewskiej">
Pik Korżeniewskiej



</doc>
<doc id="1338066" url="https://pl.wikipedia.org/wiki?curid=1338066" title="Wawrzyniec Kopczyński (historyk sztuki)">
Wawrzyniec Kopczyński (historyk sztuki)

Wawrzyniec Kopczyński (1935-1995) – historyk sztuki. Kustosz muzeum w Rogalinie, Wojewódzki Konserwator Zabytków w Lesznie (1975-1988), prezes Stowarzyszenia Konserwatorów Zabytków (1981-1984), Wojewódzki Konserwator zabytków we Wrocławiu (1989-1995). Organizator Państwowej Służby Ochrony Zabytków, szczególnie zaangażowany i zasłużony przy ekspozycji skarbu średzkiego oraz przy odbudowie opactwa w Lubiążu. Brał udział także w ratowaniu i eksponowaniu innych zabytków w Polsce, np. cmentarza żydowskiego w Szlichtyngowej, muzeum im. Edmunda Bojanowskiego w Grabonogu, pałacu w Krobielowicach i in.

</doc>
<doc id="1338067" url="https://pl.wikipedia.org/wiki?curid=1338067" title="Wawrzyniec Kopczyński">
Wawrzyniec Kopczyński



</doc>
<doc id="1338073" url="https://pl.wikipedia.org/wiki?curid=1338073" title="Moritz (Zerbst/Anhalt)">
Moritz (Zerbst/Anhalt)

Moritz – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.

</doc>
<doc id="1338074" url="https://pl.wikipedia.org/wiki?curid=1338074" title="Drzewo splay">
Drzewo splay

Drzewo splay (drzewo rozchylane, drzewo Sleatora-Tarjana) – struktura danych w formie samodostosowującego się drzewa poszukiwań binarnych (BST), wynaleziona przez Daniela Sleatora i Roberta Tarjana, reprezentująca zbiór elementów z porządkiem liniowym.
Wykonywanie podstawowych operacji na drzewie splay wiąże się z wykonaniem procedury formula_1 która powoduje taką zmianę struktury drzewa formula_2 że węzeł formula_3 zostaje umieszczony w korzeniu przy zachowaniu porządku charakterystycznego dla drzewa BST.
W porównaniu do innych drzew BST, drzewa splay zmieniają swoją strukturę również podczas wyszukiwana kluczy (a nie tylko dodawania lub usuwania), "przesuwając znaleziony węzeł w kierunku korzenia", dzięki temu często wyszukiwane węzły stają się szybsze do znalezienia. Z tego powodu drzewa splay bywają wykorzystywane w systemach typu cache. Drzewa splay nie są samorównoważące, ponieważ ich wysokość nie jest ograniczona przez formula_4 – można np. tak wykonać operacje, że drzewo zdegeneruje się do listy.
Podstawowe operacje na drzewie splay, tj. wyszukiwanie elementu oraz wstawianie i usuwanie, są wykonywane w zamortyzowanym czasie formula_5 gdzie formula_6 jest liczbą elementów w drzewie. Oznacza to, że dla dowolnego ciągu formula_7 operacji na drzewie splay, łączny koszt wykonania tych operacji jest rzędu formula_8
Operacja Splay.
Operacja Splay jest procedurą kluczową dla działania drzewa typu splay. Polega ona na wykonaniu sekwencji kroków, z których każdy przybliża element formula_3 do korzenia. Każdy krok polega na wykonaniu jednej lub dwóch rotacji względem krawędzi wchodzących w skład początkowej ścieżki od formula_3 do korzenia.
W każdym kroku procedury formula_11 niech formula_12 oznacza ojca węzła formula_13 a jeśli formula_12 nie jest korzeniem, niech formula_15 oznacza z kolei jego ojca (i dziadka formula_3). Wyróżniamy trzy przypadki kroków procedury Splay, w zależności od tego czy formula_12 jest korzeniem i od wzajemnego położenia węzłów formula_13 formula_12 i formula_15:
Krok zig.
Wykonywany kiedy formula_12 jest korzeniem, polega na rotacji drzewa względem krawędzi formula_22 Ten krok może być wykonany tylko jako ostatni krok procedury Splay. 
Krok zig-zig.
Wykonywany kiedy formula_12 nie jest korzeniem, a formula_24 i formula_25 są krawędziami w jedną stronę, tj. formula_3 jest lewym synem formula_27 który jest lewym synem formula_28 albo formula_3 jest prawym synem formula_27 a formula_12 – prawym synem formula_32 Polega na rotacji względem krawędzi formula_25 łączącej ojca i dziadka wierzchołka formula_13 a potem względem krawędzi formula_24 łączącej formula_3 z jego ojcem. 
Krok zag-zig.
Wykonywany kiedy formula_12 nie jest korzeniem, oraz formula_3 jest lewym synem formula_27 a formula_12 – prawym synem formula_15 lub odwrotnie. W tym kroku najpierw wykonuje się rotację względem krawędzi formula_42 a następnie względem krawędzi formula_43 która powstaje w wyniku pierwszej rotacji. 
Implementacje podstawowych operacji.
W opisie implementacji operacji na drzewie splay będziemy utożsamiali wierzchołek z przechowywaną w nim wartością.
Wyszukiwanie.
Wyszukiwanie wierzchołka zawierającego daną wartość odbywa się jak w drzewie BST, przy czym jeżeli wyszukiwanie zakończyło się powodzeniem, a szukana wartość znajduje się w węźle formula_13 to wywołujemy formula_45 W przeciwnym wypadku wykonujemy formula_46 gdzie formula_47 jest ostatnim węzłem drzewa odwiedzonym przy wyszukiwaniu.
Wstawienie.
Aby wstawić do drzewa formula_48 wartość formula_13 wyszukujemy formula_3 w formula_48 jak powyżej, wskutek czego w korzeniu znajduje się wartość formula_52 Jeżeli formula_53 to wstawienie jest zakończone, ponieważ oznacza to, że przed wstawieniem w formula_48 już znajdowało się formula_55 W przeciwnym wypadku przyjmijmy, że formula_56 (sytuacja odwrotna jest symetryczna). Odcinamy od formula_47 jego prawe poddrzewo formula_58 i tworzymy nowy węzeł zawierający formula_13 którego lewym synem czynimy formula_60 a prawym – korzeń poddrzewa formula_58.
Usuwanie.
Aby usunąć z drzewa formula_48 wartość formula_13 wyszukujemy formula_3 jak powyżej. Teraz formula_3 znajduje się w korzeniu i ma poddrzewa: lewe formula_66 i prawe formula_67 Usuwamy wierzchołek formula_13 a następnie wyszukujemy w formula_66 wartości formula_13 co powoduje przemieszczenie do korzenia formula_66 największej wartości w poddrzewie formula_72 Do korzenia formula_66 podłączamy formula_58 jako prawe poddrzewo.
Inne operacje.
W drzewach splay szczególnie łatwo jest zaimplementować operacje split – dzielenia drzewa formula_48 na dwa drzewa formula_76 i formula_77 tak, że wszystkie elementy w formula_76 są mniejsze, a w formula_77 – większe od zadanej wartości formula_13 oraz join – połączenia dwóch drzew formula_76 i formula_77 takich, że każdy element w formula_76 jest mniejszy niż każdy element w formula_84
formula_85 wyszukaj w formula_48 element formula_3 zgodnie z algorytmem podanym powyżej, następnie w zależności od tego, czy w korzeniu jest obecnie wartość większa czy mniejsza od formula_3 dzielimy drzewo, usuwając krawędź z korzenia do lewego bądź prawego syna.
formula_89 W formula_90 wyszukujemy dowolny element z formula_91 w wyniku czego w korzeniu formula_90 pojawia się wierzchołek z największą wartością z formula_93 który nie ma prawego syna. Jako jego prawego syna podłączamy korzeń drzewa formula_94
Zalety i wady drzew splay.
Drzewo splay charakteryzuje się asymptotycznie takim samym średnim kosztem dostępu, co samorównoważące się drzewa BST, w tym drzewa AVL oraz drzewa czerwono-czarne. Mimo to, w przypadku jednakowych prawdopodobieństw dostępu do poszczególnych elementów, drzewa splay działają w praktyce (choć nie asymptotycznie) wolniej niż inne tego typu drzewa, które dodatkowo posiadają ograniczenia na pesymistyczny koszt operacji. Zaletą drzew splay jest optymalizowanie dostępu przez przesuwanie wartości, do których ostatnio uzyskiwano dostęp, blisko korzenia, co powoduje ich dużą przydatność w implementacji pamięci cache i algorytmów odśmiecania.
Inną zaletą drzew splay w stosunku do drzew AVL i czerwono-czarnych jest łatwiejsza implementacja oraz niski nakład pamięciowy na przechowywanie drzewa. Sleator i Tarjan w swojej pracy o drzewach typu splay opracowali sposób implementacji drzew splay wymagający takiej samej pamięci, jak standardowa implementacja drzew BST, w której w węźle przechowywane są jedynie: przechowywany element oraz dwa wskaźniki.
W przeciwieństwie do innych wyważonych drzew BST łatwo zaimplementować wariant drzew typu splay, który może przechowywać powtarzające się wartości (reprezentuje multizbiór).

</doc>
<doc id="1338075" url="https://pl.wikipedia.org/wiki?curid=1338075" title="Piotr Wysocki (polityk)">
Piotr Wysocki (polityk)

Piotr Wysocki (ur. 27 czerwca 1898 w Rusiborku koło Środy Wielkopolskiej, zm. 5 października 1985 w Pile) – prezydent Gorzowa Wielkopolskiego w latach 1945–1947, prezydent Piły w latach 1947–1948, starosta w Szczytnie od 1948 do 1950.
Życiorys.
Brał udział w powstaniu wielkopolskim, w walkach w Gnieźnie, Duszyniu, Margoninie i Nakle; po 19 stycznia 1919 był żołnierzem 70 pp w Pleszewie. Pracował w kancelarii adwokackiej, następnie w Związku Zawodowym Pracowników Rolnictwa i Leśnictwa, sympatyzował z PPS. Okupację spędził w Wągrowcu.
Wszedł w skład grupy operacyjnej, którą Florian Kroenke, jako pełnomocnik rządu na obwód gorzowski, przyprowadził 28 marca 1945 do Gorzowa Wielkopolskiego. Nazajutrz Wysocki mianowany został burmistrzem miasta; na tym stanowisku został do 20 kwietnia, kiedy został mianowany prezydentem miasta. Nominację usankcjonował wojewoda poznański, który 1 września wyłączył Gorzów Wielkopolski spod kompetencji pełnomocnika obwodowego, powierzając prezydentowi pełnienie funkcji pełnomocnika rządu na obszarze miasta. Piotr Wysocki wybrany został (z urzędu – jako pełnomocnik obwodowy) przewodniczącym Tymczasowej Miejskiej Rady Narodowej (MRN) i pełnił tę funkcję do 5 sierpnia 1946. 12 sierpnia 1946 Miejska Rada Narodowa pod przewodnictwem Waleriana Leśnickiego (PPS) jako pierwsza na Ziemi Lubuskiej dokonała wyboru ciała samorządowego, powierzając ponownie funkcję prezydenta Piotrowi Wysockiemu, a wiceprezydenta Leonowi Kruszonie. Jednak w wykazie powiatów Ziemi Lubuskiej z 31 października 1946 Gorzów Wielkopolski przestał figurować jako powiat miejski i został ponownie włączony w obręb administracyjny powiatu. Samo miasto pozostało jednak wydzielone z powiatowego związku samorządowego i władzą zwierzchnią wobec MRN pozostała Wojewódzka Rada narodowa w Poznaniu. Degradacja miasta jako sygnał pewnych zaniedbań, niezbyt dobrze układające się stosunki z bardziej energicznym i mającym faktyczną władzę w wielu dziedzinach wiceprezydentem – były jednymi z przyczyn odejścia Wysockiego ze stanowiska prezydenta Gorzowa; stało to się 30 maja 1947.
1 czerwca 1947 został prezydentem Piły, natomiast w latach 1948–1950 był starostą powiatowym w Szczytnie. W 1951 wrócił do Piły, gdzie zaangażował się w działalność społeczną, m.in. w ZBoWiD, w 1974 roku został „Pilaninem Roku”, posiadał też liczne odznaczenia państwowe i regionalne.
W ostatnich latach życia poważnie chorował. Zmarł 5 października 1985.

</doc>
<doc id="1338076" url="https://pl.wikipedia.org/wiki?curid=1338076" title="Splay">
Splay



</doc>
<doc id="1338077" url="https://pl.wikipedia.org/wiki?curid=1338077" title="Drzewo typu splay">
Drzewo typu splay



</doc>
<doc id="1338078" url="https://pl.wikipedia.org/wiki?curid=1338078" title="Drzewo Splay">
Drzewo Splay



</doc>
<doc id="1338080" url="https://pl.wikipedia.org/wiki?curid=1338080" title="Drzewo typu Splay">
Drzewo typu Splay



</doc>
<doc id="1338082" url="https://pl.wikipedia.org/wiki?curid=1338082" title="Góry Hissarskie">
Góry Hissarskie



</doc>
<doc id="1338083" url="https://pl.wikipedia.org/wiki?curid=1338083" title="Gwendoline">
Gwendoline

Gwendoline (ang. "The Perils of Gwendoline in the Land of the Yik Yak") – francuski film fabularny z 1984 roku powstały w reżyserii Justa Jaeckina, twórcy erotyku "Emmanuelle" (1974). Przypisuje mu się przynależność do nurtu sexploitation.
Projekt luźno oparto na serii komiksów o tematyce bondage'owej autorstwa artysty-fetyszysty Johna Willie'go, przede wszystkim na wykreowanej przez niego postaci Sweet Gwendoline.
Film uchodzi za jeden z najdroższych w historii kina francuskiego.
Opis fabuły.
Lata 80. XX wieku, tereny chińskie. Porwana przez trójkę złodziejaszków, tytułowa bohaterka Gwendoline zostaje sprzedana właścicielowi lokalnego kasyna. Uratowana przez przystojnego miłośnika przygód Willarda, wyjaśnia mu, jaki jest cel jej wizyty w Chinach. Dziewczyna liczy na schwytanie rzadkiego gatunku motyla, który wymknął się jej ojcu, cenionemu naukowcowi; od powodzenia tej misji zależy reputacja mężczyzny. Gwendoline oferuje Willardowi dwa tysiące dolarów w zamian za jego przewodnictwo po mocno orientalnych terenach. Oboje ruszają w przeprawę przez dziką dżunglę, towarzyszy im służąca Gwendoline, Beth. Celem podróży jest kraina plemienia Yik-Yak, gdzie napotkać można unikatowego owada.
Struktura filmu.
Film posiada charakterystyczną strukturę, w której kilkukrotnie przewijają się wątki schwytania konkretnego lub wszystkich głównych bohaterów, a następnie sceny akcji ewakuacyjnych (ucieczki). Struktura ta, opierając się na kilkukrotnym powtórzeniu danych wątków, podsyca nastrój zagrożenia panujący wśród bohaterów.
Plan zdjęciowy.
Zdjęcia do filmu realizowano w dwóch miejscach: w jednym ze studiów filmowych gminy Boulogne-Billancourt (Francja) oraz na Filipinach.
Wydanie filmu.
Amerykańskim dystrybutorem filmu została firma Severin Films. Pod tytułem "The Perils of Gwendoline in the Land of the Yik-Yak" w USA wydano ocenzurowaną wersję filmu, trwającą osiemdziesiąt siedem minut. Wersja reżyserska, krążąca jako "Gwendoline: Unrated Director's Cut", udostępniona została za pośrednictwem tego samego dystrybutora i trwa tyle samo, co oryginalna edycja francuska − sto pięć minut.
W Polsce film nie spotkał się dotychczas z komercyjną dystrybucją.

</doc>
<doc id="1338090" url="https://pl.wikipedia.org/wiki?curid=1338090" title="LEW EL2">
LEW EL2

EL2 – lokomotywa elektryczna produkowana we wschodnioniemieckim zakładzie LEW Hennigsdorf w latach 1952-1988 dla kolei przemysłowych.
Historia.
Na początku lat 50. XX wieku w zakładach Lokomotivbau Elektrotechnische Werke Hennigsdorf zaprojektowano trzy typy lokomotyw elektrycznych dla kopalni odkrywkowych – dwuczłonową, normalnotorową lub szerokotorową EL1, jednoczłonową, normalnotorową lub szerokotorową EL2 i jednoczłonową, wąskotorową (900 mm) EL3. Projekt lokomotyw oparty był na konstrukcjach AEG powstałych w późnych latach 20. XX wieku, jednak modernizowanych znacznie w okresie II wojny światowej.
Konstrukcja.
Pudło.
Nadwozie EL2 to spawane z blach poszycie przymocowane do ramy z kształtowników. Całość wzmocniona jest blachami podłogowymi, pod którymi umieszczono balast oraz wentylatory chłodzące silniki trakcyjne. Pudło opiera się na wózkach na dwóch podporach oraz obrotowym sworzniu umieszczonym w środkowej części wózków.
Przed i za kabiną maszynisty znajdują się przedziały maszynowe. Metalowe skrzynie, w których znajdują się bloki oporów rozruchowych, przyspawane są do podwozia. Całość przykryta jest blachami tworzącymi pudło EL2. W przedziałach maszynowych znalazły się wentylatory chłodzące (z pomocą kanałów wentylacyjnych) silniki trakcyjne umieszczone w wózkach jezdnych. W przednim przedziale zainstalowano także wyłącznik szybki, sprężarki powietrza wraz ze zbiornikami powietrza oraz przetwornicę układu Leonarda, a w tylnej skrzyni – oporniki regulatora prędkości jazdy oraz hamowania oporowego.
Podwozie i wózki.
Lokomotywa oparta jest na dwóch dwuosiowych, spawanych wózkach z blachy stalowej. Osadzone na staliwnych kołach obręcze mają szerokość 140 i grubość 85 mm. Do przedniej poprzecznicy, na wysokości 1020 mm nad główką szyny przymocowano zderzaki i sprzęg śrubowy, do tylnej – sprzęg międzywózkowy, natomiast w środkowej umieszczono balast. Zestawy kołowe połączone są z wózkami za pomocą sprężyn śrubowych, a z pudłem – resorami piórowymi. Dzięki zastosowaniu luzu w połączeniach przedniego wózka możliwe jest bezproblemowe poruszanie się lokomotywy po improwizowanych torowiskach kopalni odkrywkowych. Silniki zawieszone w ramach wózka "za nos" przenoszą moment obrotowy na zestawy kołowe za pomocą walcowej przekładni zębatej o skośnych zębach.
Zatrzymanie pociągu umożliwiają jednostronne, żeliwne hamulce klockowe uruchamiane za pomocą dwóch tłoczków powietrznych. Każdy z wózków posiada odrębny system dźwigni i cięgieł zawieszonych na tylnej ramie wózka. Tylny wózek wyposażony jest także w hamulec ręczny. Lokomotywy, w zależności od odbiorcy, posiadały różne układy hamulcowe, a wśród nich – Oerlikon, Knorr-Bremse, Dako i Matrosow.
Napęd.
Napęd EL2 stanowią cztery silniki trakcyjne o łącznej maksymalnej mocy godzinnej wynoszącej 1320 kW, pozwalającej przy 28,5 km/h rozwinąć 164 kN siły pociągowej. Lokomotywy na rynek radziecki zasilane były prądem stałym o napięciu 1,5 kV, natomiast egzemplarze dla pozostałych odbiorców zasilane były prądem o napięciu 1,2 lub 2,4 kV. Połączenie silników zależne jest od stosowanego napięcia, co ilustruje tabela:.
Lokomotywy posiadają dwa pantografy umieszczone na przedziałach maszynowych. Wczesne wersje EL2 dla Związku Radzieckiego i Chińskiej Republiki Ludowej, posiadały odbieraki prądu umieszczone na dachu kabiny maszynisty. W zależności od odbiorcy, lokomotywy mogły posiadać także od dwóch do czterech bocznych pantografów, umożliwiających pobór prądu z sieci umieszczonej obok toru, gdzie niemożliwe było zastosowanie sieci trakcyjnej nad środkiem toru.
Kabina maszynisty.
Dwustanowiskowa kabina maszynisty zamontowana jest w połowie długości pudła. Przy ścianach czołowych zamontowano pulpity sterownicze z podstawowym oprzyrządowaniem, m.in. – prędkościomierzem, manometrami hamulców, amperomierzami, woltomierzami, kranem hamulca i nastawnikiem jazdy. Po bokach kabiny znajdują się szafy elektryczne. Obok szaf, na każdej ze ścian bocznych znajdują się drzwi wejściowe otwierane do wewnątrz kabiny oraz otwierane okna. W ścianach czołowych, umieszczone są dwie szyby uszczelnione uszczelkami gumowymi.
Modernizacje.
W 1961 roku producent wprowadził do swoich lokomotyw sterowanie wielokrotne, które umożliwia sterowanie kilkoma połączonymi ze sobą lokomotywami z jednej kabiny oraz układ Leonarda, pozwalający na zdalne sterowanie lokomotywą przez operatora koparki, ładowniczego czy manewrowego.
Od 1996 roku EL2 są systematycznie modernizowane, szczególnie przez kopalnie węgla. Układy hamulcowe różnych producentów zmieniono na systemy Oerlikon. W części lokomotyw wymieniono oporniki rozruchowe z żeliwnych na fechralowe, zastosowano nowe przetwornice napięcia oraz zmodernizowano pulpity sterownicze. Ciekawym rozwiązaniem jest zastosowanie do regulacji prędkości dżojstika zamiast klasycznego nastawnika. Wychylenie go do przodu zwiększa prędkość jazdy, a po przestawieniu go w położenie neutralne mikroprocesor utrzymuje zadaną prędkość, natomiast wychylenie drążka do tyłu powoduje zmniejszenie prędkości jazdy.
Na liniach KWB Konin na mocy ustawy z 11 lutego 2000 roku wprowadzono także unikatowy w skali kraju system telewizji przemysłowej umożliwiający pchanie składów w miejscach, gdzie nie ma możliwości zmiany czoła lokomotywy bądź zawrócenia. Zamontowana w ostatnim wagonie kamera przekazuje obraz do znajdującego się w kabinie maszynisty ekranu. Uruchomienie kamery, świateł oraz dzwonka ostrzegawczego następuje automatycznie po przełączeniu nawrotnika w pozycję "do tyłu".
ZNLE Gliwice zmodernizował także kilka lokomotyw EL2 na zlecenie KWB Adamów. Naprawie podlegało pudło, a modernizacji obwody elektryczne wysokiego i niskiego napięcia, kabina i pulpity sterownicze oraz osprzęt silników trakcyjnych.
Eksploatacja.
W ciągu 36 lat produkcji powstało 1380 lokomotyw EL2. Prawie połowę z nich wykorzystywano w Niemczech, resztę wyeksportowano m.in. do Polski, Związku Radzieckiego, Ludowej Republiki Bułgarii oraz Chińskiej Republiki Ludowej.
Polska.
Dostawy EL2 dla Polski rozpoczęto w 1958 roku, kiedy to do KWB "Konin" dostarczono pierwsze 16 lokomotyw. W 1966 roku było ich już 53. Ostatnie dziewięć nowych maszyn trafiło do Polski w latach 1970-1987. Odbiorcami, poza KWB Konin, były także KWB "Adamów", KCW "Kujawy" oraz ZGH "Zębiec". W połowie lat 90. sprowadzono dodatkowo około 17 sztuk lokomotyw, używanych dotychczas w Niemczech.
Od końca lat 90. XX wieku EL2 użytkują tylko kopalnie: KWB Konin w 2012 posiadała 27, a KWB Adamów 13 lokomotyw.
Ze względu na ciemnozielone malowanie oraz charakterystyczny kształt pudła, EL2 często nazywane są "krokodylami".
W grudniu 2017 zakończono eksploatację kolei KWB Adamów, a na początku 2019 roku eksploatowane wcześniej lokomotywy wystawiono na sprzedaż.
NRD.
Na rynek niemiecki trafiło ponad 600 nowych EL2. Prowadziły one pociągi towarowe w wielu przedsiębiorstwach zlokalizowanych głównie w Niemieckiej Republice Demokratycznej. Od 1952 roku "krokodyle" eksploatowane są przez koleje górnicze wydobywające węgiel brunatny w Łużyckim Zagłębiu Węglowym. Wiele maszyn z likwidowanych kopalń, sprzedawano do Polski.
ChRL.
W Chińskiej Republice Ludowej lokomotywy używane są w przemyśle wydobywczym w Hegang w północno-wschodniej części kraju, a także w kopalni węgla kamiennego w okolicach Chifeng.
ZSRR.
Związek Radziecki zakupił 245 lokomotyw, głównie szerokotorowych (1520 mm). Do dziś pracują one m.in. w przemyśle ciężkim w Magnitogorsku, cementowni w Brocēni na Łotwie czy kopalniach "Wysokogórskiego GOK" w Niżnym Tagile.
Wcześniej z EL2 korzystało np. Kuźnieckie Zagłębie Węglowe czy kopalnia rudy glinu w Pikalowie.
Bułgaria.
Największym użytkownikiem lokomotyw LEW w Bułgarii jest kompleks górniczo-energetyczny "Marica Iztok" z siedzibą w Radnewie w obwodzie Stara Zagora.

</doc>
<doc id="1338091" url="https://pl.wikipedia.org/wiki?curid=1338091" title="Sfera hydropneumatyczna">
Sfera hydropneumatyczna

Sfera hydropneumatyczna - element bezpośrednio odpowiadający za komfort resorowania (zawieszenie hydropneumatyczne) stosowanym wyłącznie w samochodach marki Citroën i zastępujący konwencjonalną sprężynę i amortyzator w zawieszeniu samochodów. Nazwana również kulą bądź gruszką. W jej wnętrzu znajduje się elastyczna membrana. Po jednej stronie znajduje się sprężony gaz (azot) pod ciśnieniem odpowiednim do miejsca zastosowania sfery, a po drugiej stronie płyn roboczy mineralny LHM, bądź syntetyczny LDS.
Wytrzymałość takiego elementu starszego typu oceniano na ok. 60.000 km, natomiast te najnowsze powinny wytrzymać nawet w polskich warunkach ok. 200.000 km. 
Średnie ciśnienie azotu w nowej kuli jest różne i zależy od miejsca zastosowania sfery i wynosi kilkadziesiąt atmosfer. Elementy te mają zastosowanie nie tylko jako element resorujący w zawieszeniu, ale także jako akumulator ciśnienia w układzie hydraulicznym samochodu dla podtrzymania stałego ciśnienia, jako kula antyopadowa dla tylnej osi np. Citroën Xantia a także jako dodatkowe akumulatory ciśnienia dla osi przedniej i tylnej w najnowszych układach aktywnego zawieszenia (Hydroactiv 3+) zastosowanego w najnowszych modelach Citroën C5 i C6.
Sfery mogą różnić się między sobą nie tylko ciśnieniem wewnętrznym azotu, ale także zastosowaniem w ich budowie elementów amortyzujących w postaci wkładek amortyzujących o różnych parametrach tłumienia drgań. Sfery posiadające wkładki amortyzujące mają zastosowanie w kolumnach zawieszenia natomiast sfery pozbawione wkładek stosowane są w pozostałych układach hydraulicznych.
Sfery starszego typu (m.in. XM, Xantia) to elementy podlegające regeneracji (tzw. nabijanie sfer). Nowsze, (C5,C6) w przypadku zużycia, wymagają wymiany.

</doc>
<doc id="1338093" url="https://pl.wikipedia.org/wiki?curid=1338093" title="Italia (album)">
Italia (album)

Italia – płyta amerykańskiego trębacza Chrisa Bottiego. Płyta nagrywana była w Stanach Zjednoczonych, Anglii jak i we Włoszech.
Na krążku znajduje się utwór "Italia" z wokalem włoskiego tenora Andrei Bocellego, jak i nowa interpretacja "The Very Thought of You" z gościnnym udziałem wokalistki Pauli Cole.
Na "Italii" znalazły się również kompozycje Ennia Morriconego – "Deborah's Theme" (z filmu "Dawno temu w Ameryce") i "Gabriel's Oboe" (z filmu "Misja"). Płyta dotarła do 1. miejsca na liście OLiS w Polsce oraz uzyskała status platynowej.

</doc>
<doc id="1338096" url="https://pl.wikipedia.org/wiki?curid=1338096" title="Body art">
Body art

Body art (ang. "sztuka ciała") – kierunek w sztuce, w którym materiałem i środkiem ekspresji jest ciało artysty. Nurt pojawił się po raz pierwszy w drugiej połowie lat 60. XX w. w takich działaniach artystycznych, jak performance czy happening.
Historia.
Body art traktuje człowieka jako jedność umysłu i ciała, czym odróżnia się od tradycyjnych sztuk operujących ciałem, jak np. teatr. Aktor wykorzystuje swoje ciało jako narzędzie do wyrażania przeżyć fikcyjnej postaci, natomiast artyści tworzący w nurcie body artu badają relacje między ich własną fizycznością a ich własną psychiką, traktując działania artystyczne jako swoiste źródło samopoznania. Niektórzy z nich powodowali nawet w tym celu skrajne doświadczenia, tak jak Chris Burden, który podczas jednej z akcji artystycznych dał się postrzelić w ramię, czy Qi Li, który zamroził się na śmierć.
Przedstawicielami body artu są m.in.: Marina Abramović, Bruce Nauman, Vito Acconci, Chris Burden, Gina Pane, Orlan.
Akcje odbywały się z udziałem publiczności, z którą artysta nawiązywał bezpośredni kontakt. Dokonywał się on jednak nie za pomocą słów, lecz przez odwołanie się do wrażliwości widza czy też jego fizycznej „sympatii”. Ciało podlegało przekształceniu przez przebranie (Journiac, Lüthi), służyło jako jednostka miary lub instrument (Rinke), poddawane było agresji i doświadczane do granic cierpienia (Pane, akcjoniści wiedeńscy), eksponowane w miniakcjach teatralnych (Joan Jonas) czy też działaniach prześmiewczych, kiedy to podlegało deformacji lub drobnej nieszkodliwej agresji (Nauman, Samaras, Acconci). We wszystkich tych przypadkach przestrzegano jednej zasady: akcje body art przebiegały w jednym miejscu, najczęściej galeriach, zgodnie z opracowanym scenariuszem, filmem czy fotografią. W najambitniejszych akcjach ciało traktowane było nie tylko jako organizm psychosomatyczny, lecz jako element podporządkowany strukturze społecznej, którą należało przełamać lub co najmniej przekształcić. Ta właśnie tendencja przejawiała się, obok aspektu duchowości, w działaniach Pane w latach 70. i w wersji całkowicie odmiennej u niektórych akcjonistów.
W obrębie body art pojawiły się dwa nurty: pierwszy z nich skłaniał się ku metamorfozie, odwołując się do fikcyjnej postaci Rose Selavy wykreowanej przez Duchampa, drugi natomiast sięgał do działań sadomasochistycznych, wywołując współczucie lub odrazę widzów.
Prekursorami sztuki ciała byli Yves Klein, Piero Manzoni i Marcel Duchamp. Pierwszy z nich w 1958 r. organizował performance, w czasie których młode, nagie modelki, pokryte niebieską farbą, układały się na białym płótnie. W 1961 r. Piero Manzoni składa swój podpis w dolnej części pleców swoich modeli, które określa jako żywe rzeźby. W 1919 r. Marcel Duchamp w akcji zatytułowanej Tonsure kazał sobie wymalować gwiazdę na czubku czaszki. Poprzez bezpośrednią interwencję dokonaną na ciele otworzył nowe pole do eksperymentów w sztuce lat 70. Mimo spektakularnych i prowokacyjnych zachowań przyjętych przez artystów body art głównym ich dążeniem pozostaje niezachwiane pragnienie niewerbalnej, bezpośredniej i emocjonalnej komunikacji. W ten sposób starają się przesunąć granice sztuki tradycyjnej, którą uważają za zbyt odległą od życia i jego podstawowych sił napędowych: narodzin, przyjemności, cierpienia i śmierci.
Wyjątkowo gwałtowny charakter miały przedstawienia akcjonistów wiedeńskich. Były one bulwersujące do tego stopnia, że niektórym jego twórcom wytoczono sprawy sądowe za okrucieństwo i obrazę moralności. Słynne były zwłaszcza ponure inscenizacje Hermana Nitscha, podobne do mszy satanistycznych, podczas których uczestnicy rytuału patroszyli zwierzęta ofiarne, a następnie smarowali ciała ich krwią.
Termin "body art" bywa również rozumiany bardzo szeroko. Określa się nim wszelką sztukę wykorzystującą ciało człowieka (teatr, taniec itd.) lub zgłębiającą tematykę ciała, włączając takie dziedziny jak m.in. malarstwo, rzeźba, sztuka wideo, fotografia.
W Polsce prekursorką sztuki ciała była m.in. Ewa Partum. 

</doc>
<doc id="1338097" url="https://pl.wikipedia.org/wiki?curid=1338097" title="Nedlitz (Zerbst/Anhalt)">
Nedlitz (Zerbst/Anhalt)

Nedlitz – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.
Geografia.
Dzielnica Nedlitz leży ok. 15 km na północny wschód od centrum Zerbst/Anhalt.

</doc>
<doc id="1338098" url="https://pl.wikipedia.org/wiki?curid=1338098" title="Adam Freeland">
Adam Freeland

Adam Freeland – brytyjski DJ i producent muzyczny utożsamiany z muzyką breakbeat, aktualnie mieszkający w Brighton. Jeden z członków duetu "Tsunami One".
Jego utwory pojawiły się w ścieżce dźwiękowej do filmu Animatrix oraz w grze wideo Rez.

</doc>
<doc id="1338101" url="https://pl.wikipedia.org/wiki?curid=1338101" title="Bitwa pod Shepherdstown">
Bitwa pod Shepherdstown

Bitwa pod Shepherdstown (określana również jako bitwa o Boteler’s Ford) – ostatnie starcie zbrojne kampanii w Maryland stoczonej podczas amerykańskiej wojny secesyjnej. Bitwa miała miejsce 19 i 20 września 1862 roku pomiędzy oddziałami Unii i Skonfederowanych Stanów Ameryki. Wojskami Unii dowodził generał Fitz John Porter, zaś siły Konfederacji znajdowały się pod dowództwem generałów Williama Pendletona i A.P. Hilla. W starciu górą okazały się wycofujące się do Wirginii siły Konfederacji.
Przebieg bitwy.
Po krwawej bitwie nad Antietam, armia Konfederatów została zmuszona do rozpoczęcia odwrotu przez rzekę Potomak do Wirginii. Piąty korpus Armii Potomaku dowodzony przez Fitza Johna Portera 19 września podążył za nią przeprawiając się przez bród Boteler’s Ford i zaatakował wycofujące się tyły sił dowodzonych przez Williama Pendletona zdobywając cztery sztuki artylerii. Zachęcony tym sukcesem Porter, wcześnie rano następnego dnia próbował przeprawić na drugą stronę Potomaku znaczne części dowodzonych przed siebie dwóch dywizji, aby umocnić przyczółek na drugim brzegu rzeki. Podczas gdy siły Portera przeprawiały się przez rzekę, zostały zaatakowane przez powracające posiłki Konfederatów dowodzone przez A.P. Hilla. Przeprawiający się przez rzekę 118. federalny regiment z Pensylwanii został zdziesiątkowany tracąc 269 żołnierzy. Straty poniesione na skutek tego kontrataku zniechęciły wojska federalne do dalszego podążenia za Konfederatami w głąb terytorium Wirginii. Łącznie w walkach po obu stronach zginęło 625 żołnierzy.
Rezultatem bitwy były również zmiany na najwyższym szczeblu dowództwa Unii. Z powodu zaprzestania podążania za wycofującą się do Wirginii armią generała Roberta E. Lee, 7 listopada prezydent Abraham Lincoln zwolnił generała George'a McClellana z funkcji głównodowodzącego wojsk Unii. Funkcję tę przejął po nim generał Ambrose Burnside.

</doc>
<doc id="1338103" url="https://pl.wikipedia.org/wiki?curid=1338103" title="Nutha">
Nutha

Nutha – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.

</doc>
<doc id="1338110" url="https://pl.wikipedia.org/wiki?curid=1338110" title="Dolní Nětčice">
Dolní Nětčice

Dolní Nětčice – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 261 mieszkańców.

</doc>
<doc id="1338114" url="https://pl.wikipedia.org/wiki?curid=1338114" title="Polenzko">
Polenzko

Polenzko – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.

</doc>
<doc id="1338117" url="https://pl.wikipedia.org/wiki?curid=1338117" title="Dolní Těšice">
Dolní Těšice

Dolní Těšice – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 62 mieszkańców.

</doc>
<doc id="1338119" url="https://pl.wikipedia.org/wiki?curid=1338119" title="Kafirnigan">
Kafirnigan



</doc>
<doc id="1338122" url="https://pl.wikipedia.org/wiki?curid=1338122" title="Dolní Újezd">
Dolní Újezd

Dolní Újezd – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 1206 mieszkańców.

</doc>
<doc id="1338123" url="https://pl.wikipedia.org/wiki?curid=1338123" title="Hoftoren">
Hoftoren

Hoftoren – budynek w Hadze o wysokości 142 metrów. Ma 29 kondygnacji, a większość z nich jest zajmowana przez holenderskie Ministerstwo Edukacji, Kultury i Nauki. Wieżowiec został zaprojektowany przez firmę architektoniczną Kohn Pedersen Fox, inwestorem był ING Real Estate, a jego właścicielem jest Rijksgebouwendienst. Budynek został zbudowany przez firmę Heijmans NV, a jego budowa trwała od kwietnia 2001 do sierpnia 2003.
W pobliżu wieżowca znajduje się stacja Den Haag Centraal.

</doc>
<doc id="1338125" url="https://pl.wikipedia.org/wiki?curid=1338125" title="Kofarnihon">
Kofarnihon



</doc>
<doc id="1338126" url="https://pl.wikipedia.org/wiki?curid=1338126" title="Tłumienność przesłuchu">
Tłumienność przesłuchu



</doc>
<doc id="1338129" url="https://pl.wikipedia.org/wiki?curid=1338129" title="Zbiornik Mściwojów">
Zbiornik Mściwojów

Zbiornik Mściwojów – sztuczny zalew powstały wskutek przedzielenia koryta rzeki Wierzbiak zaporą ziemną o wysokości około 7,6 m i długości 300 m. Znajduje się w pobliżu wsi Mściwojów.
Funkcje.
Zbiornik pełni trzy zasadnicze funkcje:

</doc>
<doc id="1338131" url="https://pl.wikipedia.org/wiki?curid=1338131" title="Zespół nadciśnienia wewnątrzczaszkowego">
Zespół nadciśnienia wewnątrzczaszkowego



</doc>
<doc id="1338133" url="https://pl.wikipedia.org/wiki?curid=1338133" title="Ordżonikidzeabad">
Ordżonikidzeabad



</doc>
<doc id="1338135" url="https://pl.wikipedia.org/wiki?curid=1338135" title="Steutz">
Steutz

Steutz – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.
Geografia.
Steutz leży na prawym brzegu Łaby, ok. 12 km na zachód od miasta Dessau-Roßlau. Przez dzielnicę przebiega droga krajowa B187a.

</doc>
<doc id="1338138" url="https://pl.wikipedia.org/wiki?curid=1338138" title="(5987) Liviogratton">
(5987) Liviogratton

(5987) Liviogratton – planetoida z pasa głównego asteroid okrążająca Słońce w ciągu 3 lat i 288 dni w średniej odległości 2,43 j.a. Została odkryta 6 czerwca 1975 roku w Obserwatorium Féliksa Aguilara przez zespół "El Leoncito Station". Nazwa planetoidy pochodzi od "Livio Grattona" (1910-1991) urodzonego we Włoszech a pracującego w Argentynie astrofizyka. Przed nadaniem nazwy planetoida nosiła oznaczenie tymczasowe (5987) 1975 LQ.

</doc>
<doc id="1338141" url="https://pl.wikipedia.org/wiki?curid=1338141" title="Chotla (dopływ Wierzbiaka)">
Chotla (dopływ Wierzbiaka)

Chotla – potok, prawobrzeżny dopływ Wierzbiaka o długości 4,08 km i powierzchni zlewni 10,35 km².

</doc>
<doc id="1338142" url="https://pl.wikipedia.org/wiki?curid=1338142" title="Jorgos Dalaras">
Jorgos Dalaras

Jorgos Dalaras, Georgios Dalaras (gr. Γιώργος Νταλάρας, ur. 29 września 1949 w Nea Kokkinia k. Pireusu) – grecki muzyk i wokalista.
Życiorys.
Wychował się w rodzinie muzyków. Ojciec, Lukas należał do czołówki wykonawców muzyki rembetiko. Pierwsze utwory Dalaras nagrywał właśnie z ojcem, grającym na buzuki, w klubie "Stou Stelaki". Nagrany w 1967 utwór "Oczekiwanie" (Προσμονή) stał się dla młodego Dalarasa przepustką do pierwszego zawodowego kontraktu – z właścicielem ateńskiego klubu Place – Makisem Matsasem. Rok później Dalaras współpracował z Manosem Loizosem i Georgiosem Mitsakisem i nagrał własny album z pieśniami Stavrosa Kougioumtzisa, Loukianosa Kilaidonisa i Grigorisa Fountasa.
Pierwszą platynową płytą Dalarasa była "Mikra Asia" ("Azja Mniejsza") z 1972 roku wydana wespół z Haris Aleksiu, która zawierała utwory zaczerpnięte z folkloru greckich uchodźców z Azji Mniejszej, przybyłych do Grecji w latach 20. i 30. XX wieku.
Przełomem w karierze wokalisty był rok 1974, kiedy Dalaras wykonywał pieśni Mikisa Theodorakisa, a także zaczął bliską współpracę z żyjącymi muzykami rebetiko, współpracując z nimi przy projekcie upamiętniającym 50 lat tego gatunku muzyki. Na jego koncerty na Stadionie Olimpijskim w Atenach i w teatrze Orfeusza w 1983 sprzedano ponad 100 tysięcy biletów.
Światową karierę rozpoczął z początkiem lat 80. XX w., występując w paryskim teatrze Olympia, na festiwalu Europalia w Brukseli i Festiwalu Młodości w Moskwie (1985). Coraz częściej w jego repertuarze pojawiały się greckie pieśni ludowe i pieśni zaangażowane politycznie. Szczególnie ważne było jego zaangażowanie w kwestię Cypru, problemowi Greków cypryjskich poświęcił osobny cykl swoich pieśni.
W latach 1994-1995 Dalaras uczestniczył w koncertach poświęconych Mikisowi Theodorakisowi (w teatrze Heroda w Attikonie) i koncercie przedstawiającym historię muzyki greckiej w ateńskim Concert Hall. Koncerty cypryjskie zagrał w Wembley Theatre i w Chicago Theatre Arena.
Na liście osób, z którymi współpracował Dalaras znalazła się nie tylko czołówka greckich muzyków rembetiko, takich jak wokalistka Haris Alexiou i zespół Pyx Lax, ale także artyści zagraniczni – Paco de Lucía, Al di Meola, Ariel Ramirez, Bruce Springsteen, Peter Gabriel, Apostolis Anthimos i Goran Bregović. Współpracował także z polskim wokalistą – Grzegorzem Turnauem, nagrywając z nim duet pod tytułem "Kwiat" ("Louloudi") umieszczony na płycie Nawet. W ostatnich latach coraz częściej występuje z muzykami żydowskimi i arabskimi.
W swojej karierze Dalaras nagrał ponad 50 płyt, sprzedanych w ponad 10 milionach egzemplarzy.
Ma żonę Anę i córkę o imieniu Jeorianna.

</doc>
<doc id="1338146" url="https://pl.wikipedia.org/wiki?curid=1338146" title="Tsunami One">
Tsunami One

Tsunami One – duet brytyjskich DJi, grający muzykę Nu skool breaks, w którego skład wchodził Adam Freeland oraz Kevin Beber.
Zadebiutowali w 1999 roku singlem "Hip-Hop Phenomenon". Od 2005 duet nie wykazuje żadnej aktywności a muzycy koncentrują się bardziej na karierze solowej.

</doc>
<doc id="1338152" url="https://pl.wikipedia.org/wiki?curid=1338152" title="Galago karłowaty">
Galago karłowaty



</doc>
<doc id="1338154" url="https://pl.wikipedia.org/wiki?curid=1338154" title="Walternienburg">
Walternienburg

Walternienburg – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld, na prawym brzegu Łaby.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.

</doc>
<doc id="1338157" url="https://pl.wikipedia.org/wiki?curid=1338157" title="Zernitz">
Zernitz

Zernitz – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.

</doc>
<doc id="1338159" url="https://pl.wikipedia.org/wiki?curid=1338159" title="Przełęcz Glinka">
Przełęcz Glinka

Przełęcz Glinka (też: Przełęcz Ujsolska; 845 m) – przełęcz w Beskidzie Żywieckim. Biegnie przez nią Wielki Europejski Dział Wodny oraz granica polsko-słowacka. Przełęcz położona jest między szczytami Magury (996 m) na południu a Jaworzyny (1045 m) na północy. W kierunku zachodnim spod przełęczy spływa potok Glinka w zlewni Soły, natomiast w kierunku wschodnim – potok Cisanówka (słow. "Tisaňovka"), należący do dorzecza Białej Orawy.
Przez przełęcz wiedzie droga łącząca Ujsoły na Żywiecczyźnie przez wieś Glinkę z Nowocią na słowackiej Orawie. W latach 1996–2007 funkcjonowało na przełęczy polsko-słowackie przejście graniczne Ujsoły-Novoť.
Grzbietem przez przełęcz biegnie niebiesko znakowany, dalekobieżny słowacki graniczny szlak turystyczny.

</doc>
<doc id="1338166" url="https://pl.wikipedia.org/wiki?curid=1338166" title="Szczyt Komunizmu">
Szczyt Komunizmu



</doc>
<doc id="1338172" url="https://pl.wikipedia.org/wiki?curid=1338172" title="Domaželice">
Domaželice

Domaželice – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 535 mieszkańców.

</doc>
<doc id="1338175" url="https://pl.wikipedia.org/wiki?curid=1338175" title="Burgkemnitz">
Burgkemnitz

Burgkemnitz – dzielnica gminy Muldestausee w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina wchodząca w skład wspólnoty administracyjnej Muldestausee-Schmerzbach. Do 1 lipca 2007 należała do powiatu Bitterfeld.

</doc>
<doc id="1338176" url="https://pl.wikipedia.org/wiki?curid=1338176" title="REZ">
REZ



</doc>
<doc id="1338178" url="https://pl.wikipedia.org/wiki?curid=1338178" title="Gossa">
Gossa

Gossa – dzielnica gminy Muldestausee w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina wchodząca w skład wspólnoty administracyjnej Muldestausee-Schmerzbach. Do 1 lipca 2007 należała do powiatu Bitterfeld.

</doc>
<doc id="1338180" url="https://pl.wikipedia.org/wiki?curid=1338180" title="Jan Holender">
Jan Holender

Jan Holender (ur. 12 marca 1964 w Gdyni, zm. 6 maja 2008 w Ustce) – polski chodziarz, zawodnik Wojskowego Klubu Sportowego Flota Gdynia oraz żołnierz w stopniu starszego bosmana sztabowego w 3 Flotylli Okrętów w Gdyni.
Osiągnięcia.
Jeden z najlepszych polskich chodziarzy lat 90. XX wieku. Dwukrotnie zdobył mistrzostwo Polski w chodzie na 50 km na zawodach rozegranych w 1995 oraz 2000. W 2001 jako jedyny zawodnik zgłosił się do chodu na 50 kilometrów, zawody nie zostały wówczas ostatecznie rozegrane. Jako członek kadry narodowej startował w zawodach Pucharu świata.
Śmierć.
Zmarł nagle podczas zawodów sportowych w biegu patrolowym. Uroczystości pogrzebowe Jana Holendra odbyły się 12 maja 2008 w Rumi w wojskowej asyście honorowej.

</doc>
<doc id="1338181" url="https://pl.wikipedia.org/wiki?curid=1338181" title="IV symfonia Beethovena">
IV symfonia Beethovena

IV symfonia B-dur op. 60 Ludwiga van Beethovena powstała w roku 1806 (relatywnie szybko w porównaniu z równocześnie z nią pisanymi symfoniami V i VI). Lato 1806 roku Beethoven spędził z dala od Wiednia, odwiedzając posiadłości znajomych arystokratów: najpierw udał się do księcia Brunsvika (Węgry), następnie zaś - do księcia Lichnowskiego (Śląsk). Karl Alois Lichnowsky przedstawił kompozytora hrabiemu Oppersdorffowi. Właściciel Głogówka [Oberglogau] na Śląsku, Franz Joachim Wenzel von Oppersdorff był nie tylko bogaty, ale także rozmiłowany w muzyce; do swojej służby przyjmował tylko służących, którzy opanowali grę na jakimś instrumencie, dzięki czemu dysponował prywatną, amatorską orkiestrą. Okazał się także wielkim wielbicielem talentu Beethovena. Beethoven zgodził się napisać dla niego dwie symfonie, z których jedna, w tonacji B-dur, była, jak powiedział, prawie gotowa (1806 był rokiem niezwykłej płodności twórczej kompozytora, który ukończył wtedy m.in. "Appassionatę", kwartety Razumowskiego oraz IV Koncert fortepianowy G-dur i Koncert skrzypcowy D-dur); otrzymał za nią zaliczkę 500 florenów. Wszystkim jednak, co zdołał uzyskać Oppersdorff, było poświęcenie mu "IV symfonii" w dedykacji; prawa do niej (a zatem i zyski z wykonań) Beethoven sprzedał bowiem komu innemu, podobnie jak symfonię pierwotnie przeznaczoną Oppersdorffowi, słynną Piątą.
Opis utworu.
IV symfonię Robert Schumann określił poetycko mianem "smukłej Greczynki pomiędzy dwoma nordyckimi olbrzymami" (tj. symfoniami III i V). Istotnie, jej charakter jest daleko lżejszy, weselszy i bardziej beztroski niż jej numerycznych "sąsiadek". Beethoven doświadczał jednego ze szczęśliwszych okresów w swoim życiu; będąc właśnie w trakcie pracy nad "Piątą", zapragnął zapewne oderwać się na chwilę od wzniosłych idei wpisanych w to dzieło i stworzyć symfonię czystej radości, pełną beztroski i humoru. Trzeba podkreślić, że brak wspomnianej "ideowości" oraz lekki charakter "IV symfonii" nie czyni jej gorszą pod względem muzycznym. Dzieło cechuje się, naturalnymi zresztą u Beethovena, doskonałą orkiestracją, niezwykle udanymi pomysłami muzycznymi, wspaniałą pracą przetworzeniową oraz idealnie proporcjonalną budową. Napisane jest w klasycznym, czteroczęściowym układzie, z powolną introdukcją do pierwszego "Allegra".
Powolny wstęp do części pierwszej może być traktowany z pewnym przymrużeniem oka, jako swego rodzaju dowcip kompozytora; bodaj najradośniejsza spośród symfonii Beethovena zaczyna się bowiem niezwykle ponurym wstępem (Carl M. von Weber narzekał, że posuwa się on "z prędkością trzech-czterech nut na kwadrans"), okraszonym wieloma, nierzadko dość egzotycznymi zmianami harmonicznymi. Po tak mrocznym wstępie można by oczekiwać potężnego wybuchu dramatyzmu, gdy jednak smętna, powłóczysta melodia urywa się, Beethoven w jednej chwili diametralnie zmienia nastrój – i z werwą rozpoczyna się niezwykle radosne "Allegro vivace". 
Część drugą, "Adagio", przenika charakterystyczny "pukający" motyw, który - co również może mieć wydźwięk żartobliwy - towarzyszy miękkiej, łagodnej melodii tematu, nierzadko zagłuszając ją i wkraczając na pierwszy plan.
Część trzecia, choć teoretycznie "Menuetto", nie ma niczego wspólnego z dworskim tańcem, zdominował ją za to wiejski, synkopowany rytm.
Finał, "Allegro ma non troppo", cechuje niespotykanie wesoły nastrój – jest tu, być może, najwięcej beztroskiej radości spośród całego dorobku twórczego Beethovena. Ostatni z dowcipów kompozytor umieszcza na samym końcu symfonii; muzyka cichnie, zwalnia, niejako zanika – po to tylko, by ostatni raz zaskoczyć słuchacza, tym razem nagłym, szybkim i głośnym pasażem basów, po którym następuje króciutkie, końcowe "tutti".

</doc>
<doc id="1338186" url="https://pl.wikipedia.org/wiki?curid=1338186" title="Gröbern (Muldestausee)">
Gröbern (Muldestausee)

Gröbern – dzielnica gminy Muldestausee w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina wchodząca w skład wspólnoty administracyjnej Muldestausee-Schmerzbach. Do 1 lipca 2007 należała do powiatu Bitterfeld.

</doc>
<doc id="1338187" url="https://pl.wikipedia.org/wiki?curid=1338187" title="Piotr Rogoża">
Piotr Rogoża

Piotr Rogoża (ur. 29 maja 1987 w Gdańsku) – pseudonim polskiego pisarza.
Życiorys.
Wychował się w Sulęcinie w woj. lubuskim. W wieku 18 lat debiutował opowiadaniami w "Nowej Fantastyce" ("Wielki powrót von Keisera", nr 6/2005) i "Czasie Fantastyki" ("Zwykły to był poniedziałek", nr 3). W roku 2008 opublikował powieść "Po spirali" w Wydawnictwie Dolnośląskim i zbiór opowiadań "Rock'n'roll, bejbi!" w Fabryce Słów. Obie te książki to humorystyczna fantastyka, z akcją osadzoną w prowincjonalnym polskim miasteczku. W roku 2011 nakładem wydawnictwa Powergraph ukazała się powieść science-fiction dla młodzieży "Klemens i Kapitan Zło". Po kilku latach przerwy, w roku 2019 Rogoża opublikował powieść "Niszcz, powiedziała" w wydawnictwie Marginesy.
Studiował kulturoznawstwo na Uniwersytecie im. Adama Mickiewicza w Poznaniu. Mieszka w Warszawie.

</doc>
<doc id="1338188" url="https://pl.wikipedia.org/wiki?curid=1338188" title="I Armia Wojska Polskiego">
I Armia Wojska Polskiego



</doc>
<doc id="1338189" url="https://pl.wikipedia.org/wiki?curid=1338189" title="Krina">
Krina

Krina – dzielnica gminy Muldestausee w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina wchodząca w skład wspólnoty administracyjnej Muldestausee-Schmerzbach. Do 1 lipca 2007 należała do powiatu Bitterfeld.

</doc>
<doc id="1338193" url="https://pl.wikipedia.org/wiki?curid=1338193" title="Neagoe Basarab">
Neagoe Basarab

Neagoe Basarab V, rum. "Neagoe Basarab" (zm. 15 września 1521) – hospodar wołoski w latach 1512-1521.
Pochodzenie Neagoe Basaraba jest niepewne. Według oficjalnych genealogii władców rumuńskich, miał być synem hospodara Basaraba Młodego. Najprawdopodobniej było to fałszerstwo, mające na celu uzyskanie praw do tronu wołoskiego, a faktycznie mógł być synem marszałka Pârvu Craiovescu, reprezentanta możnej rodziny bojarskiej Craioveşti, dominującej na Wołoszczyźnie na przełomie XV i XVI w.
Tron objął po śmierci Włada V Młodego (Vlăduţa), który próbował uwolnić się spod wpływów rodziny Craioveşti i został pokonany przez ściągnięte przez nich wojska tureckie, a następnie zabity. Neagoe zawdzięczał tron wspomnianym Craioveşti, a następnie przez cały okres swojego panowania (stosunkowo długiego jak na ówczesne warunki) pozostawał pod ich kuratelą. Trudno dzisiaj ocenić, jakie spośród działań podjętych na rzecz centralizacji władzy wołoskiej były inicjatywą samego hospodara, a jakie rodziny Craioveşti, która pewna swojej kontroli nad poczynaniami Neagoe umacniając władzę centralną umacniała swoją pozycję w państwie. Utrzymywał dobre stosunki z Węgrami, mimo płacenia trybutu Imperium Osmańskiemu. Nawiązał także kontakty dyplomatyczne z papiestwem, podejmując także działania na rzecz zażegnania konfliktu między Kościołem katolickim a prawosławnym.
Neagoe Basarab zaznaczył się na polu kultury. Był fundatorem cerkwi metropolitarnej w Curtea de Argeș, stanowiącej wyjątkowe osiągnięcie architektury wołoskiej, która stała się źródłem wielu wątków popularnych w sztuce nie tylko wołoskiej, ale także i mołdawskiej. Rozpoczął również budowę soboru metropolitalnego w Târgoviște, nie dożył jednak jej ukończenia.
Z Neagoe Basarabem związane są napisane w języku bułgarskim tzw. „"Pouczenia Neagoe Basaraba dla syna jego Teodozjusza"” obejmujące rozważania z różnych dziedzin (religia, polityka itd.) – prawdopodobnie jednak powstały one kilkadziesiąt lat po jego śmierci.
Jego synem był Teodozjusz, zarazem następca na tronie hospodarskim (po godność tę sięgnęło także dwóch jego zięciów: Radu z Afumați z dynastii Basarabów na Wołoszczyźnie i Ştefăniţă z dynastii Muszatowiczów w Mołdawii).

</doc>
<doc id="1338197" url="https://pl.wikipedia.org/wiki?curid=1338197" title="Joanna I (królowa Neapolu)">
Joanna I (królowa Neapolu)

Joanna I, wł. "Giovanna I di Napoli", "Giovanna d’Angiò" (ur. 1326, zm. 27 lipca 1382 w Muro Lucano) – królowa Neapolu 1343-1382, hrabina Prowansji, księżna Achai, tytularna królowa Jerozolimy.
Pochodzenie.
Joanna pochodziła z dynastii andegaweńskiej (d’Anjou) (boczna linia francuskich Kapetyngów). Urodzona w 1326 (choć podawane są również daty 1327 i 1328) w Neapolu. Jej rodzicami byli książę Kalabrii Karol i Maria, córka Karola de Valois (Walezjusza), dziadkiem Joanny był król Neapolu Robert I Mądry. Rodzice Joanny zmarli krótko po jej narodzinach w 1328 (ojciec na malaryczną febrę). Siostrą Joanny była Maria, urodzona już po śmierci ojca.
Dziad Joanny, król Robert I Mądry prócz niej i Marii nie miał innych potomków, więc w 1330 r. postanowił, że starsza wnuczka Joanna odziedziczy po nim królewską koronę (władcy Neapolu tytułowali się królami Sycylii, co było świadectwem jedności terytorium wyspy i południowej Italii, trwającej do 1282, kiedy Sycylię podbili władcy Aragonii, od tej pory również używający tytułu króla Sycylii, co było przyczyną wieloletnich sporów i wojen między obiema dynastiami).
Małżeństwa.
Andrzej węgierski.
Przewidując trudności z jakimi Joanna będzie się borykać po jego śmierci, król Robert I Mądry postanowił wydać wnuczkę za jej kuzyna Andrzeja, syna króla Węgier Karola Roberta, który będąc potomkiem pierwszego władcy Neapolu z dynastii andegaweńskiej również rościł sobie prawa do korony neapolitańskiej (i sycylijskiej). Do zaręczyn doszło w 1334, Joanna i Andrzej przyjęli tytuł książąt Kalabrii, odtąd Andrzej zamieszkał w Neapolu. Ślub nastąpił 31 marca 1342. Po śmierci króla Roberta I Mądrego (20 stycznia 1343) małżonkowie mieli wspólnie panować w Neapolu, jednak wbrew wcześniejszym ustaleniom jedynie Joanna została koronowana koroną królewską, a jej mąż musiał zadowolić się tytułem książęcym. Z takim obrotem sprawy nie pogodził się Andrzej i przebywający w Neapolu węgierscy dworacy. W dniu 24 lipca 1343 do Neapolu przybyła matka Andrzeja – królowa węgierska Elżbieta (córka Władysława Łokietka, która po śmierci swego męża w 1342 kierowała polityką Węgier). Elżbieta przy pomocy wielkich ilości węgierskiego złota podjęła kroki, by jej syn został królem, w tym celu spotkała się z awiniońskim papieżem Klemensem VI, który wkrótce zgodził się na koronację Andrzeja. Jednocześnie papież postanowił zmienić testament zmarłego Roberta I Mądrego i zarządcą królestwa, które formalnie było papieskim lennem, ustanowił kardynała Aimeryka. Niestety, królewska koronacja Andrzeja była całkowicie sprzeczna z planami Joanny i jej doradców, dlatego doszło do spisku, w którym niewątpliwie uczestniczyła królowa. W nocy z 18 na 19 sierpnia 1345 królewski małżonek został zamordowany. W morderstwie bezpośrednio uczestniczył książę Ludwik z Tarentu, syn Filipa, bratanek Roberta Mądrego, od pewnego czasu kochanek królowej, z którym 9 września 1347 wzięła swój drugi ślub.
Ludwik z Tarentu.
Pogłoski o udziale Joanny w zabójstwie Andrzeja były powszechne, czego nie mógł zignorować brat Andrzeja, król Węgier Ludwik. Na przełomie 1347/1348 Ludwik Węgierski wyprawił się na Neapol, który w 1348 zajął. Mszcząc śmierć brata Ludwik Węgierski zarządził liczne egzekucje osób zamieszanych w spisek, min. kazał ściąć swego krewniaka Karola księcia Durazzo. Joanna uciekła do pozostającej we władaniu jej rodu francuskiej Prowansji, lecz już niebawem pozycja królowej znacząco się poprawiła, gdy od papieża uzyskała uniewinnienie od zarzutu udziału w morderstwie i zatwierdzenie małżeństwa z Ludwikiem z Tarentu. Ludwika Węgierskiego z Neapolu wygoniła zaraza oraz oddziały najemników dowodzone przez Mikołaja Acciaiuoliego i w 1350 Joanna powróciła do Neapolu, ale już dwa lata później musiała zmagać się z kolejnym najazdem Ludwika Węgierskiego. Po walkach, które nie przyniosły rozstrzygnięcia, podpisano traktat, na mocy którego Ludwik Węgierski zagwarantował sobie prawo do korony neapolitańskiej po bezdzietnej śmierci Joanny.
Uspokojenie sytuacji w królestwie Neapolu pozwoliło Joannie i jej mężowi przeprowadzić uroczystą koronację, która odbyła się 27 maja 1352 w Neapolu w obecności arcybiskupa Bragi. Joanna w tym czasie nie angażowała się w sprawy państwowe, które przejął jej mąż, którego doradcą został Mikołaj Acciaiuoli. Dzięki zręcznej polityce królewskiego doradcy doszło to trwałego pokoju między neapolitańskimi i węgierskimi Andegawenami. W 1355 królewski małżonek zdecydował o wszczęciu wojny z królestwem Sycylii, gdzie panował nieudolny Fryderyk III. Mimo początkowych sukcesów wojskom neapolitańskim nie udało się zająć wyspy, na domiar złego Joanna i Ludwik zostali obłożeni przez papieża klątwą, gdy nie wywiązali się z zobowiązań finansowych należnych papiestwu, dodatkowo zubożały kraj ogarnęły bunty nieopłacanego wojska, co wykorzystali krewni Joanny, książęta Durazzo, popierani przez Ludwika Węgierskiego. Joanna i Ludwik musieli zmagać się również z wewnętrzną opozycją reprezentowaną przez hrabiów Andria, hrabiów Ariano, rodziną del Balzo i admirałem Goffredem Marzano. Taka sytuacja zmusiła Joannę, naciskaną przez papieża, do podpisania w 1373 pokoju z władcą Sycylii, co kończyło trwające od 1282 roku walki między Neapolem a Sycylią. Na mocy jego postanowień władcy Neapolu uznawali odrębność królestwa Sycylii, a władcy wyspy uznawali zwierzchność Neapolu i Kościoła. W tym czasie nie żył już Ludwik z Tarentu, który zmarł 24 maja 1362.
Jakub z Majorki.
Po śmierci drugiego męża królowa Joanna odzyskała wpływ na sprawy swego królestwa i zaczęła szukać kandydata na kolejnego męża. Jej wybór padł na Jakuba (syn Jakuba III), wygnańca z Królestwa Majorki, który przetrzymywany przez kilka lat w niewoli przez swego krewnego, króla Aragonii uciekł do Włoch, gdzie za namową papieża poślubił owdowiałą Joannę. Do ślubu doszło 14 grudnia 1362, jednak szybko okazało się, że Jakub zamierza samodzielnie rządzić królestwem Neapolu i użyć jego sił, by odzyskać swe wyspiarskie królestwo. Joanna nie zamierzała na to pozwolić, gdyż w przeciwieństwie do poprzedniego małżonka, nie łączyło ją z Jakubem żadne uczucie. Dlatego podjęto decyzję o separacji małżonków, Jakub opuścił Neapol i w następnych latach uczestniczył w kilku wojennych awanturach na półwyspie iberyjskim, bezskutecznie walcząc z Aragończykami, którzy postanowili ostatecznie się go pozbyć i w 1374 go otruli. W tym samym roku po śmierci swego krewnego Filipa II z Tarentu (brat drugiego męża) królowa zażądała dla siebie księstwa Achai z racji praw posiadanych przez jej trzeciego męża. Wysłannicy tamtejszych baronów przybyli do Neapolu w 1374 roku, oferując jej godność księżnej Achai, stawiając warunek zaakceptowania starych praw.
Otto z Brunszwiku.
Kolejnym mężem prawie pięćdziesięcioletniej królowej został książę Otto, syn Henryka II, księcia von Braunschweig-Grubenhagen. Otto od kilku lat uczestniczył w wydarzeniach rozgrywających się we Włoszech i Hiszpanii, gdyż jego pierwsza żona Jolanta była z kolei druga żoną Jakuba III z Majorki, ojca Jakuba IV. Otto po śmierci swej pierwszej żony pozostawał w służbie margrabiego Montferrat, gdzie od 1372 był regentem margrabstwa. Ziemie Monferrat sąsiadowały z Piemontem, którego władcą była Joanna. Tak za namową papieża Grzegorza XI doszło w marcu 1376 do zawarcia małżeństwa podeszłej już królowej i Ottona, który także liczył sobie koło 50 wiosen. Po ślubie Otto przybrał tytuł księcia Tarentu. W 1376 królowa nadała Ottonowi także godność księcia Achai i wspólnie wydzierżawili to księstwo szpitalnikom za 4000 dukatów rocznie na 5 lat. Szpitalnicy wnet wystąpili przeciwko Joannie i pociągnęli za sobą krewnych zmarłego Filipa, by poprzeć własnego kandydata na księcia – Jakuba de Baux, który księciem został w 1381.
Potomstwo.
Jedynym synem Joanny był Karol Martel, urodzony 25 grudnia 1345, po śmierci swego ojca Andrzeja, choć już współcześni uważali, że prawdziwym ojcem dziecka był drugi mąż Joanny, Ludwik z Tarentu. Po śmierci Andrzeja Karol Martel został wywieziony na Węgry, gdzie zmarł 19 czerwca 1348. Królowa miała też dwie córki z drugiego małżeństwa z Ludwikiem z Tarentu: Katarzynę (1347–1362) i Franciszkę (1349–1352). Obie zmarły przed matką, podobnie jak ich brat, zatem Joanna nie pozostawiła naturalnego dziedzica.
Rządy.
Królowa popadła w konflikt z nowo wybranym w kwietniu 1378 papieżem Urbanem VI, który nie będąc do końca zdrowym psychicznie, zrażał do siebie wszystkich wokół, w tym Joannę, którą ogłosił heretyczką i schizmatyczką oraz ogłosił jej detronizację. Joanna szukając nowych sojuszników w walce z krewniakiem Karolem z Durazzo zdecydowała się poprzeć antypapieża Klemensa VII i usynowić brata króla Francji Ludwika, noszącego tytuł księcia Andegawenii (linia Anjou-Valois). Adopcja Ludwika zyskała akceptację Klemensa VII, jednak papież Urban VI poparł Karola z Durazzo, który już w 1369 został przez Joannę wyznaczony następcą tronu. Teraz jednak królowa uznała, że następcą w Neapolu będzie Ludwik książę Andegawenii. Karol z Durazzo postanowił walczyć o swe prawa i wspomagany przez rzymskiego papieża, Węgrów i część neapolitańskiej arystokracji pokonał wojska Joanny, którymi dowodził królewski małżonek Otto, uwięziony po klęsce w Altamurze. Po zwycięskiej bitwie Karol 16 lipca 1381 wkroczył do Neapolu, a Joanna zamknęła się w zamku Castel Nuovo. Następnie Karol zmusił Joannę do poddania się i uwięził królową w zamku Muro. Po kilku miesiącach niewoli nowy władca Neapolu, Karol III z Durazzo rozkazał zamordować Joannę, co nastąpiło 27 lipca 1382. Joanna I została pochowana w kościele Santa Chiara w Neapolu.
Należy nadmienić, że Karol III z Durazzo, sprawca śmierci Joanny, po jej zgonie musiał walczyć o tron Neapolu z Ludwikiem Andegaweńskim, a gdy w pod koniec 1385 zdobył również koronę Królestwa Węgier, już w lutym 1386 został otruty z polecenia Elżbiety Bośniaczki – żony Ludwika Węgierskiego, swego wieloletniego protektora.
Ocena panowania.
Uważa się, że okres panowania królowej Joanny I był czasem upadku królestwa Neapolu, po latach świetnych rządów jej poprzedników, kiedy to neapolitańscy Andegaweni odgrywali czołową rolę w polityce europejskiej. Według włoskiego historyka "historia Królestwa Neapolu po śmierci Roberta I Mądrego jest tragedią rządów, które ciągle oparte na systemie feudalnym miotają się w próbach przystosowania do nowożytnego świata. Zbrodnie, spiski, najazdy, wojny pretendentów, powstania w miastach i bunty baronów, nagłe katastrofy składają się na monotonny bieg zdarzeń tego powolnego konania". Zarazem inni badacze wskazują, że kryzys był nieunikniony wobec początku papieskiej wielkiej schizmy zachodniej, wskutek czego królowie Neapolu nie mogli liczyć na poparcie tak możnego protektora jakim był papież, a samo królestwo było uważane bardziej za byt instytucjonalny i dynastyczny niż polityczny i społeczny. Sama królowa Joanna I była postrzegana jako osoba wyróżniająca się niemoralnym trybem życia i niewielką troską o państwo.
Joanna I w literaturze.
Królowa Joanna I jest bohaterką opowiadania "Danse macabre" autorstwa Izabeli Szolc opublikowanego w zbiorze "Jehannette", gdzie Joanna została przedstawiona jako osoba o nieokiełznanej seksualności, korzystająca z pomocy czarnej magii ().
Dzieje panowania Joanny przedstawiła Renata Czarnecka w powieściach: "Dwa królestwa, jedna krew" oraz "Korona w złocie i krwi." 

</doc>
<doc id="1338198" url="https://pl.wikipedia.org/wiki?curid=1338198" title="Gerardo Meil">
Gerardo Meil

Gerardo Meil Landwerlin (ur. 3 stycznia 1958 w San Sebastián) – hiszpański socjolog, wykładowca na Universidad Autónoma de Madrid.

</doc>
<doc id="1338199" url="https://pl.wikipedia.org/wiki?curid=1338199" title="Joanna I Andegaweńska">
Joanna I Andegaweńska



</doc>
<doc id="1338200" url="https://pl.wikipedia.org/wiki?curid=1338200" title="Jiří Kladrubský">
Jiří Kladrubský

Jiří Kladrubský (ur. 19 listopada 1985 w Czeskich Budziejowicach) – czeski piłkarz, defensywny pomocnik występujący w klubie Dynamo Czeskie Budziejowice. Wcześniej grał w SK Czeskie Budziejowice, Sparcie Praga, Slovanie Bratysława, AEL Kallonis i AC Pavia.
17 grudnia 2007 został po raz pierwszy powołany do kadry na mecz ze Słowacją, a 21 grudnia 2007 zadebiutował w drużynie narodowej w meczu z Albanią.

</doc>
<doc id="1338201" url="https://pl.wikipedia.org/wiki?curid=1338201" title="Joanna I z Neapolu">
Joanna I z Neapolu



</doc>
<doc id="1338205" url="https://pl.wikipedia.org/wiki?curid=1338205" title="Muldenstein">
Muldenstein

Muldenstein – dzielnica gminy Muldenstausee w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina wchodząca w skład wspólnoty administracyjnej Muldestausee-Schmerzbach. Do 1 lipca 2007 należała do powiatu Bitterfeld.
Dzielnica Muldenstein położona jest nad rzeką Mulda.
Współpraca.
Miejscowość partnerska:

</doc>
<doc id="1338206" url="https://pl.wikipedia.org/wiki?curid=1338206" title="Neagoe Basarab V">
Neagoe Basarab V



</doc>
<doc id="1338207" url="https://pl.wikipedia.org/wiki?curid=1338207" title="Annibale I Bentivoglio">
Annibale I Bentivoglio

Annibale I Bentivoglio (ur. w 1413 w Bolonii, zm. 24 kwietnia 1445 w Bolonii) – szlachcic i kondotier boloński. Był synem Antona Galeazzo Bentivoglio. Rządził Bolonią w latach 1443-1445.
Życiorys.
W 1435 musiał opuścić Bolonię, ponieważ kard. Giovanni da Treviso rozkazał zamordować jego ojca. W 1441 powrócił, gdzie rządził jak absolutny władca Niccolò Piccinino, postawiony na czele miasta przez Viscontich. W tym samym roku Filippo Maria Visconti wybrał mu za małżonkę Donninę Visconti, córkę Lancilotto Viscontiego, syna Bernabò Viscontiego.
Widząc w Annibale potencjalne niebezpieczeństwo dla swoich przywilejów, Piccinino rozkazał go aresztować i zamknąć w zamku Varano niedaleko Parmy. Stąd został uwolniony 3 czerwca 1443 przez Galeazzo Marescottiego i przez innych swoich zwolenników. Powróciwszy do Bolonii, zastał tam bunt przeciwko Piccinino zorganizowany przez najważniejsze rodziny bolońskie. Być może Annibale stanął wówczas na czele buntu. Po wygnaniu Piccinino Bolończycy postawili go na czele Szesnastu Reformatorów, co w praktyce oznaczało, że został panem miasta.
Jego rządy wywołały niezadowolenie rodu Canetoli, który rywalizował z Bentivoglio. Annibale próbował złagodzić nastroje, stawiając Battistę Canetoli na czele starszyzny miasta, ale nie przyniosło to oczekiwanego efektu. Canetoli zawiązali spisek mający na celu przejęcie władzy w mieście. Przy pomocy rodziny Ghisileri urządzili na Annibale zasadzkę i w 1445 zamordowali go. Wywołało to negatywną reakcję innych rodów, na skutek czego członkowie rodzin Canetoli i Ghisileri zostali skazani na śmierć lub wygnani z Bolonii.
Po śmierci Annibale pojawił się problem, komu oddać władzę w mieście. Jego syn Giovanni miał zaledwie dwa lata. Pierwszym obywatelem miasta został więc mianowany Sante Bentivoglio, syn Ercole Bentivoglio, kuzyna Annibale.

</doc>
<doc id="1338208" url="https://pl.wikipedia.org/wiki?curid=1338208" title="Berengar z Friuli">
Berengar z Friuli



</doc>
<doc id="1338209" url="https://pl.wikipedia.org/wiki?curid=1338209" title="Bogalay">
Bogalay

Bogalay (birm. ဘိုကလေးမြို့, ang. "Bogale") – miasto w południowej części Mjanmy, w prowincji Irawadi, zamieszkane przez około 42 000 mieszkańców. Jest jednym z największych miast delty rzeki Irawadi.
Linki zewnętrzne.
Zdjęcia okolic miasta po przejściu cyklonu

</doc>
<doc id="1338214" url="https://pl.wikipedia.org/wiki?curid=1338214" title="Elton John (album)">
Elton John (album)

Elton John – drugi album brytyjskiego piosenkarza Eltona Johna, wydany w 1970. Był to pierwszy album muzyka, który został wydany w Ameryce, przez co wielu uważa go za debiut, gdyż Empty Sky nie zostało wydane za oceanem przed 1975. Płyta zawiera utwór "Your Song", który okazał się przełomowym w karierze pianisty, a także pomógł mu ustabilizować karierę. W 2003 album został sklasyfikowany na 468. miejscu listy 500 albumów wszech czasów magazynu Rolling Stone. W 2004 album został zremasterowany na wielokanałowe Super Audio CD.

</doc>
<doc id="1338215" url="https://pl.wikipedia.org/wiki?curid=1338215" title="Plodda">
Plodda

Plodda – dzielnica gminy Muldestausee w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina wchodząca w skład wspólnoty administracyjnej Muldestausee-Schmerzbach. Do 1 lipca 2007 należała do powiatu Bitterfeld.

</doc>
<doc id="1338217" url="https://pl.wikipedia.org/wiki?curid=1338217" title="Galago senegalensis">
Galago senegalensis



</doc>
<doc id="1338219" url="https://pl.wikipedia.org/wiki?curid=1338219" title="Czas Fantastyki">
Czas Fantastyki



</doc>
<doc id="1338220" url="https://pl.wikipedia.org/wiki?curid=1338220" title="Partia Liberalna (Szwajcaria)">
Partia Liberalna (Szwajcaria)

Szwajcarska Partia Liberalna jest to liberalna partia, która funkcjonuje na terenie Szwajcarii. Należy do Międzynarodówki Liberalnej.
W 2003 roku partia współpracowała z Radykalno-Demokratyczną Partią Szwajcarii (FDP). Wynik osiągnięty przez LPS był jednak niewielki, wynosił on zaledwie 2,2% głosów, w porównaniu do 17,3% osiągniętych przez FDP. Warty zanotowania jest fakt osiągnięcia dobrego wyniku osiągniętego przez partie w protestanckich, francuskojęzycznych kantonach. Przykładem tego jest wynik osiągnięty w kantonie Bazylea-Miasto, wyniósł on 16,8%.
W 2003 partia zdobyła 4 z 200 miejsc w parlamencie. W 2005 roku w wyborach samorządowych partia uzyskała 3,7% głosów w parlamencie kantonów oraz 2,9% głosów w Radach kantonów. W ostatnich wyborach parlamentarnych które odbyły się w 2007 roku partia zdobyła 1,8% głosów, co ponownie dało jej możliwość wprowadzenia czterech posłów.

</doc>
<doc id="1338222" url="https://pl.wikipedia.org/wiki?curid=1338222" title="Pouch (Muldestausee)">
Pouch (Muldestausee)

Pouch – dzielnica gminy Muldestausee w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina wchodząca w skład wspólnoty administracyjnej Muldestausee-Schmerzbach. Do 1 lipca 2007 należała do powiatu Bitterfeld.

</doc>
<doc id="1338223" url="https://pl.wikipedia.org/wiki?curid=1338223" title="Pogórze Pokuckie">
Pogórze Pokuckie

Pogórze Pokuckie – pogórze wschodniokarpackie, znajdujące się w obwodzie iwanofrankowskim Ukrainy.
Średnia wysokość pogórza to 700-800 m n.p.m., maksymalnie do 1000 m n.p.m. Rozciąga się na długości około 30 km, od górnego biegu rzeku Liuczki do doliny Czeremoszu.

</doc>
<doc id="1338227" url="https://pl.wikipedia.org/wiki?curid=1338227" title="442 Pułk Piechoty (USA)">
442 Pułk Piechoty (USA)

442 Pułk Piechoty – jednostka wojskowa armii amerykańskiej utworzona podczas II wojny światowej; sformowana została jako "442nd Regimental Combat Team" (442. pułkowy zespół bojowy) złożony z obywateli amerykańskich pochodzenia azjatyckiego (głównie japońskiego zwanych "Nisei"). Powstały dwa lata wcześniej, również głównie z japońskich Amerykanów, 100. Samodzielny Batalion Piechoty włączony został w skład 442 pułku jako jego 1. batalion 10 sierpnia 1944. Oprócz tego, w skład jednostki wchodziły jeszcze dwa bataliony piechoty, 522 batalion artylerii polowej, 232 kompania inżynieryjna i kilka innych mniejszych pododdziałów.
Po przeszkoleniu w Stanach Zjednoczonych wysłany do Europy lądował w Anzio we Włoszech, później skierowany do wschodniej Francji, gdzie brał udział w oswobodzeniu miasta Bruyères oraz w uratowaniu resztek otoczonego przez nieprzyjaciela „straconego batalionu” w okolicy Biffontaine. Żołnierze 442 pułku otrzymali najwięcej odznaczeń bojowych w historii armii amerykańskiej (w tym 21 Medali Honoru, 52 Krzyży za Wybitną Służbę oraz trzy i pół tysiąca medali Purple Heart) i zyskali przezwisko "„The Purple Heart Battalion”".
Następnie skierowany 28 listopada na granicę francusko-włoską, gdzie przebywał do 25 marca 1945, kiedy włączono go w skład 92 Dywizji Piechoty 5 Armii USA; do walk skierowany ponownie w rejonie Monte Belvedere (7 kwietnia) i Carrara (10 kwietnia). Należący do jednostki 522 batalion artylerii polowej pozostał w północnej Francji, skąd wkroczył wraz z innymi wojskami amerykańskimi do Niemiec.
Jednym z żołnierzy Pułku był Spark Matsunaga – późniejszy polityk.

</doc>
<doc id="1338229" url="https://pl.wikipedia.org/wiki?curid=1338229" title="Rösa">
Rösa

Rösa – dzielnica gminy Muldestausee w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina wchodząca w skład wspólnoty administracyjnej Muldestausee-Schmerzbach. Do 1 lipca 2007 należała do powiatu Bitterfeld.

</doc>
<doc id="1338232" url="https://pl.wikipedia.org/wiki?curid=1338232" title="Árpádowie">
Árpádowie



</doc>
<doc id="1338234" url="https://pl.wikipedia.org/wiki?curid=1338234" title="Schlaitz">
Schlaitz

Schlaitz – dzielnica gminy Muldestausee w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina wchodząca w skład wspólnoty administracyjnej Muldestausee-Schmerzbach. Do 1 lipca 2007 należała do powiatu Bitterfeld.

</doc>
<doc id="1338236" url="https://pl.wikipedia.org/wiki?curid=1338236" title="Madman Across the Water">
Madman Across the Water

Madman Across the Water – jest to czwarty studyjny album muzyczny nagrany przez brytyjskiego piosenkarza Eltona Johna i wydany w 1971 roku. Tytułowa piosenka, "Madman Across the Water", miała początkowo być wydana na poprzednim albumie Eltona - "Tumbleweed Connection". Ostatecznie nie została tam zamieszczona i posłużyła jako utwór tytułowy kolejnego albumu. Poprzednia wersja utworu (z sesji do Tumbleweed Connection) nadal jest możliwa do znalezienia, zwłaszcza na Tumbleweed Connection wersji CD. Kiedy "Madman.." został wydany na nowo w ramach kolekcji 'The Classic Years', był pierwszym, który nie zawierał żadnych utworów dodatkowych.

</doc>
<doc id="1338237" url="https://pl.wikipedia.org/wiki?curid=1338237" title="Action (polskie przedsiębiorstwo)">
Action (polskie przedsiębiorstwo)

Action SA – polskie przedsiębiorstwo handlu hurtowego z siedzibą w Warszawie, notowane na Giełdzie Papierów Wartościowych. Głównym przedmiotem działalności spółki jest dystrybucja sprzętu komputerowego i elektroniki użytkowej.
Struktura.
Action SA jest podmiotem dominującym grupy kapitałowej, w skład której wchodzą:
Action S.A. odpowiedzialna jest za całościowe zarządzanie grupą kapitałową, skupiającą rentowne spółki z branży produkcji, handlu i dystrybucji.
Działalność.
Firma jest jedną ze spółek notowanych na warszawskiej Giełdzie Papierów Wartościowych i jednostką dominującą w grupie kapitałowej. Działa w obszarze handlu i produkcji urządzeń IT, RTV/AGD, sprzętu biurowego oraz materiałów eksploatacyjnych. Rozwija internetowe kanały sprzedaży i angażuje się w projekt „aniołowie biznesu”. Jako właściciel centrum magazynowego wyposażonego w nowoczesne rozwiązania technologiczne świadczy zewnętrznym podmiotom usługi z zakresu logistyki. Spółka tworzy produkty sygnowane własnymi markami: Actina (m.in. komputery stacjonarne, serwery), ActiveJet (m.in. zasilacze, materiały eksploatacyjne, alternatywne źródła energii – LED) oraz Actis (ekonomiczne materiały eksploatacyjne).
Ogólne przychody grupy kapitałowej Action SA w roku 2013 wyniosły ponad 4749 mln złotych.
Historia.
Spółka Action została założona w 1991 przez Piotra Bielińskiego, Olgierda Matykę i Wojciecha Wietrzykowskiego. W 1996 po raz pierwszy wzięła udział w targach Komputer Expo oraz podpisała umowę dystrybucyjną na produkty marki Samsung. W latach 1996–1997 powstały oddziały w Krakowie, Szczecinie i Bytomiu. W 2000 firma zaczęła składać komputery osobiste i serwery pod marką „Actina”. W 2002 wprowadziła nową markę artykułów eksploatacyjnych „ActiveJet”. Wzięła też udział w międzynarodowych targach CeBIT w Hanowerze.
W 2004 spółka otworzyła pierwszy oddział zagraniczny we Lwowie na Ukrainie. Od tego roku firma zaczęła działać jako dostawca sprzętu komputerowego na rynek korporacyjny i do przetargów publicznych. Zakupiła też spółkę informatyczną California Computer SA i wprowadziła do sprzedaży system typu ERP „MBS Dynamics”. W 2005 podpisała umowę dystrybucyjną z Intelem, a w 2006 – z Lenovo. 16 sierpnia 2006 po raz pierwszy akcje spółki były notowane na Giełdzie Papierów Wartościowych w Warszawie.
W 2007 roku oddano do użytku magazyn wysokiego składowania. W 2007 w skład Grupy weszła spółka zależna Sferis – sklep internetowy oraz sieć specjalistycznych sklepów sprzedających urządzenia IT i RTV/AGD. W 2009 roku zakończono proces rozbudowy centrum logistycznego w Zamieniu. Przy zachowaniu tego samego poziomu zatrudnienia, maksymalna wydajność nowego magazynu spółki zwiększyła się trzykrotnie, z obsługi 15 tysięcy paczek do 45 tysięcy dziennie. Obecnie spółki z grupy kapitałowej ACTION mają do dyspozycji ponad 25 tysięcy m² powierzchni magazynowej. W 2010 Action S.A. wygrała przetarg o wartości 13,8 mln zł na dostawę serwerów marki własnej do Europejskiej Organizacji Badań Jądrowych w Genewie (CERN), co było największym wdrożeniem tego typu przeprowadzonym przez polską firmę.
W 2013 ACTION S.A. rozpoczęła działalność na niemieckim rynku IT. Niemiecki oddział spółki powstał na bazie aktywów Devil AG. W 2014 spółka zwiększyła swoje zaangażowanie w Devil GmbH i stała się jego jedynym właścicielem, zdecydowano również o zmianie nazwy na Action Europe GmbH.
1 sierpnia 2016 Sąd Rejonowy dla m. st. Warszawy w Warszawie wydał postanowienie o otwarciu wobec ACTION S.A. postępowania sanacyjnego. W grudniu 2020 układ postępowaniu restrukturyzacyjnym został prawomocnie zatwierdzony.
Akcjonariat.
Dane na dzień 31 stycznia 2015:

</doc>
<doc id="1338238" url="https://pl.wikipedia.org/wiki?curid=1338238" title="Belimumab">
Belimumab

Belimumab – przeciwciało monoklonalne, inhibitor rozpuszczalnego czynnika stymulującego limfocyty B (BLyS, BAFF, TALL-1). Stosowany jako leczenie uzupełniające u dorosłych pacjentów z aktywnym, seropozytywnym toczniem rumieniowatym układowym o dużej aktywności choroby (np. z obecnością przeciwciał przeciwko dsDNA i z małym stężeniem dopełniacza) pomimo stosowania standardowego leczenia.

</doc>
<doc id="1338240" url="https://pl.wikipedia.org/wiki?curid=1338240" title="Schwemsal">
Schwemsal

Schwemsal – dzielnica gminy Muldestausee w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina wchodząca w skład wspólnoty administracyjnej Muldestausee-Schmerzbach. Do 1 lipca 2007 należała do powiatu Bitterfeld.
W dzielnicy krzyżują się dwie drogi krajowe: B107 i B183.

</doc>
<doc id="1338241" url="https://pl.wikipedia.org/wiki?curid=1338241" title="Kandesartan">
Kandesartan

Kandesartan – organiczny związek chemiczny, bloker receptora angiotensyny. Jest on pierwszym lekiem, u którego potwierdzono skuteczność kliniczną, niezależną od dawki stosowanego inhibitora enzymu konwertującego angiotensynę. Nie jest usuwany przez hemodializę.
Wchodzi on w skład grupy leków będących antagonistami receptora dla angiotensyny II o działaniu wybiórczym na receptory AT1.
Działanie.
Do działań ubocznych pojawiających się podczas stosowania kandesartanu można zaliczyć, między innymi, zawroty i bóle głowy, zakażenia układu oddechowego, nadmierne obniżenie ciśnienia tętniczego, zaburzenie czynności nerek, zwiększenie stężenia kreatyniny, mocznika i potasu w surowicy.
Sporadycznie mogą również się pojawić: obrzęk naczynioruchowy, bóle stawów, mięśni i pleców, wysypka, pokrzywka, świąd, zwiększenie aktywności enzymów wątrobowych, zaburzenia czynności wątroby i nerek, zapalenie wątroby, zmniejszenie liczby leukocytów i granulocytów obojętnochłonnych.
Przedawkowanie leku powoduje niedociśnienie tętnicze i zawroty głowy.

</doc>
<doc id="1338247" url="https://pl.wikipedia.org/wiki?curid=1338247" title="Góry Czywczyńskie">
Góry Czywczyńskie

Góry Czywczyńskie (, "Czywczynśki hory") – grupa górska w południowo-wschodniej części Ukraińskich Karpat, środkowa część Masywu Marmarosko-Bukowińskiego. Część północnych stoków pasma znajduje się w granicach Wierchowińskiego Parku Narodowego.
Tworzą wyraźny łańcuch górski, rozciągający się na długości około 50 km, od góry Stóg (Stoh) wznoszącej się na wysokości 1653 m n.p.m. na północnym zachodzie do góry Hnatasia (1769 m n.p.m.) na południowym wschodzie; od doliny Czarnego Czeremoszu na północnym wschodzie (Ukraina) do doliny rzeki Vazer na południowym zachodzie (Rumunia).
Najwyższym szczytem jest bazaltowa kopuła Czywczyna (1769 m n.p.m.), ale góry zbudowane są głównie z krystalicznych łupków i piaskowców. W niektórych miejscach na zboczach występują skałki wapienne.
Góry Czywczyńskie są praktycznie niezamieszkane, od 1991 stanowią granicę pomiędzy Ukrainą a Rumunią. W latach 1918–1939 przebiegała przez nie granica polsko-rumuńska, a po drugiej wojnie światowej do 1991 granica pomiędzy Rumunią a ZSRR.

</doc>
<doc id="1338248" url="https://pl.wikipedia.org/wiki?curid=1338248" title="Chörau">
Chörau

Chörau – dzielnica gminy Osternienburger Land w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina we wspólnocie administracyjnej Osternienburg. Do 1 lipca 2007 należała do powiatu Köthen.

</doc>
<doc id="1338251" url="https://pl.wikipedia.org/wiki?curid=1338251" title="Arvale carmen">
Arvale carmen



</doc>
<doc id="1338253" url="https://pl.wikipedia.org/wiki?curid=1338253" title="Wolf Abraham Gersdorff">
Wolf Abraham Gersdorff

Wolf Abraham, baron von Gersdorff (ur. 1662, zm. 1719) saski dyplomata.
Od roku 1691 był rezydentem Elektoratu Saksonii (od 1698 też Króla Polski) w holenderskiej stolicy Hadze. w latach 1697-1719 poseł nadzwyczajny ("envoyé extraordinaire"). 
Dwukrotnie żonaty. Jego drugą żoną została Anna Maria van der Linden (1669-1728). Ich córką była Anna Agathe von Gersdorff (1706-1757).
Przez siostrę żony Wolfa Abrahama, Marię van der Linden (1669-1728), saski poseł był związany z jedną z najważniejszych postaci miasta Lejda, Willemem Paedtsem (1665-1740), w latach 1715-1716 burmistrzem Lejdy, a poza tym okresem wysokiego urzędnika tego miasta.

</doc>
<doc id="1338254" url="https://pl.wikipedia.org/wiki?curid=1338254" title="Carmen Fratrum Arvalium">
Carmen Fratrum Arvalium



</doc>
<doc id="1338255" url="https://pl.wikipedia.org/wiki?curid=1338255" title="Thaïs (opera)">
Thaïs (opera)

Thaïs – opera ("Comédie lyrique") w trzech aktach i siedmiu obrazach, do muzyki Jules’a Masseneta i libretta Louisa Gallet'a, według powieści Tais Anatole’a France’a. Miała swoją prapremierę na scenie Wielkiej Opery Paryskiej dnia 16 marca 1894 roku.
Treść opery.
Miejsce akcji: Teby, Aleksandria i pustynia w Egipcie.
Czas akcji: Koniec IV wieku n.e.
Akt I.
Scena 1.
Nad brzegiem Nilu nieopodal Teb, grupa cenobitów spożywa swój dzienny posiłek. Jedno miejsce pomiędzy nimi jest puste: to młody mnich, Atanael (Pafnucy w noweli France’a), jest wciąż nieobecny. Palemon, stary mnich i ich zwierzchnik, wznosi się i wyraża dziękczynienie ku niebu za dary na ich stole. Inni wyrażają podobne myśli, a jeden z nich w modlitwie wymienia imię brata Atanaela. W odpowiedzi Palemon mówi, że wkrótce już powinien on powrócić z Aleksandrii. Oto ostatniej nocy miał sen, że Atanael jest już właśnie w drodze powrotnej. Podczas gdy wszyscy wymawiają z troską jego imię, Atanael ukazuje się w pobliżu, podchodząc do nich powoli i jakby wahająco, z bólem i w cierpieniu, w widomym zmęczeniu po dalekiej i wyczerpującej drodze.
Bracia zakonni witają go ochoczo i komentują pomiędzy sobą na temat jego niedbałego wyglądu. Siadając wśród nich do stołu, Atanael odsuwa jedzenie, które mu podali. Będąc początkowo milczącym, pogrążonym głęboko w swych myślach, nagle oświadcza im, że Aleksandria została skorumpowana przez złą i rozpustną niewiastę niezwykłej urody, Thaïs. Opowiada im dalej na temat swego z nią pierwszego spotkania ("Hélas! enfant encore"), jak jeszcze w swojej młodości chciał był złożyć jej swą wizytę, lecz oto na samym progu jej rozpustnego domu, mówi, sam Bóg powstrzymał go przed wstąpieniem i ulegnięciem pokusom. Teraz zaś oświadcza im w ekstazie, że jego misją jest ocalić jej duszę.
Próbując go uspokoić, Palemon doradza mu, aby unikał tamtego miejsca i trzymał się z dala od ludzi tej zepsutej epoki, którzy prędzej zniszczą go swą niegodziwością zanim będzie w stanie komukolwiek z nich pomóc. Po krótkiej modlitwie ("Que les noirs démons de l’abime"), wszyscy udają się na spoczynek. Atanael, powierzając swą duszę Bogu, zapada w sen. Scenę stopniowo ogarnia ciemność.
Podczas gdy wyborna melodia wybija się z orkiestry, na dalszym planie materializuje się nocna wizja Atanaela: widzi on wielki teatr w Aleksandrii, a na jego scenie - Thaïs, w roli Wenus, bogini miłości - porusza się w lubieżnym tańcu. Długotrwały aplauz i okrzyki "Thaïs!" są słyszalne zewsząd, ale coraz słabiej i słabiej, tak jak we śnie. Kiedy taniec Thaïs osiąga swój punkt kulminacyjny, wizja rozprasza się i zaczyna świtać.
Przerażony Atanael budzi się, wykrzykując o swej nocnej marze ("Horreur! Ténèbres éternelles!"), pada na kolana i w ekstazie modli się, że ten koszmarny sen był znakiem samego Boga, że teraz on, Atanael, musi podążyć ponownie do Aleksandrii i ocalić duszę Thaïs od potępienia wiecznego ("Toi qui mis la pitié dans nos âmes"), a następnie wzywa wszystkich braci, aby im to oznajmić. Aczkolwiek Palemon próbuje go wpierw powstrzymać, ale w końcu zgadza się i daje mu swoje przyzwolenie i Atanael odchodzi modląc się o odwagę i moralną siłę ("Espirit de lumière et de grâce").
Scena 2.
Miejsce zmienia się do palmami osłoniętego tarasu w willi Nikiasa w Aleksandrii, z której to widok rozpościera się na całe miasto i morze. Z boku tarasu znajduje się sala bankietowa. Zbliża się, wahając, Atanael. Widząc go i jego wystrój, sługa Nikiasa przegradza mu drogę w niegrzeczny sposób i doradza, aby ten poszedł sobie żebrać gdzie indziej. Atanael prosi go, by poinformował natychmiast swego pana, że to stary jego przyjaciel przyszedł w odwiedziny. Wprawdzie sługa usiłuje najpierw odwieść go od tego spotkania, ale w końcu ulega pod rozkazującym naciskiem Atanaela i odchodzi wypełnić zadanie.
Patrząc na to miasto z tarasu, Atanael śpiewa dramatyczny monolog, w którym lamentuje nad losem Aleksandrii, niegdyś pięknego masta swej młodości, a teraz upadłego w dniach zła i korupcji ("Voilà donc la terrible cité!"). W momencie kulminacyjnym swej arii, prosi aniołów niebieskich aby pomogły mu oczyścić to miasto z grzechu.
W jaskrawym kontraście do jego inwokacji słychać głosy kobiet zmieszanych w wybuchach kpiącej wesołości. Wkrótce Krobyla i Myrtala, dwie piękne niewolnice, ukazują się prowadząc swego pana, Nikiasa, bogatego i lubieżnego Aleksandryjczyka. Jest on wprawdzie cynicznym filozofem, ale jednocześnie łagodnym i wspaniałomyślnym człowiekiem. Ujrzawszy Atanaela podbiega, aby z afektem gorąco przywitać swego byłego przyjaciela wśród filozofów i dziwi się dobrodusznie obserwując niedbały jego wygląd; pyta o cel jego wizyty.
Atanael odpowiada mu wpierw pytaniem o Thaïs, czy on ją zna. „Faktycznie i to nawet bardzo dobrze,” odpowiada mu Nikias ze śmiechem. Wszak sprzedał już wiele swoich posiadłości, wliczając w to i winiarnię i młyn, aby móc opłacić tylko kilka dni i nocy z Thaïs. Lecz nawet całe to jego bogactwo, dodaje żałośnie, zdaje się nie wystarczać, aby utrzymać ją zbyt długo przy nim. Wówczas Atanael wyjawia swój cel, iż przybył tu, aby zbawić duszę Thaïs i przekonać ją, by wstąpiła do klasztoru.
Z cyniczną uwagą Nikias ostrzega go, że Thaïs ma całą Aleksandrię u swych stóp. Co więcej, jest ona także najwyższą kapłanką w świątyni Wenus, bogini której nie można oprzeć się bezkarnie. W odpowiedzi Atanael oznajmia, że Bóg będzie go chronił. Chcąc rozweselić swego przyjaciela z tych rozmyślań i deklaracji, Nikias wyjawia mu, że wkrótce sama Thaïs ma zawitać w jego domu na ucztę po jej występach w teatrze. Niechaj ujrzy wtedy ją sam w całej jej piękności, którą to tak zaciekle postanowił nawrócić. W tym celu Nikias zarządza, aby przyniesiono Atanaelowi wykwintne ubranie, godne takiej dostojnej wizyty w tym miejscu. Służba wystraja Atanaela w nowe stroje komentując, że ten zaniedbany mnich jest w gruncie rzeczy całkiem przystojnym młodzieńcem, zaś Atanael modli się o wytrwałość w swym powziętym zadaniu.
Okrzyki są słyszalne z oddali. Patrząc w stronę miasta Nikias oświadcza, że Thaïs jest już niedaleko. Grupa aktorów i filozofów, wszyscy przyjaciele Nikiasa, zapełniają taras, a i wkrótce pojawia się sama Thaïs. Wszyscy witają ją w majestatycznym chórze. Po jej powitaniu, Nikias zaprasza wszystkich na ucztę. Gdy Thaïs podąża tam za innymi, Nikias zatrzymuje ją. Patrząc na niego z szyderczym uśmiechem oznajmia mu ona, że tego wieczoru będzie zasiadała przy jego stole po raz ostatni. Strapiony Nikias wyrzuca jej, że to zaledwie tydzień trwała ta ich znajomość i głosy ich mieszają się w rozległych frazach duetu, w którym śpiewają o najbliższej przyszłości, gdy będą już dla siebie nikim, lecz tylko wspomnieniem imion ("Demain, je ne serai pour toi qu’un nom").
W tym momencie Atanael powraca z sali bankietowej z kilkoma swoimi rozmówcami. Na widok Thaïs staje jak wryty. Podobnie i ona zauważa go, mówiąc do Nikiasa, że pamięta iż go już przedtem gdzieś widziała. Nikias wyjawia jej, że Atanael jest filozofem, który przyjął święte przysięgi i ruszył w pustynię, aby żyć jako mnich. Zaś przybył tutaj, ciągnie dalej Nikias, aby wybawić jej duszę. Zdziwiona Thaïs zapytuje jakiej doktryny to on naucza. Atanael, posłyszawszy ostatnie jej zapytanie, dokańcza zamiast Nikiasa: „nauczam pogardy dla ciała i pokuty za grzechy."
Patrząc nań w zamieszaniu pomiędzy ciekawością i zadziwieniem, Thaïs oświadcza, że nie zna praw innych niż miłość. Gdy zaś Atanael oskarża ją o bluźnierstwo, odpowiada mu w zmysłowym, uwodzicielskim refrenie ("Qui te fait si sévère"). Jest zdziwiona tym, że wzbraniał dla siebie samego rozkoszy tego świata i zapytuje, dlaczego nie pogrążył się nigdy w namiętności. Nęcąc go dalej zachęca, aby zażył rozkoszy życia, a reszta gości chóralnie powtarza jej frazę.
W odpowiedzi Atanael wykrzykuje, że nie da się uwieźć, iż podąży za Thaïs do samego jej pałacu, by przynieść jej zbawienie, a gdy gromada gości wyśmiewa go szyderczo, on z zapalczywością potępia ich wszystkich. Thaïs, nie chcąc dopuścić do awantury i przemocy, rozpoczyna swój taniec w pozie Wenus, jako to Atanael widział ją uprzednio w swoim śnie, i zaprasza go do swego domu, rzucając mu wyzwanie: niechaj przybędzie on tam sam, by oprzeć się potędze tej bogini, której ona, Thaïs, służy – Wenus. Gdy Atanael wycofuje się i ucieka w przerażeniu, kurtyna zapada.
Akt 2.
Scena 1.
Thaïs przybywa do swojego domu z grupą przyjaciół, lecz wkrótce każe im odejść, będąc zmęczoną ich towarzystwem. W dramatycznym monologu ("Ah! je suis seule, seule enfin!") wyraża rozczarowanie, z goryczą rozważając nad swoją samotnością i powierzchownością ludzi, którzy ją otaczają, a następnie kontynuuje swe myśli w pięknej arii, "Dis-moi que je suis belle" – znanej jako "Aria Przed Lustrem". Spoglądając w zwierciadło żąda, aby ono zapewniło ją, że jej piękność będzie trwać wiecznie. Na samą myśl, że, być może, jednego dnia będzie starą i brzydką, ogarnia ją przerażenie. Z żarliwością modli się tedy do Wenus, błagając boginię aby jej przyrzekła, że Thaïs będzie zawsze młoda i powabna ("Vénus, invisible et présente!").
Kończąc swe modły, Thaïs dostrzega nagle Atanaela stojącego u progu jej pokoju i obserwującego ją przenikliwie. Zapraszając go gościnnie do środka zauważa, iż dotrzymał swojej obietnicy odwiedzenia jej tutaj, zaś Atanael modli się po cichu prosząc o siłę w wytrwaniu przeciwko jej pokusom. Patrząc teraz na nią zdumiewa się nad jej pięknością, widząc tym bardziej jak bardzo byłaby wartą nawrócenia. Pomyłkowo biorąc jego gorliwość za żarliwość, Thaïs ostrzega go, by jej nigdy nie kochał. On zaś, w odpowiedzi, wykrzykuje że kocha ją w sposób, którego ona nie jest jeszcze w stanie pojąć. Jego miłość jest wyłącznie duchowa i tylko taka miłość przyniesie jej głęboką radość i szczęście. Ale Thaïs kpiąco zaręcza go, że wszelkie zachwyty miłosne są znane jej już nie od dziś.
W fanatycznej ekstazie Atanael oświadcza Thaïs, że oczyści jej serce z tejże bezwstydnej, ziemskiej „miłości” i poprowadzi ją na drogę do życia wiecznego. W tym momencie Thaïs, pamiętając swoją modlitwę i błaganie Wenus o wieczną piękność, patrzy na mnicha w pomieszaniu pomiędzy zadziwieniem i trwogą: wygląda on dla niej jak prorok potrafiący czytać jej tajne myśli i najbardziej ukryte pragnienia. Tak zatem dla tej tajemniczej „miłości”, szepce mu w odpowiedzi, będzie gotową ulegnąć mu. Podchodząc do posągu Wenus, rozpala perfumowane kadzidło stojące u stóp i jakoby wykonując obrzęd sakralny, zaczyna intonować swe zaklęcia skierowane do bogini miłości. Gdy dym z kadzidła unosi się ponad jej głowę, Atanael, dręczony jej pięknością, modli się, by jej wdzięki mogły być dla niego niewidoczne.
Emocjonalnie wstrząśnięty, zrywa następnie swą togę wykrzykując, że on to Atanael, święty mnich pustynny, przeklina więzy cielesne wiążące Thaïs ("Je suis Athanaël, Moine d’Antinoé!"). W piorunującym tonie rozkazuje jej wznieść się z grobu swej degradacji i grzechu. Na to, pochwycona przestrachem Thaïs, rozpościera się przed nim i błaga o litość. Prosi go, by jej nie winił za to, że przeznaczenie obdarzyło ją pięknością i w oszołomieniu błaga, by ocalił ją od śmierci. W trumfie, Atanael przyrzeka jej, że wkrótce zostanie zaręczona z Chrystusem i osiągnie życie wieczne. W ekstatycznych frazach Thaïs śpiewa o tej swej przyszłej radości zapełniającej jej duszę.
W tym momencie słychać w oddali głos Nikiasa wzywającego Thaïs, że przybywa do niej właśnie po ostatni pocałunek. Thaïs kuli się od tych jego słów i wstrząsa się w obrzydzeniu na samą myśl tych pogańskich pieszczot. Głos Nikiasa słychać znowu, śpiewającego w beztroskiej wesołości o jutrze gdy będzie już przez nią pamiętany tylko wspomnieniem imienia. Thaïs pyta Atanaela o to, czy ten nie powiedziałby swemu przyjacielowi, a jej byłemu kochankowi, że ona już więcej nie dba o przyjemności, które tamten ma do zaoferowania. Atanael oznajmia jej, że on sam będzie czuwał przed progiem jej domu i czekał, gdy już będzie gotową pójść za nim.
W nagłej zmianie nastroju, Thaïs obraca się przeciwko Atanaelowi wykrzykując, że to ona jest kurtyzaną zwaną Thaïs i że takową pozostanie, protestując że nie chce nic od niego ani jego Boga, wybuchając dzikim śmiechem który zamienia się szybko w histeryczny płacz. Podczas gdy rozgoryczony Atanael patrzy na nią w osłupieniu, kurtyna zapada.
Pomiędzy poprzednią i następną sceną grane jest intermezzo "Medytacje" dla skrzypiec solowych na tle cichego akompaniamentu orkiestry. Muzyka ta symbolizuje spirytualną regenarację Thaïs: aczkolwiek, w ostatniej chwili, zdała się odmówić Atanaelowi i nie wybrać nowej drogi, sama idea została jednak zasiana.
Scena 2.
Niedaleko przed wejściem do domu Thaïs śpi Atanael, oczekując jej. Nieopodal, w następnym domu, Nikias odbywa libację wśród swoich przyjaciół, z licznymi światłami i żywą muzyką płynącą z jego wnętrza. Thaïs, trzymając w ręku lampę, wychodzi ze środka swego domu, rozgląda się dokoła, dostrzega śpiącego Atanaela i podchodzi doń.
Mnich budzi się na dźwięk jej cichego głosu. A ona, z głęboką pokorą oznajmia mu, że płakała i modliła się całą noc ubiegłą, a teraz jej dusza jest wypełniona oślepiającym światłem. W jego blasku widzi teraz jak puste i bezsensowne było jej dotychczasowe życie. Mówiąc mu, że jest gotową być posłuszną każdemu jego rozkazowi, pyta, co ma uczynić. Atanael obwieszcza jej, że muszą podążyć w pustynię do klasztoru ("Non loin d’ici, vers l’occident"), gdzie poprzez pokutę i medytacje oczyści siebie z grzechu i odnajdzie szczęśliwość boską. On sam ją tam zaprowadzi i odda w ręce przeoryszy Albiny, która poświęci ją dla Pana. Thaïs śpiewa radośnie, iż jest gotowa do drogi.
Zanim wyruszą jednak, Atanael napomina ją, że musi najpierw zniszczyć wszystko to co wiązało ją z życiem poprzednim: swój dom, osobiste posiadłości oraz obrazy symbolizujące jej bezwstydne życie. Gdy Thaïs potulnie gotowa jest spełnić te żądania, zatrzymuje się przed statuetką Erosa stojącą u jej drzwi. Biorąc go w ręce zapytuje się Atanaela, czy będzie jej zezwolone zachować tylko ten obraz boga miłości ("Cette image d’ivoire"). Wszak robiła wszystko co najlepsze, by służyć temu łagodnemu bożkowi, podkreślając że żałuje tylko tych chwil, kiedy naruszała jego prawa i nie w pełni poświęcała się miłości. Z rozbrajającą prostotą oświadcza teraz Atanaelowi, że jej zdaniem warto by wziąć ten wizerunek do klasztoru, gdzie mógłby natchnąć wszystkich patrzących nań, by myśleli o miłości i tą drogą obrócili się ku Bogu. To był dar Nikiasa, dodaje skromnie.
Słysząc to, w przypływie nieokiełznanego wybuchu, Atanael przeklina Nikiasa jako źródło jej zepsucia i rozbija posążek o ziemię. „Wszystko musi być zniszczone,” oświadcza, wykrzykuje jej w twarz: wszystko to, co ma jakiekolwiek powiązanie z jej przeszłością, musi być pożarte w płomieniach i tak pozostać w zapomnieniu. Będąc głęboko zaszokowaną i wystraszoną przez ten jego nagły wybuch, Thaïs powtarza za nim te obwieszczające słowa w dramatycznym unisonie ("Que tout ce qui fut moi retourne a la poussière") i powoli idzie za nim do wnętrza domu.
Nikias i jego kompania, śmiejąc się i śpiewając, wychodzi z sąsiedniego domu. Nikias nalega, by kontynuowali swoją libację oznajmiając, że przy stole gry wygrał już trzydzieści razy więcej niż to, co zapłacił był za miłość do Thaïs, wołając po tancerzy i zabawiaczy, domagając się więcej światła i dzikiej muzyki. „Nic nie jest rzeczywiste lecz życie,” wykrzykuje z egzaltacją. Tłum wiwatuje na cześć tej sprzyjającej mu fortuny. Tancerze zjawiają się i następuje seria baletowa, na koniec której goście w wybuchu chóralnym oddają im cześć w "Evohè!".
Nagle wzrok wszystkich pada na dom Thaïs, skąd wychodzi Atanael z pochodnią. Nikias i jego towarzystwo, myśląc że Thaïs dodała także i mnicha do listy swych podbojów, wykrzykują jego imię w zdziwieniu, ale i z aprobatą. Ciskając pochodnię ku ziemi, Atanael mówi im, że bezwstydna Thaïs, która była ich faworytą, już nie żyje. „Oto zaś jest odrodzona Thaïs,” wykrzykuje. Z tymi jego słowami, poruszając się powoli, Thaïs wychodzi z domu z pochyloną głową. Włosy luźnie zwisają jej na ramionach i ubrana jest w surową, zwykłą tunikę. Tłum patrzy z osłupieniem. Z wnętrza jej domu zaczynają ukazywać się widome znaki pożaru: blask płomieni i dym.
Kiedy Atanael upomina ją następnie, by podążyła zań i opościła to miasto rozpusty raz na zawsze, tłum głośno protestuje ("Jamais! Non! L’emmener!"). Nastaje dramatyczny finał. Ludzie dają wyraz swemu oburzeniu, iż mnich zabiera im ich ukochaną Thaïs. Gdy Nikias próbuje powstrzymać ją w ostatniej chwili, Atanael odpycha go mówiąc, by jego nieczyste ręce nie tykały dziecięcia bożego. Wszyscy patrzą z przerażeniem na wzrastający pożar pochłaniający cały dom Thaïs, a następnie obracają się wściekle przeciwko Atanaelowi i grożą mu śmiercią: rzucony czyjąś ręką kamień trafia go prosto w twarz. W dzikim podnieceniu tłum napiera bliżej i bliżej i jest zdecydowany odebrać mu Thaïs. Nikias robi wszystko w swej mocy by uchronić ich oboje, sięga do kiesy i rozrzuca naokoło całą garść wygranych pieniędzy, by odwrócić uwagę motłochu. Wszyscy oni rzucają się natychmiast do zbierania pieniędzy, Nikias żegna się z Thaïs, ostrzegając ją, że nigdy nie będzie w stanie zapomnieć o swej przeszłości ("Adieu, Thaïs! En vain tu m’oubliéras!"). Podczas gdy żądny tłum rzuca się ponownie na nich, Nikias dostarcza im następną garść swego złota. Thaïs i Atanael uciekają, a jej dom zawala się i kurtyna zapada.
Akt 3.
Scena 1.
Atanael i Thaïs zjawiają się po długiej podróży w oazie na pustyni w pobliżu klasztoru Albiny. Thaïs jest prawie bliska śmierci z wyczerpania. Przystając na chwilę w tej oazie, Thaïs błaga Atanaela, by pozwolił jej chwilkę przystanąć, lecz on nieustępliwie nalega na kontynuację wędrówki mówiąc, że musi ona pokarać swe ciało i tylko tą drogą oczyścić się z grzechu. Wszak ona, będąca obiektem pożądania pogan, Atanael kontynuuje swe kazanie, jest poświęconą teraz Bogu i musi nauczyć się pogardzać ciałem, które tak bardzo uprzednio czciła. Z fanatyczną gorliwością domaga się od niej okazania skruchy.
Thaïs jednak naprawdę jest przemęczona i dalsza uciążliwa wędrówka jest niemożliwa. Na skraju omdlenia błaga go więc o wypoczynek. Dopiero gdy, powstrzymując ją od upadku i odprowadzając do cienia, Atanael bierze ją w objęcia, jego nieustępliwość zdaje się ustępować i gorliwość łagodnieje. Śpiewa, że widok jej pokaleczonych stóp obudził w nim litość ("Ah! des gouttes de sang coulent"). W przypływie wyrzutów sumienia nad swoją surowością, upada teraz u jej stóp, płacząc, namiętnie wymawiając jej imię, prosi o wybaczenie.
Thaïs, będąc zdziwioną tą jego nagłą przemianą, i słysząc że jej imię brzmi tak słodko w jego ustach, jest gotowa iść dalej tak jak i tego on sobie przedtem życzył, ale tym razem Atanael mówi jej, że wpierw przyniesie jej wodę i owoców, a to przywróci jej siły. Gdy odchodzi na chwilę, by wypełnić to zadanie, Thaïs rozmyśla nad jego łagodnością w delikatnym refrenie ("O messager de Dieu"). Cieszy się, że pokój, który był on przyniósł jej duszy, zdaje się triumfować nad dolegliwościami jej ciała. Gdy Atanael powraca i daje jej jedzenie, w duecie wyrażają duchową jedność ("Baigne d’eau mes mains et mes lèvres").
Ta ich wzajemna idylla jest przerwana nadejściem przeoryszy Albiny i sióstr klasztornych. Atanael wita ich z wielką dystynkcją. Solennie oświadcza, że właśnie przywiódł im grzesznicę, która okazała skruchę i chce być poświęconą Bogu. ("La paix du Seigneur soit avec toi"). Prowadzi następnie Thaïs ku przeoryszy, która obejmuje ją czule. Mówiąc, że zadanie jego zostało właśnie dokonane, Atanael opuszcza Thaïs, zalecając jej by była pokorną w pokucie i modlitwie. Ze wzruszeniem Thaïs wyraża wielką wdzięczność dla niego za zbawienie jej duszy, a następnie żegna się z nim na zawsze ("Adieu pour toujours!"). Podczas gdy sama rusza w drogą za przeoryszą, Thaïs śpiewa, iż zobaczą się znowu w niebie. 
Na te jej ostatnie słowa Atanael wzdryga się. Spoglądając za nią jakby w oczarowaniu i w nostalgii, Atanael z przykrością rozważa nad jej odejściem. Prześladowany myślą, iż nigdy już więcej jej nie zobaczy, zapłakuje teraz w rozpaczy. Kurtyna zapada.
Scena 2.
Chaty cenobitów jak w akcie pierwszym. O zachodzie słońca grube chmury zbierają się na horyzoncie i burza zbliża się do ich siedlisk, zmuszając ich do szukania schronienia dla siebie i ich skromnego dobytku. Jeden z nich zapytuje się o Atanaela, inny odpowiada mu, iż tenże pości już od dwudziestu dni. Wkrótce i on sam nadchodzi. Wychudły i wynędzniały, nie zauważa prawie nikogo, gdy mija ich w pobliżu i podchodzi do Palemona. Gdy inni usuwają się taktownie w dal, Atanael błaga tego ostatniego, by pozostał z nim na chwilę. W dramatycznym refrenie wyraża straszliwą udrękę, jaką spowodowało niedawne jego spotkanie z Thaïs ("Tu sais, O Palemon"). Ocalił był on duszę Thaïs, ale ceną stało się to, że odtąd zaczął być prześladowany przez sny o niej i jej zachwycającej piękności. Wszystkie najmilsze postacie historii wydają się mu jakby skoncentrowane w tej jego wizji o Thaïs, a wizja ta nie daje mu spokoju dniem i nocą. Zniewolony swą namiętnością, pada teraz do stóp Palemona. Stary mnich ze smutkiem wypomina mu jednak, jak to on sam go uprzedzał z początku przeciwko tej misji i mieszania się pośród ludzi tej grzesznej epoki. Obejmując go w patetycznym geście, Palemon odchodzi.
Atanael modli się po cichu przez chwilę, a następnie kładzie się przed progiem chaty. Prawie natychmiast Thaïs ukazuje mu się w nowej wizji, dręcząc go tymi samymi słowami, których używała podczas ich pierwszego spotkania w domu Nikiasa, "Qui te fait si sévère." Gdy Atanael, w swym śnie, zapamiętale woła ją po imieniu, Thaïs wybucha sardonicznym śmiechem i znika.
W echu jej śmiechu odzywają się następnie głosy obwieszczające Atanaelowi, że aleksandryjska Thaïs stoi na progu śmierci ("Thaïs va mourir"). Budząc się nagle ze snu, Atanael zrywa się na równe nogi, wyszeptując te ostatnie ich słowa. W intensywnie dramatycznej arii, wzburza się nad bezsensowną okrutnością świata, w którym to tak ukochana istota jak Thaïs może umrzeć. Podczas gdy on, dziko wykrzykując, że ją kocha i musi ujrzeć raz jeszcze, i wybiega w pustynię prosto w rozszalałą burzę, kurtyna zapada.
Podczas zmiany scenerii, ilustrujące intermezzo orkiestrowe przedstawia podróż Atanaela do klasztoru Albiny. Przy jego końcu muzyka stopniowo uspokaja się w akordach odzwierciedlających religijny nastrój klasztorny.
Scena 3.
Ogród w klasztorze. Thaïs, bliska już śmierci, wypoczywa w cieniu drzewa figowego. Albina z miniszkami klęczą naokoło jej łoża intonując modlitwę ("Seigneur ayez pitié de moi"). Przeorysza, patrząc na Thaïs, zauważa, iż trzy miesiące modlitw i pokuty zniszczyły ciało tej biednej istoty, ale zbawiły jej duszę.
Nagle w bramie ogrodu pojawia się Atanael. Jest bardzo podniecony, ale po chwili, gdy przeorysza podchodzi by go powitać, uspokaja się. Mniszki jeszcze bliżej otaczają Thaïs i przesłaniają ją od jego widoku. Albina powiada doń, że to dobrze iż przybył tutaj wyrazić swe błogosławieństwo dla tej kobiety, którą on sam przywiódł był do klasztoru, ponieważ ta już stoi na progu wieczności. W tym momencie otaczające Thaïs mniszki usuwają się na bok i Atanael po raz pierwszy zauważa ją po przybyciu do klasztoru.
Z bólem, pada u jej łoża i wymawia jej imię. Otwierając oczy, Thaïs wita go łagodnie. W intensywnie wzruszającym duecie zapytuje go, czy pamięta tą ich wspólną, duchowo odkrywczą, podróż do klasztoru ("Te souvient-il du lumineux voyage"). W ekstazie nadchodzącej śmierci śpiewa mu o pokoju i zadowoleniu, które przyniósł jej w swej nauce o znaczeniu boskiej miłości.
Atanael odpowiada jej, że nie może myśleć o niczym innym, tylko o jej pogańskiej piękności i swym pożądaniu do niej, które może być zaspokojone tylko przez jej miłość do niego. W rozpaczy uświadomienia sobie, że zniszczył był sam to, czego najbardziej pragnął. Oświadcza jej teraz, zaprzysięgając, że wszystko to co przedtem słyszała od niego, to były kłamstwa, iż jedyna prawda tkwi tylko w doczesnym życiu, w piękności i namiętności ludzkiej.
Podczas gdy, umierając, Thaïs mówi, że widzi przed sobą bogactwo oczekującego ją raju, gdzie ona znajdzie się w wiecznym zbawieniu, Atanael, ten poprzednio oddany religii, gorliwy mnich, który przywiódł ją był na próg zbawienia, zaklinając się zapalczywie, że ją kocha, załamuje się pod pręgierzem frustracji i wstydu, w obliczu niewypełnionej swej miłości do niej. Z jego stroskanym okrzykiem ("Morte! pitié!"), kurtuna zapada.

</doc>
<doc id="1338256" url="https://pl.wikipedia.org/wiki?curid=1338256" title="Sandersdorf-Brehna">
Sandersdorf-Brehna

Sandersdorf-Brehna − miasto w Niemczech, w kraju związkowym Saksonia-Anhalt, w powiecie Anhalt-Bitterfeld. Miasto powstało 1 lipca 2009 z połączenia gmin: Brehna, Glebitzsch, Petersroda, Roitzsch i Sandersdorf.
Do 30 czerwca 2009 gmina Sandersdorf należała do powiatu Bitterfeld.
Miasto położone jest ok. 4 km na zachód od Bitterfeld-Wolfen.
W skład gminy wchodzą następujące dzielnice: Beyersdorf, Brehna, Carlsfeld, Glebitzsch, Heideloh, Köckern, Petersroda, Ramsin, Renneritz, Roitzsch, Sandersdorf, Torna i Zscherndorf.
Współpraca.
Miejscowość partnerska:

</doc>
<doc id="1338258" url="https://pl.wikipedia.org/wiki?curid=1338258" title="Karol III (król Neapolu)">
Karol III (król Neapolu)



</doc>
<doc id="1338259" url="https://pl.wikipedia.org/wiki?curid=1338259" title="Willem Paedts">
Willem Paedts

Willem Paedts (ur. 1665, zm. 1740) – holenderski polityk z warstwy „regentów” miasta Lejda.
Przewodniczący rady miejskiej w latach 1696–1740, w latach 1715–1716 burmistrz Lejdy. Jego żoną była Maria van der Linden (1669-1728), której siostra Anna była żoną saskiego rezydenta w Hadze, Wolfa Abrahama, barona von Gersdorff (1662-1719).

</doc>
<doc id="1338261" url="https://pl.wikipedia.org/wiki?curid=1338261" title="Ratusz w Tarnowskich Górach">
Ratusz w Tarnowskich Górach

Ratusz w Tarnowskich Górach – górujący nad rynkiem w Tarnowskich Górach zabytkowy obiekt architektoniczny.
Budowa.
Do 1894 r. znajdował się w tym miejscu sąd okręgowy, wcześniej – górnośląska szkoła górnicza, zasłużona dla miasta i regionu placówka edukacyjna. W tymże roku magistrat pod kierownictwem burmistrza Simona Kotitschke zakupił parcelę sądową za 57 tys. marek. Stary budynek sądu wyburzono, a w jego miejsce od 1896 r. architekt Carl Benjamin Szametike rozpoczął wznosić ratusz, kolejny już w historii Tarnowskich Gór. Projektantem nowej siedziby władz miejskich był berliński architekt Herman Guth (1851-1924), twórca szeregu obiektów administracyjnych i sakralnych (Jawor, Celle, Spandau, Plauen, Malmö). Pracom budowlanym towarzyszyło tragiczne wydarzenie: 19 listopada 1897 wskutek nieuwagi pracowników spłonął doszczętnie hełm wieży, wznoszącej się prawie 40 metrów ponad płytą rynku. Mimo to kilka miesięcy później, 11 sierpnia 1898, nowy ratusz uroczyście oddano do użytku. 
Przeznaczenie.
Trójkondygnacyjny obiekt o fasadzie obłożonej lśniącą cegłą klinkierową (zniszczoną w trakcie czyszczenia w 2. poł. XX w.), wykorzystywany był pierwotnie w następujący sposób: na parterze zlokalizowano sklepy, na pierwszym piętrze biura magistrackie, na drugim – mieszkanie burmistrza oraz salę posiedzeń rady miejskiej.
Architektura.
W elewacji ratusza kontrastują trzy zastosowane surowce: czerwona klinkierówka, śląski granit użyty do cokołu oraz piaskowiec (pochodzący z Warty Bolesławieckiej na Dolnym Śląsku), z którego wykonane zostały m.in. herby i godła Donnersmarcków, Hohenzollernów, Śląska, Prus, Rzeszy i Tarnowskich Gór, dłuta Matthiasa Carla Schillinga (1851-1909), nadwornego mistrza kamieniarskiego z Berlina. Do 1957 roku frontową elewację zdobiła figura Jerzego von Hohenzollern-Ansbach. Posąg ten, dzieło wrocławskiego rzeźbiarza Heinricha Kiesewaltera (1854-?), stanął w niszy ratuszowej elewacji w październiku 1899, jako dar władz powiatu tarnogórskiego. Usunięty w 1934 roku, przywrócony (kopia) w czasie okupacji. W 1957 roku został usunięty po raz drugi, a rok później z okazji święta Gwarków na froncie ówczesnego gmachu Miejskiej Rady Narodowej stanęła rzeźba przedstawiająca gwarka.
Wnętrze.
Sala posiedzeń rady miejskiej, przerabiana podczas gruntownej renowacji ratusza w 1925 roku, wyróżnia się ciekawym wystrojem: boazerią i drewnianym sklepieniem, zbliżonym przekrojem do koniczyny. Jej ozdobą jest też piękne, duże okno. W 1899 roku w niej właśnie odbył się pierwszy w dziejach Tarnowskich Gór zjazd reprezentantów Górnego Śląska. Wnętrze ratuszowe często zmieniało swój wygląd, np. podczas II wojny światowej na ścianach klatki schodowej widniały sceny z historii miasta (od aktu założycielskiego Jerzego Hohenzollerna po zajęcie miasta przez armię niemiecką w 1939 roku), wykonane przez miejscowego malarza Józefa Machwitza. Piękna kuta balustrada z wicią roślinną zachowała się w klatce schodowej do dziś.
W 1994 roku przeprowadzono remont dachu oraz rekonstrukcję wieży, zaś w 2010 odnowiono fasadę główną ratusza.

</doc>
<doc id="1338265" url="https://pl.wikipedia.org/wiki?curid=1338265" title="Krwiak podtwardówkowy">
Krwiak podtwardówkowy

Krwiak podtwardówkowy (łac. "haematoma subdurale", ang. subdural haematoma) – nagromadzenie wynaczynionej krwi pomiędzy oponą twardą a pajęczynówką. Krwotok do przestrzeni podtwardówkowej jest zazwyczaj następstwem ciężkiego uszkodzenia mózgu.
Ze względu na czas od urazu po którym następują objawy, krwiaki dzieli się na:
Epidemiologia.
Krwiak podtwardówkowy stanowi 80% wszystkich krwiaków wewnątrzczaszkowych.
Etiologia.
Krwiaki podtwardówkowe powstają jako wynik ciężkiego uszkodzenia ośrodkowego układu nerwowego, występując w &lt;1% wszystkich urazów. W 30-50% towarzyszą złamaniom kości czaszki.
Krwawienie ma miejsce do przestrzeni podtwardówkowej, położonej między oponą twardą a oponą pajęczą. Najczęściej dochodzi do niego wskutek przerwania żył górnych mózgu (żył mostkowych), przenikających przez przestrzeń podtwardówkową do zatoki strzałkowej górnej. 
Objawy i przebieg.
Objawy krwiaka podtwardówkowego różnią się w zależności od rodzaju, siły urazu i lokalizacji krwiaka. W przypadku ostrych krwiaków podtwardówkowych mogą wystąpić objawy niedowładu lub porażenia połowicznego, zaburzenia chodu, zaburzenia mowy, poszerzenie źrenicy i brak jej reaktywności po stronie krwiaka, spadek tętna, zaburzenia świadomości, napady padaczkowe, śpiączka. Przy krwiakach podostrych występuje najczęściej ból głowy, nudności i wymioty, spowolnienie psychoruchowe i niedowład połowiczy. Natomiast przewlekły krwiak może nie powodować objawów lub objawy mogą przyjąć postać umiarkowanych bólów głowy, spowolnienia, senności, napadów drgawkowych czy miernie nasilonego niedowładu.
Rozpoznanie.
Rozpoznanie opiera się na wynikach badań neuroobrazowych, np. tomografii komputerowej lub rzadziej śródoperacyjnie.
Leczenie.
Ostry krwiak podtwardówkowy musi być leczony chirurgicznie. Leczenie krwiaka podostrego zależy od stanu klinicznego pacjenta i stopnia upłynnienia krwiaka. Krwiak przewlekły leczony zachowawczo zazwyczaj rzadko udaje się wyleczyć; stąd konieczny jest zwykle planowy zabieg trepanacji.
Rokowanie.
Opracowano skale rokowania w przewlekłym krwiaku podtwardówkowym:

</doc>
<doc id="1338268" url="https://pl.wikipedia.org/wiki?curid=1338268" title="Kotlina Jasińska">
Kotlina Jasińska

Kotlina Jasińska – kotlina, znajdująca się w Karpatach Wschodnich na Ukrainie pomiędzy masywami Gorganów, Świdowca i Czarnohory, w górnym biegu Czarnej Cisy.
Ma charakter niskiego pogórza, z płaskimi grzbietami o wysokości do 700-800 m n.p.m., wykorzystywanego rolniczo.
W centrum kotliny znajduje się miejscowość Jasinia, od której pochodzi nazwa.

</doc>
<doc id="1338269" url="https://pl.wikipedia.org/wiki?curid=1338269" title="I bitwa pod Fredericksburgiem">
I bitwa pod Fredericksburgiem

Bitwa pod Fredericksburgiem, znana również jako bitwa o Marye’s Heights – bitwa stoczona w dniach 11–15 grudnia 1862 roku pomiędzy oddziałami Unii i Skonfederowanych Stanów Ameryki. Starcie zakończyło się zwycięstwem sił Konfederacji dowodzonych przez generała Roberta E. Lee, które skutecznie odparły posiadającą przewagę liczebną armię Unii dowodzoną przez generała Ambrose Burnside’a. Była to główna bitwa kampanii o Fredericksburg toczonej podczas wojny secesyjnej. Po obu stronach uczestniczyło w niej łącznie ponad 172 tysiące żołnierzy, zaś łączne straty wyniosły prawie 18 tysięcy ludzi.
Przebieg bitwy.
Generał Ambrose Burnside, który kilka dni wcześniej został mianowany głównodowodzącym armii Unii, 14 listopada 1862 roku wyruszył na czele Armii Potomacu w kierunku Fredericksburga. Jego siły zajęły Falmouth na przeciwnym brzegu rzeki Rappahanock od Fredricksburga i na przestrzeni następnych kilku tygodni rozrosły się w tej okolicy do armii liczącej ponad 100 tysięcy żołnierzy. Jednocześnie Lee wzmacniał pozycję swojej armii na prawym brzegu rzeki. Działania wojenne rozpoczęły się 11 grudnia, gdy pod ostrzałem oddziały inżynieryjne Unii utworzyły pięć mostów pontonowych przez rzekę Rappahanock. 
Plan Burnside’a zakładał uderzenie lewego skrzydła dowodzonego przez generała Williama B. Franklina na konfederackie prawe skrzydło dowodzone przez Thomasa Jacksona, podczas gdy prawe skrzydło Unii miało atakować pozycje obronne Jamesa Longstreeta na Wzgórzach Marye’a za miastem. W przypadku gdyby Franklinowi udało się zwinąć skrzydło Jacksona prawe skrzydło Unii miało przejść do pełnego ataku. 
Następnego dnia armia Unii rozpoczęła ataki na pozycje Konfederatów. Zostały one jednak skutecznie odparte przez artylerię płk. Portera Alexandra i okopane na wzgórzach siły generała Lee; unioniści ponieśli ciężkie straty.
Największy sukces oddziały Unii odniosły na lewej flance, gdzie dowodzonym przez generała Meade’a żołnierzom udało się tymczasowo przełamać linię obrony konfederatów, jednak skuteczny kontratak zmusił ich do wycofania się.
Burnside spróbował wznowić ofensywę w styczniu 1863 roku, jednak fatalne warunki pogodowe i błoto przyczyniły się do kolejnego niepowodzenia dowodzonej przez niego armii. Przegrana bitwa pod Fredericksburgiem i inne niepowodzenia doprowadziły do tego, że w styczniu 1863 został zastąpiony na stanowisku głównodowodzącego przez generała Josepha Hookera.
Rezultaty.
Armia Unii poniosła jedną z najgorszych porażek w tej wojnie. Prawie 13 000 zabitych i rannych zostało na polu bitwy – prawie tyle, co nad Antietam – większość z nich u podnóża Wzgórz Marye’a. Walcząc w obronie i za dobrą osłoną Konfederaci stracili mniej niż 5000 ludzi. Rozstrojony nerwowo katastrofą Burnside chciał osobiście poprowadzić następnego dnia uderzenie na czele swojego IX korpusu, ale w obliczu braku sukcesu i znacznych strat 15 grudnia Burnside odwołał ofensywę i wycofał swoje siły na drugą stronę rzeki, kończąc tym samym kampanię.
W walkach po stronie Unii zginęli generałowie C. Feger Jackson i George Bayard, zaś po stronie Konfederacji generałowie Thomas R.R. Cobb i Maxey Gregg.

</doc>
<doc id="1338270" url="https://pl.wikipedia.org/wiki?curid=1338270" title="Friedrich Ludwig Wurmb">
Friedrich Ludwig Wurmb

Friedrich Ludwig Wurmb (ur. 1723, zm. 1800) – polityk saski, wolnomularz.
Tak jak większość ministrów, których powołał elektor-reformator Fryderyk Krystian Wettyn, Wurmb był pochodzenia mieszczańskiego.
Po zniszczeniach, jakie na Elektorat Saksonii sprowadziła wojna siedmioletnia (1756-1763) ministrowie Thomas von Fritsch, Christian Gotthelf Gutschmidt (1721-1798) i Friedrich Ludwig Wurmb odbudowali kraj i zreformowali jego struktury w duchu Oświecenia. Okres tej odbudowy zwie się w niemieckiej historiografii jako "Rétablissement", tak bowiem nazywano go w XVIII wieku.
Komisja odbudowy zwana "Restaurierungskommission" działała od 30 kwietnia 1762 do 5 sierpnia 1763, wydała w sumie 34 dekrety.
Jego dziełem był "Grobowiec Leonidasa, poświęcony wszystkim patriotom saskim" ("Das Grabmal des Leonidas : Allen chur-saechsischen Patrioten gewidmet"), wydany w Dreźnie w 1798 roku.

</doc>
<doc id="1338272" url="https://pl.wikipedia.org/wiki?curid=1338272" title="Bitwa pod Fredericksburgiem">
Bitwa pod Fredericksburgiem



</doc>
<doc id="1338274" url="https://pl.wikipedia.org/wiki?curid=1338274" title="Dni Siedlec">
Dni Siedlec

Dni Siedlec – obchodzone co roku, w pierwszych dniach czerwca kilkudniowe święta miasta Siedlce.
Głównym miejscem dni miasta są Błonia Siedleckie oraz plac im. gen. Wł. Sikorskiego (imprezy wspomagające). W czasie święta odbywają się targi Expo Siedlce. Na koniec dni (weekend) występują gwiazdy estradowe z polski i z zagranicy, a po nich odbywa się pokaz sztucznych ogni.
W 2007 roku w ramach "Dni Siedlec" obchodzony był Jubileusz 460-lecia Miasta Siedlce.
Targi EXPO Siedlce.
Targi: edukacyjne, pracy, przedsiębiorstw, agroturystyczne, instytucji oraz miast i gmin ziemi siedleckiej i wschodniego Mazowsza. Prezentacje europejskich miast partnerskich miasta Siedlce: (Pescantina, Dasing, Wołkowysk, Sabinov, rejon wileński, Berdyczów i Powiatu siedleckiego.
Atrakcje.
W ramach Dni Siedlec odbywa się wiele widowisk artystycznych, koncertów, zawodów sportowych i happeningów. I tak w:
2007.
W ramach obchodów Jubileuszu 460-lecia miasta odbyły się:

</doc>
<doc id="1338275" url="https://pl.wikipedia.org/wiki?curid=1338275" title="Kamienice podcieniowe w Tarnowskich Górach">
Kamienice podcieniowe w Tarnowskich Górach

Kamienice podcieniowe w Tarnowskich Górach – zespół zabytkowych kamienic w Tarnowskich Górach.
Historia.
Szereg kamieniczek w zachodniej pierzei Rynku i przy ulicy Gliwickiej, zwanych potocznie "Laubami", powstał w 2. poł. XVI wieku, wraz ze zlokalizowaniem w tym miejscu centralnego placu miasta. 
Architektura.
Arkadowe, otwarte podcienia to jeden z najbardziej rozpoznawalnych elementów tarnogórskiej architektury. Takie arkady miały dawniej jeszcze dwie sąsiednie kamienice. 
Utrzymane w stylistyce renesansowej budynki podlegały jednak wielu przeróbkom. Obecny wygląd domy z podcieniami uzyskały w początkach XIX wieku, część obiektów tej pierzei przebudowano natomiast całkowicie na przełomie XIX i XX wieku. 
We wnętrzach zachowały się archaiczne cechy architektoniczne – sklepione kolebkowo piwnice, kamienne odrzwia z gmerkiem wykonawcy.
5 września 2015 – na tydzień przed tarnogórskimi Gwarkami – przy kamienicy Rynek 17 stanęła rzeźba gwarka autorstwa Norberta Jastalskiego. Jest to czwarta taka figura w Tarnowskich Górach (pozostałe stoją u zbiegu ul. Krakowskiej i ul. Tylnej, przy dworcu MZKP Tarnowskie Góry oraz w niszy na elewacji tarnogórskiego ratusza).
Administracja.
"Lauby" obejmują administracyjnie budynki o numerach:

</doc>
<doc id="1338278" url="https://pl.wikipedia.org/wiki?curid=1338278" title="Thomas Fritsch (księgarz)">
Thomas Fritsch (księgarz)

Thomas Fritsch (ur. 1666, zm. 1726) – saski wydawca i księgarz. Jego synem był Thomas von Fritsch (1700-1775), polityk saski.
Interes przejął po Johannie Friedrichu Fritsch (1635-1680), wydawcy, zmarłym we Frankfurcie nad Menem podczas targów wydawniczych. Firmę prowadziła wdowa po nim, aż w końcu w 1693 przejął ją Thomas, pasierb Johanna Friedricha.
W latach 1693-1726 działał jako księgarz i wydawca w Lipsku. Jego firma nazywała się "Officina Thomae Fritschii". Brał udział w targach książkowych we Frankfurcie nad Menem (w 1702 i w 1718).

</doc>
<doc id="1338280" url="https://pl.wikipedia.org/wiki?curid=1338280" title="Carmen saliare">
Carmen saliare



</doc>
<doc id="1338282" url="https://pl.wikipedia.org/wiki?curid=1338282" title="Johann Friedrich Fritsch">
Johann Friedrich Fritsch

Johann Friedrich Fritsch (ur. 1635, zm. 1680 we Frankfurcie nad Menem) – saski wydawca.
Rodzinną firmę wydawniczą przejął w 1675 roku. Zmarł we Frankfurcie nad Menem podczas targów wydawniczych. Firmę prowadziła wdowa po Fritschu, a w 1693 roku przejął ją jego pasierb, Thomas Fritsch (1666–1726).

</doc>
<doc id="1338283" url="https://pl.wikipedia.org/wiki?curid=1338283" title="Lutrochori">
Lutrochori

Lutrochori (gr. "Λουτροχώρι", gr. pontyjski "Λουτροχώρ") – miejscowość w Grecji, w administracji zdecentralizowanej Macedonia-Tracja, w regionie Macedonia Środkowa, w jednostce regionalnej Pella, w gminie Skidra. W 2011 roku liczyła 458 mieszkańców, a w 2001 roku 466 mieszkańców. Miejscowość leży niedaleko drogi ekspresowej nr 2 i posiada stację kolejową. Lutrochori słynie w całej Grecji ze swoich term oraz łaźni.
Historia.
W starożytności ziemie na których leży obecne miasto zajmował kompleks spa, który został zbudowany w czwartym wieku p.n.e. za czasów Królestwa Macedonii.
Miasto zostało zbudowane w 1920 roku i osiedlone przez greckich uchodźców z Pontu. Obecna nazwa miasta została przyjęta w 1926 roku.
Demografia.
Etnicznie mieszkańcy miasta w 100% są Grekami a religijnie również w 100% należą do Greckiego Kościoła Prawosławnego.
Zmiana populacji miasta
Geografia.
Lutrochori posiada średnia liczbę opadów na poziomie 500 mm do 800 mm w skali roku. Najbliższym dużym skupiskiem miejskim w pobliżu Lutrochori jest oddalone o 25 km miasto Weria położone w prefekturze Imatia.
Klimat.
Przeciętna temperatura wynosi 15° z czego najzimniejszym miesiącem jest styczeń (7°) natomiast najcieplejszym sierpień (31°).

</doc>
<doc id="1338284" url="https://pl.wikipedia.org/wiki?curid=1338284" title="Kőbánya-Kispest">
Kőbánya-Kispest

Kőbánya Kispest – stacja będąca południowym zakończeniem niebieskiej linii budapeszteńskiego metra. Na powierzchni – w sąsiedztwie stacji – znajduje się pętla komunikacji naziemnej. Można stąd dostać się – autobusem linii 200E – na lotnisko Budapest Liszt Ferenc.

</doc>
<doc id="1338286" url="https://pl.wikipedia.org/wiki?curid=1338286" title="Locura manganica">
Locura manganica



</doc>
<doc id="1338287" url="https://pl.wikipedia.org/wiki?curid=1338287" title="Danuta Hryniewicz">
Danuta Hryniewicz

Danuta Hryniewicz (ur. 29 grudnia 1914, w Harbinie, zm. 16 września 2007 w Oleśnicy) – doktor nauk weterynaryjnych, która jako hodowczyni polskich owczarków nizinnych (hodowla „Kordegarda”) przyczyniła się do odtworzenia i rozwoju tej rasy. Była członkiem honorowym Związku Kynologicznego w Polsce.
Życiorys.
Urodziła się w Harbinie (Mandżuria) jako wnuczka zesłańca. Do Polski powróciła w 1920 roku. Studiowała i ukończyła medycynę weterynaryjną we Lwowie w 1939 roku. Po wojnie jako doktor weterynarii pracowała na Pomorzu, we Władysławowie oraz najdłużej w Łebie. Ostatnie lata życia spędziła w Boguszycach koło Oleśnicy, lecz w Oleśnicy została pochowana.
Zasłynęła jako właścicielka hodowli, która posiadała samca, „Smoka z Kordegardy”. Pies ten stał się wzorem do opracowania pierwszego, oficjalnego wzorca rasy dla polskiego owczarka nizinnego.
Hryniewicz stosowała jako metodę hodowlaną chów wsobny, przyczyniając się do tego, że większość współczesnych linii hodowlanych powstało w oparciu o „Smoka z Kordegardy”.
15 września 2013 w Łebie przy ulicy Kościuszki odsłonięto pomnik – ławeczkę ku czci Danuty Hryniewicz, który przedstawia siedzące na niej psy rasy polski owczarek nizinny.

</doc>
<doc id="1338288" url="https://pl.wikipedia.org/wiki?curid=1338288" title="Határ út">
Határ út

Határ út – stacja metra leżąca w południowym Peszcie w ciągu niebieskiej linii. Na powierzchni znajduje się węzeł komunikacyjny obsługiwany przez liczne linie tramwajowe i autobusowe.

</doc>
<doc id="1338290" url="https://pl.wikipedia.org/wiki?curid=1338290" title="Rubén Ruiz Díaz">
Rubén Ruiz Díaz

Rubén Martín Ruiz Díaz (ur. 11 listopada 1969 w Asunción) – paragwajski piłkarz grający na pozycji bramkarza.
Kariera klubowa.
Ruiz Díaz urodził się w Asunción. Karierę piłkarską rozpoczął w klubie Club Rubio Ñú, w którym występował w latach 1988-1989. Następnie przeniósł się do Argentyny i przez jeden sezon bronił w tamtejszym Talleres Córdoba. W 1990 roku przeniósł się na rok do stołecznego San Lorenzo de Almagro.
Na początku 1992 roku Paragwajczyk trafił do Meksyku i po kilku latach otrzymał tamtejsze obywatelstwo. Do 1998 roku występował w zespole CF Monterrey. W swoim pierwszym sezonie z Monterey zdobył Puchar Meksyku. W 1993 roku został z nim wicemistrzem kraju. Wygrał też Puchar Zdobywców Pucharów CONCACAF.
Po odejściu z Monterrey Ruiz Díaz przez pół roku bronił w CF Puebla, a drugą połowę roku spędził w argentyńskim Estudiantes La Plata. Następnie przez dwa lata występował w Talleres Córdoba, a w 2003 roku powrócił do Meksyku. Grał w Club Zacatepec, a karierę piłkarską kończył w barwach Necaxa Aguascalientes w 2005 roku.
Kariera reprezentacyjna.
W 1998 Ruiz Díaz został powołany przez selekcjonera Paula Césara Carpegianiego do kadry na Mistrzostwa Świata we Francji. Tam był rezerwowym bramkarzem dla Joségo Luisa Chilaverta i nie wystąpił w żadnym spotkaniu. W kadrze narodowej wystąpił 14 razy.

</doc>
<doc id="1338291" url="https://pl.wikipedia.org/wiki?curid=1338291" title="Rozlane stwardnienie mózgu">
Rozlane stwardnienie mózgu



</doc>
<doc id="1338292" url="https://pl.wikipedia.org/wiki?curid=1338292" title="Ruben Ruiz Diaz">
Ruben Ruiz Diaz



</doc>
<doc id="1338293" url="https://pl.wikipedia.org/wiki?curid=1338293" title="Pöttyös utca">
Pöttyös utca

Pöttyös út - stacja budapeszteńskiego metra znajdująca się w ciągu niebieskiej linii podziemnej kolejki. Posiada jeden - centralnie ulokowany - peron.

</doc>
<doc id="1338296" url="https://pl.wikipedia.org/wiki?curid=1338296" title="Iwan Brzuchowiecki">
Iwan Brzuchowiecki

Iwan Martynowicz Brzuchowiecki (ukr. "Брюховецький Іван Мартинович"), (ur. 1623, zm. 1668) – ataman Siczy Zaporoskiej w latach 1661–1663, od 1663 hetman Ukrainy Lewobrzeżnej do 1668 roku. Jeden z hetmanów epoki ruiny, okresu niepokojów i rozpadu Hetmanatu. Następca (i kat) hetmana Jakyma Somko. Wybrany w dniach 17 i 18 czerwca 1663 roku w Nieżynie, w czasie tzw. Czarnej rady na hetmana Ukrainy Lewobrzeżnej.
U władzy.
Pochodzenie Brzuchowieckiego nie jest znane: zachowała się informacja, iż był on „pół-Lachem” (czyli pół Polakiem), bardzo prawdopodobne, że nie miał on kozackich przodków. Podczas kontaktów z Rosją (pod protekcją której była wtedy Ukraina) okazywał wiernopoddańczość, której to tonu wcześniej dumni ukraińscy hetmani unikali. W swoich pismach do cara określał siebie mianem „Iwanuszki”, carskiego „podnóżka” itp. Podpisał Artykuły Moskiewskie w 1665 roku. W 1667 roku wraz z 8 tys. Kozaków przybył na odsiecz załodze polskiej twierdzy w Białej Cerkwi i pomógł rozbić oblegające je oddziały kozackie Doroszenki.
Powstanie przeciwko Moskwie.
Następnie Piotr Doroszenko namawiał Brzuchowieckiego, aby zrzucić rosyjskie jarzmo i oddać się pod protektorat Imperium Osmańskiego i Chanatu Krymskiego. Brzuchowiecki przystał na ofertę i w styczniu 1668 roku wzniecił powstanie przeciwko Moskwie. W działaniach tych wsparł go chan tatarski przysyłając na pomoc swoje oddziały. Wkrótce wraz z Doroszenką, lecz niezależnie od siebie, wypędzili wojska moskiewskie z Lewobrzeża. Jednak bardzo szybko, poprzez popełnione przez niego błędy, jego pozycja wewnętrzna stała się bardzo zła.
W pewnym momencie powstania stanął wraz z częścią wojsk kozackich nieopodal miejscowości Opisznia (ukr. "Опішня", obecnie obwód połtawski) na uroczysku Srebrne Pole pod Dikanką. Oczekiwał tam nadejścia sojuszniczych wojsk Doroszenki. Gdy ten był w okolicy, wysłał do Brzuchowieckiego posłańca z wezwaniem na rozmowy i żądaniem oddania pod swoją komendę wojsk Brzuchowieckiego. W tym momencie na jaw wyszła narastająca od pewnego czasu nieprzychylność kozaków do swojego hetmana. Pierwsi porzucili go Tatarzy, następnie wojsko kozackie oznajmiło, że nie będzie walczyć przeciwko Doroszence, po czym zrabowało obóz Brzuchowieckiego, a jego samego pojmano.
Śmierć.
Wkrótce został oddany w ręce Doroszenki, który stał obozem niedaleko, tj. we wsi Budyszczi (ukr. "Будищі"). Ten kazał przykuć niewiernego sojusznika do armaty, co kozactwo zrozumiało jako karę śmierci. Brzuchowiecki został zatłuczony „jak wściekły pies”. Doroszenko kazał pochować Brzuchowieckiego w Hadziaczu.

</doc>
<doc id="1338298" url="https://pl.wikipedia.org/wiki?curid=1338298" title="Diamanda Galás">
Diamanda Galás

Diamanda Galás (ur. 29 sierpnia 1955 w San Diego) – amerykańska awangardowa performerka, wokalistka i kompozytorka greckiego pochodzenia.
Galás znana jest ze swojego charakterystycznego głosu o skali trzech i pół oktawy. W utworach posługuje się, na równi ze śpiewem, wrzaskiem, wyciem i zabiegami wokalnymi, przypominającymi glosolalię. Jej twórczość koncentruje się wokół tematów cierpienia, rozpaczy, potępienia, niesprawiedliwości i utraty godności. Porusza kwestię ludzkiej ignorancji i obojętności wobec epidemii AIDS, kary śmierci i zbrodni ludobójstwa.
Współpracowała z różnymi awangardowymi artystami, między innymi z Iannisem Xenakisem i Vinko Globokarem. Zadebiutowała jako performerka w 1979 r. na Festiwalu Teatralnym w Awinionie w operze Globokara "Un Jour Comme Un Autre", sponsorowanej przez Amnesty International. Pojawiła się również na ścieżce dźwiękowej filmu "Drakula" Francisa Forda Coppoli.

</doc>
<doc id="1338300" url="https://pl.wikipedia.org/wiki?curid=1338300" title="Wedding">
Wedding

Wedding, Berlin-Wedding – dzielnica "(Ortsteil)" w środkowo-zachodniej części Berlina w okręgu administracyjnym Mitte. Od 1 stycznia 1861 w granicach miasta.
Historia.
W czasie podziału Berlina na sektory po II wojnie światowej Wedding należał do sektora francuskiego. Obecnie, po reformie administracyjnej z dnia 1 stycznia 2001 r., stracił on status samodzielnego okręgu administracyjnego i stał się częścią okręgu administracyjnego Mitte. Ponieważ koszty najmu lokali w Weddingu są niższe niż w większości innych dzielnic, mieszka tu wielu ludzi o niskich dochodach, imigrantów, studentów, a także młodych artystów. Według szacunków odsetek cudzoziemców w Weddingu wynosił w 2011 r. ok. 30%.
Transport.
W Weddingu można poruszać się następującymi środkami publicznego transportu:

</doc>
<doc id="1338301" url="https://pl.wikipedia.org/wiki?curid=1338301" title="Diamanda Galas">
Diamanda Galas



</doc>
<doc id="1338303" url="https://pl.wikipedia.org/wiki?curid=1338303" title="Metaponto">
Metaponto

 
Metaponto – włoskie miasteczko położone w prowincji Matera. Populacja miasta wynosi około 1000 mieszkańców. Około 1 km od miasta znajduje się plaża nad Zatoką Tarencką.
W mieście znajdują się ruiny Metapontion, kolonii starożytnej Achai na terenie dawnej Lukanii, założonej w latach 690–680 p.n.e. Było to jedno z miast tworzących w starożytności obszar Wielkiej Grecji. Stałym symbolem pojawiającym się na antycznych monetach z Metapontu (takim jakim dla Aten sowa) był kłos zboża. Technika ich produkcji była bardzo skomplikowana technicznie: motyw kłosa z jednej strony był wklęsły, a z drugiej wypukły.

</doc>
<doc id="1338304" url="https://pl.wikipedia.org/wiki?curid=1338304" title="Stwardnienie zanikowe boczne-parkinsonizm/zespół otępienny">
Stwardnienie zanikowe boczne-parkinsonizm/zespół otępienny

Stwardnienie zanikowe boczne-parkinsonizm/zespół otępienny (stwardnienie zanikowe boczne zachodniego Pacyfiku, ang. "amyotrophic lateral sclerosis-parkinsonism/dementia complex (of Guam), Guam disease, Lytico-Bodig disease", "Western Pacific amyotrophic lateral sclerosis-parkinsonism/dementia complex") – choroba neurodegeneracyjna o niewyjaśnionej etiologii.
Choroba może przyjmować dwie postaci, często występujące obok siebie u członków tej samej rodziny lub u jednej osoby: podobną do stwardnienia zanikowego bocznego (ang. "amyotrophic lateral sclerosis", ALS) i podobną do choroby Parkinsona z cechami otępienia.
Choroba jest szczególnie częsta u plemienia Czamorro zamieszkującego wyspę Guam, w którego języku pierwsza z postaci choroby nazywana była "lytico", a druga – "bodig". Chorobę opisano również na półwyspie Kii w Japonii, gdzie określana była jako choroba Murō, i w zachodniej części Nowej Gwinei (Irian Jaya).
W patogenezie schorzenia postulowano udział neurotoksyn sagowca "Cycas circinalis" ("C. micronesica"), zwłaszcza β-metylamino--alaniny (BMAA), zawartej także w mięsie żywiących się nasionami sagowca nietoperzy. Być może predyspozycja do niej uwarunkowana jest mutacjami w genie "TRPM7" kodującym białko kanału jonowego.
Nazewnictwo i klasyfikacja.
Stwardnienie zanikowe boczne-parkinsonizm/zespół otępienny (ang. "amyotrophic lateral sclerosis-parkinsonism/dementia complex", ALS/PDC) – jednostka chorobowa przyjmująca obraz kliniczny dwóch zespołów, które mogą występować łącznie lub oddzielnie: stwardnienia zanikowego bocznego (amyotrophic lateral sclerosis) i parkinsonizmu z otępieniem ("parkinsonism–dementia complex", PDC). Gdy u danego pacjenta choroba manifestuje się tylko jednym zespołem, rozpoznanie zazwyczaj poprzedzane jest w piśmiennictwie angielskim przymiotnikiem "Guamanian" ("Guamanian parkinsonism–dementia complex", G-PDC i "Guamanian" ALS, G-ALS).
Według nowych wytycznych rozpoznawania ALS (El Escorial Revisited, 1998) ALS/PDC (G-ALS) zaliczane jest do zespołów ALS-plus, czyli o typowym obrazie klinicznym ALS z równoległymi objawami innego zespołu neurologicznego. Analogicznie, ALS/PDC (G-PDC) spełnia część kryteriów dla zespołów parkinsonizm-plus (równoległy inny zespół neurologiczny, zła odpowiedź na lewodopę, niekorzystne rokowanie). Inna nazwa tej grupy chorób to parkinsonizm atypowy ("atypical parkinsonism disorders"); ALS/PDC należy tu obok zaniku wieloukładowego, postępującego porażenia nadjądrowego, zwyrodnienia korowo-podstawnego czy parkinsonizmu karaibskiego.
Ze względu na obecność zwyrodnienia neurofibrylarnego w większości przypadków ALS/PDC, choroba zaliczana jest do grupy tauopatii.
ALS/PDC znajduje się w katalogu Mendelian Inheritance in Man z przypisanym kodem [MIM#105500], ponieważ istnieją dowody na genetyczne uwarunkowanie choroby i jej dziedziczenie autosomalne dominujące.
Historia.
Stwardnienie zanikowe boczne zostało opisane przez Jeana-Martina Charcota i Alexisa Joffroya w 1869 roku. Choroba w następnych dziesięcioleciach była szczegółowo badana. Jeden z uczniów Charcota, japoński neurolog Kinnosuke Miura, badał ALS w swojej ojczyźnie i w 1911 roku stwierdził niezwykle wysoką zachorowalność wśród ludności półwyspu Kii na wyspie Honsiu. Prace Miury i obserwacje innych lekarzy (najstarsze przekazy o endemicznej chorobie w okolicach miasta Muro pochodzą z 1689 roku) powiązano z chorobą Guam w latach 60.
Do początku XX wieku nieznane są przekazy świadczące o występowaniu szczególnych chorób (poza trądem) na wyspie Guam. Jeszcze w 1902 roku amerykański wicegubernator William Safford odnotował, że mieszkańcy „nie mają żadnych chorób ani wad wrodzonych, i dożywają sędziwego wieku”. Z 1904 roku pochodzą jednak trzy pierwsze świadectwa zgonu, w których mowa jest o nieokreślonej postaci paraliżu. Liczba zgonów rosła i w 1940 roku choroba była pierwszą przyczyną zgonów na Guam. Po II wojnie światowej lekarz US Navy Harry Zimmerman autopsyjnie potwierdził rozpoznanie choroby jako stwardnienia zanikowego bocznego i zauważył jego szczególną częstość wśród Guamczyków. Raport Zimmermanna powstał na potrzeby armii amerykańskiej i dopiero pod koniec lat 50. został szerzej udostępniony. W 1952 Koerner i rok później Arnold i wsp. jako kolejni opisali dużą częstość stwardnienia zanikowego bocznego w populacji Czamorro. Obserwacje te potwierdzili Tillema i Wijnberg, Kurland i Donald Mulder, oraz Mulder i wsp. Według Kurlanda i Muldera częstość ALS na Guam w 1954 roku była 50 do 100 razy wyższa niż w innych populacjach na całym świecie. Ponadto opisano w tym czasie pierwsze przypadki pacjentów z parkinsonizmem niekiedy towarzyszącym otępieniu. W 1956 roku powstał na wyspie Guam National Institute of Neurological Diseases and Blindness (NINDB), będący agendą National Institutes of Health, mającą na celu zbadanie choroby. Asao Hirano i wsp. opisali kliniczny i neuropatologiczny obraz choroby – uznanej przez nich za samodzielną jednostkę – parkinsonizm-otępienie (parkinsonism-dementia complex, PDC). Zarówno ALS jak i PDC miały postępujący przebieg i prowadziły do śmierci, nierzadko występując obok siebie w jednej rodzinie, a nawet u tego samego pacjenta.
W 1997 roku amerykański neurolog Oliver Sacks przedstawił tę chorobę w popularnonaukowej książce "The Island of the Colorblind and Cycad Island" (A.A. Knopf, ; tłum. polskie "Wyspa daltonistów i wyspa sagowców" Zysk i S-ka, 2000 ).
Epidemiologia.
Do dziś zidentyfikowano trzy ogniska endemicznego występowania choroby: na wyspie Guam i kilku mniejszych wyspach archipelagu Marianów, japońskim półwyspie Kii i w zachodniej części Nowej Gwinei (Irian Jaya).
Choroba została pierwotnie opisana u Czamorro zamieszkujących Guam, szczególnie często w wiosce Umatac na południu wyspy. Czamorro nazywają ją czasem "chetnut Humatac" (choroba z Umatac). Między 1940 a 1965 rokiem "lytico-bodig" była najczęstszą przyczyną zgonów Guamczyków. Opisywano ją niemal wyłącznie u rdzennych mieszkańców wyspy. Około 40% z nich miało dodatni wywiad rodzinny w kierunku choroby. Badania przeprowadzone na imigrantach z Filipin i na Czamorro, którzy wyemigrowali do Kalifornii wykazały, że u części z nich również po kilku-kilkunastu latach rozwijały się objawy "lytico-bodig".
Badania epidemiologiczne przeprowadzone na początku lat 80. na innych wyspach archipelagu (Rota, Tinian, Saipan, Anatahan, Alamagan, Pagan i Agrihan) doprowadziły do rozpoznania 9 przypadków (w populacji około 17 000 ludzi) i dodatkowo 22 przypadków w badaniach retrospektywnych (opartych o świadectwa zgonu, kartoteki szpitalne i wcześniejsze badania); wszystkie na pierwszych trzech wyspach.
W 1962 roku Carleton Gajdusek, odkrywca kuru, opisał podobną do "lytico" chorobę wśród członków plemion Jakai i Auyu w zachodniej Papui-Nowej Gwinei. Gajdusek opisał 97 przypadków ALS, 19 przypadków PD i 18 przypadków ostrego zapalenia korzeni rdzeniowych; średni wiek wystąpienia objawów wynosił w tych grupach pacjentów, odpowiednio: 33, 43, i 26 lat; badana populacja liczyła około 7000 ludzi. Nie stwierdzono różnic ekologicznych, kulturowych czy w diecie Auyu i Jakai w porównaniu z sąsiednimi plemionami. Badania przeprowadzone pod koniec lat 80. wykazały również spadkową tendencję w występowaniu choroby.
Kiyoshi Kimura i Yoshiro Yase zidentyfikowali w Japonii trzecie ognisko występowania choroby, u mieszkańców Hobara i Kozagawa na półwyspie Kii w południowej części wyspy Honsiu. W latach 70. wśród mieszkańców Kozagawa i Hobara roczna zachorowalność wynosiła odpowiednio 15:100 000 i 50:100 000, w porównaniu z 0,3-0,4:100 000 dla reszty Japonii. Liczba zachorowań zaczęła spadać w latach 80. w Kozugawa, gdzie ostatni pacjent zmarł w 1981, jednak w Hobara współczynnik zachorowalności był wciąż wysoki.
W ostatnich 30 latach obserwuje się także stopniowe zmniejszanie zapadalności na ALS-PDC na Guam. Roczna zapadalność rzędu 70:100 000 opisywana w latach 60. spadła do 7:100 000 w latach 90., i od 15 lat pozostaje na tym samym poziomie.
Wykres 1. Średnia zapadalność roczna (/100 000) na ALS u guamańskich kobiet (czerwony) i mężczyzn (niebieski) w latach 1940-1999.
Wykres 2. Średnia zapadalność roczna (/100 000) na PDC u guamańskich kobiet (czerwony) i mężczyzn (niebieski) w latach 1940-1999.
Etiologia.
Czynniki genetyczne.
Dodatni wywiad rodzinny u około 70% japońskich i u 80% guamańskich pacjentów z ALS/PDC sugeruje istnienie predyspozycji genetycznych do zachorowania. Wykluczono u nich mutacje w genie "SOD1", odpowiadające za około 20% rodzinnych przypadków klasycznego ALS. W jednym badaniu u dwóch pacjentów z Kii stwierdzono heterozygotyczność względem punktowej mutacji I113T (zmiana izoleucyny na treoninę) w genie "SOD1".
Dziedziczenie choroby odbiega jednak od typowych wzorców (jest niemendlowskie); występowanie przypadków w każdym pokoleniu odpowiada dziedziczeniu autosomalnie dominującemu, podczas gdy pokrewieństwo rodziców jest typowe dla dziedziczenia autosomalnego recesywnego. Proponowano, że dziedziczenie jest autosomalne dominujące z niską penetracją lub autosomalne recesywne z dużą częstością zmutowanego allelu w populacji (dziedziczenie pseudodominujące). Jak dotąd, metodami analizy sprzężeń i przez badanie znanych mutacji w genie "TAU" nie wykazano związku ALS/PDC z polimorfizmami ani mutacjami tego genu. Nie wykluczono możliwości, że mutacje lub polimorfizmy "TAU" w połączeniu z mutacjami innego genu mogą zwiększać prawdopodobieństwo rozwoju choroby.
Niedawno wykazano związek ALS/PDC z mutacją punktową T1482I w genie "TRPM7" kodującym białko kanału jonowego. Wariant ten został wykryty u 5 z 22 przebadanych pacjentów z ALS/PDC i u żadnego z 23 zdrowych członków plemienia Czamorro.
Czynniki zakaźne.
Jak dotąd, nie udowodniono udziału czynników infekcyjnych w patogenezie ALS/PDC. Zarzucone hipotezy proponowały jako przyczynę choroby:
Czynniki środowiskowe.
Ponadto niemal na pewno w patogenezie ALS/PDC biorą udział lokalne czynniki środowiskowe występujące na Guam. Proponowano, że są to:
Hipoteza sagowcowa.
Hipoteza sagowcowa ("cycad hypothesis") jest obecnie najpopularniejsza i intensywnie weryfikowana; spopularyzował ją Oliver Sacks w książce "The Island of the colour-blind and Cycad Island". Pojawiła się po raz pierwszy w pracy Muldera, Kurlanda i Iriate z 1954 roku.
W stanowiącej tradycyjny składnik guamańskiej kuchni mące (w języku czamorro "fadang" lub "federico") sporządzanej z nasion sagowców znajdują się niewielkie ilości neurotoksyn, takich jak aminokwas β-metylamino--alanina (BMAA). Mąka sagowców była spożywana szczególnie często w żyjących zgodnie z tradycją osadach na południu wyspy (np. w Umatac) i w okresach braku innego pożywienia, po przejściach tajfunów i w okresie japońskiej okupacji. W latach 80. rozpowszechniono na Guam informację o niebezpieczeństwie związanym ze spożywaniem przetworów sagowców, w związku z czym "fadang" jest tam już prawie nie jadany.
Zespół objawów spowodowanych ostrym zatruciem neurotoksynami sagowców znany jest od stuleci, ale do jego rozwinięcia się niezbędne jest spożycie dużej ilości świeżych osnówek nasion lub soku sagowców. Zaproponowano więc, że objawy neurologiczne wynikają z przewlekłej ekspozycji na nie. Doświadczalnie wykazano, że zespół neurologiczny zbliżony do ALS rozwija się u małp którym podawano duże ilości pokarmu zawierającego BMAA.
Przeciwko hipotezie sagowcowej przemawiały przede wszystkim małe ilości BMAA w mące "fadang". Obliczono, że ekwiwalent dawki wywołującej objawy neurologiczne u małp zawarty jest w 1500 kg przetworzonej mąki, spożytej w przeciągu 12 tygodni. Czamorro unikali zatrucia toksynami sagowców, dokładnie myjąc owoce roślin, tak że BMAA często była nieobecna w posiłku. Poza tym, objawy u małp bardziej przypominały zespół ostrego zatrucia sagowcem niż "lytico". Początkowo podnoszono również argument braku ekspozycji na toksyny sagowców w Japonii i Nowej Gwinei, ale badania przeprowadzone pod koniec lat 80. udowodniły, że tamtejsi mieszkańcy wykorzystują sagowce jako źródło pożywienia lub w innych celach.
Doświadczalnie wykazano, że związki te mogą się kumulować w tkankach również spożywanych przez tubylców owocożernych nietoperzy (rudawek z rodzaju "Pteropus"). Przebadane na stężenie BMAA w tkankach ciała nietoperzy wykazywały bardzo wysokie koncentracje wolnej, niezwiązanej z białkami BMAA.
Na Guam występowały dwa gatunki nietoperzy: mniejszy "Pteropus tokudae" i większy "P. mariannus". Przed II wojną światową mięso tych nietoperzy (w języku czamorro "fanihi") gotowane w mleku kokosowym było rzadką potrawą, jadaną na specjalne okazje; nietoperze przyrządzone w ten sposób były jadane w całości, włącznie ze skórą i włosami. Odświętny charakter potrawy wynikał z trudności w polowaniu, przebiegającym tradycyjnie z użyciem sieci zarzucanej od góry na śpiące nietoperze. Po II wojnie Guamczycy mogli przeprowadzać polowania przy użyciu broni palnej, co znacznie zwiększyło ilość upolowanych zwierząt i wkrótce drastycznie ograniczyło ich populację. Udział w wyginięciu nietoperzy miały też węże "Boiga irregularis", za których sprawą na wyspie wymarły wszystkie ptaki. Ostatni osobnik "P.tokudae" został zabity w 1968 roku, a niewielka kolonia zagrożonego wymarciem "P. mariannus" żyje na terenie zamkniętej amerykańskiej bazy wojskowej na Guam. Pomiary stężeń BMAA w tkankach nietoperzy przeprowadzono w 2003 roku na 50-letnich egzemplarzach muzealnych. Potrawka z nietoperzy nadal jest elementem tradycyjnej kuchni guamańskiej, ale sporządza się ją z importowanych z Samoa zwierząt, nie żywiących się nasionami sagowców.
Innym wytłumaczeniem mogą być praktyki Czamorro leczenia dużych owrzodzeń skóry roztartymi nasionami sagowca. Ten sposób leczenia jest coraz mniej popularny u Guamczyków, co wyjaśniałoby spadek zachorowań. Stosowanie nasion sagowców ("kurru") na duże rany obserwowano też i wiązano z objawami neurologicznymi u Papuasów, a doustne – u pacjentów z Kii.
Według symulacji komputerowych, włączenie BMAA, która jest niebiałkowym aminokwasem, do łańcucha dysmutazy ponadtlenkowej SOD-1 zamiast seryny, zmienia jego kształt, co ostatecznie skutkuje niszczeniem neuronów
Objawy i przebieg.
Chorobę charakteryzuje zmienność obrazu klinicznego. Może przyjmować postać uszkodzenia neuronu ruchowego ("lytico"), a także parkinsonowskiego drżenia i otępienia, jak w chorobie Alzheimera ("bodig"). Postać łączącą cechy parkinsonizmu i demencji określa się jako Parkinson-dementia complex (PDC).
Postać ALS jest nieodróżnialna od sporadycznej choroby Lou Gehriga. Choroba ma późny początek i zwykle ujawnia się między 25. a 40. rokiem życia. Występują objawy uszkodzenia górnego i dolnego neuronu ruchowego.
Pacjenci z "bodig" są średnio o 10 lat starsi od pacjentów z "lytico". Występują takie objawy, jak trudność w przejęciu inicjatywy, np. brak woli samodzielnego zaczęcia odezwania się. Wczesnym objawem są zaburzenia chodu. U części pacjentów obserwuje się ciężkie otępienie, dyzartria i dysfagia, spastyczność mięśni kończyn, niekiedy z przykurczami. Częsta jest anosmia. Akinezja jest bardzo ciężka, połączona czasem z delikatnym intermitującym drżeniem i sztywnością, przypomina katatonię lub zapalenie mózgu von Economo.
Objawy parkinsonowskie u pacjentów z ALS/PDC to zaburzenia snu, stupor, spowolnienie ruchowe i umysłowe, niekiedy drżenie i sztywność, czasem ślinotok i nadmierne pocenie. Około 50% pacjentów z "lytico-bodig" ma charakterystyczne zmiany siatkówki, widoczne w oftalmoskopii pośredniej; analogiczne zmiany stwierdzono w jednym badaniu u 33% japońskich pacjentów z ALS/PDC.
Oliver Sacks tak opisywał pacjentów z różnymi postaciami choroby:
Reakcje na lewodopę u pacjentów często są bardzo gwałtowne:
Obraz neuropatologiczny.
Neuropatologia schorzenia u pacjentów z Kii i Guam jest podobna; chorzy z Papui-Nowej Gwinei opisani przez Gajduska nie byli badani neuropatologicznie. Jedną z cech ALS/PDC są splątki neurofibrylarne (ang. neurofibrillary tangles, NFT), znajdywane w ciałach uszkodzonych neuronów, zwłaszcza czołowo-skroniowej kory nowej, formacji hipokampa, kory entorynalnej, jąder podstawy, jądra Meynerta, wzgórza, niskowzgórza, istoty czarnej, miejsca sinawego i istoty szarej okołowodociągowej. Splątki neurofibrylarne spotykane są też w wielu innych chorobach neurodegeneracyjnych, takich jak choroba Alzheimera (AD) czy postępujące porażenie nadjądrowe (choroba Steele’a-Richardsona-Olszewskiego, PSP); znajdywane są w klasycznej postaci ALS, ale w znacznie mniejszej ilości. Właściwości immunohistochemiczne, biochemiczne i ultrastrukturalne NFTs w ALS/PDC są podobne, jak w chorobie Alzheimera. Różnicujące jest rozmieszczenie NFT, które u pacjentów z ALS/PDC występują przede wszystkim w warstwach II i III kory, są natomiast rzadko rozmieszczone w warstwach V i VI, odwrotnie niż w AD. Immunohistochemicznie wykazano, że NFT w ALS/PDC zawierają białko tau. W hipokampie obecne są liczne ciała Hirano (w sektorze Sommera) i nasilone zwyrodnienie ziarnisto-wodniczkowe Simchowicza; nie są to zmiany charakterystyczne dla ALS/PDC i obserwuje się je także w innych chorobach neurodegeneracyjnych.
Obserwuje się zmiany typowe dla ALS w ciałach motoneuronów rogów bocznych: ubikwitynododatnie wtręty skeinowe, ciałka Buniny, wtręty cytoplazmatyczne tau-dodatnie.
Zmiany neuropatologiczne w PSP, parkinsonizmie pozapalnym (PEP) i ALS/PDC są bardzo zbliżone i niełatwe do rozróżnienia nawet dla wprawnego neuropatologa. W ALS/PDC nie obserwuje się blaszek amyloidowych, jak w chorobie Alzheimera, z reguły nie ma ciał Lewy’ego.
Leczenie i rokowanie.
Nie ma swoistego leczenia dla ALS/PDC. Rokowanie w ALS/PDC i G-ALS jest bez wyjątku złe; chorzy umierają z powodu powikłań typowych dla stwardnienia zanikowego bocznego, głównie niewydolności oddechowej. U japońskich pacjentów średnia przeżycia od momentu rozpoznania wynosiła nieco ponad 6 lat. W PDC leczenie polega na fizjoterapii i podawaniu lewodopy; pacjenci często bardzo dobrze reagują na lek, podobnie jak w parkinsonizmie pozapalnym, jednak wcześnie (czasem od samego początku) występują fluktuacje (on-off) lub tiki. Podkreśla się rolę opieki i akceptacji ze strony rodziny.

</doc>
<doc id="1338306" url="https://pl.wikipedia.org/wiki?curid=1338306" title="Jakym Somko">
Jakym Somko

Jakym Somko, (ur. w Perejasławiu, zm. 28 września 1663) – hetman nakaźny Ukrainy Lewobrzeżnej od 1660 do 1663 roku. Jeden z hetmanów okresu ruiny, okresu niepokojów i rozpadu państwa ukraińskiego.
Następca Jerzego Chmielnickiego po tym, jak Chmielnicki podporządkował się Rzeczypospolitej i podpisał ugodę cudnowską, kiedy to stał się hetmanem Ukrainy Prawobrzeżnej.
Przebieg kariery.
W 1654 roku posłował do Moskwy w imieniu Chmielnickiego, służył w regimencie perejasławskim od 1654 roku, pułkownik od 1658. Po podpisaniu ugody cudnowskiej w 1660 roku i odejściu Jerzego Chmielnickiego na prawy brzeg Ukrainy został wybrany głównodowodzącym regimentu perejasławskiego i hetmanem nakażnym Ukrainy Lewobrzeżnej. Ze względu na poglądy prorosyjskie cały czas sprzeciwiał się zapisom ugody cudnowskiej. Wzmacniała ona mianowicie powiązanie kozactwa z Polską, a niejako anulowała zapisy ugody perejasławskiej podpisanej w 1654 roku (zacieśniającej stosunki z Rosją).
W trakcie działań wojny polsko-rosyjskiej 1654-1667 walczył przeciwko Polakom oraz Tatarom krymskim, mając na celu zjednoczenie wszystkich ziem ukraińskich pod swoją władzą. Walczył więc przeciwko Jerzemu Chmielnickiemu (który wspierał Polskę), prowadząc w ramach wojny polsko-rosyjskiej niejako wojnę domową. Działania wojenne odbywały się w sojuszu z atamanem zaporoskim Iwanem Brzuchowieckim.
W początkowej fazie swoich działań Somko otrzymał wsparcie wojskowe Moskwy, jednak z czasem car rozpoczął tajne rozmowy z bardziej uległym i mającym mniejsze ambicje hetmanem Iwanem Brzuchowieckim. Wyczuwając swoją szanse, Brzuchowiecki oskarżył Somkę o tajne pertraktacje z Chmielnickim i Pawełem Teterą (wspomagającymi stronę polską), co opóźniło decyzję starszyzny kozackiej rozpatrującej w 1662 roku w Kozielcu jego kandydaturę na urząd hetmański (hetmana wybierano co roku, lub co roku przedłużano czas pełnienia tego stanowiska).
„Czarna Rada” i śmierć.
Po kolejnym roku w dniach 17 i 18 czerwca 1663 roku w Nieżynie odbyła się tzw. czarna rada, gdzie starszyzna kozacka oraz spora grupa szeregowych kozaków dokonała wyboru nowego hetmana Ukrainy Lewobrzeżnej. Oficerowie kozaccy forsowali kandydatury Somko lub pułkownika Wasyla Zołotarenko z regimentu nieżyńskiego, lecz większość, przy nacisku cara, wybrała Iwana Brzuchowieckiego.
Somko i Zołotarenko zostali aresztowani i wydani Brzuchowieckiemu. Po 3 miesiącach przetrzymywania obaj zostali zgładzeni 28 września 1663 roku, w mieście Borzna.
Ciekawostki.
Siostra Somki, Hanna, była pierwszą żoną Bohdana Chmielnickiego.

</doc>
<doc id="1338307" url="https://pl.wikipedia.org/wiki?curid=1338307" title="Fuzja atomowa">
Fuzja atomowa



</doc>
<doc id="1338308" url="https://pl.wikipedia.org/wiki?curid=1338308" title="Teodor Hryniewski">
Teodor Hryniewski

Teodor Franciszek Hryniewski (ros. "Фёдор Александрович Гриневский") (ur. 29 stycznia 1860 w Siebieżu, zm. 29 listopada 1932 w Wilnie) – polski lekarz i działacz społeczny czynny w Rosji i Polsce. Kuzyn rosyjskiego pisarza Aleksandra Grina.
Urodził się w rodzinie Aleksandra i Nadziei z Szylderów Hryniewskich.
W 1881 roku rozpoczął studia na Wydziale Przyrodniczym Uniwersytetu Moskiewskiego, następnie pracował jako asystent katedry botaniki. W 1886 roku podjął studia na Wydziale Lekarskim.
Po ukończeniu studiów lekarskich szybko zdobył świetną klientelę w Moskwie. Jego pacjenci należeli do arystokracji, inteligencji i plutokracji moskiewskiej. Kilkakrotnie wyjeżdżał na zwalczanie epidemii cholery i duru brzusznego, delegowany tam przez Uniwersytet Moskiewski.
Znany był w Moskwie nie tylko jako znakomity praktyk, doskonały zwłaszcza jako diagnostyk, ale także ze swoich prac naukowych. W swych artykułach dużo miejsca poświęcił m.in. epidemiom, głównie cholerze.
Wychodząc z założenia, że drobnoustroje zajmują najniższy szczebel na ewolucyjnej skali Darwina, dr Hryniewski był zdania, że tylko biologiczne zbadanie cech drobnoustroju w stanie ich bezpośredniego życia w naturze, spraw doboru naturalnego wśród drobnoustrojów, pomyślnych warunków ich rozwoju, ich walki o byt, zrozumienie epidemii jako objawu biologicznego w postaci napadu masy drobnoustrojów na zbiorowisko ludzi, może dopomóc medycynie znaleźć najlepsze sposoby zapobiegania i leczenia.
Zorganizował w Moskwie własne sanatorium w jednym z pałaców hr. Szuwałowów i w roku 1914 inne sanatorium w majątku Griebniewo pod Moskwą. 
Przez cały czas pobytu w Moskwie był zawsze czynnym członkiem stowarzyszeń pielęgnujących polskość na dalekiej rosyjskiej obczyźnie i utrzymywał stale łączność z krajem. W czasie I wojny światowej położył duże zasługi przez swoją pracę w polskich stowarzyszeniach niosących pomoc ofiarom wojny. W sanatoriach dr. Hryniewskiego w Moskwie szereg wygnanych z kraju i zrujnowanych przez wojnę rodaków korzystało z bezpłatnej opieki.
W 1920 roku przeniósł się do Warszawy, pracował w Kasie chorych.
W 1929 roku zamieszkał w rodzinnym majątku Jakubionki w powiecie dziśnieńskim województwa wileńskiego i pracował jako lekarz rejonowy. W tym okresie opublikował kilka artykułów w prasie lekarskiej, występował z odczytami na zebraniach i zjazdach lekarskich w kraju i za granicą.
Był prezesem Stowarzyszenia Wychowańców Wyższych Uczelni m. Moskwy.

</doc>
<doc id="1338309" url="https://pl.wikipedia.org/wiki?curid=1338309" title="Mistrzostwa Świata w Pływaniu 2009">
Mistrzostwa Świata w Pływaniu 2009

13. Mistrzostwa Świata w Pływaniu – zawody organizowane przez Światową Federację Pływacką (FINA), które odbyły się w dniach 17 lipca – 2 sierpnia 2009 roku w Rzymie (Włochy).
Rzym został wybrany na gospodarza mistrzostw świata 16 lipca 2005 w Montrealu pokonując w rywalizacji Ateny, Moskwę i Jokohamę.
Rzym gościł najlepszych pływaków świata po raz drugi. Poprzednio był gospodarzem mistrzostw świata w 1994 roku.
pływanie.
Najlepsi zawodnicy.
Najlepszy pływak zawodów:
Michael Phelps 
Najlepsza pływaczka zawodów:
Federica Pellegrini 
Zespół zawodów:
USA 

</doc>
<doc id="1338310" url="https://pl.wikipedia.org/wiki?curid=1338310" title="Iwan Bruchowiecki">
Iwan Bruchowiecki



</doc>
<doc id="1338311" url="https://pl.wikipedia.org/wiki?curid=1338311" title="Songs of the Week">
Songs of the Week

Songs of the Week – kolekcja utworów Coil udostępnianych na stronie Brainwashed.com do ściągnięcia jako pliki MP3 od października 1998 do sierpnia 1999. Utwory były udostępniane za pozwolenie Coil i często były prezentowane po raz pierwszy w tej formie. Zostały później wydane na dwupłytowym CD bootlegu "Black Gold".

</doc>
<doc id="1338312" url="https://pl.wikipedia.org/wiki?curid=1338312" title="Kassos">
Kassos



</doc>
<doc id="1338313" url="https://pl.wikipedia.org/wiki?curid=1338313" title="Livermore (Kalifornia)">
Livermore (Kalifornia)

Livermore – miasto w Stanach Zjednoczonych, w stanie Kalifornia, w hrabstwie Alameda.
Liczy ok. 82 tys. mieszkańców (2005). Stanowi ośrodek badań nuklearnych i techniki laserowej. Miasto jest również centrum usługowym. Dominuje w nim produkcja białych win wytrawnych.
Na cześć miasta nazwano pierwiastek chemiczny - Liwermor.
Żarówka z Livermore.
Jedną z atrakcji Livermore jest żarówka o mocy 4 watów znajdująca się w siedzibie straży pożarnej, która świeci tam niemal nieprzerwanie od 1901 r. (kilkakrotnie ją przenoszono).
Żarówka nazywana Centennial Light została wyprodukowana pod koniec XIX wieku przez firmę Shelby Electric, nieistniejącą od 1914 roku. Jej długi okres eksploatacji został zauważony w 1972 r. przez reportera Mike'a Dunstana. Z biegiem lat stawała się coraz bardziej znana – oglądali ją amerykańscy prezydenci, wyprawiono jej oficjalne setne urodziny.

</doc>
<doc id="1338317" url="https://pl.wikipedia.org/wiki?curid=1338317" title="I bitwa pod Winchester">
I bitwa pod Winchester

Bitwa pod Winchester, określana również niekiedy jako bitwa na Bowers Hill, to decydująca bitwa kampanii w dolinie Shenandoah prowadzonej podczas wojny secesyjnej przez konfederackiego generała Thomasa „Stonewalla” Jacksona.
Starcie miało miejsce 25 maja 1862 pomiędzy oddziałami Unii dowodzonymi przez generała Nathaniela P. Banksa a siłami Skonfederowanych Stanów Ameryki pod dowództwem generała Stonewalla Jacksona. Bitwa zakończyła się dotkliwą porażką wojsk Unii, które zostały doszczętnie rozbite i zmuszone do wycofania się w panice na północ, na przeciwległy brzeg rzeki Potomak. Zwycięstwo w bitwie przypieczętowało sukces kampanii Jacksona w dolinie rzeki Shenandoah.

</doc>
<doc id="1338319" url="https://pl.wikipedia.org/wiki?curid=1338319" title="Gasparo Contarini">
Gasparo Contarini

Gasparo Contarini (ur. 16 października 1483 w Wenecji, zm. 24 sierpnia 1542 w Bolonii) – wenecki dyplomata i kardynał.
Życiorys.
Urodził się w Wenecji jako najstarszy syn Alvise Contariniego.
Od września do 25 sierpnia 1520 był weneckim ambasadorem przy dworze cesarza Karola V, z którym Republika Wenecka szybko się poróżniła wchodząc w sojusz z królem Francji Franciszkiem I.
W 1535 papież Paweł III uczynił go kardynałem, mimo że Contarini był całkowicie świeckim dyplomatą. Papieżowi chodziło o związanie zdolnego dyplomaty z interesami Kościoła.

</doc>
<doc id="1338320" url="https://pl.wikipedia.org/wiki?curid=1338320" title="Alonnissos">
Alonnissos



</doc>
<doc id="1338322" url="https://pl.wikipedia.org/wiki?curid=1338322" title="Gnejusz Newiusz">
Gnejusz Newiusz



</doc>
<doc id="1338325" url="https://pl.wikipedia.org/wiki?curid=1338325" title="Alonissos">
Alonissos



</doc>
<doc id="1338326" url="https://pl.wikipedia.org/wiki?curid=1338326" title="Morze Chęcińskie">
Morze Chęcińskie

Morze chęcińskie – zwyczajowa nazwa niezrealizowanego zbiornika zaporowego, który miał powstać w okolicach Chęcin, w województwie świętokrzyskim. Prawdziwe Morze Chęcińskie przykrywało te tereny przed 200 mln lat i w zależności od klimatu co kilka milionów lat pojawiało się i znikało. 
Historia budowy zbiornika sięga lat 30. XX wieku, kiedy to planowano zalać obszar do 7000 ha, co czyniłoby go największym tego typu obiektem w kraju. Po pierwszej wojnie światowej Polska miała ograniczony dostęp do Morza Bałtyckiego, dlatego planowany zbiornik okrzyknięto mianem morza. 
W latach 50. XX wieku odbyły się pierwsze pomiary i badania geologiczne. Koncepcja opracowana przez PAN, obejmowała 3 tys. ha. 
W 1972 r. przystąpiono do scalania gruntów na obszarze przewidzianym pod zbiornik. Do miejscowości Mosty dostarczono faszyny służące do stawiania tam. Prac jednak nie rozpoczęto. W 1973 r. Prezydium Rządu podjęło decyzję o realizacji budowy w latach 1979-1984, jednak dopiero w 1985 r. przystąpiono do komasacji reszty gruntów. 
Po transformacji ustrojowej wiceburmistrz Chęcin, Jerzy Kasiński próbował wyjaśnić sytuację zbiornika. Ministerstwo Ochrony Środowiska nie zajęło stanowiska. 
W 1995 r. nowy plan zbiornika obejmował 1852 ha. Natomiast w 2005 r. zlecono ekspertyzę opłacalności inwestycji. Zwrócono w niej uwagę m.in. na nieodpowiednią przepuszczalność gruntów oraz zbyt małą głębokość części zalewu. 
Obecnie budowa tak dużego zbiornika nie znajduje uzasadnienia. Rozważana jest możliwość budowy mniejszego rozlewiska (ok. 800 ha) w podobnej lokalizacji.

</doc>
<doc id="1338327" url="https://pl.wikipedia.org/wiki?curid=1338327" title="Knosos">
Knosos



</doc>
<doc id="1338331" url="https://pl.wikipedia.org/wiki?curid=1338331" title="Esclarmonde (opera)">
Esclarmonde (opera)

Esclarmonde [] – opera romantyczna (opéra romanesque) Jules Masseneta w czterech aktach i ośmiu obrazach z prologiem i epilogiem, do libretta Alfred Blau'a i Louis de Gramonta, oparta na średniowiecznej opowieści rycerskiej "Parthénopéus de Blois". Opera miała swoją prapremierę 15 maja 1889 r. na scenie Opéra-Comique w Paryżu, w roli tytułowej wystąpiła Sibyl Sanderson (amerykańska sopranistka).
"Esclarmonde" jest zbliżona (w stylu i rozmachu) do muzyki Richarda Wagnera. Najbardziej znane były przedstawienia z lat 70. XX wieku w Ameryce z udziałem sopranistki Joan Sutherland.
Rola Esclarmondy stawia duże wymagania, żądając długich legat, tryli i staccata w wysokim registrze, skoków o wielkiej rozpiętości i siły, a przede wszystkim rozległego zakresu głosu. Stąd tylko nieliczne śpiewaczki operowe były w stanie podołać takim wymaganiom. Po początkowych sukcesach (ponad 100 przedstawień w ciągu pierwszego roku po prapremierze), opera ta była przyjmowana entuzjastycznie także w kilku innych miastach Europy (Bruksela, Genewa, Petersburg), ale później miała już tylko sporadyczne wznowienia i stopniowo popadła w zapomnienie. Obecnie jest wykonywana sporadycznie, zwłaszcza w wykonaniach koncertowych. W Polsce nie była wystawiona dotąd nigdy.
Streszczenie.
Opowieść zbudowana wokół średniowiecznej legendy, dotyczy Esclarmondy, która, z woli swego ojca, legendarnego cesarza Bizancjum, Forkasa, zostaje jego następczynią na tronie gdy on sam abdykuje na jej rzecz. Warunkiem jej władzy jest, że dopóki nie osiągnie pełnoletności, jej twarz musi pozostawać przesłoniętą przed wszystkimi obcymi. Dopiero gdy osiągnie lat dwadzieścia, odbyć się ma w Bizancjum specjalny turniej rycerski, a zwycięzca otrzyma wtedy jej rękę i tron.
Esclarmonda jednakże boleje nad taką decyzją swego ojca, ponieważ zakochała się w młodym rycerzu, Rolandzie, którego to razu pewnego ujrzała gdy ten podróżował po jej kraju, i teraz myśli, że już nigdy więcej nie będzie jej wolno go ujrzeć. Aby przezwyciężyć ten zakaz i ponownie móc widzieć Rolanda, za namową swej siostry, Parseis, Esclarmonda używa mocy magicznej (przyuczona wcześniej do tajników wiedzy tajemnej przez swego ojca) i sprowadza Rolanda na magiczną wyspę, po czym sama żegna się z siostrą i, wzywając duchy ognia, powietrza i wody, przenosi się w magicznym rydwanie na magiczną wyspę aby widzieć ukochanego. 
Na wyspie magicznej Esclarmonde i Roland mają swe pierwsze spotkanie i Esclarmonda wyjawia mu swą miłość i przysięga, że będzie go odwiedzała każdego wieczoru, ale warunkiem jest, że nie wolno mu widzieć ani jej twarzy ani dociekać jej tożsamości. Gdy Roland zgadza się na te warunki, Esclarmonda należy no niego. Poniewczasie wyjawia mu ona, że kraj jego jest w niebezpieczeństwie, i sam król francuski jest oblężony przez saracenów w Blois i sytuacja jest tam ciężka. Wręcza mu więc magiczny miecz świętego Jerzego, którym będzie mógł ocalić swój kraj i ludzi i zwyciężyć wroga, a z tym mieczem Roland będzie niezwyciężonym jak długo pozostanie jej wierny. Roland wyrusza do Blois.
W Blois, król Cléomer prawie był gotów poddać się już Saracenom. Ale gdy przybywa tam Roland, który w jednej decydującej walce sam na sam pokonuje wodza Saracenów, król chce go za ten czyn wynagrodzić oddając mu rękę swojej córki. Roland jednakże odmawia, nie dając po temu żadnych wyjaśnień. Wieczorem, w swych prywatnych kwaterach, Roland rozmyśla, oczekując przybycia swojej ukochanej. Zanim ona się jednak pojawia, przybywa sam Biskup Bloisu, próbując dociec tej jego tajemnicy, nakłaniając go w końcu, pod wpływem gróźb, do złożenia świętej spowiedzi i wyjawienia całej prawdy przed Bogiem. Toteż Roland, aczkolwiek niechętnie, wyjawia mu wszystko co wie, swoich spodkaniach i swojej miłości do pięknej nieznajomej. Oburzony Biskup, który podejrzewa w tych spodkaniach wpływów sił nieczystych, odchodzi. Gdy jednak Esclarmonda pojawia się w pobliżu na umówione z Rolandem spotkanie, Biskup wychodzi nagle z ukrycia z całą zgrają odpustników i zaczyna odprawiać egzorcyzmy, i jest w stanie zerwać zasłonę z jej twarzy. Zdruzgotana i zawstydzona Esclarmonda czuje się być zdradzoną i oszukaną, oskarżając Rolanda że i on miał swój udział w podstępie Biskupa. A gdy Roland pragnie ją bronić swym mieczem przed dalszą napastliwością egzorcystów i udowodnić swą niewinność, jest już za późno: magiczny dar Esclarmondy rozpryskuje się mu w ręku. Podczas gdy Biskup dalej kontynuuje swe egzorcyzmy, Esclarmonda, wzywając duchy ognia, otacza się magicznym żarem i, przeklinając Rolanda, znika.
Gdy jej ojciec, Forkas, dowiaduje się o wypadkach, iż Esclarmonda potajemnie spotykała się z Rolandem łamiąc jego zakazy i warunki, w gniewie sprowadza ją samą przed swoje oblicze, a grążąc odebraniem jej przywilejów i mocy, żąda od niej aby albo wyrzekła się Rolanda na zawsze albo była świadkiem jego śmierci. Nie mając innego wyjścia, Esclarmonda, chcąc ocalić życie Rolandowi, z bólem serca, zgadza się go więcej już nie widzieć.
W Bizancjum ma miejsce planowany uprzednio turniej rycerski i ręka Esclarmondy ma przypaść zwycięzcy. Ale zrezygnowany Roland szuka w walce już nie zwycięstwa lecz śmierci. Jednakże to on sam, nie kto inny, waleczny i niezwyciężony Roland, odnosi zwycięstwo w tym turnieju i teraz pojawia się na dworze cesarskim, w pełnym uzbrojeniu i pod przyłbicą. Na zapytanie Forkasa kim jest, odpowiada: "zdesperowany" i odmawia przyjęcia nagrody, nie podejrzewając nawet, że nagroda (Esclarmonda) i jego nieszczęsna ukochana to jedno i to samo. Esclarmonda, ciągle z przesłoniętą twarzą, sama jednak natychmiast rozpoznaje Rolanda po głosie, a ponieważ to on jest zwycięzcą, jej ręka do niego teraz słusnie należy i wszystko kończy się szczęśliwie.

</doc>
<doc id="1338332" url="https://pl.wikipedia.org/wiki?curid=1338332" title="Józef Sobieraj">
Józef Sobieraj

Józef Ryszard Sobieraj (ur. 16 marca 1931 w Kiszewach, zm. 30 czerwca 1989 w Warszawie) – polski wojskowy, generał brygady, pilot Wojska Polskiego, doktor nauk wojskowych.
Życiorys.
Urodził się w rodzinie robotniczej Władysława (1902-1935) i Marceli z domu Markiewicz (1906-1990). Miał siedmioro rodzeństwa. Podczas okupacji, od 1942 roku był przymusowym pracownikiem w gospodarstwie niemieckim. W latach 1947–1950 pracował jako telegrafista w Urzędzie Pocztowym w Koninie, następnie jako kierownik Urzędu Skarbowego w Koninie. 23 września 1950 wstąpił ochotniczo do służby w Wojsku Polskim – do lotnictwa.
Ukończył Oficerską Szkołę Lotniczą Nr 5 w Radomiu, po czym zajmował kolejne stanowiska służbowe: pilota w 41 Pułku Lotnictwa Myśliwskiego w Malborku i 13 Pułku Lotnictwa Myśliwskiego w Leźnicy Wielkiej, w którym był następnie dowódcą klucza i eskadry. Od 1957 służył w 62 Pułku Lotnictwa Myśliwskiego w Poznaniu-Krzesinach na stanowisku pomocnika dowódcy pułku do spraw taktyki walki powietrznej i jednocześnie szefa strzelania powietrznego. W latach 1959-1961 był dowódcą 62 Pułku Lotnictwa Myśliwskiego. Od 1962 służył w Wojskach Obrony Powietrznej Kraju, gdzie był szefem węzła naprowadzania w 3 Korpusie Obrony Powietrznej Kraju, a od 1964 pomocnikiem dowódcy korpusu do spraw obrony obiektu. W latach 1969-1971 był komendantem Technicznej Oficerskiej Szkoły Wojsk Lotniczych w Oleśnicy. Następnie studiował w Wojskowej Akademii Sztabu Generalnego Sił Zbrojnych ZSRR w Moskwie, którą ukończył z wyróżnieniem w lipcu 1971. Po ukończeniu studiów przeszedł do Dowództwa Wojsk Lotniczych w Poznaniu, gdzie był kolejno szefem Zarządu Szkolenia Lotniczego (1971-1972), pełniącym obowiązki szefa sztabu wojsk (listopad 1972 - październik 1973) oraz szefem sztabu - zastępcą dowódcy Wojsk Lotniczych (październik 1973 - maj 1978). Był kolejno zastępcą gen. dyw. pil. Henryka Michałowskiego i gen. dyw. pil. Tadeusza Krepskiego.
W październiku 1973 uchwałą Rady Państwa awansowany do stopnia generała brygady WP. Od maja 1974 był dodatkowo pracownikiem naukowo-badawczym Katedry Strategii Akademii Sztabu Generalnego WP. W grudniu 1977 uchwałą Rady Naukowej Akademii Sztabu Generalnego WP uzyskał stopień doktora nauk wojskowych po obronie rozprawy na temat "Możliwości i sposoby pokonywania systemu obrony przeciwlotniczej nieprzyjaciela przez lotnictwo operacyjne". Promotorem pracy był gen. bryg. pil. dr Zdzisław Żarski. 
W maju 1978 skierowany do wykonywania zadań poza wojskiem, był prezesem Aeroklubu PRL (maj 1978- grudzień 1982), pełnił ponadto funkcję wiceprezydenta Międzynarodowej Federacji Lotniczej (FAI). Od 1984 był dyrektorem generalnym Dyrekcji Generalnej Lotnictwa Cywilnego w Ministerstwie Komunikacji, a od czerwca 1988 Głównym Inspektorem Lotnictwa Cywilnego w tym ministerstwie. Zajmował się popularyzacją lotnictwa, był przewodniczącym Rady Redakcyjnej tygodnika "Skrzydlata Polska".
Odznaczenia: Order Sztandaru Pracy II klasy (1982), Krzyże Oficerski (1973) i Kawalerski (1968) Orderu Odrodzenia Polski, Złoty Krzyż Zasługi (1957), Medal Komisji Edukacji Narodowej, Brązowy, Srebrny i Złoty Medal „Siły Zbrojne w Służbie Ojczyzny”, Brązowy, Srebrny i Złoty Medal „Za zasługi dla obronności kraju”, odznaka Zasłużonego Działacza Lotnictwa Sportowego, Order Sławy (ZSRR, 1973).
Od 1956 posiadał I klasę pilota wojskowego. Jako pilot wylatał 1935 godzin, z tego 1217 godzin na samolotach odrzutowych. Jego instruktorami byli m.in. kpt. pil. Władysław Hermaszewski praz kpt. pil. Kazimierz Tanana. Należał w Polsce do prekursorów wyższego zespołowego pilotażu na samolotach odrzutowych w ugrupowaniu "romb", między innymi w pokazach lotniczych zorganizowanych 8 września 1957 w Warszawie nad Stadionem Dziesięciolecia był prowadzącym "rombu". Podczas służby w 62 pułku lotnictwa myśliwskiego w 1957 roku był jednym z instruktorów - przyjętych ponownie do służby w lotnictwie polskim - byłych oficerów Polskich Sił Powietrznych w Wielkiej Brytanii takich jak Stanisław Skalski, Wacław Król, Witold Łokuciewski, Tadeusz Góra i Ignacy Olszewski. 
Żonaty z Wandą, 2 synów.
W uroczystości pogrzebowej, która odbyła się 5 lipca 1989 r. (w przeddzień pogrzebu) na Cmentarzu Wojskowym na Powązkach w Warszawie wziął udział m.in. minister obrony narodowej, członek Biura Politycznego KC PZPR gen. armii Florian Siwicki. Pochowany 6 lipca 1989 na Cmentarzu Junikowo w Poznaniu. Zmarłego żegnało dowództwo Wojsk Lotniczych z dowódcą tych wojsk, gen. dyw. pil. Tytusem Krawczycem na czele.
Awanse.
W trakcie wieloletniej służby w Wojsku Polskim otrzymywał awanse na kolejne stopnie wojskowe:

</doc>
<doc id="1338335" url="https://pl.wikipedia.org/wiki?curid=1338335" title="Tadeusz Prauss">
Tadeusz Prauss

Tadeusz Feliks Prauss (ur. 21 grudnia 1896 w Warszawie, zm. w kwietniu 1940 w Charkowie) – pułkownik pilot Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Był synem Tadeusza, architekta, i Janiny z Gąsiorowskich. Jego bratem był inż. Stanisław Prauss, konstruktor lotniczy i pilot sportowy. Uczył się w Gimnazjum im. Mikołaja Reja w Warszawie, następnie od 1912 w II Wyższej Szkole Realnej w Krakowie, gdzie w 1914 (podczas I wojny światowej) zdał maturę. 
15 kwietnia 1915 został powołany do cesarskiej i królewskiej armii i wcielony do 13 pułku piechoty. Po ukończeniu Szkoły Oficerów Rezerwy w Opawie, walczył na froncie na Bukowinie i w Małopolsce Wschodniej. 1 czerwca 1916 został skierowany do szkoły obserwatorów lotniczych w Wiener Neustadt. Po jej ukończeniu, w stopniu chorążego, latał jako obserwator na samolotach rozpoznawczych w eskadrze Flik 13 ("Fliegerkompagnie 13") na froncie włoskim. Odbył 57 lotów bojowych. Od 1 lipca do 5 listopada 1918 był uczniem szkoły pilotów w Krakowie, a następnie – wyższego pilotażu w Neumarkt, gdzie zastał go koniec wojny.
Już 11 listopada 1918 Prauss w stopniu podporucznika pilota wstąpił do nowo formującego się lotnictwa polskiego w Krakowie. Po przeniesieniu do Warszawy, w styczniu 1919 został przydzielony do 3 eskadry wywiadowczej. Od lutego 1919 służył na froncie wojny polsko-bolszewickiej, początkowo operując w rejonie Kowla. Od kwietnia do czerwca 1920 latał w rejonie Kijowa – Berdyczowa na rozpoznanie oraz bombardowanie pozycji nieprzyjaciela. 19 maja, podczas nalotów eskadry na stację Demirki, jego samolot został zestrzelony (drugim członkiem załogi był obserwator, ppor. Jerzy Tereszczenko). 4 czerwca 1920 pod Kijowem został ranny. Odbył 41 lotów bojowych podczas wojny.
23 października 1920 roku został zatwierdzony z dniem 1 kwietnia 1920 roku w stopniu kapitana, w Korpusie Wojsk Lotniczych, w grupie oficerów byłej armii austro-węgierskiej. Od czerwca 1921 był dowódcą 10 eskadry wywiadowczej w 2 pułku lotniczym, a od września 16 eskadry wywiadowczej. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 28. lokatą w korpusie oficerów aeronautycznych. W sierpniu 1922 został zastępcą dowódcy Oficerskiej Szkoły Lotnictwa w Grudziądzu. Brał udział w pierwszym grupowym przelocie polskich samolotów Breguet 19 nad Alpami. Latał także nad Tatrami, a w wolnym czasie uprawiał narciarstwo, turystykę i taternictwo, propagując je wśród lotników.
31 marca 1924 roku został awansowany na majora ze starszeństwem z dniem 1 lipca 1923 roku i 11. lokatą w korpusie oficerów aeronautycznych. W styczniu 1925 został przeniesiony z Departamentu IV Ministerstwa Spraw Wojskowych do 4 pułku lotniczego w Toruniu na stanowisko dowódcy dywizjonu. W czerwcu tego roku został dowódcą Niższej Szkoły Pilotów w Bydgoszczy. W maju 1927 został przeniesiony z Centralnej Szkoły Pilotów Podoficerów Lotnictwa w Bydgoszczy do 4 pułku lotniczego w Toruniu na stanowisko zastępcy dowódcy pułku. W 1928 został komendantem Centrum Wyszkolenia Podoficerów Lotnictwa w Bydgoszczy. 18 lutego 1930 roku został awansowany na podpułkownika ze starszeństwem z dniem 1 stycznia 1930 roku i 5. lokatą w korpusie oficerów aeronautycznych. 7 czerwca 1934 roku ogłoszono jego przeniesienie do 6 pułku lotniczego we Lwowie na stanowisko dowódcy pułku. Na stopień pułkownika został awansowany ze starszeństwem z dniem 19 marca 1937 roku i 3. lokatą w korpusie oficerów lotnictwa. 24 sierpnia 1939 roku został dowódcą lotnictwa i OPL Armii „Modlin”. 13 września 1939 roku został dowódcą lotnictwa Frontu Północnego. Po zakończeniu walk wrócił do rodziny we Lwowie. Tam został zatrzymany przez funkcjonariuszy NKWD i osadzony w więzieniu Brygidki.
Skierowany do obozu w Starobielsku, a następnie zamordowany przez NKWD, prawdopodobnie w kwietniu-maju 1940 w Charkowie, tak jak inni jeńcy tego obozu. Bliższe szczegóły nie są znane. Symboliczny grób Tadeusza Praussa znajduje się w Warszawie na cmentarzu ewangelickim przy ul. Żytniej, w grobie rodzinnym Gąsiorowskich i Praussów (kwatera P-1-1).
Upamiętnienie.
Minister Obrony Narodowej decyzją Nr 439/MON z 5 października 2007 awansował go pośmiertnie do stopnia pułkownika (sic!). Nominacja została ogłoszona 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
W ramach akcji „Katyń... pamiętamy” / „Katyń... Ocalić od zapomnienia”, jesienią 2008 został zasadzony Dąb Pamięci honorujący Tadeusza Praussa przy Zespole Szkół Ekonomiczno-Rolniczych w Słubicach.

</doc>
<doc id="1338341" url="https://pl.wikipedia.org/wiki?curid=1338341" title="Caecilius Statius">
Caecilius Statius



</doc>
<doc id="1338345" url="https://pl.wikipedia.org/wiki?curid=1338345" title="Uozu">
Uozu

 – miasto w Japonii, w prefekturze Toyama, w środkowej części wyspy Honsiu.
Położenie.
Miasto leży we wschodniej części prefektury nad zatoką Toyama (Morze Japońskie). Uozu graniczy z miastami:
Historia.
Uozu otrzymało status miasta 1 kwietnia 1952.

</doc>
<doc id="1338346" url="https://pl.wikipedia.org/wiki?curid=1338346" title="Mamed Chalidow">
Mamed Chalidow

Mamed Chalidow, także jako Mamed Khalidov (ur. 19 kwietnia 1980 w Groznym) – polski zawodnik mieszanych sztuk walki (MMA) pochodzenia czeczeńskiego, były międzynarodowy mistrz KSW w wadze półciężkiej z 2009–2011, w wadze średniej z lat 2015–2018 oraz 2020–2021. Obecny nr. 3 rankingu KSW w wadze średniej.
Życiorys i przeszłość sportowa.
Po rozpoczęciu I wojny czeczeńskiej wraz z rodziną przez pewien czas przebywał na terenie Rosji przy granicy z Czeczenią. W 1997 roku wraz z grupą Czeczenów trafił do Polski. Języka polskiego uczył się we Wrocławiu. Po ukończeniu kursu językowego wyjechał do Olsztyna, gdzie ukończył studia na Uniwersytecie Warmińsko-Mazurskim na kierunku zarządzanie i administracja. 21 grudnia 2010 roku otrzymał polskie obywatelstwo.
Pierwszy kontakt ze sztukami walki miał w Groznym, gdy w wieku 13 lat zaczął trenować karate. Po przyjeździe do Olsztyna trenował taekwondo, zapasy i boks.
Kariera MMA.
Wczesna kariera i początki w KSW.
W zawodowych mieszanych sztukach walki startuje od 2004 roku. Reprezentując klub Arrachion MMA Olsztyn, zdobył międzynarodowe mistrzostwo Polski w MMA w kategoriach do 85 i 90 kg. W 2007 roku związał się z organizacją Konfrontacja Sztuk Walki (KSW).
W 2008 roku podpisał kontrakt z amerykańską organizacją EliteXC na 4 walki w wadze półciężkiej (do 205 funtów). 10 października 2008, w swoim amerykańskim debiucie na gali "ShoXC", pokonał przez techniczny nokaut Jasona Guidę. W czasie walki złamał palec u prawej ręki. Kolejne występy w Ameryce nie doszły do skutku z powodu zawieszenia działalności przez EliteXC z powodów finansowych.
Chalidow powrócił do KSW. Swoją pierwszą walkę po wyleczeniu kontuzji stoczył 15 maja 2009 w Warszawie na gali "KSW 11" z Brazylijczykiem Danielem Acacio. Znokautował go w 70. sekundzie walki, zostając pierwszym w historii międzynarodowym mistrzem KSW w wadze półciężkie (ówcześnie do 95 kg).
World Victory Road i powrót do KSW.
W styczniu 2009 roku podpisał kontrakt na trzy walki z japońską organizacją World Victory Road. Zadebiutował 7 listopada na gali "Sengoku 11" w walce przeciwko mistrzowi tej organizacji w wadze średniej, Brazylijczykowi Jorge Santiago. Chalidow wygrał przez TKO w pierwszej rundzie (uderzenia w parterze). 7 marca 2010 roku doszło do walki rewanżowej, której stawką był tym razem pas mistrzowski. Chalidow przegrał na punkty (47–48, 47–48, 47–49). Była to jego pierwsza porażka od 2005 roku.
Podczas gali "KSW 13" stoczył swoją pierwszą walkę w obronie pasa międzynarodowego mistrza KSW w wadze półciężkiej. Jego rywalem był Japończyk Ryuta Sakurai. Po trzech 5-minutowych rundach i 3-minutowej dogrywce sędziowie orzekli remis, tym samym Chalidow zachował tytuł.
30 grudnia 2010 roku w Tokio stoczył swoją trzecią walkę dla WVR. Pokonał Japończyka Yuki Sasaki przez techniczny nokaut w pierwszej rundzie ciosami w parterze.
W marcu 2011 roku zwakował pas KSW w wadze półciężkiej. Powodem było zejście Chalidowa do kategorii średniej.
19 marca 2011 roku wystąpił w Warszawie podczas gali "KSW 15". Pierwotnie jego przeciwnikiem miał być Matt Lindland, a potem Thales Leites, jednak obaj wycofali się z powodu kontuzji. Ostatecznie Chalidow zmierzył się z innym byłym zawodnikiem UFC, Jamesem Irvinem. Pojedynek został zakontraktowany w limicie 87 kg, jednak Amerykanin w dniu oficjalnego ważenia ważył 91 kg. Mimo to Chalidow zgodził się podjąć walkę i pokonał rywala w 33 sekundy przez poddanie. Do planowanej konfrontacji z Lindlandem doszło dwa miesiące później, podczas "KSW 16". Chalidow odniósł kolejne szybkie zwycięstwo przed czasem – walka została rozstrzygnięta przez techniczne poddanie, gdy Amerykanin stracił przytomność wskutek duszenia gilotynowego.
26 listopada 2011 roku na gali "KSW 17" Chalidow miał stoczyć pojedynek z byłym zawodnikiem PRIDE i WEC, Paulo Filho, ale z powodu problemów zdrowotnych Brazylijczyka nowym przeciwnikiem polskiego zawodnika został ogłoszony Jesse Taylor – Amerykanin mający na swoim koncie występy w Strikeforce oraz UFC. Chalidow po raz kolejny wygrał przez poddanie w pierwszej rundzie, tym razem za pomocą dźwigni na staw kolanowy (otrzymał potem bonus finansowy za „poddanie wieczoru”). 12 maja 2012 roku na gali "KSW 19", w Atlas Arena w Łodzi, znokautował Rodneya Wallace’a już w pierwszej rundzie oraz kolejny raz otrzymał bonus finansowy – tym razem za „nokaut wieczoru.
1 grudnia na gali "KSW 21" miał zmierzyć się z Holendrem Melvinem Manhoefem, który z powodu kontuzji nogi zrezygnował z podjęcia walki. Na jego miejsce został zakontraktowany pochodzący z Hawajów Kendall Grove. Mamed ostatecznie wygrał pojedynek w drugiej rundzie poddając swojego rywala dźwignią na staw skokowy, doznając kontuzji, m.in. złamania palca u ręki. Do pojedynku Chalidow vs Manhoef w końcu doszło na gali "KSW 23" (8 czerwca 2013) w limicie wagowym 87 kg. Mamed zwyciężył pochodzącego z Surinamu Holendra zmuszając go do poddania się na skutek założonego duszenia gilotynowego w pierwszej rundzie.
28 listopada 2015 na "KSW 33" znokautował Michała Materlę w 31 sekundzie pojedynku, odbierając mu tym samym tytuł mistrzowski KSW wagi średniej. Po walce otrzymał bonus za najlepszy "nokaut wieczoru".
27 maja 2016 na "KSW 35" wygrał walkę z Turkiem Azizem Karaoglu w wyniku kontrowersyjnego werdyktu sędziowskiego.
Walka w ACB, kariera od 2017 roku.
11 Marca 2017 zadebiutował w organizacji Absolute Championship Berkut na gali numer 54 w Manchesterze wygrywając przez TKO w 22 sekundzie walki. Była to pierwsza walka Chalidowa poza organizacją KSW od 30 grudnia 2010.
27 maja 2017 podczas gali "KSW 39" która miała miejsce na Stadionie Narodowym pokonał jednogłośnie na punkty mistrza KSW wagi półśredniej Borysa Mańkowskiego. Walka nie miała statusu mistrzowskiego.
3 marca 2018, na gali "KSW 42" w Łodzi stoczył swój drugi super fight, tym razem z mistrzem kategorii półciężkiej Tomaszem Narkunem w limicie do 92 kg. Pojedynek przegrał w 3 rundzie przez poddanie duszeniem trójkątnym.
30 lipca 2018, podczas konferencji prasowej przed "KSW 45" zwakował pas wagi średniej federacji KSW.
1 grudnia 2018 podczas "KSW 46" stoczył rewanżowy pojedynek z Tomaszem Narkunem, walkę tę przegrał przez jednogłośną decyzję sędziów. Podczas wywiadu po walce z dziennikarzem Polsatu – Mateuszem Borkiem poinformował o swojej decyzji o zakończeniu sportowej kariery.
8 lipca 2019 roku Chalidow za pomocą mediów społecznościowych ogłosił powrót do MMA.
7 grudnia 2019 na gali "KSW 52: Race", przegrał jednogłośnie na punkty z mistrzem KSW w wadze średniej Scottem Askhamem. Chalidow po walce ogłosił chęć toczenia dalszych walk dla organizacji.
10 października 2020 podczas gali "KSW 55" zrewanżował się Scottowi Askhamowi już w pierwszej rundzie 36 sekundy. Chalidow tym samym stał się ponownym mistrzem w wadze średniej. Trzy dni później został nagrodzony bonusem w kategorii "Nokaut Wieczoru" gali KSW 55. 13 lutego 2021 na gali Heraklesy Polskiego MMA 2020 otrzymał statuetkę w kategorii "Nokaut Roku""."
19 grudnia 2021 po ponad roku przerwy powrócił do klatki podczas gali "KSW 65", na walkę ze znanym ze swoich spektakularnych nokautów mistrzem niższej kategorii wagowej (półśredniej) – Roberto Soldiciem, który wówczas domagał się walki o drugi pas. Chalidow przegrał tę walkę przez ciężki nokaut w drugiej rundzie.
17 grudnia 2022 po kolejnym roku przerwy powrócił podczas "XTB KSW 77", gdzie zmierzył się z Mariuszem Pudzianowskim. Walka odbyła się w kategorii ciężkiej (do 120 kg / +205 lb), a zwyciężył ją już w pierwszej odsłonie przez TKO Chalidow, który najpierw rzutem sprowadził Pudzianowskiego do parteru, po czym ubijał go ciosami w tej płaszczyźnie, na koniec bezradny Pudzianowski odklepał w matę (sugerując poddanie się) i zakończył to wszystko sędzia ringowy.
Życie prywatne.
Jest praktykującym muzułmaninem, w związku z czym nie trenuje w okresie ramadanu i nie toczy walk przez około 2 miesiące po nim. Żonaty z Polką, Ewą, z którą ma dwóch synów. Jest kuzynem innego polskiego zawodnika MMA pochodzenia czeczeńskiego, Asłambieka Saidowa. W 2018 roku mistrz KSW pochwalił się zakupem nowego samochodu – potężnego Forda serii F (F150). Wcześniej jeździł między innymi Audi RS7 Sportback.
W 2019 roku głośno było o zatrzymaniu Chalidowa przez Biuro Operacji Antyterrorystycznych. Wśród zarzutów znalazło się między innymi paserstwo luksusowych samochodów. Sportowiec szybko został jednak wypuszczony z aresztu, gdyż podważono wiarygodność świadka i jego zeznań.

</doc>
<doc id="1338347" url="https://pl.wikipedia.org/wiki?curid=1338347" title="Nicolò Foscarini">
Nicolò Foscarini



</doc>
<doc id="1338348" url="https://pl.wikipedia.org/wiki?curid=1338348" title="Church of Scientology">
Church of Scientology



</doc>
<doc id="1338349" url="https://pl.wikipedia.org/wiki?curid=1338349" title="Nicolo Foscarini">
Nicolo Foscarini

Nicolò Foscarini (ur. 16 marca 1671 w Wenecji, zm. 15 listopada 1752 tamże) – wenecki dyplomata z drugiej polowy XVIII wieku.
Był ostatnim ambasadorem Republiki Weneckiej w Konstantynopolu. Misję dyplomatyczną odbywał w 1793 roku. Raporty i spostrzeżenia zawarł w "Relazione di Costantinopoli" (opublikowanych w Rzymie w 1793).
Do Wenecji donosił, że nowy sułtan Turcji Selim III (od 1789 roku), w przeciwieństwie do swych poprzedników sam mocno interesował się polityką i kształtował ją, nie zostawiając wszystkiego wielkim wezyrom, jak czynił to jeszcze Abdulhamid I.
Jego synem był Marco Foscarini.

</doc>
<doc id="1338351" url="https://pl.wikipedia.org/wiki?curid=1338351" title="Power In Numbers">
Power In Numbers



</doc>
<doc id="1338359" url="https://pl.wikipedia.org/wiki?curid=1338359" title="(5929) Manzano">
(5929) Manzano

(5929) Manzano – planetoida z grupy przecinających orbitę Marsa okrążająca Słońce w ciągu 3 lat i 226 dni w średniej odległości 2,35 j.a. Została odkryta 14 grudnia 1974 roku w Obserwatorium Féliksa Aguilara przez zespół "El Leoncito Station". Nazwa planetoidy pochodzi od "José Roberto Manzano" (1928-1999), argentyńskiego fizyka zajmującego się promieniowaniem kosmicznym i badaniami jonosfery. Przed nadaniem nazwy planetoida nosiła oznaczenie tymczasowe (5929) 1974 XT.

</doc>
<doc id="1338364" url="https://pl.wikipedia.org/wiki?curid=1338364" title="Aszkiełowiczowie herbu Topór">
Aszkiełowiczowie herbu Topór

Aszkiełowicz (Aśkelavićius) – ród szlachecki herbu Topór wywodzący się z Litwy.
Mieszkali w powiatach oszmiańskim i wileńskim.

</doc>
<doc id="1338368" url="https://pl.wikipedia.org/wiki?curid=1338368" title="Norma czasu pracy">
Norma czasu pracy

Norma czasu pracy (t) – norma określająca konieczny czas trwania operacji. Służy również do oszacowania powierzchni produkcyjnej zakładu pracy.
t = (tpz/n) + tj
n – liczba sztuk
Można wyróżnić czas pracy:
Podział normy czasu pracy.
Czasy określane są w minutach.
tk = (tpz/n) + tj
tk = (tpz/n) + tg + tp + to + tf

</doc>
<doc id="1338369" url="https://pl.wikipedia.org/wiki?curid=1338369" title="Bitwa pod Appomattox Court House">
Bitwa pod Appomattox Court House

Bitwa pod Appomattox Court House – ostatnia bitwa wojny secesyjnej w Wirginii. Starcie miało miejsce 9 kwietnia 1865 roku w pobliżu miejscowości Appomattox Court House w Wirginii. Obie strony straciły w bitwie łącznie około 700 żołnierzy.
Dowodzona przez generała Ulyssesa Granta armia Unii otoczyła oddziały Skonfederowanych Stanów Ameryki pod dowództwem generała Roberta E. Lee. Jeden z jego podwładnych zasugerował alternatywę dla kapitulacji: „rozpuszczenie ludzi, żeby stali się gerylasami”. Lee, który nie chciał, aby Wirginia została zdewastowana podobnie jak Dolina Shenandoah nie zgodził się na taką propozycję. "Gerylasi staliby się zwykłymi bandami rabusiów, a nieprzyjacielska kawaleria ścigałaby ich wpadając w regiony, których normalnie nie miałaby powodów odwiedzać. Ściągnęlibyśmy na stan problemy, z których wydostanie się zajęłoby lata”. Lee zdecydował, że „nie pozostało mi nic innego, jak udać się na spotkanie z generałem Grantem, a wolałbym po stokroć umrzeć”.
Lee wysłał przez linie notkę oferującą kapitulację. Lee i Grant spotkali się w domu Wilmera McLeana, aby dopełnić formalności kapitulacyjnych.
Oficerowie i żołnierze mogli udać się do domów „nie niepokojeni przez władze Stanów Zjednoczonych tak długo, jak długo będą przestrzegać parolu i prawa obowiązującego w miejscu, gdzie się zatrzymają”. Stanowiąc wzór dla kolejnych kapitulacji kolejnych armii dawało południowym żołnierzom ochronę przed oskarżeniem o zdradę. Po podpisaniu warunków kapitulacji Grant przedstawił generała Lee swojemu sztabowi. Gdy ściskał dłoń sekretarza wojskowego Granta, Ely Parkera, Indianina Seneki, Lee powiedział: „Cieszę się widząc tu jednego prawdziwego Amerykanina”. Parker odparł: „Wszyscy jesteśmy Amerykanami”.

</doc>
<doc id="1338374" url="https://pl.wikipedia.org/wiki?curid=1338374" title="Kane (mitologia)">
Kane (mitologia)



</doc>
<doc id="1338375" url="https://pl.wikipedia.org/wiki?curid=1338375" title="Oyabe">
Oyabe

 – miasto w Japonii, w prefekturze Toyama, w środkowej części wyspy Honsiu.
Położenie.
Miasto leży w zachodniej części prefektury nad rzeką Oyabe, graniczy z miastami:
Historia.
Oyabe otrzymało status miasta 1 sierpnia 1962.

</doc>
<doc id="1338376" url="https://pl.wikipedia.org/wiki?curid=1338376" title="Tj">
Tj

Tj – dwuznak. Występuje między innymi w norweskim, szwedzkim i w transkrypcjach języków australijskich jak warlpiri, arrernte i pitjantjatjara. W języku niderlandzkim wymawiany podobnie jak zmiękczone "cz" (czyli prawie tak samo jak angielskie ch).

</doc>
<doc id="1338381" url="https://pl.wikipedia.org/wiki?curid=1338381" title="Dřevohostice">
Dřevohostice

Dřevohostice – miasteczko (městys) i gmina (obec) w Czechach, w kraju ołomunieckim, w powiecie Przerów. W 2022 roku liczyła 1479 mieszkańców.

</doc>
<doc id="1338383" url="https://pl.wikipedia.org/wiki?curid=1338383" title="Grymov">
Grymov

Grymov – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 158 mieszkańców.

</doc>
<doc id="1338385" url="https://pl.wikipedia.org/wiki?curid=1338385" title="One Two Three">
One Two Three

One Two Three (pol. "Raz, dwa, trzy") – bollywoodzki film komediowy w języku hindi z 2008 roku. Reżyser debiutant: Ashwani Dheer (scenarzysta "Krazzy 4"). W rolach głównych Sunil Shetty, Paresh Rawal i Esha Deol. Premiera odbyła się 28 marca 2008 roku.
Pozostałe informacje.
Produkcja należy do top 8 bollywoodzkich filmów z 2008 roku, obok: "Wyścig", "Księżniczka i cesarz", "U Me aur Hum", "Tashan", "Halla Bol" "Niedziela", "Krazzy 4".

</doc>
<doc id="1338386" url="https://pl.wikipedia.org/wiki?curid=1338386" title="SK Rapid Wien">
SK Rapid Wien



</doc>
<doc id="1338388" url="https://pl.wikipedia.org/wiki?curid=1338388" title="Jewgienij Postny">
Jewgienij Postny

Jewgienij Postny (ur. 3 lipca 1981) – izraelski szachista, arcymistrz od 2002 roku.
Kariera szachowa.
Wielokrotnie reprezentował swój kraj na mistrzostwach świata i Europy juniorów, trzykrotnie zdobywając medale: srebrny w 1999 r. w Patras (ME do lat 18) i dwa brązowe w 1999 r. w Oropesa del Mar (MŚ do lat 18) oraz w 2001 r. w Patras (ME do lat 20). W 2001 r. zdobył również tytuł mistrza Izraela juniorów do lat 20.
Do sukcesów Jewgienija Postnego w międzynarodowych turniejach należą m.in.:
Wielokrotnie reprezentował Izrael w turniejach drużynowych, m.in.:
Najwyższy ranking w dotychczasowej karierze osiągnął 1 października 2008 r., z wynikiem 2674 punktów zajmował wówczas 48. miejsce na światowej liście FIDE.

</doc>
<doc id="1338391" url="https://pl.wikipedia.org/wiki?curid=1338391" title="Bolesław Hieronim Kłopotowski">
Bolesław Hieronim Kłopotowski

Bolesław Hieronim Kłopotowski (ur. 13 marca 1848 w Szarogrodzie, zm. 24 lutego 1903 w Sankt Petersburgu) – polski duchowny katolicki, biskup łucko-żytomierski, arcybiskup metropolita mohylewski w latach 1901-1903.
Życiorys.
Studiował teologię kolejno w Seminarium Duchownym w Żytomierzu (1865-1869) i Akademii Duchownej w Petersburgu (1869-1873). Święcenia kapłańskie przyjął 15 lipca 1872.
Pracę podjął jako profesor seminarium w Żytomierzu (1873-77), a następnie profesor i rektor (od 1897) Akademii Duchownej w Petersburgu.
Prekonizowany na biskupa tytularnego Eleuteropolis i biskupa pomocniczego łucko-żytomierskiego (1897-1899). Mianowany biskupem łuckim w 1899 roku i arcybiskupem metropolitą mohylewskim w 1901 roku.

</doc>
<doc id="1338395" url="https://pl.wikipedia.org/wiki?curid=1338395" title="Long Beach (Nowy Jork)">
Long Beach (Nowy Jork)

Long Beach – miasto w Stanach Zjednoczonych, w stanie Nowy Jork, w hrabstwie Nassau. W 2000 r. miasto to na powierzchni 10,1 km² zamieszkiwało 35 462 osób.
Miasto Long Beach to znane kąpielisko oraz ośrodek wypoczynkowy w stanie Nowy Jork.

</doc>
<doc id="1338397" url="https://pl.wikipedia.org/wiki?curid=1338397" title="Ekulizumab">
Ekulizumab

Ekulizumab (ATC L04 AA25, nazwa handlowa "Soliris") – lek będący przeciwciałem monoklonalnym skierowanym przeciw składowej C5 dopełniacza.
Mechanizm działania.
Ekulizumab jest inhibitorem końcowego etapu aktywacji dopełniacza i przeciwdziała wywoływanej przez niego lizie komórek. Swoje lecznicze działanie wywiera przez łączenie się ze składową C5 dopełniacza, hamując
w ten sposób jego rozkład na C5a i C5b i zapobiegając wytwarzaniu końcowego kompleksu C5b-9.
Wskazania.
Wykazano, że ekulizumab jest skuteczny w leczeniu napadowej nocnej hemoglobinurii (PNH). W 2007 r. został zatwierdzony w tym wskazaniu przez FDA i EMEA. Jest również lekiem zaaprobowanym do leczenia w atypowym zespole hemolityczno-mocznicowym (aHUS). W czerwcu 2019 roku FDA zaaprobowała ekulizumab jako lek stosowany u chorych z zespołem Devica (NMO).
Dawkowanie.
Wyłącznie w specjalistycznym leczeniu szpitalnym. Lek podawany jest we wlewie kroplowym.

</doc>
<doc id="1338403" url="https://pl.wikipedia.org/wiki?curid=1338403" title="Victor Baltard">
Victor Baltard

Victor Baltard (ur. 10 czerwca 1805 w Paryżu, zm. 13 stycznia 1874 tamże) – architekt francuski czasów II Cesarstwa.
Życiorys.
Urodził się w rodzinie architekta Louisa Baltarda. Studiował w Szkole Sztuk Pięknych w Paryżu, otrzymując już w czasie nauki kilka prestiżowych wyróżnień. W latach 1834-1838 przebywał na stypendium w Rzymie, pracując pod kierunkiem Dominique’a Ingresa. W 1849 r. został oficjalnym architektem miejskim Paryża, a także architektem diecezjalnym. Z tego ostatniego stanowiska został jednak zdjęty w 1854 r. z powodu niedostatecznego zaangażowania w przebudowę paryskiego seminarium duchownego oraz pałacu biskupiego.
Sławę zdobył w czasie wielkiej przebudowy Paryża, kiedy na polecenie Napoleona III oraz barona Haussmanna zrealizował szereg budynków sakralnych i świeckich, które miały nadać miastu nowy blask i znamię nowoczesności. Najbardziej zapamiętany został jako autor kompleksu Hal targowych, budowanych od 1852 do 1872 r. Obiekt ten został rozebrany w 1972 r. z wyjątkiem kilku najatrakcyjniejszych architektonicznie pawilonów, które zostały wystawione w Nogent-sur-Marne pod nazwą „pawilonów Baltarda”.
Był kawalerem Legii Honorowej i członkiem Instytutu Akademii Francuskiej.
Rekonstrukcje.
Baltard brał udział w rekonstrukcji bądź przebudowie następujących zabytków:

</doc>
<doc id="1338407" url="https://pl.wikipedia.org/wiki?curid=1338407" title="Proszek daktyloskopijny">
Proszek daktyloskopijny

Proszek daktyloskopijny – materiał stosowany w technice kryminalistycznej (daktyloskopii) do ujawniania śladów linii papilarnych. Proszki te mają sypką konsystencję, ziarna tworzą jednolitą masę, nie sklejają się ze sobą. Ich barwa – a więc i możliwość zastosowania dla określonych śladów – jest zależna od składu: proszki białe (w których głównym składnikiem może być ditlenek tytanu), szare (argentorat z zawartością glinu) lub czarne (sadza). Poza tym wykorzystuje się również zjawiska fluorescencji i ferromagnetyzmu, stosując odpowiednio proszki fluoryzujące (zawierające np. antracen z chryzenem, siarczek wapnia czy kalomel) i proszki magnetyczne (żelazo).

</doc>
<doc id="1338408" url="https://pl.wikipedia.org/wiki?curid=1338408" title="Gołdapiwo">
Gołdapiwo

Gołdapiwo, Gołdopiwo (niem. "Goldapger See") – jezioro w północno-wschodniej części Krainy Wielkich Jezior Mazurskich, w gminie Kruklanki.
Powierzchnia jeziora 862 ha, maksymalna głębokość 26,9 m, długość 5,4 km, szerokość 2,7 km. Jezioro ma kształt owalny, jedynie w północno-wschodniej części ma wydłużona zatokę stanowiącą odrębne jezioro o nazwie Żabinki, otoczoną wzgórzami. Brzegi są z reguły wysokie, pagórkowate. Dostęp do jeziora jest tylko od północy, gdyż tam brzegi są częściowo zalesione. Przez jezioro Gołdapiwo przebiega szlak kajakowy rzeki Sapiny.
Niedaleko od zatoki Żabinki znajduje się wieś Żabinka. W granicach 4-6 km od wschodniego brzegu jeziora znajdują się lasy Puszczy Boreckiej. Gołdapiwo znajduje się w strefie ciszy na obrzeżach Puszczy Boreckiej, która jest siedliskiem żubrów.
Nazwa.
Nazwa jeziora, podobnie jak pobliskiej rzeki Gołdapa, czy miasta Gołdap ma pochodzenie prusko-jaćwieskie. W języku staropruskim "galdo" oznacza dolinę, podłużną nieckę, a "ape" rzekę. Z czasem "a" z pierwszego członu przeszło w obce "o".
Jednocześnie istnieją wzmianki mówiące o tym, że pierwotnie nazwę zapisywano jako "Dowgepywe" (1340), czy "Dalgabiba" (1595), a dopiero w późniejszym okresie zaszła zmiana szyku Dołgapiwo na Gołdapiwo (1783; analogicznie do zmiany "Łek" – niem. "Lyck" – na "Ełk"). Następnie jezioro funkcjonowało pod nazwą "Goldapin See", czy "Goldapgar See" (1928, 1940) oraz "Goldapger See".

</doc>
<doc id="1338409" url="https://pl.wikipedia.org/wiki?curid=1338409" title="Odcisk palca">
Odcisk palca



</doc>
<doc id="1338410" url="https://pl.wikipedia.org/wiki?curid=1338410" title="Luapula">
Luapula

Luapula – rzeka w Zambii oraz Demokratycznej Republice Konga, prawy dopływ Lualaby. Długość 1500 km.
Rzeka ta jest żeglowna odcinkami. 
Na rzece znajdują się liczne wodospady.

</doc>
<doc id="1338413" url="https://pl.wikipedia.org/wiki?curid=1338413" title="Nanto (miasto)">
Nanto (miasto)

 – miasto w Japonii, w prefekturze Toyama, w środkowej części wyspy Honsiu.
Położenie.
Miasto leży w południowo-zachodniej części prefektury, graniczy z miastami:
Historia.
Nanto powstało 1 listopada 2004 z połączenia miasteczek: Fukuno, Inami, Inokuchi, Johana, Kamitaira, Taira, Toga i Fukumitsu.

</doc>
<doc id="1338414" url="https://pl.wikipedia.org/wiki?curid=1338414" title="Rolling Stones w blasku świateł">
Rolling Stones w blasku świateł

Rolling Stones w blasku świateł – amerykańsko-brytyjski dokument z 2008 roku będący zapisem koncertu zespołu The Rolling Stones, który odbył się w Beacon Theater w Nowym Jorku jesienią 2006.

</doc>
<doc id="1338421" url="https://pl.wikipedia.org/wiki?curid=1338421" title="Almondsbury">
Almondsbury

Almondsbury – wieś i "civil parish" w południowo-zachodniej Anglii (Wielka Brytania), w hrabstwie ceremonialnym Gloucestershire, w dystrykcie ("unitary authority") South Gloucestershire, położona na północnym obrzeżu aglomeracji Bristolu. W 2011 roku "civil parish" liczyła 4705 mieszkańców
"Civil parish" obejmuje poza wsią Almondsbury kilka mniejszych okolicznych wsi i osad – Hortham, Gaunt's Earthcott, Over, Easter Compton, Compton Greenfield, Hallen i Berwick. W jej granicach znajdują się nieczynne lotnisko Filton oraz centrum handlowe Cribbs Causeway.
W pobliżu znajduje się węzeł drogowy Almondsbury Interchange, gdzie krzyżują się autostrady M4 i M5. Otwarty w 1966 roku, był to pierwszy zbudowany na terenie Wielkiej Brytanii węzeł autostradowy w formie 4-poziomowego krzyża maltańskiego.
Wieś wspomniana została w Domesday Book (1086) pod nazwą Almondesberie.

</doc>
<doc id="1338423" url="https://pl.wikipedia.org/wiki?curid=1338423" title="Fosforyn">
Fosforyn



</doc>
<doc id="1338424" url="https://pl.wikipedia.org/wiki?curid=1338424" title="Miszmar Dawid">
Miszmar Dawid

Miszmar Dawid (hebr. משמר דוד; ang. Mishmar David; pol. "Strażnik Dawida") – kibuc położony w Samorządzie Regionu Gezer, w Dystrykcie Centralnym, w Izraelu. Członek Ruchu Kibuców ("Ha-Tenu’a ha-Kibbucit").
Położenie.
Leży w Szefeli, w otoczeniu kibucu Chulda, moszawów Pedaja, Bekoa, Tal Szachar i Jesodot, oraz wioski Karme Josef. Na południowy zachód od kibucu znajduje się duża baza wojskowa Sił Obronnych Izraela.
Historia.
Badania archeologiczne odkryły w tym miejscu pozostałości miasta pochodzącego z około V wieku. Między innymi odkryto ruiny domu z mozaikową posadzką z geometrycznymi deseniami i motywem palmy. Później w miejscu tym znajdowała się arabska wioska Chulda, której mieszkańcy zostali deportowani podczas wojny domowej w Mandacie Palestyny w dniu 6 kwietnia 1948 roku.
Współczesny kibuc został założony w 1948 roku przez żydowskich imigrantów z Rumunii oraz zdemobilizowanych żołnierzy. Nazwano go David Marcus, na cześć amerykańskiego pułkownika Dawida Marcusa, który pomógł Izraelowi podczas wojny o niepodległość. W latach 70. XX wieku w kibucu osiedliła się grupa imigrantów ze Wielkiej Brytanii. W latach 90. nastąpił stopniowy upadek kibucu - w 1994 roku zamknięto wspólną kibucową stołówkę, a w 1999 roku zniesiono system płacenia zgodnie na potrzeby poszczególnych członków kibucu. W 2003 roku jego członkowie przegłosowali zmianę zasady funkcjonowania kibucu, zgadzając się na jego prywatyzację. Kibuc miał olbrzymie długi, dlatego sprzedano część ziemi i z uzyskanych środków wybudowano 350 nowych domów. Pozostałą ziemię zwrócono państwu.
Gospodarka.
Gospodarka kibucu opiera się na intensywnym rolnictwie (kukurydza) i sadownictwie (winnica i awokado). Firma "Migvan Graphic Enterprises - Agricultural Coop. Soc. Ltd." produkuje maszyny do szycia, natomiast "Migvan Flexible Packaging Ltd." dostarcza różnorodne opakowania.
Turystyka.
W kibucu znajduje się basen kąpielowy. Na zachód od kibucu jest las Chulda (Herzla) i położony przy nim grobowiec Efraima Chizika.
Komunikacja.
Na wschód od kibucu przebiega droga ekspresowa nr 44 (Holon–Eszta’ol), brak jednak możliwości bezpośredniego wjazdu na nią. Z kibucu wychodzi lokalna droga, którą jadąc w kierunku południowym dojeżdża się do drogi nr 411. Jadąc nią na południe dociera się do skrzyżowania z drogą ekspresową nr 3 (Aszkelon-Modi’in-Makkabbim-Re’ut), natomiast jadąc na północny zachód dojeżdża się do kibucu Chulda. Na południowy wschód od kibucu jest skrzyżowanie dróg ekspresowych nr 3 z nr 44.

</doc>
<doc id="1338425" url="https://pl.wikipedia.org/wiki?curid=1338425" title="Puchero">
Puchero

Puchero – potrawa ciesząca się największą popularnością w kuchni hiszpańskiej oraz krajach Ameryki Południowej. Puchero przyrządza się z kawałków mięsa różnego rodzaju oraz warzyw, np. grochu, papryki, kapusty, kukurydzy itd. Odpowiednikiem puchero może być bigos bądź leczo.

</doc>
<doc id="1338426" url="https://pl.wikipedia.org/wiki?curid=1338426" title="H-fosfonian">
H-fosfonian



</doc>
<doc id="1338428" url="https://pl.wikipedia.org/wiki?curid=1338428" title="Namrata Shirodkar">
Namrata Shirodkar

Namrata Shirodkar Ghattamaneni (ur. 22 stycznia 1972 Bombaju, Maharasztra, Indie) – bollywoodzka aktorka, miss Indii w 1992 roku, od lutego 2005 roku żona aktora z filmów w języku telugu Mahesha Babu. Nominowana do Nagrody IIFA dla Najlepszej Aktorki Drugoplanowej w "Pukar".

</doc>
<doc id="1338429" url="https://pl.wikipedia.org/wiki?curid=1338429" title="Na’an">
Na’an

Na’an () – kibuc położony w samorządzie regionu Gezer, w Dystrykcie Centralnym, w Izraelu.
Leży w zachodniej części Szefeli, w otoczeniu: miasta Rechowot, moszawów Sitrijja, Jaszresz, Macliach, Jad Rambam, Azarja, Petachja i Ramot Me’ir oraz wioski Ganne Hadar. Na zachód i północ od kibucu znajdują się dwie bazy Sił Obronnych Izraela. Członek Ruchu Kibuców ("Ha-Tenu’a ha-Kibbucit").
Historia.
Kibuc został założony we wrześniu 1930 przez 42 członków żydowskiej grupy młodzieżowej "Noar HaOved" pochodzących z Polski i Rosji. Osada powstała na gruntach zakupionych od arabskiej wioski Al-Na’ane.
Podczas II wojny światowej liczni mieszkańcy kibucu zgłosili się ochotniczo do służby w brytyjskiej Brygadzie Żydowskiej (2 członków kibucu zginęło). Po wojnie wielu mieszkańców kibucu działało w Haganie. Szef sztabu Hagany Jisra’el Galili był członkiem kibucu Na’an. Hagana utrzymywała w kibucu największy ze swoich tajnych magazynów broni – znajdował się on w ukrytej piwnicy pod jednym z domów kibucu.
29 czerwca 1946 brytyjskie oddziały wkroczyły do kibucu (operacja „Agatha”) poszukując członków żydowskich organizacji militarnych oraz nielegalnej broni.
Podczas wojny o niepodległość w 1948 kibuc był główną bazą nowo powstałych Sił Obronnych Izraela. To właśnie tutaj podpisali kapitulację arabscy obrońcy pobliskiego miasta Ramla.
Edukacja.
W kibucu znajduje się szkoła podstawowa.
Kultura i sport.
W kibucu jest ośrodek kultury, boisko do piłki nożnej, korty tenisowe oraz basen pływacki.
Gospodarka.
Gospodarka kibucu opiera się na intensywnym rolnictwie, uprawach w szklarniach, hodowli bydła mlecznego i owiec. Jednak kibuc słynie przede wszystkim z zakładu "Na’an Irrigation Systems" produkującego systemy irygacyjne.
Komunikacja.
Na wschód od kibucu przebiega autostrada nr 6, brak jednak możliwości wjazdu na nią. Z kibucu wyjeżdża się na południowy zachód na drogę nr 4233, którą jadąc na południe dojeżdża się do wioski Ganne Hadar lub jadąc na zachód dojeżdża się do drogi ekspresowej nr 40 (Kefar Sawa–Ketura). W kierunku północnym prowadzi droga nr 4304, którą dojeżdża się do moszawu Macliach, a następnie do miasta Ramla.

</doc>
<doc id="1338430" url="https://pl.wikipedia.org/wiki?curid=1338430" title="Baśń z przeszłości">
Baśń z przeszłości

Baśń z przeszłości (tytuł oryginalny: "Përrallë nga e kaluara") – albański film fabularny z roku 1987 w reżyserii Dhimitra Anagnostiego, na motywach powieści Andona-Zako Çajupiego – "14 vjeç dhëndërr" (14-letni pan młody).
Opis fabuły.
Akcja filmu rozgrywa się w XIX w., w jednej ze wsi albańskich. Zgodnie z wolą rodziców zostaje zaaranżowane małżeństwo 14-letniego Gjino i 20-letniej Marigo. Naiwny i przestraszony sytuacja Gjino zgadza się na ślub, ale Marigo, która kocha innego próbuje różnymi metodami uniknąć nieszczęśliwego mariażu. Ostatecznie uda się jej postawić na swoim.

</doc>
<doc id="1338434" url="https://pl.wikipedia.org/wiki?curid=1338434" title="Sza’alwim">
Sza’alwim

Sza’alwim (hebr.: שעלבים) - religijny kibuc położony w samorządzie regionu Gezer, w Dystrykcie Centralnym, w Izraelu.
Leży w Dolinie Ajalon w Szefeli, w otoczeniu moszawów Miszmar Ajjalon, Kefar Bin Nun i wioski Nof Ajjalon. Członek Ruchu Kibuców ("Ha-Tenu’a ha-Kibbucit").
Historia.
Prace archeologiczne odkryły na wzgórzu Tell Sza’alwim pozostałości starożytnej osady pochodzącej z epoki brązu (III tysiąclecie p.n.e.). Znaleziono tutaj dwa grobowce oraz kamienny mur. Na południe od obecnej osady odnaleziono kompleks ruin pochodzący z okresów rzymskiego i bizantyjskiego. Znajdują się tutaj między innymi trzy kamienne cysterny na wodę. Odnaleziono pozostałości wskazują na prowadzoną działalność rolniczą w regionie.
Trudno jest ustalić czas powstania arabskiej wioski Salbit, ale musiało to być pod panowaniem osmańskim. Jej mieszkańcy uciekli podczas wojny o niepodległość w 1948.
Współczesny kibuc został założony 13 sierpnia 1951, jako osada obronno-rolnicza ruchu Nahal. Z powodu bliskości granicy jordańskiej kibuc był obiektem częstych napadów rabunkowych i terrorystycznych. Sytuacja uspokoiła się dopiero po wojnie sześciodniowej w 1967. Ze zdobytych wówczas dokumentów wojskowych dowiedziano się, że jordański Legion Arabski planował zdobycie i zniszczenie kibucu Sza’alwim.
Edukacja.
W 1961 otworzono tutaj uczelnię religijną jesziwę "Jeshivat Sza’alwim". W kampusie przebywa stale około 2,5 tys. studentów, którym wpajane jest poświęcenie dla Tory, społeczeństwa i państwa Izrael. W sąsiedztwie znajduje się seminarium dla kobiet.
Gospodarka.
Gospodarka kibucu opiera się na intensywnym rolnictwie.
Komunikacja.
Na południe od kibucu przebiega autostrada nr 1 (Tel Awiw–Jerozolima), brak jednak bezpośredniego wjazdu na nią. Przez kibuc przebiega lokalna droga, którą jadąc na zachód dojeżdża się do skupiska moszawów Miszmar Ajjalon i Kefar Bin Nun, natomiast jadąc na wschód dojeżdża się do wioski Nof Ajjalon i drogi ekspresowej nr 3 (Aszkelon-Modi’in-Makkabbim-Re’ut).

</doc>
<doc id="1338437" url="https://pl.wikipedia.org/wiki?curid=1338437" title="Necer Sereni">
Necer Sereni

Necer Sereni (hebr. נצר סרני; oficjalna pisownia w ang. Netzer Sereni) - kibuc położony w Samorządzie Regionu Gezer, w Dystrykcie Centralnym, w Izraelu. Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1948.
Gospodarka.
Gospodarka kibucu opiera się na intensywnym rolnictwie.

</doc>
<doc id="1338441" url="https://pl.wikipedia.org/wiki?curid=1338441" title="Znowu wiosna">
Znowu wiosna

Znowu wiosna (tytuł oryginalny: "Përseri pranverë") – albański film fabularny z roku 1987 w reżyserii Petrita Llanaja.
Opis fabuły.
Dano Bregu jest przewodniczącym kołchozu. Przysłany do kołchozu agronom Ilir ma za zadanie wprowadzić nowe odmiany roślin. Wkrótce zaczyna spotykać się z córką Dano, Yllką. Dano nie zgadza się na ten związek. Z czasem przekonuje się, że powinien zaakceptować wybór córki. Obawia się, że zmieniając zdanie, straci autorytet wśród podległych mu ludzi.

</doc>
<doc id="1338445" url="https://pl.wikipedia.org/wiki?curid=1338445" title="Mocne uderzenie (film 1966)">
Mocne uderzenie (film 1966)

Mocne uderzenie – polska komedia muzyczna z 1966 roku w reżyserii Jerzego Passendorfera.
Plenery: Warszawa, m.in. Stare Miasto i Sady Żoliborskie.
Fabuła.
Właśnie ma się odbyć ślub Kuby i Majki. Rodzina i goście czekają przed Urzędem Stanu Cywilnego. Nagle zjawia się tam młoda dziewczyna o imieniu Lola, która wyzywa Kubę od bigamistów i policzkuje go. Policzkuje go również panna młoda, odwołuje ceremonię i odjeżdża. Niebawem okazuje się, że Lola pomyliła Kubę ze swoim chłopakiem, gitarzystą Johnnym Tomalą. Kuba rozpoczyna więc poszukiwania Tomali, ponieważ Majka nie wierzy w historię z sobowtórem. Jego przyjaciel - reżyser telewizyjny Lelewicz organizuje konkurs młodych talentów i namawia go do występu, gdzie ma wcielić się w poszukiwanego przez Lolę Tomalę. Mimo że Kuba nie ma żadnych predyspozycji muzycznych, odnosi sukces na estradzie, staje się idolem młodzieży i przekonuje narzeczoną, że ma sobowtóra. Majka nagle przestaje interesować się urzędnikiem, a jej uwagę coraz bardziej przykuwa osoba gitarzysty. Kuba wiedzie podwójne życie, gdyż nie może zdradzić dziewczynie, że Tomala i on to ta sama osoba. Ostatecznie zrywa z kapryśną Majką i żeni się z kochającą go szczerze Lolą. 
Muzyka.
Komedia pomyłek w reżyserii Jerzego Passendorfera, utrzymana jest w rock 'n' rollowym rytmie. Oprawę muzyczną filmu "Mocne uderzenie" stanowią głównie utwory zespołów z ówczesnej czołówki polskiego bigbitu, tj. Skaldowie i Niebiesko-Czarni: "Nie chcę odejść", "Jutro odnajdę ciebie", "Każdemu wolno śpiewać", "Mocne uderzenie", "Nie pukaj do moich drzwi", "Piosenka w kolorach", "Barwy piosenki", "Ach".

</doc>
<doc id="1338446" url="https://pl.wikipedia.org/wiki?curid=1338446" title="KJS">
KJS



</doc>
<doc id="1338447" url="https://pl.wikipedia.org/wiki?curid=1338447" title="Mocne uderzenie">
Mocne uderzenie



</doc>
<doc id="1338457" url="https://pl.wikipedia.org/wiki?curid=1338457" title="César Augusto Ramírez">
César Augusto Ramírez

César Augusto Ramírez Caje (ur. 24 marca 1977 w Curuguaty) – piłkarz paragwajski grający na pozycji napastnika.
Kariera klubowa.
Karierę piłkarską Ramírez rozpoczął w małym argentyńskim klubie o nazwie Sportivo Dock Sud. W 1995 roku wrócił do Paragwaju, do stolicy Asunción i został piłkarzem tamtejszego klubu Cerro Corá Asunción. Wtedy też zadebiutował w jego barwach w paragwajskiej Primera Division i grał tam do końca 1996 roku.
W 1996 roku po dwóch sezonach spędzonych w Cerro Corá, César wyjechał do Portugalii i został piłkarzem tamtejszego Sporting CP z miasta Lizbona. W rozgrywkach portugalskiej ligi występował przez trzy sezony, ale na ogół był rezerwowym. W 1997 roku został wicemistrzem kraju, a ze Sportingiem występował w Pucharze UEFA i fazie grupowej Ligi Mistrzów. Ogółem rozegrał dla tego klubu 29 spotkań i zdobył 2 bramki.
W 1999 roku Ramírez trafił do Argentyny. Został zawodnikiem Vélez Sársfield z Buenos Aires. Wytępował tam przez rok bez większych sukcesów. Niedługo potem wrócił do Paragwaju i podpisał kontrakt z zespołem Cerro Porteño. W 2001 roku został po raz pierwszy w karierze mistrzem Paragwaju, a sukces ten powtórzył w 2004 roku. W 2003 roku był wypożyczony do Olimpii Asunción, ale nie zdobył dla niej gola.
Po wywalczeniu swojego drugiego tytułu mistrzowskiego Ramírez odszedł do brazylijskiego CR Flamengo. Występował tam przez dwa sezony, a w 2006 roku zdobył Puchar Brazylii. Na początku 2007 roku ponownie został zawodnikiem Cerro Porteño.
Kariera reprezentacyjna.
W reprezentacji Paragwaju Ramírez zadebiutował w 1997 roku. W 1998 został powołany przez selekcjonera Paula Césara Carpegianiego do kadry na Mistrzostwa Świata we Francji. Tam był podstawowym zawodnikiem i wystąpił w czterech spotkaniach: zremisowanych 0:0 z Bułgarią i Hiszpanią, wygranym 3:1 z Nigerią oraz przegranym 0:1 w 1/8 finału z Francją. Ostatni mecz w reprezentacji rozegrał w 2007 roku, a łącznie w kadrze narodowej zagrał 9 razy.

</doc>
<doc id="1338459" url="https://pl.wikipedia.org/wiki?curid=1338459" title="Cesar Augusto Ramirez">
Cesar Augusto Ramirez



</doc>
<doc id="1338460" url="https://pl.wikipedia.org/wiki?curid=1338460" title="Llanquihue (jezioro)">
Llanquihue (jezioro)

Llanquihue – jezioro pochodzenia polodowcowego w południowym Chile, w regionie Los Lagos, w Andach. Zajmuje powierzchnię 860 km² i jest drugim pod względem powierzchni po jeziorze General Carrera (największe w całości na terytorium Chile). Tafla jeziora położona jest na wysokości 70 m n.p.m. Maksymalna głębokość wynosi 350 m.
Z jeziora Llanquihue wypływa rzeka Maullin.

</doc>
<doc id="1338461" url="https://pl.wikipedia.org/wiki?curid=1338461" title="Bolesław Śmiały (film)">
Bolesław Śmiały (film)

Bolesław Śmiały – polski film historyczny z 1971 roku o konflikcie między królem Polski Bolesławem II Śmiałym a biskupem Stanisławem ze Szczepanowa.
W scenariuszu filmu wykorzystano wątki z powieści Józefa Ignacego Kraszewskiego "Boleszczyce" oraz fragmenty dramatu "Stanisław i Bogumił" Marii Dąbrowskiej.
Treść.
Akcja filmu rozpoczyna się w 1079 roku, kiedy król Bolesław skazuje na śmierć dezerterów z drużyn wysłanych na Ruś z pomocą dla kniazia Wsiewołoda. Część rady królewskiej uważa tę karę za zbyt surową. Wśród oponentów na czoło wysuwają się wojewoda Sieciech i biskup Stanisław Szczepanowski. Król jest jednak nieugięty, pragnie bowiem utrzymać za wszelką cenę sojusz z Rusią, co staje się coraz trudniejsze. Gdy do Polski przybywają posłowie z Kijowa, jeden z nich zostaje skrytobójczo zabity. Usiłując znaleźć zleceniodawców mordu, Bolesław stwierdza istnienie w kraju silnej opozycji. Dodatkowo ma problemy osobiste z żoną, która nie może mu wybaczyć romansu z prostą dziewczyną. Do opozycji należy także jego brat, książę Władysław. Konflikt z biskupem Stanisławem coraz bardziej nasila się, gdy biskup zaczyna krytykować niemoralny tryb życia króla. Ułatwia też ucieczkę Sieciechowi, którego Bolesław kazał uwięzić. Do kulminacji wydarzeń dochodzi, kiedy biskup rzuca na króla klątwę. Dochodzi do zamordowania duchownego, co zraża do króla większość ludności. Przeciwnicy zyskują pomoc ze strony wojsk czeskich i cesarskich, a Bolesław z nieliczną drużyną musi uchodzić z kraju.

</doc>
<doc id="1338466" url="https://pl.wikipedia.org/wiki?curid=1338466" title="Austriacka Partia Chrześcijańsko-Społeczna">
Austriacka Partia Chrześcijańsko-Społeczna

Austriacka Partia Chrześcijańsko-Społeczna (niem. "Christlichsoziale Partei Österreichs", CS) była konserwatywną partią polityczną działającą w Austrii, istniejącą w latach 1893-1934, rządzącą Austrią w latach 1920-1933. Była poprzedniczką istniejącej dzisiaj Austriackiej Partii Ludowej (ÖVP).
Historia.
1893–1918.
Austriacka Partia Chrześcijańsko-Społeczna została założona w 1893 przez Karla Luegera na bazie istniejących wcześniej organizacji chrześcijańsko-społecznych (w tym także robotniczej). Miała charakter konserwatywny i klerykalny (także początkowo antysemicki). Zorientowana była na konserwatywnych mieszczan, drobnych przedsiębiorców, rzemieślników, a także rolników czyli ludność wiejską (katolicką i konserwatywną), w swych szeregach miała wielu księży, sympatyzowała z nią również spora część austriackiej szlachty, a nawet przedstawiciele dworu cesarskiego. Głównymi – obok Luegera (który był długoletnim burmistrzem Wiednia) – działaczami partii w pierwszym okresie jej istnienia byli Karl von Vogelsang oraz książę Alojzy Liechtenstein.
Partia uczestniczyła w pracach austriackiego Reichsratu, w latach 1907-1911 mając w nim najliczebniejszy klub poselski (98 mandatów, była to pierwsza kadencja po zniesieniu systemu kurialnego i uprawnieniu do głosu wszystkich mężczyzn). W trakcie pierwszej wojny światowej wspierała rząd wiedeński, ale po jej zakończeniu uczestniczyła w zniesieniu monarchii i poparła przyłączenie Austrii do Niemiec (choć w ugrupowaniu byli silne grupy zarówno przeciwników zjednoczenia z Niemcami, jak i zwolennicy Habsburgów).
1918–1934.
Po powstaniu republiki Austriacka Partia Chrześcijańsko-Społeczna objęła rządy w koalicji z Socjaldemokratyczną Partią Robotniczą Austrii (SDAPÖ). W 1920 z kolei jako najsilniejsza partia w parlamencie zawiązała koalicję z innymi ugrupowaniami prawicowymi (Wielkoniemiecką Partią Ludową i chłopskim Landbundem) – od tego momentu, aż do końca istnienia partii funkcję kanclerza sprawowali politycy CS lub osoby desygnowane przez tę partię. Przez cały ten okres CS osiągała wyniki wyborcze w granicach 35-50% miejsc w parlamencie (konkurując o najwyższy wynik z SDAPÖ). W 1929 CS podjęła współpracę z Heimwehrą, dzięki czemu zażegnała kryzys polityczny wywołany strajkami, wkrótce potem jednak porzuciła ją obawiając się ambicji przywódców Heimwehry.
W 1933, podczas obejmowania władzy dyktatorskiej przez kanclerza Engelberta Dollfußa powołany został Front Ojczyźniany, formalnie ponadpartyjny blok prorządowy. W dużej mierze przejął on działaczy Partii Chrześcijańsko-Społecznej, która faktycznie zaprzestała działalności, a formalnie rozwiązana została w 1934.
Po drugiej wojnie światowej Austriacka Partia Chrześcijańsko-Społeczna nie odrodziła się z obawy przed wiązaniem jej nazwy z ruchem austrofaszystowskim, natomiast wielu spośród jej działaczy było współzałożycielami chrześcijańsko-demokratycznej Austriackiej Partii Ludowej (ÖVP), która kontynuowała tradycje CS.

</doc>
<doc id="1338468" url="https://pl.wikipedia.org/wiki?curid=1338468" title="Juan Botasso">
Juan Botasso

Juan Botasso (lub Bottaso) (ur. 23 października 1905 w Buenos Aires, zm. 23 grudnia 1950 w Quilmes) – argentyński piłkarz grający na pozycji bramkarza. Nosił przydomek "Cortina Metálica", czyli "żelazna kurtyna".
Jako piłkarz klubu Argentino de Quilmes był w kadrze reprezentacji Argentyny na turnieju Copa América 1929. Argentyna zdobyła mistrzostwo Ameryki Południowej, jednak podstawowym bramkarzem był Ángel Bossio i dlatego Botasso nie zagrał w żadnym meczu.
Wciąż będąc graczem klubu Argentino de Quilmes wraz z reprezentacją Argentyny wziął udział w finałach mistrzostw świata w 1930 roku, gdzie Argentyna zdobyła tytuł wicemistrzów świata. Zastąpił Bossia w ostatnich dwóch meczach (z USA i Urugwajem) zdobywając rewelacyjne oceny.
W 1930 stał się zawodnikiem klubu Racing Club de Avellaneda. Przeszedł do historii klubu jako bramkarz, który wystąpił w pierwszym oficjalnym meczu argentyńskiej ligi zawodowej na stadionie "Racingu" – 4 czerwca 1931 "Racing" pokonał u siebie Platense 5:1.

</doc>
<doc id="1338469" url="https://pl.wikipedia.org/wiki?curid=1338469" title="Front Ojczyźniany (Austria)">
Front Ojczyźniany (Austria)

Front Ojczyźniany (niem. "Vaterländische Front", VF) – formalnie ponadpartyjna organizacja prorządowa istniejąca w Austrii w latach 1933–1938, wspierająca austrofaszystowską dyktaturę Engelberta Dollfussa, a następnie Kurta Schuschnigga.
Historia.
Front Ojczyźniany został założony 20 maja 1933 roku przez Engelberta Dollfußa, kanclerza i dyktatora Austrii. Po zamordowaniu Dollfußa został on otoczony przez Front Ojczyźniany swoistym kultem. Z założenia miała być to masowa, ponadpartyjna organizacja rządowa. W praktyce nigdy nie stała się masowa, a miała charakter prawicowej (klerykalnofaszystowskiej) partii politycznej (w dużej mierze była kontynuatorką Partii Chrześcijańsko-Społecznej, wcześniejszego ugrupowania Dollfussa). VF nie miał legalnej konkurencji w związku z wprowadzonym zakazem działalności innych partii politycznych. Obok struktur cywilnych (m.in. młodzieżówki) miał też własne bojówki.
Organizacja została zlikwidowana wraz z Anschlussem Austrii w 1938 roku.

</doc>
<doc id="1338474" url="https://pl.wikipedia.org/wiki?curid=1338474" title="Odjazd (film 1991)">
Odjazd (film 1991)

Odjazd – polski film obyczajowy z 1991 roku. W 1995 roku powstała trzyodcinkowa wersja telewizyjna, również pod tytułem Odjazd.
Film kręcony w Reszlu.

</doc>
<doc id="1338475" url="https://pl.wikipedia.org/wiki?curid=1338475" title="Juan Bottaso">
Juan Bottaso



</doc>
<doc id="1338476" url="https://pl.wikipedia.org/wiki?curid=1338476" title="Yeah! (singel Ushera)">
Yeah! (singel Ushera)

"Yeah!" – singel amerykańskiego muzyka Ushera z gościnnym udziałem raperów Lil Jona &amp; Ludacris. Promował on płytę "Confessions".

</doc>
<doc id="1338477" url="https://pl.wikipedia.org/wiki?curid=1338477" title="Bellissima (film 2000)">
Bellissima (film 2000)

Bellissima – polski film obyczajowy z 2000 roku, w reżyserii Artura Urbańskiego.
Film z cyklu "Pokolenie 2000", składającego się ponadto z filmów "Inferno", "Moje miasto" i "Moje pieczone kurczaki".

</doc>
<doc id="1338479" url="https://pl.wikipedia.org/wiki?curid=1338479" title="Seroki (przystanek kolejowy)">
Seroki (przystanek kolejowy)

Seroki - przystanek kolejowy w Serokach-Parceli, w województwie mazowieckim, w Polsce. Znajdują się tu 2 perony.
W roku 2017 przystanek obsługiwał 200–299 pasażerów na dobę.

</doc>
<doc id="1338483" url="https://pl.wikipedia.org/wiki?curid=1338483" title="Język komputerowy">
Język komputerowy

Język komputerowy – język służący do komunikowania się użytkownika z komputerem.
Jest to szersze pojęcie od pojęcia języka programowania, ponieważ językami komputerowymi są ponadto:

</doc>
<doc id="1338487" url="https://pl.wikipedia.org/wiki?curid=1338487" title="Niewdzięczność">
Niewdzięczność

Niewdzięczność – polski film psychologiczny z 1979 roku.
Został nakręcony w Łodzi.

</doc>
<doc id="1338490" url="https://pl.wikipedia.org/wiki?curid=1338490" title="Ruch Harcerski">
Ruch Harcerski



</doc>
<doc id="1338494" url="https://pl.wikipedia.org/wiki?curid=1338494" title="Port lotniczy Bruksela-Charleroi">
Port lotniczy Bruksela-Charleroi

Port lotniczy Bruksela-Charleroi (IATA: CRL, ICAO: EBCI) – międzynarodowy port lotniczy położony 7 km na północ od Charleroi i 46 km na południe od Brukseli. Port obsługuje tanie linie lotnicze.

</doc>
<doc id="1338497" url="https://pl.wikipedia.org/wiki?curid=1338497" title="Tajemnica wielkiego Krzysztofa">
Tajemnica wielkiego Krzysztofa

Tajemnica wielkiego Krzysztofa – polski film przygodowy z 1972 roku w reżyserii Mieczysława Waśkowskiego, zrealizowany na podstawie powieści Andrzeja Żurowskiego.

</doc>
<doc id="1338499" url="https://pl.wikipedia.org/wiki?curid=1338499" title="Tajemnica Wielkiego Krzysztofa">
Tajemnica Wielkiego Krzysztofa



</doc>
<doc id="1338501" url="https://pl.wikipedia.org/wiki?curid=1338501" title="Neunkirchen">
Neunkirchen



</doc>
<doc id="1338502" url="https://pl.wikipedia.org/wiki?curid=1338502" title="Gabon Airlines">
Gabon Airlines

Gabon Airlines – gabońska linia lotnicza z siedzibą w Libreville.

</doc>
<doc id="1338508" url="https://pl.wikipedia.org/wiki?curid=1338508" title="Jungfernheide">
Jungfernheide

Niemcy:

</doc>
<doc id="1338511" url="https://pl.wikipedia.org/wiki?curid=1338511" title="Jakob-Kaiser-Platz (stacja metra)">
Jakob-Kaiser-Platz (stacja metra)

Jakob-Kaiser-Platz – stacja metra w Berlinie na linii U7, w dzielnicy Charlottenburg-Nord, w okręgu administracyjnym Charlottenburg-Wilmersdorf. Stacja została otwarta w 1980.

</doc>
<doc id="1338512" url="https://pl.wikipedia.org/wiki?curid=1338512" title="Chłopcy (film)">
Chłopcy (film)

Chłopcy – polski film obyczajowy z 1973 zrealizowany na podstawie sztuki Stanisława Grochowiaka.
Fabuła.
Akcja filmu rozgrywa się w domu spokojnej starości prowadzonym przez siostry zakonne. Jedna z zakonnic, Maria, dąży do wprowadzeniu w ośrodku rządów silnej ręki i żelaznej dyscypliny. Nie będzie to dla niej jednak łatwe zadanie. Mimo zaawansowanego wieku, jej podopieczni robią wszystko, by zachować jak największą niezależność. Ich walka z surową siostrą staje się miejscami groteskowa i przypomina wybryki nastoletnich chłopców. Duchowym przywódcą buntowników jest Kalmita. Niestety, pewnego dnia jego znacznie młodsza żona postanawia zabrać małżonka do domu. Czy pozostali na placu boju pensjonariusze znajdą w sobie dość siły, by skutecznie przeciwstawić się zakusom siostry Marii.

</doc>
<doc id="1338514" url="https://pl.wikipedia.org/wiki?curid=1338514" title="Blowjob">
Blowjob



</doc>
<doc id="1338516" url="https://pl.wikipedia.org/wiki?curid=1338516" title="Smackdown vs raw 2007">
Smackdown vs raw 2007



</doc>
<doc id="1338520" url="https://pl.wikipedia.org/wiki?curid=1338520" title="Barbourula">
Barbourula

Barbourula – rodzaj płaza bezogonowego z rodziny kumakowatych (Bombinatoridae).
Zasięg występowania.
Rodzaj obejmuje gatunki występujące w klimacie subtropikalnym lub tropikalnym i znane wyłącznie z siedlisk na wyspach Borneo i Palawan.
Systematyka.
Etymologia.
"Barbourula": Thomas Barbour (1884–1946), amerykański herpetolog.
Podział systematyczny.
Analizy filogenetyczne wykorzystujące cechy jądrowego i mitochondrialnego DNA sugerują, że najbliższym krewnym płaskogłówki jest rodzaj "Bombina". "Barbourula" stanowi bardzo starą linię ewolucyjną – od "Bombina" odłączyła się prawdopodobnie jeszcze w paleogenie, a linie rozwojowe "B. busuangensis" i "B. kalimantanensis" rozeszły się w późnym miocenie. Do rodzaju należą następujące gatunki:

</doc>
<doc id="1338521" url="https://pl.wikipedia.org/wiki?curid=1338521" title="Hrabina Cosel (film)">
Hrabina Cosel (film)

Hrabina Cosel – polski film historyczny z 1968 roku w reżyserii Jerzego Antczaka, zrealizowany na podstawie powieści Józefa Ignacego Kraszewskiego.
Zdjęcia do filmu powstały wiosną 1967 roku na zamku Książ koło Wałbrzycha, w plenerach Jury Krakowsko-Częstochowskiej, na zamku w Łańcucie i Gołuchowie. 
Równocześnie z filmem powstał 3-odcinkowy serial o tym samym tytule. TVP do 2007 r. pokazywała czarno-białą wersję serialu. W kwietniu-maju 2007 r. TVP Kultura wyemitowała nową, kolorową wersję serialu sporządzoną z kolorowego negatywu odnalezionego w Filmotece Narodowej w Łodzi. Ponownie kopię tego filmu pokazano w całości w lipcu 2016 roku na tym samym kanale.
Fabuła.
Rok 1704. Trwa Wojna Północna. Król szwedzki Karol XII rozbija wojska Augusta II Wettina, zwanego Mocnym. Sejm ogłasza detronizację Augusta i na króla Polski wybiera Stanisława Leszczyńskiego. Wiadomość tę przywozi do Drezna młody polski szlachcic Zaklika.
August pozornie nie przejmuje się tym. Szuka zapomnienia w zabawach i ucztach. Pojawinie się na dworze pięknej hrabiny Anny Hoym wnosi do jego życia ożywienie. Wkrótce August zakochuje się niej. Hrabina rozwodzi się dla niego z mężem i rozpoczyna panowanie na drezdeńskim dworze, padając przy tym ofiarą intryg i politycznych rozgrywek.
Kiedy niestały w uczuciach król wybiera inną kochankę, Anna zaczyna walczyć o swoja pozycję. Intryganci dworscy odsuwają Annę, lecz ona nie ustaje w dążeniu do małżeństwa z królem, ma bowiem jego pisemne zobowiązanie ślubu. W końcu zostaje uwiąziona w twierdzy Stolpen, a wierny jej polski szlachcic Zaklika próby uwolnienia Anny przypłaca życiem.

</doc>
<doc id="1338522" url="https://pl.wikipedia.org/wiki?curid=1338522" title="Michel Pablo">
Michel Pablo

Michel Pablo, gr. Μισέλ Πάμπλο, właśc. Michalis Raptis (ur. 24 sierpnia 1911 w Aleksandrii, 17 lutego 1996) – polityk francuski pochodzenia greckiego, trockista.
Wczesna działalność.
Urodził się na terenie Egiptu, jednak jego rodzina wcześnie przeniosła się do Aten, gdzie ukończył politechnikę. Pablo rozpoczął działalność polityczną pod koniec lat 30. Reprezentował trockistów greckich na kongresie założycielskim IV Międzynarodówki, jednak nie mógł uczestniczyć w działalności swojej sekcji ze względu na stan zdrowia. Większy udział w polityce zaczął przejawiać dopiero po przeniesieniu się do Paryża, gdzie równocześnie studiował urbanistykę i działał w półlegalnych organizacjach trockistowskich. W 1944 r. znalazł się w Europejskim Biurze – centrali trockizmu w okupowanej Europie.
Przywódca IV Międzynarodówki.
Mając poparcie Jamesa Cannona, Pablo w pierwszych latach po II wojnie światowej stał się jedną z kluczowych postaci Międzynarodówki. W Grecji uczestniczył w unifikacji rozbitego ruchu trockistowskiego, na skalę europejską brał udział w odbudowie organizacji po stratach wywołanych wojną. Stworzył również podwaliny pod teoretyczne podstawy organizacji, pisząc prace poświęcone sytuacji w ZSRR i Bloku Wschodnim oraz sugerowanej taktyce trockistów w krajach kapitalistycznych. Przedstawił raport na ten temat w czasie II zjazdu Międzynarodówki w Paryżu
Pablo uważał za nieunikniony szybki wybuch nowej wojny, która jego zdaniem mogłaby przekształcić się w szereg wojen domowych pomiędzy proletariatem a klasą posiadającą. Równocześnie był zdania, iż zdegenerowane zachodnie partie komunistyczne, popierające stalinizm, w toku takiej wojny byłyby zmuszone do porzucenia części haseł i przejściu na pozycje wskazane przez samych robotników (a zatem, w opinii Pablo, bliskie trockizmowi). Z takich prognoz Pablo wyciągnął wniosek o konieczności dokonania tzw. głębokiego entryzmu w partiach komunistycznych, aby uniknąć izolacji, rozszerzyć masową bazę, jednak za cenę czasowego ukrywania swoich poglądów aż do momentu wybuchu spodziewanych rewolucji. Pablo postulował również podniesienie pozycji Międzynarodowego Sekretariatu kosztem autonomii sekcji, w tym nadanie mu prawa do interweniowania w decyzje kierownictw krajowych. Propozycje Pablo, skonkretyzowane w artykule "Dokąd zmierzamy?" spotkały się z pozytywnym przyjęciem i zostały włączone do kanonu oficjalnych zasad organizacji w formie siedmiu "tez o orientacji i perspektywach". Od zalecanego wstępowania do partii nietrockistowskich uczyniono wyjątek jedynie dla organizacji na Sri Lance oraz w USA, które uznano za dostatecznie silne.
Konflikty w Międzynarodówce i rozłam.
Program zaproponowany przez Pablo spotkał się z ostrym sprzeciwem niektórych sekcji Międzynarodówki, a w innych doprowadził do wewnętrznych podziałów. Pablo nie zamierzał iść na żadne kompromisy i bez wahania doprowadził do wyrzucenia niechętnych sobie osób z sekcji francuskiej, tym samym redukując ją o połowę członków. Niezrozumienie pryncypiów entryzmu, który zakładał zachowanie zewnętrznych struktur trockistowskich, doprowadziło do oskarżeń o chęć całkowitej likwidacji trockizmu jako odrębnego ruchu politycznego. Wreszcie w 1953 r. na tle tych sporów doszło do rozłamu w Międzynarodówce, któremu Pablo nie był w stanie zapobiec mimo napisania kilku dalszych analiz, rysujących przed trockistami bardziej optymistyczne perspektywy działania, głównie w krajach Trzeciego Świata. Założony przez rozłamowców Międzynarodowy Komitet Czwartej Międzynarodówki z Pierre Lambertem i Gerry Healym na czele uczynił z Pablo głównego sprawcę nieszczęść trockizmu, zaś jego demonizacja propagandowa osiągnęła niespotykane dotąd wśród trockistów rozmiary.
Dalsza działalność.
Mimo rozłamu, Międzynarodowy Sekretariat IV Międzynarodówki nie zrezygnował z entryzmu i kontynuował działania za pomocą tej taktyki przez kolejne dziesięciolecie. Nie przynosiła ona jednak spodziewanych rezultatów i tym samym przekładała się na spadek popularności Pablo, który pod koniec lat 60. zdecydowanie skupił się na analizie ruchów masowych w krajach postkolonialnych oraz pisał o emancypacji kobiet. Pablo czuł się szczególnie związany z algierskim ruchem oporu, widząc w wyzwoleniu spod kontroli francuskiej także szansę na rewolucję socjalistyczną. W 1961 r. został nawet uwięziony w Holandii za udział w przemycaniu broni i pieniędzy do Algierii, w której po uwolnieniu działał.
Poza Międzynarodówką.
W 1963 r. w czasie kongresu zjednoczeniowego IV Międzynarodówki został uznany za główną przeszkodę na drodze do zjednoczenia. Chociaż nie padło dosłowne żądanie jego wyrzucenia, nie zaakceptowano jego rezolucji w sprawie Algierii oraz taktyki działania trockistów. Coraz bardziej izolowany w organizacji, założył w końcu własną grupę o nazwie Międzynarodowej Rewolucyjnej Tendencji Marksistowskiej, początkowej akcentującej więź z IV Międzynarodówką, od 1972 całkowicie od niej niezależną. Pabliści zrezygnowali z określania siebie "trockistami" oraz zakwalifikowali ZSRR jako "państwo biurokratyczne", bez rewolucyjnych perspektyw. Część z nich w 1994 r. postanowiła wrócić do Międzynarodówki, jednak w przypadku samego Pablo odmówiono ponownego przyjęcia.
Jeszcze na początku lat 70. Pablo wyjechał do Chile, by obserwować poczynania socjalistycznego rządu Salvadora Allende, co stało się inspiracją do prac o robotniczej samoorganizacji, a następnie o upadku rządu, który demokratycznie chciał realizować lewicowe postulaty. Były to faktycznie ostatnie jego publikacje, które zostały szerzej zauważone w ruchu lewicowym.
Pablo jako jeden z nielicznych znanych trockistów po śmierci został w Grecji pochowany na koszt państwa, ze względu na dawną przyjaźń z premierem Papandreu, byłym trockistą
Życie prywatne.
Od 1937 r. jego towarzyszką życia była Elly Diovounioti, również aktywistka lewicowa.

</doc>
<doc id="1338524" url="https://pl.wikipedia.org/wiki?curid=1338524" title="Logroño (stacja kolejowa)">
Logroño (stacja kolejowa)

Logroño – stacja kolejowa w Logroño, w regionie La Rioja, w Hiszpanii. Znajdują się tu 2 perony.

</doc>
<doc id="1338528" url="https://pl.wikipedia.org/wiki?curid=1338528" title="Słońce wschodzi raz na dzień">
Słońce wschodzi raz na dzień

Słońce wschodzi raz na dzień – polski czarno-biały film obyczajowy z 1967 roku w reżyserii Henryka Kluby, nakręcony na podstawie scenariusza Wiesława Dymnego i utrzymany w tonacji ballady góralskiej. Rozpowszechnianie filmu było wstrzymywane do 1972 roku, kiedy ukazał się on w ocenzurowanej wersji.
Fabuła.
Akcja filmu toczy się po II wojnie światowej, w beskidzkiej wsi Odkrzask, gdzie dochodzi do konfliktu między władzą komunistyczną a miejscową ludnością na tle interpretacji prawa własności. Przyzwyczajeni do izolacji oraz samowystarczalności górale pod przywództwem Haratyka (Franciszek Pieczka) budują tartak, szkołę i cegielnię. Postawione budynki górale uznają za własność społeczną, ale nie pozwalają korzystać z nich sąsiadom. Władza ludowa, nie zdoławszy przekonać do siebie górali, wszczyna represje wobec nich, w wyniku czego Haratyk organizuje oddział partyzancki i toczy walkę z komunistami.
Produkcja.
Reżyser "Słońca", Henryk Kluba, zrealizował przedtem swój debiut fabularny "Chudy i inni" (1967) na podstawie scenariusza Wiesława Dymnego. Bardzo dobry odbiór "Chudego i innych" spowodował, że Kluba i Dymny zdecydowali się ze sobą współpracować nad kolejnym filmem utrzymanym w konwencji balladowej przypowieści. Zdaniem Piotra Zawojskiego Kluba i Dymny oparli swój film na trzech planach: realistycznym, wyobrażeniowym oraz umownym. Odpowiadają tym planom trzy rodzaje postaci: mieszkańcy wsi wespół z Haratykiem, postać głupiego Wali oraz chór komentujący poczynania Haratyka.
"Słońce wschodzi raz na dzień" powstało w Zespole Filmowym „Syrena”, Operatorem zdjęć był Wiesław Zdort, dzięki któremu "Słońce wschodzi raz na dzień" przybierało formę ballady góralskiej, wzorowanej plastycznie na malarstwie naiwnym. Scenografię do filmu wykonał Jarosław Świtoniak, natomiast kostiumy – Jolanta Komorowska. Muzykę skomponował Zygmunt Konieczny, a całość zmontowała Mirosława Garlicka-Jaworska.
Cenzura.
"Słońce" w pierwotnej wersji stanowiło miażdżącą krytykę działań Urzędu Bezpieczeństwa oraz bezlitośnie ukazywało podwójną klęskę bohatera. W scenariuszu Dymnego schwytany i osadzony w areszcie Haratyk wychodzi z więzienia po 1956 roku, ale przez dwa lata tuła się z zaświadczeniem o opuszczeniu więzienia i pogrąża się w alkoholizmie. Gdy wraca do Odkrzasu, spotyka się z całkowitą obojętnością mieszkańców.
To zakończenie nie mogło jednak zostać zaakceptowane przez cenzurę, która nie dopuszczała filmu do projekcji przez pięć lat. Film miał premierę dopiero w 1972 roku i zmienił sens pierwowzoru. O ile sympatia Dymnego i Kluby w pierwotnej wersji stała po stronie Haratyka, o tyle w finalnej wersji po wyjściu z więzienia Haratyk uznaje wyższość ideową partyzanta Armii Ludowej „Małego” (później sekretarza partii) i dokonuje aktu samokrytyki, po czym zostaje przyjęty z powrotem przez społeczność.
Odbiór i znaczenie.
Gdy film ukazał się w ocenzurowanej wersji, zdobył uznanie krytyków. Stanisław Janicki pisał: „Obok świetnych zdjęć Wiesława Zdorta i muzyki Zygmunta Koniecznego, na szczególną pochwałę zasługują aktorzy, przede wszystkim Franciszek Pieczka jako Haratyk. To jedna z najlepszych jego ról, a może najlepsza”. Aleksander Jackiewicz porównywał dzieło Kluby i Dymnego do "Łąk Bieżyńskich" (1937) Siergieja Eisensteina i poetyckich filmów Siergieja Paradżanowa. Konrad Eberhardt, nie zdając sobie sprawy z przyczyn niedopuszczenia filmu do wyświetlania, pisał: „Przynosi on zaszczyt naszej sztuce filmowej, zazwyczaj miałkiej i ślizgającej się po marginesach. Przynosi zaszczyt także tym, którzy z długotrwałych dyskusji wokół filmu wyciągnęli ostatecznie pozytywne wnioski”.

</doc>
<doc id="1338531" url="https://pl.wikipedia.org/wiki?curid=1338531" title="Gare de Vichy">
Gare de Vichy

Gare de Vichy – stacja kolejowa w Vichy, w regionie Owernia-Rodan-Alpy, we Francji. Znajdują się tu 3 perony. Trwa budowa PEI (Pôle d’Échanges Intermodal).

</doc>
<doc id="1338534" url="https://pl.wikipedia.org/wiki?curid=1338534" title="Ewangelicka Partia Ludowa">
Ewangelicka Partia Ludowa

Ewangelicka Partia Ludowa jest to szwajcarska, protestancka oraz centroprawicowa partia polityczna o ideologii konserwatywnej. Partia została założona w 1919 roku. Na arenie międzynarodowej partia jest stowarzyszona z Europejską Partią Ludową. W 2003 partia zdobyła trzy mandaty do parlamentu nie uzyskując jednocześnie żadnego kandydata wyższej izbie parlamentu. W wyborach samorządowych w 2005 roku partia uzyskała 2,4% głosów, jednakże nie wszystkich kantonach startowali kandydaci EVP. W wyborach parlamentarnych w 2007 roku partia uzyskała 2,4% głosów co dało jej możliwość wprowadzenia 3 posłów do parlamentu.

</doc>
<doc id="1338536" url="https://pl.wikipedia.org/wiki?curid=1338536" title="Antoni Erazm Wołłowicz">
Antoni Erazm Wołłowicz

Antoni Erazm Wołłowicz herbu Bogoria (ur. 1711 w Gosławicach, zm. 6 lipca 1770 w Warszawie) – polski duchowny katolicki, biskup diecezjalny diecezji łuckiej w latach 1755-1770, pisarz wielki litewski w 1744 roku, duchowny sekretarz wielki litewski w 1748 roku, archidiakon żmudzki, kanclerz królowej Marii Józefy.
Był początkowo urzędnikiem, porzuciwszy jednak to zajęcie podjął studia w Rzymie, a następnie został wyświęcony na kapłana. Uzyskawszy doktorat podjął pracę duszpasterską jako kanonik łaski, gnieźnieński, wileński i dziekan warszawski.
W 1754 roku został koadiutorem na biskupstwie łuckim, a 12 maja następnego roku papież Benedykt XIV prekonizował go na ordynariusza łuckiego.
Biskup Wołłowicz 8 września 1758, dokonał poświęcenia sanktuarium maryjnego w Leśnej Podlaskiej, zaprojektowanego przez Vincenzo Rachettiego i ojca Konstantyna Moszyńskiego. Murowana świątynia pod wezwaniem Narodzenia Najświętszej Maryi Panny i Świętych Apostołów Piotra i Pawła jest dzisiaj perłą architektury baroku włoskiego w Polsce. Miejscem spoczynku biskupa jest podziemie kolegiaty Trójcy Świętej w Janowie Podlaskim. Był elektorem Stanisława Augusta Poniatowskiego w 1764 roku z województwa wołyńskiego.
W 1757 odznaczony Orderem Orła Białego.
Pochowany w kolegiacie Świętej Trójcy w Janowie Podlaskim. 

</doc>
<doc id="1338537" url="https://pl.wikipedia.org/wiki?curid=1338537" title="Infamous Mobb">
Infamous Mobb

Infamous Mobb lub IM3 – grupa hip-hopowa. Od samego początku istnienia są ci sami członkowie – Ty Nitty, Twin Gambino, Godfather Pt. 3. Wszyscy członkowie wychowywali się przy ulicy Queensbridge's 41st side 21st. Grupa bardzo często nagrywała piosenki wraz z Mobb Deep na ich płytach.

</doc>
<doc id="1338538" url="https://pl.wikipedia.org/wiki?curid=1338538" title="Merulius tremellosus">
Merulius tremellosus



</doc>
<doc id="1338539" url="https://pl.wikipedia.org/wiki?curid=1338539" title="Phlebia tremellosa">
Phlebia tremellosa



</doc>
<doc id="1338540" url="https://pl.wikipedia.org/wiki?curid=1338540" title="Beata (film)">
Beata (film)

Beata – polski film obyczajowy z 1964 roku, na podstawie powieści Mariana Bielickiego "Małgorzato, nie skacz".
Plenery: Warszawa (dworzec Warszawa Śródmieście, okolice stacji Warszawa Powiśle, bar w Hotelu Europejskim, kawiarnia „Kaprys”, szpital wojskowy przy ul. Szaserów), Łódź (akademik na osiedlu Lumumbowo), Niechorze.

</doc>
<doc id="1338541" url="https://pl.wikipedia.org/wiki?curid=1338541" title="Wilhelmshaven (stacja kolejowa)">
Wilhelmshaven (stacja kolejowa)

Wilhelmshaven – stacja kolejowa w Wilhelmshaven, w kraju związkowym Dolna Saksonia, w Niemczech. Znajdują się tu 2 perony. Do 2011 roku nazwa stacji brzmiała Wilhelmshaven Hauptbahnhof.

</doc>
<doc id="1338542" url="https://pl.wikipedia.org/wiki?curid=1338542" title="Phlebia radiata">
Phlebia radiata



</doc>
<doc id="1338545" url="https://pl.wikipedia.org/wiki?curid=1338545" title="Vaszoly">
Vaszoly



</doc>
<doc id="1338547" url="https://pl.wikipedia.org/wiki?curid=1338547" title="Gyorgy Gyorffy">
Gyorgy Gyorffy



</doc>
<doc id="1338549" url="https://pl.wikipedia.org/wiki?curid=1338549" title="Rancagua (stacja kolejowa)">
Rancagua (stacja kolejowa)

Rancagua, hiszp. "Estación de Ferrocarriles de Rancagua " – stacja kolejowa w Rancagua, w regionie O’Higgins, w Chile. Znajdują się tu 2 perony.

</doc>
<doc id="1338550" url="https://pl.wikipedia.org/wiki?curid=1338550" title="W każdą pogodę">
W każdą pogodę

W każdą pogodę – polski film obyczajowy z 1969 roku w reżyserii Andrzeja Zakrzewskiego.

</doc>
<doc id="1338552" url="https://pl.wikipedia.org/wiki?curid=1338552" title="Bank Państwa w Łodzi">
Bank Państwa w Łodzi

Bank Państwa w Łodzi – dawna siedziba Rosyjskiego Banku Państwa w Łodzi oraz Banku Państwa, od 1945 roku należy do NBP, a od lat 90 XX w. również do Kredyt Banku (do 1997 roku PBI), znajdująca się w Łodzi przy al. Kościuszki 14.
Reprezentacyjny budynek oddziału Rosyjskiego Banku Państwa (utworzonego w Łodzi w 1886 roku) powstał w latach 1905–1908 według projektu (1905) Dawida Landego u zbiegu ulic Spacerowej (ob. al. Kościuszki) i Benedykta (ob. ul. 6 Sierpnia). Po I wojnie światowej do budynku wprowadziła się łódzka Izba Skarbowa, a w 1927 roku pomieszczenia użytkował Bank Państwa.
Gmach, zbudowany na planie odwróconej litery „L”, charakteryzuje się eklektyczną fasadą nawiązującą do neorenesansu i neobaroku. W wystroju wnętrz można odnaleźć elementy secesyjne. Charakterystycznym elementem budynku jest sala operacyjna o powierzchni ponad 10 arów i wysokości 10 metrów. W czasach powstania budynku była to największa sala obsługi klientów w łódzkich bankach.
Budynek wpisany jest do rejestru zabytków pod numerem A/315 z 20.01.1971.

</doc>
<doc id="1338554" url="https://pl.wikipedia.org/wiki?curid=1338554" title="Ipati">
Ipati

Ipati (gr. Υπάτη) – miejscowość w Grecji, w administracji zdecentralizowanej Tesalia-Grecja Środkowa, w regionie Grecja Środkowa, w jednostce regionalnej Ftiotyda, w gminie Lamia. W 2011 roku liczyła 496 mieszkańców.

</doc>
<doc id="1338555" url="https://pl.wikipedia.org/wiki?curid=1338555" title="Ustrój Galicji">
Ustrój Galicji



</doc>
<doc id="1338565" url="https://pl.wikipedia.org/wiki?curid=1338565" title="Klakier (film)">
Klakier (film)

Klakier – polski film obyczajowy z 1982 roku.

</doc>
<doc id="1338567" url="https://pl.wikipedia.org/wiki?curid=1338567" title="Bad Tölz (stacja kolejowa)">
Bad Tölz (stacja kolejowa)

Bad Tölz - stacja kolejowa w Bad Tölz, w kraju związkowym Bawaria, w Niemczech na linii Bayerische Oberlandbahn. Znajdują się tu 2 perony.

</doc>
<doc id="1338572" url="https://pl.wikipedia.org/wiki?curid=1338572" title="Bad Harzburg (stacja kolejowa)">
Bad Harzburg (stacja kolejowa)

Bad Harzburg – stacja kolejowa w Bad Harzburg, w kraju związkowym Dolna Saksonia, w Niemczech. Znajdują się tu 3 perony.

</doc>
<doc id="1338576" url="https://pl.wikipedia.org/wiki?curid=1338576" title="Albela">
Albela

Albela to bollywoodzka komedia miłosna z 2001 roku z Aishwarya Rai, Govinda w rolach głównych. W drugoplanowych rolach Namrata Shirodkar i Jackie Shroff. Film wyreżyserował Deepak Sareen, autor "Jab Pyaar Kisise Hota Hai" (1998) i "Aaina".
To historia miłości przewodnika turystycznego w Goa do pięknej turystki z Wiednia szukającej w Indiach grobu swojej indyjskiej matki.
Fabuła.
Nina (Namrata Shirodkar) kocha Tony’ego. Tony (Govinda) kocha Sonię (Aishwarya Rai). Sonia kocha Prema (Jackie Shroff), ale ojciec jej opuszczony kiedyś przez żonę Hinduskę nie zgadza się na jej ślub z Hindusem.
Muzyka.
Muzykę do filmu skomponował braterski duet Jatin-Lalit, autorzy muzyki do takich filmów jak Jo Jeeta Wohi Sikandar, Raju Ban Gaya Gentleman, Kabhi Haan Kabhi Naa, Yes Boss, Ghulam, Kuch Kuch Hota Hai, Dil Kya Kare, Sarfarosh, Mohabbatein, Phir Bhi Dil Hai Hindustani, Kabhi Khushi Kabhie Gham, Hum Tum, Mr. White Mr. Black.

</doc>
<doc id="1338577" url="https://pl.wikipedia.org/wiki?curid=1338577" title="Alicja (film 1980)">
Alicja (film 1980)

Alicja – polsko-belgijsko-amerykańsko-brytyjski film muzyczny z 1980 roku, na podstawie "Alicji w Krainie Czarów" Lewisa Carrolla.
Wykonanie piosenek: Lulu, Gunter Gabriel, Joanna Bartel

</doc>
<doc id="1338580" url="https://pl.wikipedia.org/wiki?curid=1338580" title="Marion Ravenwood">
Marion Ravenwood

Marion Ravenvood – fikcyjna postać z uniwersum Indiany Jonesa, żona tytułowego bohatera. Ma z nim syna - Mutta Williamsa. Zagrała ją Karen Allen. Filmy z serii "Indiana Jones" w jakich wzięła udział to "Poszukiwacze zaginionej Arki" i "Indiana Jones i Królestwo Kryształowej Czaszki".
Życiorys.
Córka Abnera Ravenwooda, mentora i przyjaciela Indiany Jonesa. Zakochała się w Indym już w dzieciństwie, ale ten pozostał niewrażliwy na jej wdzięki. Wtedy go znienawidziła.
Kilkanaście lat później Indiana szukał Arki Przymierza, a Marion miała medalion, na którym zaznaczone było miejsce jej spoczynku. Indiana poprosił ją o pomoc, ale ta próbowała go wygonić. Wtedy jednak pojawili się naziści którzy usiłowali ją zabić, ale Indy ją wyratował, dlatego razem z nim zgodziła się szukać arki w Egipcie. Ponownie została uprowadzona przez nazistów i ich dowódca - Rene Belloq próbował ją uwieść, ale gdy Indiana i jego przyjaciel - Sallah odnaleźli arkę, wrzucił ją do podziemi, gdzie wylądowała razem z Indym. Udało im się jednak uciec, a następnie przechwycić arkę.
Przypuszczalnie w 1938 Marion zaszła w ciążę i urodziła syna Muta Wiillimsa – Henry'ego Jonesa trzeciego.
W 1957 Marion przesłała do Jonesa przez swojego syna list z prośbą o pomoc w sprawie porwania prof. Oxleya. Kiedy Marion i Indy się zapadali w ruchome błoto, kobieta wyjawiła mu, że Mutt jest jego synem (Henry Jones III). Jones z trudem przyjął tę wiadomość i natychmiast kazał synowi skończyć szkołę. Po wyjściu ze Złotego Miasta Indy i Marion wzięli ślub.
Wygląd i cechy charakteru.
Marion to smukła, piękna kobieta o długich ciemnych włosach i brązowych oczach. Twarda, sprytna i niezależna. Jedyna prawdziwa miłość Indiany.

</doc>
<doc id="1338581" url="https://pl.wikipedia.org/wiki?curid=1338581" title="Symulator ekonomiczny">
Symulator ekonomiczny



</doc>
<doc id="1338583" url="https://pl.wikipedia.org/wiki?curid=1338583" title="Jatin-Lalit">
Jatin-Lalit

Jatin-Lalit (Jatin Pandit i Lalit Pandit) to indyjski braterski duet kompozytorów filmowych tworzący muzykę do filmów od 1992 roku.

</doc>
<doc id="1338585" url="https://pl.wikipedia.org/wiki?curid=1338585" title="Lars Løkke Rasmussen">
Lars Løkke Rasmussen

Lars Løkke Rasmussen (wym. ; ur. 15 maja 1964 w Vejle) – duński polityk. Lider Venstre (2009–2019) i Moderaterne (od 2022), parlamentarzysta. Minister spraw wewnętrznych w latach 2001–2007, minister finansów od 2007 do 2009, premier Danii w latach 2009–2011 oraz 2015–2019, minister spraw zagranicznych od 2022.
Życiorys.
Wykształcenie i praca zawodowa.
Jego ojciec był księgowym, a matka gospodynią domową. W 1983 ukończył szkołę średnią w Helsinge. W 1992 został absolwentem prawa na Uniwersytecie Kopenhaskim. W latach 1990–1995 pracował jako doradca prawny.
Działalność polityczna do 2009.
W latach 1986–1989 był przewodniczącym Venstres Ungdom, młodzieżówki partii Venstre. Od 1986 do 1990 zasiadał w radzie generalnej Venstre, a w latach 1990–1994 w radzie generalnej Duńskiego Stowarzyszenia Bibliotekarskiego.
W 1994 wszedł po raz pierwszy do Folketingetu (duńskiego parlamentu) z ramienia Venstre, reprezentując okręg Frederiksborg. Od tego czasu skutecznie ubiegał się o reelekcję w wyborach w 1998, 2001, 2005 i 2007.
Od 1986 do 1997 wchodził w skład rady gminy Græsted-Gilleleje. W latach 1994–1997 pełnił funkcję wiceburmistrza tej gminy, był przewodniczącym jej komitetu ds. dzieci i kultury, a także lokalnej komisji handlu i przemysłu oraz komisji zdrowia. W okresie 1998–2001 stał na czele administracji regionu Frederiksborg Amt. W 1998 Lars Løkke Rasmussen został wybrany na wiceprzewodniczącego partii liberalnej.
Od 27 listopada 2001 do 23 listopada 2007 zajmował stanowisko ministra spraw wewnętrznych w pierwszym i drugim gabinecie Andersa Fogh Rasmussena. Jako minister spraw wewnętrznych przeprowadził w Danii reformę administracyjną, która zredukowała liczbę gmin z 271 do 98 oraz zlikwidowała 14 województw, wprowadzając w ich miejsce 5 regionów. 23 listopada 2007 objął urząd ministra finansów w trzecim gabinecie dotychczasowego premiera. W lutym 2009 negocjował projekt reformy podatkowej obniżającej podatek dochodowy, a podwyższającej podatek od zanieczyszczeń.
Działalność polityczna w latach 2009–2019.
4 kwietnia 2009 podczas szczytu NATO przywódcy tej organizacji na nowego sekretarza generalnego wybrali Andersa Fogh Rasmussena. Następnego dnia duński premier zrezygnował z dotąd zajmowanego stanowiska. Następnego dnia Lars Løkke Rasmussen został mianowany na nowego premiera Danii, a jego nominację zatwierdziła królowa Małgorzata II. 7 kwietnia 2009 przedstawił skład swojego gabinetu (składający się z liberałów z Venstre i przedstawicieli Konserwatywnej Partii Ludowej), rezygnując jednocześnie ze stanowiska ministra finansów. W maju 2009 wybrano go również na przewodniczącego Venstre. 23 lutego 2010 dokonał rekonstrukcji swojego gabinetu, kolejne zmiany personalne w rządzie przeprowadził 8 marca 2011.
W wyborach w 2011 ponownie uzyskał mandat posła, a jego partia zajęła pierwsze miejsce. Większość parlamentarną uzyskały jednak ugrupowania lewicowej opozycji. 3 października 2011 na urzędzie premiera Danii zastąpiła go Helle Thorning-Schmidt. Lars Løkke Rasmussen pozostał na czele swojego ugrupowania. W 2015 z powodzeniem ubiegał się o reelekcję do Folketingetu. Venstre straciło w tych wyborach 13 mandatów, zajmując trzecie miejsce. Ugrupowania centroprawicy uzyskały jednak większość w parlamencie, co pozwoliło liderowi liberałów podjąć rozmowy o utworzeniu gabinetu. Ostatecznie zdecydował się na mniejszościowy rząd tworzony wyłącznie przez Venstre – gabinet ten został zaprzysiężony 28 czerwca 2015.
28 listopada 2016 Lars Løkke Rasmussen powołał swój trzeci gabinet, w skład którego weszli tym razem obok przedstawicieli Venstre także reprezentanci Sojuszu Liberalnego i konserwatystów.
Działalność polityczna od 2019.
W wyborach w 2019 został wybrany kolejny raz na posła, wspierające go ugrupowania utraciły jednak większość w parlamencie. 27 czerwca 2019 Lars Løkke Rasmussen zakończył pełnienie funkcji premiera. W sierpniu tegoż roku ustąpił z funkcji przewodniczącego partii. W styczniu 2021, na skutek konfliktów wewnątrz Venstre, zrezygnował z członkostwa w tym ugrupowaniu. W tym samym roku ogłosił powołanie nowej partii pod nazwą Moderaterne.
W wyborach w 2022 jego formacja, niewchodząca w skład żadnego z głównych bloków, zajęła trzecie miejsce, uzyskując 16 mandatów w parlamencie. Jeden z nich przypadł byłemu premierowi. Jego partia dołączyła do nowej koalicji z socjaldemokratami i Venstre. 15 grudnia 2022 Lars Løkke Rasmussen objął urząd ministra spraw zagranicznych w drugim gabinecie Mette Frederiksen.
Życie prywatne.
Jest mężem Sólrun Løkke Rasmussen, ma troje dzieci, w tym syna Bergura.

</doc>
<doc id="1338589" url="https://pl.wikipedia.org/wiki?curid=1338589" title="Wizja lokalna 1901">
Wizja lokalna 1901

Wizja lokalna 1901 – polski film historyczny z 1980 roku o strajku dzieci we Wrześni w 1901.

</doc>
<doc id="1338591" url="https://pl.wikipedia.org/wiki?curid=1338591" title="TZMO">
TZMO



</doc>
<doc id="1338592" url="https://pl.wikipedia.org/wiki?curid=1338592" title="Trasa azjatycka AH18">
Trasa azjatycka AH18

Trasa azjatycka nr 18 (AH18) jest drogą uwzględnioną w programie Asian Highway Network. AH18 zaczyna się w Haadyai (Tajlandia), swój bieg kończy w Johor Bahru (Malezja). Trasa AH18 na terenie Tajlandii znajduje się na wschodnim wybrzeżu, a na terenie Malezji biegnie po drodze federalnej nr 3.

</doc>
<doc id="1338602" url="https://pl.wikipedia.org/wiki?curid=1338602" title="Federalna Unia Demokratyczna">
Federalna Unia Demokratyczna

Federalna Unia Demokratyczna – chrześcijańska, protestancka prawicowa partia polityczna działająca na terenie Szwajcarii. Partia została założona w 1975 roku po rozłamie dokonanym w partii Szwajcarscy Demokraci. W 1991 roku partia po raz pierwszy dostała się do parlamentu.
W wyborach w 2003 roku partia zdobyła 1,3% głosów co pozwoliło jej na wprowadzenie dwóch posłów.
Mimo że w 2007 roku partia zdobyła ponownie 1,3% głosów to jednak pozwoliło jej na wprowadzenie zaledwie jednego kandydata do parlamentu.

</doc>
<doc id="1338605" url="https://pl.wikipedia.org/wiki?curid=1338605" title="Arístides Rojas">
Arístides Rojas

Arístides Fabián Rojas Aranda (ur. 1 sierpnia 1970 w Asunción) – piłkarz paragwajski grający na pozycji napastnika.
Kariera klubowa.
Karierę piłkarską Rojas rozpoczął w szkółce francuskiego RC Lens. Nie zdołał przebić się do pierwszego składu i w 1994 roku wrócił do ojczyzny. Został zawodnikiem Atletico Colegiales Asuncion i w jego barwach zadebiutował w paragwajskiej Primera Division. Po roku gry odszedł do lokalnego rywala Club Guaraní, gdzie spędził dwa sezony.
W 1997 roku Rojas ponownie wyjechał z kraju. Trafił do Argentyny i najpierw przez rok występował w Independiente Avellaneda a następnie przez kolejne dwa w Unión Santa Fe. Z kolei w 2000 roku grał w Peru, w Alianza Lima.
W 2001 roku Aristides wrócił do Paragwaju. Przez dwa lata był zawodnikiem Club Sol de América, a w 2003 roku wyjechał do boliwijskiego Guabirá Montero. Następnie znów grał na boiskach argentyńskich w drużynie Guaraní Antonio Franco. W 2004 roku stał się piłkarzem General Caballero, a do końca kariery występowł w innych klubach z Asunción, Sportivo Trinidense i Rubio Ñú, w barwach którego zakończył w 2007 roku piłkarską karierę.
Kariera reprezentacyjna.
W reprezentacji Paragwaju Rojas zadebiutował w 1996 roku. W 1998 został powołany przez selekcjonera Paula Césara Carpegianiego do kadry na Mistrzostwa Świata we Francji. Tam był wystąpił w trzech spotkaniach: zremisowanym 0:0 z Hiszpanią, wygranym 3:1 z Nigerią oraz przegranym 0:1 w 1/8 finału z Francją. Po tym turnieju zakończył reprezentacyjną karierę, a łącznie w kadrze narodowej zagrał 27 razy i zdobył 4 gole.

</doc>
<doc id="1338606" url="https://pl.wikipedia.org/wiki?curid=1338606" title="Lot suborbitalny">
Lot suborbitalny

Lot suborbitalny – lot kosmiczny, w którym statek kosmiczny osiąga przestrzeń kosmiczną, ale jego trajektoria lotu przecina atmosferę lub powierzchnię grawitującego ciała, z którego pojazd został wystrzelony, przez co nie jest w stanie dokonać pełnego obiegu orbitalnego.
Na przykład lot każdego obiektu wystrzelonego z powierzchni Ziemi, który osiągnie wysokość 100 km n.p.m., a później spada z powrotem na Ziemię, jest uznawany za suborbitalny lot kosmiczny. Niektóre loty suborbitalne są przeprowadzane w celu sprawdzenia statków kosmicznych lub rakiet nośnych przeznaczonych do późniejszych lotów orbitalnych. Inne pojazdy są zaprojektowane specjalnie do lotów suborbitalnych, na przykład załogowe X-15 i SpaceShipOne, czy bezzałogowe międzykontynentalne pociski balistyczne i rakiety meteorologiczne.
Suborbitalne loty kosmiczne należy odróżnić od lotów, które osiągają orbitę, ale stosują silniki hamujące, aby dokonać deorbitacji po wykonaniu mniej niż jednej pełnej orbity.
Wymóg wysokości lotu.
Z definicji pojazd dokonujący lotu suborbitalnego musi uzyskać wysokość co najmniej 100 km n.p.m. Ta wysokość, znana jako linia Kármána, została wybrana przez Międzynarodową Federację Lotniczą, ponieważ jest to orientacyjnie miejsce, w którym pojazd, aby wygenerować siłę nośną potrzebną do utrzymania się na tej wysokości, musiałby lecieć szybciej niż wynosi prędkość orbitalna.
Orbita.
W czasie swobodnego spadku trajektoria jest częścią orbity eliptycznej w postaci definiowanej przez równanie orbity. Odległość perygeum jest mniejsza niż promień Ziemi, więc elipsa przecina się z Ziemią, przez co pojazd nie będzie w stanie dokonać orbity. Wielka oś jest pionowa, więc półoś wielka stanowi więcej niż połowię promienia Ziemi, i prawie zawsze jest mniejsza niż promień.
Prędkość, zasięg, wysokość.
Aby zminimalizować wymaganą delta-v (astrodynamiczną wartość determinującą wymaganą ilość paliwa), część lotu dokonywana na dużej wysokości odbywa się z wyłączonymi rakietami (technicznie rzecz biorąc, jest to swobodny spadek, nawet przy wznoszącej trajektorii). Maksymalna prędkość lotu jest osiągana na najniższej wysokości trajektorii swobodnego spadku, zarówno przy jej początku jak i końcu.
Jeśli celem jest samo „osiągnięcie przestrzeni kosmicznej”, na przykład aby wziąć udział w konkursie Ansari X Prize, poziomy ruch nie jest konieczny. W tym przypadku najniższe wymagane delta-v to około 1,4 km/s, dla lotu suborbitalnego z maksymalną prędkością około 1 km/s. Wolniejszy ruch, z krótszym swobodnym spadkiem, wymagałby większego delta-v.
Dla porównania – niska orbita okołoziemska (LEO), o wysokości około 300 km, wymaga prędkości około 7,7 km/s, przy delta-v około 9,2 km/s.
Dla lotów suborbitalnych pokonujących odległości poziome, maksymalna prędkość i wymagana delta-v są między tymi z lotu pionowego a LEO. Maksymalna prędkość na niskich końcach trajektorii składa się ze składowych poziomej i pionowej. Im dalszy ma być lot, tym obie składowe muszą być większe, i tym większa jest wysokość maksymalna. Dla rakiety V2, osiągającej przestrzeń kosmiczną, ale z zasięgiem około 300 km, maksymalna prędkość to 1,6 km/s. Budowany przez Scaled Composites pojazd SpaceShipTwo będzie miał podobną orbitę ze swobodnym spadkiem, ale prędkość maksymalna będzie wynosiła tylko 1,1 km/s.
Przy większych zasięgach, ze względu na eliptyczność orbity, maksymalna wysokość może być nawet znacznie większa od tej dla LEO. W locie międzykontynentalnym, takim jak lot międzykontynentalnej rakiety balistycznej, czy też potencjalnych przyszłych komercyjnych lotów kosmicznych, maksymalna prędkość to około 7 km/s, a maksymalna wysokość to około 1200 km. Lot międzykontynentalny na wysokości 300 km wymagałby znacznie większego delta-v niż przy LEO.
Każdy lot kosmiczny, który kończy się na powierzchni, włączając w to loty suborbitalne, przechodzi przez fazę ponownego wejścia w atmosferę. Zachodzące w tej fazie nagrzewanie aerodynamiczne różni się znacznie, w zależności od prędkości początkowej tego wejścia, która to jest prędkością maksymalną lotu.
Długość lotu.
W locie pionowym na niezbyt wysokie pułapy, czas swobodnego spadku zarówno wznoszącego jak i opadającego, prędkość maksymalna jest zmieniana przez przyspieszenie grawitacyjne, tak więc przy prędkości maksymalnej 1 km/s obie te fazy trwają 3 min 20 s. Długości faz lotu przed i po fazie swobodnego spadku mogą się różnić.
Dla lotu międzykontynentalnego, faza wznoszenia wspomaganego rakietami trwa 3 do 5 minut, swobodny spadek (faza środkowa lotu) około 25 minut. Faza ponownego wejścia w atmosferę balistycznej rakiety międzykontynentalnej trwa około dwóch minut – jednak dla miękkich lądowań faza ta będzie trwała znacznie dłużej.
Loty suborbitalne mogą trwać wiele godzin. Pioneer 1, pierwsza sonda kosmiczna stworzona przez NASA, miała na celu osiągnięcie Księżyca. Częściowe niepowodzenie spowodowało, że sonda poleciała trajektorią suborbitalną, wchodząc w atmosferę Ziemi 43 godziny po starcie.

</doc>
<doc id="1338607" url="https://pl.wikipedia.org/wiki?curid=1338607" title="Aristides Rojas">
Aristides Rojas



</doc>
<doc id="1338610" url="https://pl.wikipedia.org/wiki?curid=1338610" title="Willie Scott">
Willie Scott

Wilhelmina „Willie” Scott – fikcyjna postać z universum Indiany Jonesa, pojawiła się w "Świątyni Zagłady". Tancerka i piosenkarka w Szanghajskim klubie. Zagrała ją Kate Capshaw.
Wygląd i charakter.
Bardzo piękna kobieta o ciemnoblond włosach i niebieskozielonych oczach. Wiecznie niezadowolona, rozkapryszona, wrzeszcząca histeryczka. Wiązało się z nią większość zabawnych scen w drugiej części "Indiany Jonesa".
Życiorys.
Pracuje w klubie nocnym Chińskiego bandyty, Lao Che, usiłującego zabić Jonesa, ten jednak ją porwał. Trafili do Indyjskiej dżungli, gdzie kobieta była zmuszona pomagać Jonesowi i jego młodemu przyjacielowi - Short Roundowi w odzyskaniu kamieni Sankhary. Gdy dotarli do pałacu Pankot natychmiast wystroiła się jak księżniczka, ale straciła humor kiedy zobaczyła jedzenie składające się z samych nieprzyjemnych rzeczy. Później, w sypialni Willie, odkryli tajemne przejście prowadzące do świątyni Kali. Tam zostali schwytani. Indy wypił krew Kali i stał się sługą Mola Rama, Shorty pracował w kamieniołomie, a Willie miała być ofiarą dla bogini Kali. Gdy zaczęto spuszczać żelazną ramę (do której przykuto Willie) do lawy, Short Round uwolnił się i ocucił Indy’ego. Uratowali Willie, a później dzieci w kamieniołomie. Uciekli ze świątyni wagonikami, ale ludzie Mola Rama zaczęli ich ścigać. Sam kapłan czekał na nich na moście. Indy przeciął sznury przytrzymujące most i Mola Ram wpadł do rzeki pełnej krokodyli. Indy zwrócił kamień do wioski, a później pocałował Willie.

</doc>
<doc id="1338613" url="https://pl.wikipedia.org/wiki?curid=1338613" title="Helena Kowalczykowa">
Helena Kowalczykowa

Helena Kowalczykowa (ur. 25 lutego 1907 w Kosowie Podlaskim, zm. 7 sierpnia 1999 w Warszawie) – polska aktorka teatralna i filmowa.
Życiorys.
Absolwentka kursu dramatycznego w Moskwie. Przed wojną występowała w Wołyńskim Teatrze Objazdowym. Całą swoją powojenną drogę zawodową związała z Teatrem Współczesnym w Warszawie. W swoim dorobku filmowym miała przeszło osiemdziesiąt ról, a najbardziej znaną była rola "Lermaszewskiej – matki Henia", w serialu "Dom". Była żoną aktora Edwarda Kowalczyka, oboje zostali pochowani na cmentarzu Bródnowskim w Warszawie (kwatera: 83D-3-6-32).

</doc>
<doc id="1338631" url="https://pl.wikipedia.org/wiki?curid=1338631" title="Arvo Haavisto">
Arvo Haavisto

Arvo Jaakko Haavisto (ur. 7 stycznia 1900 w Ilmajoki, zm. 21 kwietnia 1977 tamże) – fiński zapaśnik, dwukrotny medalista olimpijski.
Walczył w obu stylach, jednak medale olimpijskie zdobywał w wolnym. Pierwszy – brązowy – wywalczył w Paryżu w 1924. Cztery lata później zdobył złoty krążek olimpijski. Czterokrotnie był mistrzem Finlandii, w tym raz w stylu klasycznym.

</doc>
<doc id="1338632" url="https://pl.wikipedia.org/wiki?curid=1338632" title="Pearl Harbor jeszcze raz">
Pearl Harbor jeszcze raz



</doc>
<doc id="1338634" url="https://pl.wikipedia.org/wiki?curid=1338634" title="Mark Morton">
Mark Morton

Mark Duane Morton (ur. 13 grudnia 1972 w Williamsburgu w stanie Wirginia) – amerykański muzyk, kompozytor i gitarzysta. Morton jest wieloletnim gitarzystą grupy muzycznej Lamb of God.
W 2004 roku muzyk wraz z Willie Adlerem został sklasyfikowany na 80. miejscu listy 100 najlepszych gitarzystów heavymetalowych wszech czasów według magazynu Guitar World.

</doc>
<doc id="1338635" url="https://pl.wikipedia.org/wiki?curid=1338635" title="Pyralginum">
Pyralginum



</doc>
<doc id="1338636" url="https://pl.wikipedia.org/wiki?curid=1338636" title="Ludwik Adolf Fryderyk Sayn-Wittgenstein-Sayn">
Ludwik Adolf Fryderyk Sayn-Wittgenstein-Sayn

Książę Ludwik Adolf Fryderyk Sayn-Wittgenstein-Sayn (Ludwig Adolf Friedrich zu Sayn-Wittgenstein-Sayn) (ur. 8 czerwca 1799 w Kownie, zm. 28 czerwca 1866 w Cannes), związany z Litwą arystokrata pochodzenia niemieckiego w służbie rosyjskiej.
Był najstarszym synem rosyjskiego feldmarszałka Ludwika Adolfa Piotra zu Sayn und Wittgenstein i Antonii Snarskej. Idąc w ślady ojca wstąpił na służbę carską. W 1821 reprezentował cara na koronacji króla Wielkiej Brytanii Jerzego IV. Jego kariera została jednak przerwana w 1826 z powodu sympatyzowania przez księcia z dekabrystami - uratowała go jego wpływowa pozycja oraz wielkie zasługi dla tronu jego ojca.
14 czerwca 1828 w St. Petersburgu poślubił Stefanię Radziwiłłówną, córkę Dominika Radziwiłła, która wniosła mu w posagu olbrzymi majątek ziemski (ok. 12 tys. km²) na terytorium Litwy. Para miała dwoje dzieci:
Stefania zmarła w 1832, a w 1834 Ludwik Adolf ożenił się z księżniczką Leonillą Bariatinską (zm. 1918). Ślub odbył się w kaplicy pałacowej Pałacu Zimowego. Z drugą żoną doczekał się czworga dzieci:
Ok. 1840 został właścicielem pałacu biskupiego w Werkach pod Wilnem, który przebudował i gdzie przez długi czas mieszkał. Po zawarciu drugiego małżeństwa mieszkał z rodziną przeważnie w Paryżu, a po 1848 roku w Niemczech, gdzie odnowił zamek Sayn i gdzie spędził ostatnie lata życia. Jego druga małżonka przeszła z prawosławia na katolicyzm i w tym wyznaniu wychowała ich dzieci. Sam książę pozostał do końca życia luteraninem.
Choć część potomków pozostała w Niemczech, to rodzina Sayn-Wittgenstein posiadała spore dobra ziemskie w Rosji aż do 1917 roku. 

</doc>
<doc id="1338639" url="https://pl.wikipedia.org/wiki?curid=1338639" title="Szkotowo-22">
Szkotowo-22



</doc>
<doc id="1338641" url="https://pl.wikipedia.org/wiki?curid=1338641" title="Hajredin Kuçi">
Hajredin Kuçi

Hajredin Kuçi (ur. 2 stycznia 1971 w Peciu) – kosowski polityk, wicepremier Kosowa w latach 2008-2012.
Życiorys.
Ukończył studia prawnicze na Uniwersytecie w Prisztinie, a następnie podyplomowe w Turcji w zakresie prawa międzynarodowego. Był wykładowcą oraz zastępcą rektora Uniwersytetu w Prisztinie. Od 2001 zasiada w parlamencie Kosowa. W latach 2001–2004 przewodniczył Komisji Edukacji, Nauki i Technologii Zgromadzenia Kosowa, a następnie od 2004 do 2007 Komisji ds. Regulacji Pracy. Od 2007 stoi na czele Komisji Konstytucyjnej.
Kuci brał udział w negocjacjach międzynarodowych dotyczących statusu Kosowa. Zajmował również stanowisko wiceprzewodniczącego Demokratycznej Partii Kosowa. W rządzie premiera Hashima Thaçiego objął funkcję wicepremiera.

</doc>
<doc id="1338642" url="https://pl.wikipedia.org/wiki?curid=1338642" title="Aztec West">
Aztec West

Aztec West - dzielnica biurowa miasta Patchway, w South Gloucestershire, w Anglii. Zlokalizowana jest blisko autostrad M4 i M5 kilkanaście km na północ od Bristolu. Mieści się tu ponad 100 firm obsługujących głównie dominujący w okolicy przemysł lotniczy.

</doc>
<doc id="1338645" url="https://pl.wikipedia.org/wiki?curid=1338645" title="Walerian Tewzadze">
Walerian Tewzadze

Walerian Tewzadze, gruź. ვალერიან თევზაძე (ur. w Gruzji, zm. 13 grudnia 1985 w Dzierżoniowie) – Gruzin, podpułkownik dyplomowany piechoty Wojska Polskiego.
Życiorys.
Podczas I wojny światowej był kapitanem 8 pułku Strzelców Kaukaskich. Aktywnie uczestniczył w walce o niepodległość Gruzji. W latach 1918–1921 współtworzył zręby armii Demokratycznej Republiki Gruzji. Przez pewien czas był też zastępcą szefa gruzińskiego wywiadu. Po inwazji bolszewików na Gruzję ewakuowany. W latach 20., przez Turcję i Niemcy, trafił do Polski.
Został przyjęty do Wojska Polskiego, jako oficer kontraktowy. W latach 1923–1925 studiował w Wyższej Szkole Wojennej w Warszawie. Po ukończeniu studiów uzyskał tytuł naukowy oficera Sztabu Generalnego (od 1929 – oficera dyplomowanego). W 1928 rozpoczął służbę w Wojskowym Instytucie Geograficznym. W 1933 opublikował pracę pt. "Kaukaz. Szkic Geograficzno-Opisowy".
Po agresji III Rzeszy na Polskę we wrześniu 1939 walczył w obronie Warszawy, jako dowódca północnego odcinka. Odznaczony Orderem Virtuti Militari. Po kapitulacji w niewoli niemieckiej, z której później został zwolniony.
Po zwolnieniu z niewoli zmienił nazwisko na Walery Krzyżanowski, wstąpił do Armii Krajowej i przyjął pseudonim „Tomasz”. W latach 1943–1944 był szefem Referatu Operacyjnego Sztabu Inspektoratu AK Częstochowa. W 1944, w czasie akcji „Burza”, był szefem sztabu 7 Dywizji Piechoty AK.
Po wojnie, pod nazwiskiem Walery Krzyżanowski, zamieszkał w Dzierżoniowie na Dolnym Śląsku. Na jego grobie, znajdującym się na dzierżoniowskim cmentarzu parafialnym, wykuty jest napis: "„Jako Gruzin chciałbym być pochowany w Gruzji, ale jestem szczęśliwy, że będę pochowany w ziemi szlachetnego i dzielnego Narodu Polskiego”. " 
Walerian Tewzadze jest jednym z bohaterów filmu dokumentalnego w reżyserii Jerzego Lubacha pt. „W rogatywce i tygrysiej skórze”.
18 marca 2009 roku przed siedzibą Spółdzielni Mieszkaniowej w Dzierżoniowie, w obecności ambasadora Gruzji Konstantina Kawtaradzego, odsłonięty został obelisk poświęcony pułkownikowi Tewzadze. Rok wcześniej na jego dawnym domu odsłonięto tablicę pamiątkową.
22 września 2019 na grobie Waleriana Tewzadze kwiaty złożył premier Mateusz Morawiecki.

</doc>
<doc id="1338646" url="https://pl.wikipedia.org/wiki?curid=1338646" title="Pobondzie (jezioro)">
Pobondzie (jezioro)

Pobondzie – jezioro na Pojezierzu Suwalskim, na południowy zachód od wsi Rutka-Tartak, w pobliżu wsi Pobondzie w gminie Rutka-Tartak, powiat suwalski, województwo podlaskie. Wschodni brzeg jeziora graniczy z drogą wojewódzką nr 655.
Jezioro o nieregularnym kształcie z urozmaicona linią brzegową, tworząca liczne zatoki, cyple, zabagnione obniżenia porosłe olszą, wierzbiną i łanami trzcin. Wschodni brzeg pokryty jest lasem świerkowo-sosnowym z dużą domieszką drzew liściastych.
Jest to jezioro eutroficzne, o bogatej roślinności oraz szerokiej ławicy przybrzeżnej typu liniowego. 
Jezioro typu leszczowego. Żyje tutaj troć jeziorna.

</doc>
<doc id="1338647" url="https://pl.wikipedia.org/wiki?curid=1338647" title="Kaarlo Mäkinen">
Kaarlo Mäkinen

Kaarlo Edvin Mäkinen (ur. 14 maja 1892 w Maarianhaminie, zm. 11 maja 1980 w Turku) – fiński zapaśnik. Dwukrotny medalista olimpijski.
Walczył w obu stylach, jednak medale olimpijskie zdobywał w wolnym. Pierwszy – srebrny – zdobył na olimpiadzie w Paryżu w 1924. Cztery lata później wywalczył złoty krążek olimpijski. Dwa razy stawał na podium mistrzostw świata w zapasach (walcząc w stylu klasycznym). Czterokrotnie był mistrzem Finlandii, po dwa razy zwyciężył w każdym ze stylów.

</doc>
<doc id="1338652" url="https://pl.wikipedia.org/wiki?curid=1338652" title="Evidence">
Evidence

Evidence właściwie Michael Perretta (ur. 10 grudnia 1976 w Los Angeles) - amerykański raper, producent, członek kalifornijskiej grupy Dilated Peoples, którą wraz z nim tworzą Rakaa Iriscience oraz DJ Babu. Zanim rozpoczął działalność muzyczną, znany był z malowania graffiti. 20 marca 2007, w wytwórni ABB Records, wydał swoją solową płytę, której produkcją zajął się m.in. The Alchemist, Sid Roams, Jake One, DJ Babu, DJ Khalil oraz sam Evidence.
Evidence pojawił się gościnnie, w 2009 roku na płycie "O.c.b." polskiego rapera O.S.T.R., w utworze zatytułowanym Real Game.
W 2013 ukazał się singiel polskiego rapera Włodiego pt. "T&amp;T" wyprodukowany przez Evidence'a.
Linki zewnętrzne.
 

</doc>
<doc id="1338653" url="https://pl.wikipedia.org/wiki?curid=1338653" title="Kat DeLuna">
Kat DeLuna

Kat DeLuna, właśc. Kathleen Emperatriz DeLuna (ur. 26 listopada 1987 w Nowym Jorku) – amerykańska wokalistka, autorka tekstów muzycznych oraz tancerka pochodzenia dominikańskiego.
Zaistniała w 2007 wydaniem na amerykański rynek muzyczny albumu pt. "9 Lives", który sprzedał się na całym świecie w nakładzie ponad 100 tys. egzemplarzy. Należy do trzech wytwórni płytowych – Epic Records, Konvict Muzik oraz Universal Music.
Życiorys.
Urodziła się w Nowym Jorku w dzielnicy Bronx, w Stanach Zjednoczonych, jednak w dzieciństwie wyemigrowała z rodziną do ojczyzny jej rodziców, Dominikany, gdzie stawiała pierwsze kroki w karierze muzycznej. Gdy miała dziewięć lat, napisała swoją pierwszą piosenkę – „Estoy Triste”, do której stworzenia natchnął ją rozwód rodziców. W wieku 12 lat została zaproszona na scenę przez Milly Quezada, zaliczając tym samym pierwszy występ przed tak liczną publicznością.
Po ukończeniu 13 lat zgłosiła się na przesłuchanie dotyczące stworzenia grupy muzycznej organizowane przez gazetę „The Village Voice” i ostatecznie zasiliła hip hop/R&amp;B grupę o nazwie Swallower. Po kilku latach działalności zespół sie rozpadł, a DeLuna dążyła do zaistnienia w świecie muzyki jako wokalistka solowa. Kolejnym epizodem w początkach profesjonalnej kariery muzycznej był udział, a potem wygrana w konkursie karaoke sponsorowanym przez firmę Coca-Cola, na którym zaśpiewała piosenkę „I Will Always Love You”. Po zwycięstwie w karaoke-show kubański wokalista salsy Rey Ruiz namówił ją do tworzenia tekstów muzycznych oraz własnej muzyki. Niedługo później dołączyła do wytwórni Get Money Brothers (GMB) Music Records zarządzanej przez jej wieloletniego przyjaciela, modela z Haiti Tyrone'a Edmonda. Po zerwaniu umowy z wytwórnią GMB Music Records dołączyła do Epic Records, następnie do Konvict Muzik, a w 2009 do Universal Music.
Kariera muzyczna.
Po podpisaniu kontraktu z wytwórnią Epic Records w 2007 wydała na amerykański rynek muzyczny debiutancki album studyjny pt. "9 Lives", który choć nie zyskał sukcesu w Ameryce, to znalazł się w Top 50 najlepiej sprzedających się albumów w kilku krajach Europy, m.in. Francji czy Szwajcarii. Pierwszym singlem stał się utwór "Whine Up" nagrany wspólnie z Elephant Man, który dzięki dużej promocji w Ameryce Północnej stał się sygnaturalną piosenką artystki. Drugi singiel DeLuny, "Run the Show" z gościnnym udziałem Busta Rhymes w porównaniu z poprzednią kompozycją promującą longplay stał się popularny w Europie, zajmując miejsca na oficjalnych notowaniach w większości krajów tego kontynentu. Trzecim utworem prezentującym debiutancką płytę stała się piosenka "In the End" wydana jedynie w Europie. Obecnie kompozycja, jako najwyższe, zajęła 31. miejsce na oficjalnym belgijskim notowaniu najlepiej sprzedających się singli.
W 2009 planowała wydać drugi album studyjny, który zawierać miał m.in. kompozycję "Calling You", udostępnioną przez artystkę na profilu MySpace wraz z komentarzem. DeLuna dodała, że "Calling You" nie jest kolejnym singlem w jej karierze muzycznej.
W styczniu 2009 poinformowała o podpisaniu kontraktu z wytwórnią Universal Music. W tym samym czasie potwierdzono również, że pierwszy album wydany za pośrednictwem nowej wytwórni muzycznej ma ukazać się w 2010 i nosić tytuł "Inside Out". Singlem promocyjnym wydawnictwa stał się utwór "Unstoppable" nagrany z gościnnym udziałem amerykańskiego rapera Lil Wayne'a, który wydany został jedynie w formacie digital download i znalazł się na 80. pozycji notowania Canadian Hot 100 bez jakiejkolwiek promocji ze strony mediów. Kompozycja znalazła się również na ścieżce dźwiękowej do filmu "Wyznania zakupoholiczki". Drugim singlem promocyjnym prezentującym nadchodzący album stała się piosenka "Dance Bailalo". Pierwszym oficjalnym singlem promującym album "Inside Out" to utwór "Push Push" nagrany z gościnnym udziałem Akona; piosenka zadebiutowała na 84. pozycji zestawienia Canadian Hot 100, jednak z powodu braku promocji tydzień później opuściła notowanie. Trzy miesiące później, w sierpniu 2010 "Push Push" znalazła się na oficjalnym belgijskim notowaniu. 22 października do iTunes trafił singiel "Party O'Clock" z gościnnym udziałem rapera Onassisa. Piosenka została wybrana jako drugi oficjalny singiel z albumu "Inside Out".

</doc>
<doc id="1338656" url="https://pl.wikipedia.org/wiki?curid=1338656" title="Perty">
Perty

Perty – jezioro na Pojezierzu Suwalskim, na północny zachód od wsi Sidory w województwie podlaskim, powiat suwalski, gmina Wiżajny. 
Długie i wąskie jezioro wytopiskowe, pod względem biologicznym mezotroficznym. Woda jest czysta o słabej przejrzystości. Czystość wód została zakwalifikowana do II klasy. Dno przy brzegach muliste, miejscami piaszczyste.
Jest to jezioro o nieregularnych kształtach, z silnym przewężeniem w północnej części i długą zatoką od zachodu. Wzniesienia południowego i północnego wzniesienia Pert przypominają pejzaż górski. Cztery wyniosłe kemy stromo spadają ku wodom jeziora. Zatoka południowego krańca jeziora przechodzi w ols bagienny i dalej wąwóz oddzielający Purwin od Tabaczyzny. Środkową część zachodniego brzegu znajduje się przesmyk, za którym znajduje się Jezioro Kojle. Dawniej te dwa akweny tworzyły całość. W jeziorze żyje dużo gatunków ryb, są to między innymi: sieja, węgorz, szczupak, lin, okoń, płoć, miętus pospolity, wzdręga, ukleja, leszcz, kleń,a nawet sandacz.

</doc>
<doc id="1338657" url="https://pl.wikipedia.org/wiki?curid=1338657" title="Dhadkan">
Dhadkan

Dhadkan (hindi: धड़कन, urdu: دھڑکن) – bollywoodzki dramat z 2000 roku. Tematem filmu jest historia trójkąta miłosnego zagranego przez Akshaya Kumara, Shilpę Shetty i Sunila Shetty. Ten ostatni za zagranie Deva otrzymał Nagrodę Filmfare za Najlepszą Rolę Negatywną. Reżyserował Dharmesh Darshan, autor takich filmów jak "Raja Hindustani", "Aap Ki Khatir", "Bewafaa", czy "Wiem, czym jest miłość". Film broni tradycyjnych wartości: posłuszeństwa rodzicom, ich prawa do decydowania (jak Bóg) o losie swoich dzieci, o wyborze męża dla córki. Dramat ten opowiada się za świętością małżeństwa i zwyciężaniem zła dobrem. W tej historii kochający rozstają się, niekochani rozkochują w sobie, a kiedyś kochani zostają zapomniani. Bohaterowie wzbudzają w sobie zaufanie, łamią obietnice, ale i pokornieją prosząc się wzajemnie o wybaczenie.
Fabuła.
Rozpieszczona bogactwem jedynaczka Anjali (Shilpa Shetty) zakochuje się w odrzuconym ze względu na swoje nieślubne pochodzenie Devie (Sunil Shetty). Przysięga jego matce, że nigdy go nie porzuci, że swoją miłością wyleczy ranę, jaka jest dla niego życie bez ojca. Tymczasem rodzice zaaranżowali już dla niej w Delhi ślub z pewnym bogatym idealistą. Z miłości do zrozpaczonej córki decydują się jednak poznać jej ukochanego. Dev czując uprzedzenie ojca do niego zachowuje się tak prowokująco, że swoją bezczelnością ostatecznie zraża do siebie rodziców Anjali. Zostaje wyrzucony z domu. Zakochanym nie pozostaje nic innego jak wspólna ucieczka. Na przeszkodzie staje ojciec dziewczyny. Anjali musi wybierać między ojcem a ukochanym. Decyduje się nie łamać serca ojcu przynosząc rodzinie wstyd swoją ucieczką. Poświęciwszy swoją miłość poślubia obcego jej wybranego przez ojca mężczyznę. Z czasem Ram (Akshay Kumar) swoją szlachetnością i wiarą w dobro, którym trzeba zwyciężać zło, zjednuje jej przyjaźń. Między małżonkami budzi się miłość. Gdy szczęśliwi świętują trzecią rocznicę ślubu, w ich domu pojawia się wzbogacony w Anglii Dev.
Muzyka i piosenki.
Autorami muzyki jest duet Nadeem-Shravan, twórcy muzyki do takich filmów jak "Deewana", "Raja Hindustani", "Zamaana Deewana", "Pardes", "Aa Ab Laut Chalen", "Raaz", "Więzy miłości", "Wiem, czym jest miłość", "Hum Tumhare Hain Sanam", "Dil Hai Tumhaara", "Dil Ka Rishta", "Yeh Dil", "Andaaz", "Qayamat", "Hungama", "Tumsa Nahin Dekha", "Bewafaa", "Deszcz" czy "Dosti: Friends Forever".

</doc>
<doc id="1338659" url="https://pl.wikipedia.org/wiki?curid=1338659" title="Eino Leino">
Eino Leino



</doc>
<doc id="1338664" url="https://pl.wikipedia.org/wiki?curid=1338664" title="Kaarlo Makinen">
Kaarlo Makinen



</doc>
<doc id="1338668" url="https://pl.wikipedia.org/wiki?curid=1338668" title="Zapach kobiety">
Zapach kobiety



</doc>
<doc id="1338670" url="https://pl.wikipedia.org/wiki?curid=1338670" title="Viva la Vida or Death and All His Friends">
Viva la Vida or Death and All His Friends

Viva la Vida or Death and All His Friends – czwarty album brytyjskiego zespołu rockowego Coldplay. W Wielkiej Brytanii wydany został 12 czerwca 2008, a w Ameryce Północnej 17 czerwca 2008. Jeszcze przed ukazaniem się płyty, dwie pochodzące z niej piosenki wydane zostały jako single: „Violet Hill” i „Viva la Vida”. Piosenkę Life in Technicolor wykorzystano w ostatniej scenie filmu "Noc W Muzeum 2".
Pierwszy człon tytułu albumu, "Viva la Vida", pochodzi od nazwy obrazu słynnej meksykańskiej malarki Fridy Kahlo. Okładka płyty przedstawia z kolei obraz "Wolność wiodąca lud na barykady" ("La Liberté guidant le peuple") francuskiego malarza Eugène Delacroixa, ukazujący rewolucję lipcową we Francji w 1830.
Album jest laureatem Nagrody Grammy w kategorii Best Rock Album za rok 2009.
W Polsce nagrania uzyskały status platynowej płyty.
Historia.
W grudniu 2006 na stronie internetowej magazynu muzycznego „Billboard” pojawiła się wiadomość o tym, iż nowy album Coldplay ukaże się pod koniec 2007. Zespół zdementował jednak tę informację, zapowiadając jednocześnie trasę koncertową po Ameryce Łacińskiej. Trasa odbyła się na początku 2007, a grupa w jej trakcie tworzyła materiał na "Viva la Vida or Death and All His Friends". Z obawy przed przeciekami do Internetu, Coldplay nie zagrał jednak żadnej nowej piosenki podczas występów w ramach tejże trasy.
W styczniu 2007, w trakcie wywiadu w porannej audycji BBC Radio 4, "Front Row", Brian Eno przyznał, iż to on będzie producentem albumu. Na stronie internetowej Coldplay pojawiały się aktualne wiadomości na temat sesji nagraniowych "Viva la Vida or Death and All His Friends". Muzycy przyznali, że po występach w Hiszpanii i Ameryce Łacińskiej, w piosenkach wyczuwalne są hiszpańskie wpływy.
Podczas sesji nagraniowych albumu, zespół komunikował się z fanami za pośrednictwem swojej strony internetowej. Na niej, pod koniec października 2007, ujawnione zostały tytuły dwóch piosenek z "Viva la Vida or Death and All His Friends": „Famous Old Painters” i „Glass of Water”. Kolejna informacja, która ukazała się na początku grudnia 2007, mówiła, że prace nad albumem zbliżają się ku końcowi. Wiadomość ta zatytułowana była „Prospekt”, co wywołało falę plotek, mówiących, iż właśnie tak będzie brzmiała nazwa nowej płyty. W styczniu 2008 grupa ujawniła tytuły kolejnych dwóch piosenek: „Lovers in Japan” i „Strawberry Swing”, a także zaprzeczyła, jakoby album miał nazywać się „Prospekt”.
Promocja i wydanie.
W kwietniu 2008 Chris Martin ujawnił w wywiadzie dla magazynu "Rolling Stone" tytuł albumu oraz datę jego wydania. 10 kwietnia 2008 na stronie internetowej Coldplay opublikowana została lista utworów płyty i planowana data jej wydania. Dodatkowo, poinformowano, iż pierwszym singlem z "Viva la Vida or Death and All His Friends" będzie „Violet Hill”, do którego teledysk został nakręcony na Sycylii. Jako drugi singel z tego albumu została wydana piosenka „Viva la Vida”. „Violet Hill” była przez tydzień, począwszy od 29 kwietnia 2008, dostępna za darmo w wersji cyfrowej. Coldplay miał zaplanowane również darmowe występy: 16 czerwca 2008 w Brixton Academy w Londynie, 23 czerwca 2008 w Madison Square Garden w Nowym Jorku oraz w Barcelonie.
Lista utworów.
Utwory bonusowe

</doc>
<doc id="1338677" url="https://pl.wikipedia.org/wiki?curid=1338677" title="Nadeem-Shravan">
Nadeem-Shravan

Nadeem-Shravan (Nadeem Saifi i Shravan Rathod) to duet indyjskich kompozytorów muzyki do filmów bollywoodzkich.

</doc>
<doc id="1338680" url="https://pl.wikipedia.org/wiki?curid=1338680" title="Konk">
Konk

Konk jest drugim albumem angielskiego zespołu The Kooks wydanym w 2008 roku. Nazwa albumu pochodzi od nazwy londyńskiego studia muzycznego, w którym został nagrany materiał na tę płytę.

</doc>
<doc id="1338683" url="https://pl.wikipedia.org/wiki?curid=1338683" title="Eino Aukusti Leino">
Eino Aukusti Leino

Eino Aukusti Leino (ur. 7 kwietnia 1891 w Kuopio, zm. 30 listopada 1986 w Tampere) – fiński zapaśnik. Wielokrotny medalista olimpijski.
Walczył w stylu wolnym. Pierwszy - złoty - medal olimpijski zdobył w 1920. Na kolejnych olimpiadach trzykrotnie stawał na podium. Przez wiele lat mieszkał w Stanach Zjednoczonych, zostawał nawet mistrzem tego kraju, jednak na igrzyskach występował w barwach Finlandii. 

</doc>
<doc id="1338695" url="https://pl.wikipedia.org/wiki?curid=1338695" title="Kelpo Gröndahl">
Kelpo Gröndahl

Kelpo Olavi Gröndahl (ur. 28 marca 1920 w Pori, zm. 2 sierpnia 1994 tamże) – fiński zapaśnik. Dwukrotny medalista olimpijski.
Walczył w obu stylach, jednak medale olimpijskie zdobywał w klasycznym. Pierwszy – srebrny – zdobył w Londynie w 1948. Cztery lata później wywalczył złoty krążek olimpijski. W 1953 został wicemistrzem świata. Wielokrotnie był mistrzem Finlandii (w obu stylach).

</doc>
<doc id="1338696" url="https://pl.wikipedia.org/wiki?curid=1338696" title="Kelpo Grondahl">
Kelpo Grondahl



</doc>
<doc id="1338697" url="https://pl.wikipedia.org/wiki?curid=1338697" title="Willie Adler">
Willie Adler

Willie Adler (ur. 26 stycznia 1976 w Richmond) – amerykański muzyk, kompozytor i gitarzysta. Adler jest wieloletnim gitarzystą grupy muzycznej Lamb of God w której występował wraz z bratem perkusistą Chrisem Adlerem.
W 2004 roku muzyk wraz z Markiem Mortonem został sklasyfikowany na 80. miejscu listy 100 najlepszych gitarzystów heavymetalowych wszech czasów według magazynu Guitar World.

</doc>
