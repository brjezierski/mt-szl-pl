<doc id="1338699" url="https://pl.wikipedia.org/wiki?curid=1338699" title="Luc Frieden">
Luc Frieden

Luc Frieden (ur. 16 września 1963 w Esch-sur-Alzette) – luksemburski polityk i prawnik, minister w kilku rządach, parlamentarzysta krajowy.
Życiorys.
Studiował prawo na Uniwersytecie Luksemburskim oraz na Université Panthéon-Sorbonne, uzyskując dyplom w 1986. W 1987 uzyskał magisterium z prawa na University of Cambridge, a rok później ukończył Harvard Law School.
W latach 1989–1998 praktykował jako prawnik. Wykładał również na Uniwersytecie Luksemburskim oraz pisał artykuły na temat prawa konstytucyjnego i bankowego. Od 1991 do 1994 był stałym komentatorem kwestii prawnych oraz polityki zagranicznej w rozgłośni RTL Radio Lëtzebuerg.
W 1994 po raz pierwszy uzyskał mandat posła do Izby Deputowanych z ramienia Chrześcijańsko-Społecznej Partii Ludowej. Do 1998 stał na czele komisji finansów i budżetu oraz komisji spraw konstytucyjnych. Wybierany także w kolejnych wyborach w skład parlamentu (1999, 2004, 2009 i 2013), nie sprawował mandatu w okresie pełnienia funkcji rządowych.
W lutym 1998 Jean-Claude Juncker mianował go ministrem sprawiedliwości, ministrem budżetu oraz ministrem ds. stosunków z parlamentem w swoim pierwszym gabinecie. Luc Frieden był odpowiedzialny za proces wprowadzania waluty euro. Po wyborach z czerwca 1999 w nowym rządzie tego samego premiera objął ponownie urząd ministra sprawiedliwości oraz ministra skarbu i budżetu. Stanowisko to zachował także w następnej kadencji po wyborach parlamentarnych z czerwca 2004, przy czym do lutego 2006 pełnił jednocześnie funkcję ministra obrony. W lipcu 2009 Jean-Claude Juncker w swoim czwartym rządzie powierzył mu zajmowane dotąd przez siebie stanowisko ministra finansów. Urząd ten zajmował do grudnia 2013, gdy partia chadecka znalazła się w opozycji.
W 2014 wycofał się z działalności politycznej, został wówczas wiceprezesem Deutsche Banku. W 2016 powrócił do Luksemburga, obejmował kierownicze stanowiskach w przedsiębiorstwach sektora bankowego i mediowego. W 2022 objął stanowisko prezesa organizacji gospodarczej Eurochambres.

</doc>
<doc id="1338700" url="https://pl.wikipedia.org/wiki?curid=1338700" title="NJ2046">
NJ2046

NJ2046 – półtoratonowa ciężarówka produkowana przez Nanjing Automobile Group, używana przez Chińską Armię Ludowo-Wyzwoleńczą. Pojazd bazuje na ciężarówce Iveco 40.10WM. NJ2046 wszedł do służby w 1999 roku i jest wykorzystywany m.in. jako transporter piechoty, ambulans oraz platforma dla wyrzutni kierowanych pocisków przeciwpancernych HJ-9.

</doc>
<doc id="1338723" url="https://pl.wikipedia.org/wiki?curid=1338723" title="Johann Baptist Anton von Pergen">
Johann Baptist Anton von Pergen

Johann Baptist Anton von Pergen (ur. 15 lutego 1725 w Wiedniu, zm. 12 maja 1814 roku tamże) – hrabia Rzeszy Niemieckiej, polityk i dyplomata na służbie Habsburgów, cesarsko-królewski rzeczywisty tajny radca, Naczelny Prezydent Policji (niem. Oberster Polizeiminister).
Pochodzenie i młodość.
Pochodził ze starego XVI-wiecznego szlacheckiego rodu holenderskiego. Był młodszym synem Johanna Ferdinanda Wilhelma von Pergena (1684-1766), rzeczywistego tajnego radcy i Wiceprezydenta Rządu Dolnoaustriackiego (niem. Vice-Präsident der nieder-österreichischen Regierung) oraz baronówny Marii Elżbiety Orlick von Lazizka.
Dziadkiem Pergena był hrabia Johann Baptist von Pergen (1656-1742), również komisarz Dolnej Austrii.
Kariera urzędniczo-dyplomatyczna.
Służbę państwową rozpoczął w wieku 22 lat, przebywając wraz z cesarskim poselstwem na dworze elektorskim w Moguncji. W r. 1748 udał się na dwór króla angielskiego do Hanoweru a następnie znów do Moguncji. W 1773 r. został pierwszym austriackim gubernatorem Lwowa. Gubernatorem w Galicji był od września 1772 do stycznia 1774 roku. Na owo stanowisko, Pergen został mianowany za plecami Józefa II dlatego nie cieszył się jego sympatią. Był znany jako dość kiepski administrator, więc nie powierzono mu kontroli nad siłami zbrojnymi co zazwyczaj leżało w gestii gubernatora, lecz pozostawiono dowództwo gen. hr. Andreasowi Hadikowi, który już z początkiem lipca 1772 roku wkroczył do Galicji na czele wojsk austriackich. Pergen wielokrotnie się na to uskarżał w swych listach do Wiednia. Jako gubernator, Pergen był świadomy nieustannej potrzeby umacniania władzy Wiednia nad Galicją. Za największy problem uważał nieprzygotowanie szlachty na zmianę ustroju, która nadeszła wraz z rozbiorem: ..."trudności zwiększają się jeszcze, jeżeli prawodawca kraju, przechodzącego od republikańskiego ustroju pod rząd monarchiczny, musi walczyć z zepsuciem obyczajów, z prywatą pozbawionej przywilejów oligarchii, a nawet z nikczemnością, zwłaszcza jeżeli pragnie, aby prawa odpowiadały życzeniom roztropnej albo uciśnionej części narodu"... Pergen uważał poskromienie szlachty za fakt korzystny również dla samych Galicjan. Stwierdzał, ze ludność odpocznie pod rządami austriackimi po pięciu latach panoszenia się Rosjan pacyfikujących region po pokonaniu Konfederacji Barskiej. Hrabia Pergen był rozsądnym namiestnikiem, lecz nie uchroniło go to przed oddaniem (na skutek nacisków Józefa II i Kaunitza), stanowiska hr. Andreasowi Hadikowi, który został jeszcze w styczniu drugim gubernatorem Galicji i pozostał nim aż do czerwca 1774 roku.
Odwołany z Galicji von Pergen powrócił do Wiednia. Potem pełnił funkcję namiestnika ("Statthalter") arcyksięstwa Austrii (1782-1790). Miał też swój udział w dziele reformy administracyjnej kraju w duchu oświecenia i józefinizmu, choć ostatecznie jego projekt odrzucono na rzecz tego, który przedstawił Karl Anton Martini (1726-1800).
Pergen to również twórca tajnej policji wiedeńskiej i pierwszy formalny "Polizeiminister" od roku 1804. Ale już przed tym rokiem prowadził śledztwa. W 1794 Pergen i hrabia Franz Josef von Saurau (1760-1832) prowadzili wspólne śledztwo, które doprowadziło do rozpracowania projakobińskiego demokratycznego spisku i skazania kilku demokratów.
Rodzina.
Ożenił się 19 VII 1762 r. z baronówną Philippine Gabriele von Groschlag.

</doc>
<doc id="1338725" url="https://pl.wikipedia.org/wiki?curid=1338725" title="Maria Bińczyk">
Maria Bińczyk

Maria Bińczyk (ur. 17 września 1983 w Berlinie) – niemiecko-polska łyżwiarka figurowa, startująca w parach tanecznych. Uczestniczka zawodów z cyklu Junior Grand Prix, mistrzyni Polski juniorów (2003) oraz brązowa medalistka mistrzostw Polski seniorów (2004).

</doc>
<doc id="1338729" url="https://pl.wikipedia.org/wiki?curid=1338729" title="Molinezja czarna">
Molinezja czarna



</doc>
<doc id="1338734" url="https://pl.wikipedia.org/wiki?curid=1338734" title="O-bon">
O-bon

W zależności od regionu święto O-bon, o ponad 500-letniej tradycji, obchodzone jest między połową lipca i połową sierpnia. Często od 13 do 16 sierpnia i jest jednym z trzech najważniejszych okresów wakacyjnych w Japonii, poza okresem noworocznym shōgatsu i świętami na początku maja, tzw. Złotym Tygodniem.
W okresie O-bon Japończycy odwiedzają i porządkują groby rodzinne i składają na nich ofiary. Zwyczaj ten przekształcił się w święta jednoczenia rodziny. Według wierzeń Japończyków, w czasie O-bon duchy przodków powracają na Ziemię, aby odwiedzić swoich krewnych. W miastach, dzielnicach i osiedlach odbywają się lokalne festiwale połączone z tradycyjnymi tańcami – bon-odori. Pod koniec tego święta na rzeki, jeziora i morza puszcza się lampiony ("tōrō-nagashi"), aby zaprowadziły dusze zmarłych z powrotem do ich krainy.
Co roku, w dniu 15 sierpnia, iluminuje się lampionami m.in. świątynię Tōdai-ji i chram Kasuga w Nara.
W Kioto momentem kulminacyjnym celebrowania jest zapalenie ognisk w dniu 16 sierpnia na otaczających miasto pięciu wzgórzach (Gozan-no okuri-bi). Ogniska są ułożone w kształty chińskich znaków: 大 ("dai" – wielki oraz tzw. "wielki lewej strony"), 妙・法 ("myō/hō" – odniesienie do nauczania Buddy, Sutry Lotosu Mistycznego Prawa), bramy torii oraz statku.

</doc>
<doc id="1338740" url="https://pl.wikipedia.org/wiki?curid=1338740" title="Zaklęte serce">
Zaklęte serce

Zaklęte serce ("Mariana de la noche") – meksykańska telenowela z 2003 roku.
Fabuła.
Mariana Montenegro mieszka w małym górniczym miasteczku, którego mieszkańcy są przekonani, że nad Marianą wisi klątwa. Każdego mężczyznę, który się z nią zwiąże wkrótce spotyka jakieś nieszczęście. Mariana jest młoda i piękna. Jest półsierotą, mieszka z ojcem, Atilio. To on jest właścicielem tutejszej kopalni. Atilio ma silny charakter, czasem staje się okrutny, gdy ktoś odważy się sprzeciwić jego woli. Od lat Atilio ukrywa przed światem swą największą tajemnicę. Otóż Mariana nie jest jego córką, co więcej, Atilio darzy ją uczuciem, które dalekie jest od miłości ojcowskiej. Atilio ma dwie siostry. Starsza z nich, Isabela, jest dobrą pełną miłości kobietą. To ona wychowała Marianę i kocha ją jak własną córkę. Młodsza z sióstr, Marcia, jest arogancka i samolubna; czasem bywa bezwzględna wobec górników. Marcia nigdy nikogo nie kochała. Ta sytuacja zmienia się, gdy w mieście pojawia się Ignacio Lugo Navarro. Ignacio przybył tu w poszukiwaniu prawdy o swojej przeszłości i nikomu nie ujawnia swego prawdziwego imienia. Ignacio zakochuje się w Marianie od pierwszego wejrzenia, ona odwzajemnia jego miłość. Natomiast Marcia zakochuje się bez pamięci w Ignacio i na wieść o tym, że jej ukochany poślubił w tajemnicy przed wszystkimi Marianę, zaczyna planować zemstę. Najpierw informuje swego brata Atilio o tajemnym ślubie tych dwojga. Atilio postanawia zabić Ignacio. Nawet nie domyśla się, że w ten sposób wydaje wyrok śmierci na własnego syna. Nikt o tym nie wie, że Ignacio jest synem Atilio i jego dawnej kochanki, Lucrecii, właścicielki lokalnej tawerny.
Wersja polska.
W Polsce telenowela była emitowana w telewizji TVN. Opracowaniem wersji polskiej zajęło się studio ITI Film Studio na zlecenie TVN. Autorem tekstu była Marta Śliwińska. Lektorem serialu był Radosław Popłonikowski.

</doc>
<doc id="1338742" url="https://pl.wikipedia.org/wiki?curid=1338742" title="Janusz Karweta">
Janusz Karweta

Janusz Karweta (ur. 20 marca 1988 w Oświęcimiu) – polski łyżwiarz figurowy, startujący w konkurencji solistów i par sportowych z Krystyną Klimczak. Uczestnik mistrzostw Europy i mistrzostw świata juniorów, mistrz Polski (2008) w parach sportowych.
Osiągnięcia.
Pary sportowe.
Z Krystyną Klimczak

</doc>
<doc id="1338746" url="https://pl.wikipedia.org/wiki?curid=1338746" title="Andrzej z Wiślicy">
Andrzej z Wiślicy

Andrzej z Wiślicy (zm. 1356) – biskup poznański (nominat) i , dyplomata w służbie Władysława Łokietka i Kazimierza Wielkiego.
Życiorys.
Wielokrotnie posłował w imieniu królów polskich do kurii papieskiej w Awinionie. Piastował wiele godności kościelnych, m.in. był kanonikiem wrocławskim (od 1326), gnieźnieńskim (od 1327) i krakowskim (od 1334). W 1347 został wyznaczony przez papieża Klemensa VI na biskupa poznańskiego, której to funkcji jednak nie objął wskutek przeciwdziałania króla Kazimierza Wielkiego, niechętnego kandydatom papieskim. W związku z tym w roku następnym został mianowany przez papieża biskupem szweryńskim, gdzie sprawnie zarządzał przez następne lata diecezją.
Był także protektorem przyszłego kronikarza Janka z Czarnkowa, który u jego boku osiągał pierwsze godności kościelne oraz wypełniał zadania kancelaryjne i dyplomatyczne.

</doc>
<doc id="1338747" url="https://pl.wikipedia.org/wiki?curid=1338747" title="Edvard Westerlund">
Edvard Westerlund

Edvard Westerlund (ur. 1 lutego 1901 w Helsinkach, zm. 7 grudnia 1982 tamże), fiński zapaśnik. Dwukrotny medalista olimpijski.
Walczył w obu stylach, jednak medale olimpijskie zdobywał w klasycznym. W Paryżu w 1924 zdobył olimpijskie złoto. Cztery lata później wywalczył brązowy krążek. Dwa razy stawał na podium mistrzostw świata (tytuł mistrzowski w 1922). Wielokrotnie – w obu stylach – był medalistą mistrzostw Finlandii

</doc>
<doc id="1338749" url="https://pl.wikipedia.org/wiki?curid=1338749" title="In Your Eyes">
In Your Eyes

In Your Eyes – piosenka australijskiej piosenkarki Kylie Minogue. Piosenka pochodzi z płyty "Fever" z 2002 roku.

</doc>
<doc id="1338751" url="https://pl.wikipedia.org/wiki?curid=1338751" title="Afro">
Afro

Afro – sposób ułożenia włosów. Są to włosy kręcone, ułożone stercząco – te z brzegu na boki, pośrodku ku górze tak, aby fryzura tworzyła kształt kuli. Nazwa pochodzi od amerykańskiego wyrażenia „Afro-Americans”, odnoszącego się do czarnoskórych Amerykanów.

</doc>
<doc id="1338754" url="https://pl.wikipedia.org/wiki?curid=1338754" title="Zachowania homoseksualne wśród zwierząt">
Zachowania homoseksualne wśród zwierząt



</doc>
<doc id="1338758" url="https://pl.wikipedia.org/wiki?curid=1338758" title="Krystyna Klimczak">
Krystyna Klimczak

Krystyna Klimczak (ur. 24 września 1992 w Oświęcimiu) – polska łyżwiarka figurowa, startująca w konkurencji solistek i par sportowych z Januszem Karwetą. Uczestniczka mistrzostw Europy i mistrzostw świata juniorów, mistrzyni Polski (2008) w parach sportowych.
Osiągnięcia.
Pary sportowe.
Z Januszem Karwetą

</doc>
<doc id="1338760" url="https://pl.wikipedia.org/wiki?curid=1338760" title="Lauri Koskela">
Lauri Koskela

Lauri Koskela (ur. 16 maja 1907 w Lapua, zm. 3 sierpnia 1944 w Vuosalmi) – fiński zapaśnik. Dwukrotny medalista olimpijski.
Walczył w stylu klasycznym w wadze lekkiej. W Los Angeles w 1932 zdobył brązowy medal. Cztery lata później został mistrzem olimpijskim. Stawał na podium mistrzostw Europy (tytuły mistrzowskie w 1935, 1937 i 1938). Nieprzerwanie, od 1932 do 1943, był medalistą mistrzostw Finlandii
Zginął w okolicach Vuosalmi (obecnie Baryszewo) w trakcie wojny kontynuacyjnej, części II wojny światowej. Miał stopień kaprala.

</doc>
<doc id="1338761" url="https://pl.wikipedia.org/wiki?curid=1338761" title="Cmentarz żydowski w Krasnymstawie">
Cmentarz żydowski w Krasnymstawie

Cmentarz żydowski w Krasnymstawie – kirkut położony w Krasnymstawie przy głównej drodze na Chełm, zaraz przy lesie Borek. Zajmuje powierzchnię 1 ha.
Cmentarz został założony w drugiej połowie XIX wieku. Ostatni znany pochówek odbył się w 1943 roku. Podczas II wojny światowej hitlerowcy zdewastowali cmentarz. Zachowało się 10 nagrobków. Na niektórych zachowały się typowe zdobienia i inskrypcje w języku hebrajskim. Teren jest nieogrodzony, zaniedbany oraz zarośnięty.

</doc>
<doc id="1338764" url="https://pl.wikipedia.org/wiki?curid=1338764" title="Bitwa na Palmito Ranch">
Bitwa na Palmito Ranch

Bitwa na Palmito Ranch, znana również jako bitwa o Palmito Hill, miała miejsce 12-13 maja 1865 roku na terenie obecnego hrabstwa Cameron w Teksasie. Chociaż jej znaczenie militarne było znikome, przeszła do historii jako ostatnie lądowe starcie zbrojne wojny secesyjnej.
Oddziały Unii dowodzone przez pułkownika Theodore'a H. Barretta, który naruszył postanowienie o zawieszeniu broni i zaatakował stacjonujące na ranczo Palmito siły Skonfederowanych Stanów Ameryki, zostały pokonane przez przybyły w czasie potyczki znaczny oddział kawalerii pod dowództwem pułkownika Johna S. "Ripa" Forda. 
W ogniu konfederackiej artylerii oddziały Unii straciły 118 żołnierzy, straty po stronie konfederatów są nieznane.
Pomimo tego zwycięstwa, kapitulacja Konfederacji w wojnie secesyjnej została przesądzona wcześniej.

</doc>
<doc id="1338768" url="https://pl.wikipedia.org/wiki?curid=1338768" title="Ratusz w Krasnymstawie">
Ratusz w Krasnymstawie

Ratusz w Krasnymstawie – ratusz pochodzący z dwudziestolecia międzywojennego. Pierwotny średniowieczny ratusz znajdował się na rynku, który obecnie nosi nazwę 3 maja. Spłonął on w czasie wielkiego pożaru miasta jaki miał miejsce w 1811 roku. 
Wygląd.
Ratusz jest budowlą średniej wielkości. Posiada jedno piętro, dosyć wysoki dach i niewielką wieżę zegarową z balkonem. Jest typowym przykładem budownictwa ratuszowego w Polsce.

</doc>
<doc id="1338769" url="https://pl.wikipedia.org/wiki?curid=1338769" title="Ulica Stalowa w Warszawie">
Ulica Stalowa w Warszawie

Ulica Stalowa – ulica w dzielnicy Praga-Północ w Warszawie Zaczyna się przy zbiegu ulic: 11 listopada i Inżynierskiej, a kończy przy al. „Solidarności”, przy nasypie kolei obwodowej.
Historia.
Ulicę wytyczono w latach 1865–1867. Była ona jedną z głównych ulic Nowej Pragi i nosiła nazwę "Nowopraska", a w latach 80. XIX zaczęto nazywać ją "Fabryczną". Obecną nadano jej w 1891. Upamiętnia Warszawską Fabrykę Stali, zbudowaną w latach 1878–1879 między ul. Stalową, Szwedzką i torami kolei Petersburskiej.
Początkowo ulica była zabudowana drewnianymi, parterowymi i jednopiętrowymi budynkami, w których mieszkali głównie robotnicy. Z czasem zaczęto budować murowane kamienice osiągające do 4 pięter.
Na początku XX wieku wzdłuż ulicy przeprowadzono prace brukarskie oraz zbudowano chodniki. Z tamtego okresu zachowały się trzypiętrowe kamienice przy ul. Stalowej nr 34, 36, 50, 52, 54 i 56. Po II wojnie światowej z większości fasad budynków skuto dekoracje.
W 1901 r. powstała przy ulicy końcowa stacja kolejki wąskotorowej, Warszawa Stalowa, łączącej Pragę i Targówek z Markami i Radzyminem. Jednym z założycieli kolejki Mareckiej i jej udziałowcem był Julian Różycki. Pierwszy pociąg wyruszył na nową trasę 4 sierpnia 1901 r., a ostatni przejechał nią 31 sierpnia 1974 r. W miejscu stacji powstał budynek supermarketu (pierwotnie HIT, obecnie Kaufland).
Na przełomie XIX i XX wieku wytyczono odcinek pomiędzy ul. Inżynierską i Konopacką, który wówczas nosił nazwę ul. Nowostalowa. W okresie międzywojennym został on przyłączony do ul. Stalowej.
Przy ulicy tymczasowo działał bazar prowadzony najpierw przez Antoniego Kochańskiego, a następnie tymczasowo przez Pachulskiego i Domańskiego. Andrzej Domański i Władysław Pachulski zakupili działki przy ul. Stalowej 17, 19, 21 (obecnie 37, 39, 41) w celu ich zabudowy kamienicami czynszowymi. W latach 1911–1914 zbudowali tam domy frontowe i oficyny przeznaczone dla robotników, zamierzając kontynuować zabudowę wzdłuż planowanego północnego przedłużenia ulicy Czynszowej. Po wschodniej stronie placu doraźnie pozostawili bazar, który funkcjonował do ok. 1970 r. W parterach kamienic działały sklepy, po których do dziś zachowały się ślady szyldów wymalowanych na ścianach.
Przy ulicy zlokalizowane były też cukiernie i kawiarnie (m.in. Cukiernia Pobudkowskiego nr 35 i Cukiernia Aleksandra Puchalskiego nr 28) oraz główna apteka Nowej Pragi (nr 29), która działała od XIX wieku. Jej właścicielem był Jan Nawrocki, a od 1912 r. Stanisław Mierzejewski. Pod nr 35 znajdowała się wytwórnia wędlin rzeźnika Bolesława Dąbrowskiego. Zakład o takim samym profilu prowadzony był też przez Stanisława Turkowskiego pod numerem 28.
Około 1910 r. od ul. Konopackiej, przez Stalową do torów kolejowych, ułożono tory tramwajowe. Po odzyskaniu niepodległości przez Polskę zmienili się też mieszkańcy Nowej Pragi – ubyło tu Rosjan zamieszkujących tu z uwagi na bliskość Dworca Terespolskiego i Petersburskiego oraz terenów wojskowych na Nowej Pradze. Po I wojnie światowej pod nr 34 rozpoczęła działalność fabryka „Florange” produkująca perfumy i kosmetyki.
We wrześniu 1939 r. zniszczona została stalownia. Podczas II wojny światowej zabudowa ulicy nie uległa zniszczeniom, dewastacja nastąpiła w okresie powojennym, gdy budynki zasiedlili głównie przypadkowi mieszkańcy. W okresie powojennym ulica zyskała też złą sławę, porównywalną z ulicą Brzeską.
W bramie kamienicy nr 40/42 zachowały się fragmenty mykwy.
W 2017 roku na ulicy odsłonięto Praską Galerię Sław w postaci ośmiu płyt wmurowanych w chodnik z wyrytymi imionami i nazwiskami osób zasłużonych dla Pragi (Ksawerego Konopackiego, Juliana Różyckiego, Stefana Wiecheckiego, Sabiny i Władysława Sebyłów, Heleny Rzeszotarskiej, Antoniny i Jana Żabińskich, Heleny i Szymona Syrkusów oraz Marii i Michała Radziwiłłów.
Na całej swej długości ulica jest obsadzona robiniami akacjowymi.
Warszawska Fabryka Stali.
Warszawska Fabryka Stali powstała w latach 1878–1879. Wybudowała ją spółka Lilpop, Rau i Loewenstein z Warszawy, Towarzystwo Urządzeń Górniczych ze Starachowic i firma Rhenische Stahlwerke z Niemiec. Otwarcie nastąpiło 1 kwietnia 1879 r.
Na początku fabryka miała cztery oddziały:
Młoty (6 parowych, w tym dwa ważące po 13 ton) i walcownie obsługiwało 9 pieców, z czego 8 było gazowych. Surowce do produkcji stali w większości (poza węglem z kopalń węgla kamiennego w guberni piotrkowskiej) pochodziły spoza Imperium Rosyjskiego, np. surówka – z Wielkiej Brytanii, surówka i koks – z Górnego Śląska w Rzeszy Niemieckiej.
W 1879 r. w stalowni zatrudnionych było 896 robotników (w tym 330 obcokrajowców), w 1880 r. – 1037, w 1881 r. – 1881, a w 1882 – ok. 1300. Był to wtedy największy zakład przemysłowy w Warszawie.
Kompleks stalowni składał się z 13 budynków. Produkowano przede wszystkim szyny kolejowe, obręcze i osie wagonowe. W latach 80. XIX wieku była to największa stalownia w Królestwie Polskim. W 1882 zakład dostarczył 87% szyn w Królestwie i 22,1% w Cesarstwie Rosyjskim.
W kolejnych latach wzrost ceł na surówkę i koks zmniejszył opłacalność produkcji. Surówkę zaczęto przywozić z huty w Ostrowcu Świętokrzyskim. W 1885 r. zdecydowano o przeniesieniu stalowni do Zagłębia Donieckiego. W 1886 r. zamknięto zakład i zaczęto demontować urządzenia. Do nowej fabryki miały zostać przeniesione maszyny, a także wykwalifikowana kadra robotnicza i inżynierska. W 1887 r. wzniesiono odlewnię, w której przetapiano odpadki stali oraz urządzenia, których nie można było po zdemontowaniu wywieźć. Wyburzono także większość budynków.
Warsztaty artyleryjskie.
Ocalałe zabudowania sprzedano. Około 1900 r. powstały tam warsztaty artyleryjskie wojska rosyjskiego (przeniesione z ul. Długiej). Warsztaty składały się z 13 budynków (m.in. 3 dużych hal).
Przetrwał po nich budynek przy ul. Szwedzkiej, który w attyce ma płaskorzeźbę dwóch skrzyżowanych ze sobą armat. Przez dłuższy czas naczelnikiem warsztatów był płk Jakub Filipow, który mieszkał przy ul. Stalowej 71 (budynek nie istnieje). W pobliżu budynku znajdowała się cerkiew pod wezwaniem bł. Sergiusza z Radoneża, przeznaczona dla pracowników warsztatów.
Zbrojownia Warszawska, zakład nr 2.
Po odzyskaniu przez Polskę niepodległości, warsztaty znalazły się pod zarządem Wojska Polskiego. Powstała tam Zbrojownia nr 2. W okresie międzywojennym produkowano tam przede wszystkim części zamienne do dział, karabinów oraz wózki i skrzynie do przewożenia amunicji.
Znajdowała się tam też Centralna Składnica Inżynieryjna. W 1939 r. zbombardowano teren. Obecnie na tym obszarze znajdują się hurtownie. Z dawnej fabryki zachowały się jedynie relikty.
Pod koniec lat 30. XX wieku przez teren byłej stalowni miała przechodzić ul. Korzona, która miała stanowić główną oś urbanistyczną zaplanowanej dzielnicy mieszkaniowej na Targówku. Planów nie zrealizowano.

</doc>
<doc id="1338770" url="https://pl.wikipedia.org/wiki?curid=1338770" title="Estudiantil Porteno Buenos Aires">
Estudiantil Porteno Buenos Aires



</doc>
<doc id="1338773" url="https://pl.wikipedia.org/wiki?curid=1338773" title="Aksak (ujednoznacznienie)">
Aksak (ujednoznacznienie)

Nazwa 3 polskich herbów szlacheckich:

</doc>
<doc id="1338780" url="https://pl.wikipedia.org/wiki?curid=1338780" title="Aksak II">
Aksak II

Aksak II – polski herb szlachecki odmiana herbu Aksak.
Opis herbu.
Opis zgodnie z klasycznymi regułami blazonowania:
W polu czerwonym serce srebrne z sercem czerwonym w środku, pod nim takież dwa serca na opak, między nimi strzała srebrna w prawo. Klejnot: Trzy pióra strusie.
Najwcześniejsze wzmianki.
Dokument z 1644 roku.
Herbowni.
Aksak, Akszak, Assanowicz, Białocki, Downarowicz, Erbejder, Erbreiter, Grużewicz, Hurko, Janczura, Kardasewicz, Kardaszewicz, Kasperowicz, Okieńczyc, Okińczyc, Seliminowicz, Selimowicz, Szaguniewicz, Szahuniewicz, Talkowski.

</doc>
<doc id="1338783" url="https://pl.wikipedia.org/wiki?curid=1338783" title="Aksak III">
Aksak III

Aksak III – polski herb szlachecki odmiana herbu Aksak. Według Alfreda Znamierowskiego jest to odmiana herbu Przyjaciel.
Opis herbu.
Opis zgodnie z klasycznymi regułami blazonowania:
W polu czerwonym serce purpurowe w skos, przeszyte strzałą srebrną na opak w lewy skos. Klejnot: Trzy pióra strusie.
Najwcześniejsze wzmianki.
Herb powstał z Aksaka II pod koniec XVII wieku lub na początku XVIII wieku.
Herbowni.
Aksak, Akszak, Assanowicz, Białocki, Downarowicz, Erbejder, Erbreiter, Grużewicz, Hrużewicz, Hurko, Janczura, Kardasewicz, Kardaszewicz, Kasperowicz, Okieńczyc, Okińczyc, Seliminowicz, Selimowicz, Szaguniewicz, Szahuniewicz, Talkowski.

</doc>
<doc id="1338784" url="https://pl.wikipedia.org/wiki?curid=1338784" title="Namiestnik Rzeszy">
Namiestnik Rzeszy

Namiestnik Rzeszy (niem. "Reichsstatthalter") - urząd lokalnych pełnomocników rządu III Rzeszy. Stworzony w 1933 roku, po objęciu władzy w Niemczech przez NSDAP, i istniejący do zakończenia II wojny światowej. 
Namiestnik Rzeszy był odpowiedzialny za całokształt prac kontrolnych i administracyjnych w podlegającym sobie regionie.

</doc>
<doc id="1338786" url="https://pl.wikipedia.org/wiki?curid=1338786" title="SIS I">
SIS I



</doc>
<doc id="1338787" url="https://pl.wikipedia.org/wiki?curid=1338787" title="SIS II">
SIS II



</doc>
<doc id="1338788" url="https://pl.wikipedia.org/wiki?curid=1338788" title="Reichsstatthalter">
Reichsstatthalter



</doc>
<doc id="1338789" url="https://pl.wikipedia.org/wiki?curid=1338789" title="Pałac Biskupi w Krasnymstawie">
Pałac Biskupi w Krasnymstawie

Pałac biskupów chełmskich w Krasnymstawie – pałac w Krasnymstawie wybudowany w pierwszej połowie XVII wieku przez biskupa chełmskiego Stanisława Gomolińskiego. Przylega bezpośrednio do zabudowań klasztornych jezuitów. Po prawej stronie głównej fasady w XIX wieku wmurowano fragment ocalałego późnogotyckiego portalu z zamku w Krasnymstawie. Obecnie jest siedzibą sióstr zakonnych.

</doc>
<doc id="1338791" url="https://pl.wikipedia.org/wiki?curid=1338791" title="Budynek Poczty w Tarnowskich Górach">
Budynek Poczty w Tarnowskich Górach

Budynek Poczty w Tarnowskich Górach – zabytkowy budynek znajdujący się przy ul. Marszałka Józefa Piłsudskiego w Tarnowskich Górach.
Historia.
Tarnogórska poczta na przestrzeni dziejów miała wiele siedzib. Pierwszą z nich był budynek u zbiegu obecnej ulicy Opolskiej i ul. ks. Wajdy. Następnie do 1850 roku poczta mieściła się przy Krakowskiej 7, a do 1860 siedzibą instytucji był dom przy ul. Górniczej 5, po czym pocztę przeniesiono na Nowy Rynek 6 ("Neuring", obecnie pl. Żwirki i Wigury). Od 1883 r. urząd rozpoczął działalność pod nr. 9 przy tym samym placu, w nowo wybudowanym gmachu na rogu "Neuringu" i "Wilhelmstraße" (obecnej ul. Piastowskiej).
W 1908 roku rozpoczęto budowę urzędu pocztowego na kupionej od miasta za 44 tysiące marek parceli przy obecnej ul. Marszałka Józefa Piłsudskiego, wówczas "Bahnhofstraße". Projekt budynku stworzył architekt Hane z Berlina. Prace budowlane, wykonywane pod kierunkiem architekta Kleinfelda, pochłonęły 180 tysięcy marek. Potężny, dwukondygnacyjny budynek w stylu neobaroku z elementami secesyjnymi, oddany do użytku w listopadzie 1909 roku.
Obiekt wpisano do rejestru zabytków 30 kwietnia 1996 (nr rej. A/1632/96).
Architektura.
Budynek neobarokowy z elementami secesji. Fasada podzielona na pięć części z trzema lekko wysuniętymi ryzalitami (dwa boczne z trójkątnymi frontonami). Rzędy okien rozdzielone lizenami, w dachu dwa okna mansardowe.
Wejście główne wiedzie przez ozdobny portal z piaskowca do hali głównej. Wnętrze poczty zdobiły niegdyś herby Tarnowskich Gór i innych śląskich miast, z którymi poczta utrzymywała połączenia: Bytomia, Królewskiej Huty, Katowic, Gliwic i Wrocławia. Dziś z dawnego wystroju pozostały jedynie drobne elementy secesyjnej okładziny z zielonych kafli. Oprócz głównej hali na parterze znajdowały się jeszcze pokoje listonoszów, biuro inspektora poczty, kancelaria, sortownia i inne pomieszczenia. Na pierwszym piętrze zlokalizowano mieszkanie służbowe dyrektora oraz centralę telefoniczną i telegraficzną.

</doc>
<doc id="1338797" url="https://pl.wikipedia.org/wiki?curid=1338797" title="Metale szlachetne">
Metale szlachetne

Metale szlachetne – zwyczajowa nazwa metali odpornych chemicznie, do których zazwyczaj zalicza się platynowce (ruten, rod, pallad, osm, iryd i platynę) oraz dwa metale z grupy miedziowców: srebro i złoto (miedź, ze względu na nieco wyższą reaktywność, zalicza się do metali półszlachetnych), czasem także rtęć i ren. Określa się je także jako metale, które w szeregu napięciowym przyjmują wartości dodatnie (mają dodatni potencjał standardowy). Metale szlachetne zaliczają się do metali nieżelaznych ciężkich (o ciężarze właściwym powyżej 3,6 g/cm³).
Metale szlachetne bardzo słabo reagują z innymi pierwiastkami, przez co prawie nie ulegają korozji, nie roztwarzają się też w większości kwasów, nie reagują z wodą, ani z gorącą parą wodną; są odporne na działanie stężonego kwasu solnego i innych kwasów beztlenowych. Ponieważ nie wypierają wodoru z kwasów, ulegać mogą jedynie działaniu kwasów utleniających lub mieszanin kwasów z czynnikami utleniającymi, np. większość z metali szlachetnych można roztworzyć w wodzie królewskiej.
Ze względu na swą niską reaktywność chemiczną metale szlachetne mogą występować w przyrodzie w postaci rodzimej.

</doc>
<doc id="1338813" url="https://pl.wikipedia.org/wiki?curid=1338813" title="Bitwa pod Appomattox Station">
Bitwa pod Appomattox Station

Bitwa pod Appomattox Station miała miejsce 8 kwietnia 1865 roku podczas wojny secesyjnej w pobliżu stacji kolejowej w miejscowości Appomatox w Wirginii.
Dowodzone przez generała George'a A. Custera dywizje Unii pokonały oddziały Skonfederowanych Stanów Ameryki pod dowództwem generała Lindsaya Walkera. Oddziały Custera zaatakowały cztery pociągi zaopatrzeniowe z zapasami lekarstw, broni i żywności dla armii generała Roberta E. Lee. Custerowi udało się przejąć jeden z pociągów oraz 25 sztuk artylerii. Siły Konfederacji zostały zmuszone do wycofania i rozproszenia się. Custer przejął i spalił pozostałe trzy pociągi z zaopatrzeniem dla konfederatów.
Bitwa była wyjątkowa, gdyż zmierzyła się w niej artyleria bez wsparcia piechoty przeciwko kawalerii.
Ostatecznie pozbawiona zaopatrzenia armia generała Lee przegrała następnego dnia w bitwie pod Appomattox Court House i została zmuszona do kapitulacji.

</doc>
<doc id="1338816" url="https://pl.wikipedia.org/wiki?curid=1338816" title="Krzesław z Kurozwęk">
Krzesław z Kurozwęk



</doc>
<doc id="1338819" url="https://pl.wikipedia.org/wiki?curid=1338819" title="Reprezentacja Zatoki Perskiej w rugby union mężczyzn">
Reprezentacja Zatoki Perskiej w rugby union mężczyzn

Reprezentacja Zatoki Perskiej w rugby union mężczyzn – była działającą w latach 1993-2010 wspólną drużyną zrzeszonych w Radzie Współpracy Zatoki Perskiej arabskich państw (Arabii Saudyjskiej, Bahrajnu, Kataru, Kuwejtu, Omanu i Zjednoczonych Emiratów Arabskich). Za jej funkcjonowanie odpowiedzialny był AGRFU.
Historia.
Złożona z ekspatriantów reprezentacja regionu zagrała swój debiutancki mecz 3 lipca 1993 r. w ramach eliminacji do Pucharu Świata 1995,
Uczestniczyła w inauguracyjnych rozgrywkach Asian Five Nations w 2008, gdzie przegrawszy wszystkie cztery mecze spadła z najwyższej klasy rozgrywek. Powróciła do azjatyckiej elity w 2010 roku, po wygraniu turnieju I Dywizji Asian Five Nations 2009.
W ciągu siedemnastu lat istnienia drużyna rozegrała łącznie czterdzieści jeden oficjalnych pojedynków – ostatnim z nich była wygrana 14 maja 2010 roku nad Koreą Południową w turnieju Asian Five Nations 2010.
Zgodnie z decyzją IRB reprezentacja Zatoki Perskiej i zarządzająca nią AGRFU zostały rozwiązane z końcem 2010 roku. W ich miejsce miały powstać narodowe związki i reprezentacje zrzeszonych w nich państw. Dotychczas powstały i aktywnie uczestniczą w turniejach międzynarodowych jedynie reprezentacje Kataru i ZEA.
Reprezentacja Zatoki Perskiej w chwili rozwiązania zajmowała 38. miejsce w rankingu IRB.

</doc>
<doc id="1338821" url="https://pl.wikipedia.org/wiki?curid=1338821" title="B1 TV">
B1 TV

B1 TV - rumuńska telewizja informacyjna, która zaczęła swoje nadawanie 14 grudnia 2001 roku. Kapitałowo była powiązana z korporacją News Corporation, która posiadała 12,5% akcji. Reszta udziałów należała do Ismar International (87,5%).

</doc>
<doc id="1338829" url="https://pl.wikipedia.org/wiki?curid=1338829" title="Spółgłoska szczelinowa nagłośniowa bezdźwięczna">
Spółgłoska szczelinowa nagłośniowa bezdźwięczna

Spółgłoska szczelinowa nagłośniowa bezdźwięczna – rodzaj dźwięku spółgłoskowego występujący w językach naturalnych. W międzynarodowej transkrypcji fonetycznej IPA oznaczana jest symbolem: [].
Artykulacja.
W czasie artykulacji podstawowego wariantu []:
Przykłady.
Głoska ta jest obca językom indoeuropejskim. Występuje w:

</doc>
<doc id="1338830" url="https://pl.wikipedia.org/wiki?curid=1338830" title="Pax Britannica">
Pax Britannica

Pax Britannica (łac., dosł. pokój brytyjski) – koncepcja światowej i kolonialnej hegemonii brytyjskiej od XVIII do XIX wieku. Jej celem było uzyskanie przez Imperium brytyjskie wpływu na losy świata.
Historia.
Od XVI w. Anglia, a od XVIII w. Wielka Brytania konkurowała na morzach z Hiszpanią, Holandią i Francją. Za pierwszy moment osiągnięcia przez Wielką Brytanię światowej hegemonii uznać można już zwycięstwo w wojnie siedmioletniej w 1763 nad konkurencją ze strony Francji. Jednakże szybko owa Pax Britannica uległa zachwianiu, gdy zbuntowały się kolonie w Ameryce Północnej (1774) i powstały Stany Zjednoczone, a następnie na początku XIX wieku wyzwanie brytyjskiej potędze rzuciła ponownie Francja z Napoleonem Bonaparte na czele.
Dopiero pokonanie Napoleona w 1815 oznaczało zaistnienie na nowo brytyjskiej hegemonii, tym razem na dłuższy już okres. Wielka Brytania po 1815 bywa określana jako „pierwsze supermocarstwo” lub „pierwszy globalny hegemon”. Mimo to potencjalnym przeciwnikiem okazała się tym razem Rosja (Wielka Gra w Azji Centralnej).
Pax Britannica wiąże się jednak przede wszystkim z epoką wiktoriańską, którą znamionował gospodarczy i polityczny rozkwit Wielkiej Brytanii, oraz jej dojście do rangi mocarstwa dominującego w świecie, co stanowiło szczyt brytyjskiej potęgi w historii uwidaczniający się szczególnie w dominacji floty.
Brytyjski premier wicehrabia Palmerston w przemówieniu w parlamencie wygłoszonym w 1850, w związku z aferą Don Pacifico stwierdził, że tak jak w starożytności Cesarstwo Rzymskie chroniło swych obywateli zasadą „Civis Romanus sum”, tak obecnie obywatel brytyjski, gdziekolwiek by przebywał, ma prawo do obrony ze strony swojego państwa również przy użyciu siły. Dał w ten sposób do zrozumienia, że Wielka Brytania ma prawo do hegemonii na całej kuli ziemskiej; „Pax Britannica” zastąpiła więc starożytną ideę „Pax Romana”.
Kolejna proponowana data początku Pax Britannica to 1856 – zwycięstwo koalicji pod przywództwem Wielkiej Brytanii nad Rosją w wojnie krymskiej. Istotne znaczenie miało również pokonanie innego wielkiego mocarstwa lądowego pierwszej połowy XIX wieku – Chin, w wojnach opiumowych 1839-1860. Ogólnie najczęściej uznaje się, iż okres światowej hegemoni brytyjskiej przypadał na lata 1845/1850-1870/1873.
Na przełomie wieków XIX i XX rozpoczęła się era określana jako „Nowy Imperializm”. Pojawili się wtedy nowi rywale Wielkiej Brytanii – przede wszystkim Niemcy i USA na polu militarnym i gospodarczym, zaś „starzy” rywale rozwinęli ponownie ekspansję – Francja w Afryce, zaś Rosja w Azji. Za definitywny koniec brytyjskiej hegemonii przyjmuje się najczęściej wybuch I wojny światowej w 1914.
Po I wojnie światowej, kiedy główny rywal Wielkiej Brytanii – Niemcy – zostały pokonane, USA – potencjalny następca Wielkiej Brytanii w roli hegemona – powróciły do polityki izolacjonistycznej, Rosja była osłabiona na skutek rewolucji, a Francja – choć zwycięska – bardzo osłabiona wojną przyjęła strategię defensywną, Imperium brytyjskie nadal mogło odgrywać rolę „wiodącego mocarstwa światowego”, osiągając niemal 34 mln km kw powierzchni. Jednakże na przeszkodzie temu stanęły nowe wydarzenia: zrównanie brytyjskiej potęgi morskiej – podstawy dominacji w świecie – z amerykańską w Traktacie waszyngtońskim w 1922; osłabienie wewnętrznej spójności Imperium na skutek uznania niepodległości dominiów – przyznanej przez Statut Westminsterski; buntów w Indiach i Palestynie; imperialistyczne dążenia Niemiec i Japonii, które doprowadziły do II wojny światowej; oraz pojawienie się w roli nowych supermocarstw – USA i ZSRR ostatecznie zakończyło okres brytyjskiej dominacji. W 1945 to USA i ZSRR były globalnymi potęgami, a Imperium brytyjskie było w przededniu rozpadu.
Na przełomie lat 20. i 30. XX wieku kształtowała się również koncepcja "Pax anglosaxonica", w myśl której oba globalne mocarstwa – Wielka Brytania i Stany Zjednoczone – sprawowałyby wspólnie hegemonię.

</doc>
<doc id="1338832" url="https://pl.wikipedia.org/wiki?curid=1338832" title="Bet Uzzi’el">
Bet Uzzi’el

Beit Uzzi’el (hebr.: בית עוזיאל) – moszaw położony w samorządzie regionu Gezer, w Dystrykcie Centralnym, w Izraelu.
Historia.
Moszaw został założony w 1956.
Gospodarka.
Gospodarka moszawu opiera się na intensywnym rolnictwie.
Komunikacja.
Przy moszawie przebiega droga ekspresowa nr 44 (Holon-Eszta’ol).

</doc>
<doc id="1338833" url="https://pl.wikipedia.org/wiki?curid=1338833" title="BTV (Bułgaria)">
BTV (Bułgaria)

bTV – pierwsza komercyjna stacja telewizyjna w Bułgarii, która notuje największe wyniki oglądalności. Stacja powstała 1 czerwca 2000 roku w wyniku sprywatyzowania należącego do telewizji publicznej kanału Efir 2 nadawanego od 1974 roku. Jej właścicielem jest Central European Media Enterprises. Kanał jest dostępny przez satelitę oraz w internecie. W roku 2001 kanał zaczął nadawać 24 godziny na dobę oraz poszerzać swoją ramówkę.

</doc>
<doc id="1338834" url="https://pl.wikipedia.org/wiki?curid=1338834" title="Powołanie pierwszych uczniów (Luis Borrassá)">
Powołanie pierwszych uczniów (Luis Borrassá)

Powołanie pierwszych uczniów lub "Święty Piotr idący po jeziorze" – obraz katalońskiego malarza Luisa Borrassy, przykład gotyckiego malarstwa tablicowego. Obraz znajduje się w kościele Sant Pere, w miejscowości Terrasa koło Barcelony. 
Opis.
Obraz został namalowany techniką tempery na desce. Jego wymiary to 102 x 65 cm. Na pierwszym planie został ukazany Jezus, stojący na brzegu jeziora, do niego podąża Święty Piotr. Wydarzeniu przygląda się Święty Andrzej, który siedzi wraz z rybakiem na łodzi. W oddali widać drugą łódź z dwoma postaciami - Jakubem Starszym i Janem Ewangelistą.
Dzieło to wiernie ilustruje scenę z Ewangelii Mateusza: "Gdy [Jezus] przechodził obok Jeziora Galilejskiego, ujrzał dwóch braci: Szymona, zwanego Piotrem, i brata jego, Andrzeja, jak zarzucali sieć w jezioro; byli bowiem rybakami. I rzekł do nich: "Pójdźcie za Mną, a uczynię was rybakami ludzi". Oni natychmiast zostawili sieci i poszli za Nim. A gdy poszedł stamtąd dalej, ujrzał innych dwóch braci: Jakuba, syna Zebedeusza, i brata jego, Jana, jak z ojcem swym Zebedeuszem naprawiali w łodzi swe sieci. Ich też powołał. A oni natychmiast zostawili łódź i ojca i poszli za Nim." (Mt 4, 18-22). Scenę tę podobnie relacjonuje Święty Marek (Mk 1, 16-18). 
Obraz stanowi przykład syntezy wątku biblijnego ze sceną rodzajową ilustrującą połów ryb. Dzięki trójplanowej strukturze kompozycji i zastosowaniu różnicy wielkości postaci i obu łodzi artysta uzyskał głębię przestrzeni. Sposób ukazania wody jeziora uwidacznia dążenie artysty do realistycznego oddania materii. Dynamikę podkreślają diagonalne układy łodzi i przede wszystkim pierwszoplanowa scena z Chrystusem i Świętym Piotrem. Od strony kolorystycznej przeważa gra tonacji granatowych i czerwonych, skontrastowanych niemalże oliwkową tonacją jeziora. 
W 1377 roku papież Grzegorz XI przeniósł z powrotem siedzibę papieską do Watykanu, zaś rezydencja w Awinionie stała się jedynie siedzibą antypapieży, Niemniej okres niewoli awiniońskiej był korzystnym dla relacji środowisk artystycznych przede wszystkim z Francji i Italii, relacje artystyczne u schyłku XIV wieku były coraz bardziej zażyłe, ich zasięg objął niemalże całą zachodnią i środkową Europę. Konsekwencją tego był styl piękny. Papieże wciąż traktowali Awignon jako własność, stąd często przybywali do tej siedziby. Ok. 1400 do Awignonu przybył także pochodzący z Katalonii malarz Luis Borrassá, który uczył się u braci Serra. O ile liryczny nastrój, sposób potraktowania postaci, szat zdradzają wpływy stylu pięknego, technika i kolorystyka ma swoje analogie do sztuki bizantyńskiej. Połączono w tym obrazie znajomość tradycji z nowoczesną dworską manierą. 

</doc>
<doc id="1338842" url="https://pl.wikipedia.org/wiki?curid=1338842" title="Ganne Jochanan">
Ganne Jochanan

Ganne Jochanan (hebr.: גני יוחנן) – moszaw położony w samorządzie regionu Gezer, w Dystrykcie Centralnym, w Izraelu.
Historia.
Moszaw został założony w 1950 przez imigrantów z Rumunii.
Gospodarka.
Gospodarka moszawu opiera się na intensywnym rolnictwie.

</doc>
<doc id="1338847" url="https://pl.wikipedia.org/wiki?curid=1338847" title="Jad Rambam">
Jad Rambam

Jad Rambam (hebr. יד רמב"ם) – moszaw położony w Samorządzie Regionu Gezer, w Dystrykcie Centralnym, w Izraelu.
Położenie.
Leży w Szefeli, w otoczeniu miasta Ramla, moszawów Kefar Szemu’el, Azarja i Macliach, kibucu Na’an, oraz wioski Bet Chaszmonaj.
Historia.
Moszaw został założony 6 listopada 1955 przez żydowskich imigrantów z Maroka. Nazwano go na cześć rabina Mojżesza Majmonidesa (1135-1204), zwanego Rambam.
Kultura i sport.
W moszawie jest ośrodek kultury oraz boisko do piłki nożnej.
Gospodarka.
Gospodarka moszawu opiera się na intensywnym rolnictwie.
W Jad Rambam swoją siedzibę posiada firma "RE.OU.EL Ltd.", która jest największym w Izraelu dystrybutorem kabli, łączy telefonicznych oraz specjalistycznych urządzeń komunikacyjnych. Przedsiębiorstwo dostarcza produkty dla izraelskich władz, wojska i kolei.
Komunikacja.
Na zachód od moszawu przebiega autostrada nr 6 i droga ekspresowa nr 44 (Holon-Eszta'ol), a na północ przebiega autostrada nr 431 (Riszon le-Cijjon-Kefar Szemu’el), brak jednak możliwości wjazdu na nie. Z moszawu wyjeżdża się na północny wschód na drogę nr 424, którą jadąc na zachód wjeżdża się na drogę ekspresową nr 44, lub jadąc na południowy wschód dojeżdża się do wioski Bet Chaszmonaj. Lokalna droga prowadzi na południe do moszawu Azarja.

</doc>
<doc id="1338848" url="https://pl.wikipedia.org/wiki?curid=1338848" title="Crank That (Soulja Boy)">
Crank That (Soulja Boy)



</doc>
<doc id="1338853" url="https://pl.wikipedia.org/wiki?curid=1338853" title="Encyklopedia powszechna Ultima Thule">
Encyklopedia powszechna Ultima Thule

Encyklopedia Powszechna Ultima Thule – polska encyklopedia, wydawana w latach 1927-1939 przez wydawnictwo Ultima Thule, pod redakcją Stanisława Franciszka Michalskiego (od 1935, współredaktorem był Juliusz Wiktor Gomulicki). Najobszerniejsza polska encyklopedia międzywojenna. Do roku 1939 ukazało się dziewięć tomów (litery A-Spa).
Zawartość.
Wydano w sumie 10 tomów, T.1 (A - Bhagalpur), T.2 (Bhagavadgita - Delboeuf), T.3 (Delbrück - Garnier), T.4 (Garnieryt - Instancja), T.5 (Insterburg - Koreccy), T.6 (Korek - Mako), T.7 (Makolągwa - Obra), T.8 (Obrabiarki - Q), T.9 (S - Spa), do roku 1939 ukazało się dziewięć tomów (litery A-Spa). Druk 10. tomu przerwał wybuch drugiej wojny światowej. Dodatkowo ukazało się kilka uzupełniających zeszytów.
Encyklopedia objęta była w 1951 roku zapisem cenzury w Polsce, podlegała natychmiastowemu wycofaniu z bibliotek.

</doc>
<doc id="1338856" url="https://pl.wikipedia.org/wiki?curid=1338856" title="Jacic">
Jacic

Jacic (hebr. יציץ) – moszaw położony w Samorządzie Regionu Gezer, w Dystrykcie Centralnym, w Izraelu.
Leży w zachodniej części Szefeli, w otoczeniu miasteczka Mazkeret Batja, moszawów Ganne Jochanan, Kefar Bin Nun, Ramot Me’ir, Petachja i Pedaja, oraz kibucu Chulda.
Historia.
Moszaw został założony w 1950 roku przez żydowskich imigrantów z Libii. Nazwa została zaczerpnięta z Księgi Izajasza 27:6
Kultura i sport.
W moszawie jest ośrodek kultury oraz boisko do piłki nożnej.
Gospodarka.
Gospodarka moszawu opiera się na intensywnym rolnictwie, uprawach w szklarniach i winnicach.
Komunikacja.
Na wschód od moszawu przebiega autostrada nr 6, brak jednak możliwości bezpośredniego wjazdu na nią. Przez moszaw przechodzi droga nr 4233, którą jadąc na północ dojeżdża się do moszawu Ramot Me’ir, lub jadąc na południowy zachód dojeżdża się do moszawu Ganne Jochanan i miasteczka Mazkeret Batja.

</doc>
<doc id="1338859" url="https://pl.wikipedia.org/wiki?curid=1338859" title="King Kong (Jibbs)">
King Kong (Jibbs)



</doc>
<doc id="1338863" url="https://pl.wikipedia.org/wiki?curid=1338863" title="Termotropizm">
Termotropizm

Termotropizm – ruch wzrostowy roślin pod wpływem zmian temperatury. Wynika ze wzrostu ogrzanych cześć organów, termotropizm dodatni, lub zahamowania wzrostu pod wpływem nagrzewania. Jest to istotny mechanizm adaptacyjny roślin.

</doc>
<doc id="1338867" url="https://pl.wikipedia.org/wiki?curid=1338867" title="Jaszresz">
Jaszresz

Jaszresz (hebr. ישרש) – moszaw położony w Samorządzie Regionu Gezer, w Dystrykcie Centralnym, w Izraelu.
Historia.
Moszaw został założony w 1950 przez imigrantów z Maroka.
Gospodarka.
Gospodarka moszawu opiera się na intensywnym rolnictwie.
Komunikacja.
Przy moszawie przebiega droga ekspresowa nr 40 (Kefar Sawa-Ketura).

</doc>
<doc id="1338872" url="https://pl.wikipedia.org/wiki?curid=1338872" title="Pax Americana">
Pax Americana

Pax Americana (łac. „Amerykański pokój“) – koncepcja relatywnego pokoju w świecie zachodnim od końca II wojny światowej w 1945 roku, związana z dominującą pozycją Stanów Zjednoczonych w sferze militarnej i ekonomicznej. Koncepcja ta powstała na wzór starożytnej koncepcji Pax Romana, wywodzącej się z Cesarstwa Rzymskiego.

</doc>
<doc id="1338875" url="https://pl.wikipedia.org/wiki?curid=1338875" title="Hyposmia">
Hyposmia



</doc>
<doc id="1338876" url="https://pl.wikipedia.org/wiki?curid=1338876" title="Kefar Bilu">
Kefar Bilu

Kefar Bilu (hebr. כפר ביל"ו) – moszaw położony w Samorządzie Regionu Gezer, w Dystrykcie Centralnym, w Izraelu.
Historia.
Moszaw został założony w 1932 roku.
Gospodarka.
Gospodarka moszawu opiera się na intensywnym rolnictwie.
Komunikacja.
Przy moszawie przebiega droga ekspresowa nr 40.

</doc>
<doc id="1338877" url="https://pl.wikipedia.org/wiki?curid=1338877" title="Stefan Bogusław Rupniewski">
Stefan Bogusław Rupniewski

Stefan Bogusław Rupniewski herbu Szreniawa (ur. 1671 w Bidzinach, zm. 21 kwietnia 1731 na zamku w Torczynie) – polski biskup rzymskokatolicki, biskup pomocniczy lwowski w latach 1713–1716, biskup diecezjalny kamieniecki w latach 1716–1721, biskup diecezjalny łucki 1721–1731, dziekan lwowskiej kapituły katedralnej, kanonik lwowskiej kapituły katedralnej w 1715 roku, kanonik kamienieckiej kapituły katedralnej w 1716 roku.
Życiorys.
Urodził się w kalwińskiej rodzinie szlacheckiej. W młodości zapewne pod wpływem wuja Stefana Bidzińskiego przeszedł na katolicyzm, którego stał się fanatycznym wyznawcą na resztę życia. Wykształcony w kolegiach jezuickich w 1697 uzyskał doktorat z teologii na Akademii Krakowskiej.
Święcenia kapłańskie przyjął 2 lutego 1698. Następnie podjął działalność duszpasterską jako kanonik poznański, archidiakon warszawski (1698–1715), kanonik w Krakowie i Sandomierzu oraz scholastyk (później dziekan) kolegiaty w Stanisławowie, proboszcz w Bidzinach i Goźlicach.
W tym czasie zasłynął z tego, że umierającą matkę razem z przebywającą z nią córką pastora przemocą zamknął w klasztorze benedyktynek w Sandomierzu i zmusił obie do zmiany wyznania (matka zmarła w klasztorze). W 1691 wytoczył proces pastorowi Petroselinowi z Chmielnika, doprowadzając do zamknięcia zboru i szkoły w tej miejscowości. W 1715 dzięki jego staraniom siłą przejęto zbór w Radzięcinie oraz wytoczono proces o remont zboru w Piaskach Wielkich koło Lublina. Tego ostatniego nie udało się mu znieść, gdyż w jego obronie wystąpił przekupiony przez kalwinistów biskup.
22 maja 1713 został prekonizowany przez papieża Klemensa XI na biskupa pomocniczego archidiecezji lwowskiej i biskupa tytularnego Lycopolis. W archidiecezji lwowskiej piastował także godność dziekana kapituły katedralnej. W 1716 został przeniesiony do diecezji kamienieckiej, a w 1721 objął diecezją łucką.
W 1724 otrzymał od króla Augusta II Mocnego przywilej lokacji Skrzeszewa jako miasta. 10 stycznia 1723 konsekrował kościół jezuitów w Drohiczynie, odbudował zniszczoną przez pożar katedrę, którą też konsekrował 23 października 1726 i ukończył budowę kolegiaty Przenajświętszej Trójcy w Janowie Podlaskim.
W 1726 przeprowadził synod diecezjalny, którego skutkiem był podział diecezji łuckiej na 2 archidiakonaty (łucki i brzeski). Przeciwstawił się też grzebaniu zmarłych w niepoświęconej ziemi.
26 września 1727 przekazał paulinom jasnogórskim sanktuarium Matki Bożej w Leśnej Podlaskiej. Dokonał koronacji obrazów maryjnych w Kodniu i Podkamieniu.
Został pochowany w jezuickim kościele Świętych Piotra i Pawła w Krakowie.

</doc>
<doc id="1338879" url="https://pl.wikipedia.org/wiki?curid=1338879" title="Turystyka pielgrzymkowa">
Turystyka pielgrzymkowa

Turystyka pielgrzymkowa – część turystyki religijnej. Jest jedną z ważniejszych dziedzin turystyki, której głównym celem jest odwiedzanie i wędrowanie po miejscach związanych z kultem świętych i błogosławionych. Szczególne miejsce w peregrynacji do miejsc świętych zajmują sanktuaria maryjne. Forma turystyki pielgrzymkowej jest różna, realizowana w obrębie jednego kraju przybiera często postać pielgrzymek, obowiązkowa w religiach muzułmańskich pielgrzymka do Mekki jest często pielgrzymką życia. Miejscami takiej turystyki są np.; Rzym, Mekka, Lourdes, Santiago de Compostela, Częstochowa, Licheń, Fátima. Przeważnie są to wyjazdy grupowe organizowane przez grupy wyznaniowe i biura podróży.

</doc>
<doc id="1338882" url="https://pl.wikipedia.org/wiki?curid=1338882" title="Nkosi Sikelel’ iAfrika">
Nkosi Sikelel’ iAfrika

Nkosi Sikelel’ iAfrika – hymn RPA w latach 1994–1997.
Pieśń stworzył w 1897 Enoch Sontonga, nauczyciel z Johannesburga.
W czasach apartheidu pieśń stała się popularnym hymnem wolnościowym. Była hymnem formalnie niepodległych bantustanów Ciskei i Transkei.
W 1994 roku przyjęto ją, obok dotychczasowego hymnu "Die Stem van Suid-Afrika" jako hymn państwowy Republiki Południowej Afryki.
Od 1997 roku RPA posiada nowy hymn państwowy, będący połączeniem "Nkosi Sikelel’ iAfrika" i "Die Stem van Suid-Afrika".
Wersja "Nkosi Sikelel’ iAfrika" w języku suahili jest obecnie hymnem Tanzanii, a melodia pieśni została wykorzystana w hymnie Zambii. W przeszłości pieśń była także hymnem Zimbabwe i Namibii.
Tekst pieśni w języku Xhosa.
Nkosi sikelel’ iAfrika
Maluphakanyisw’ uphondo lwayo
Yiva imathandazo yethu
Nkosi Sikelela Nkosi Sikelela
Nkosi sikelel’ iAfrika
Maluphakanyisw’ uphondo lwayo
Yiva imathandazo yethu
Nkosi Sikelela
Thina lusapho lwayo.
Yihla moya, yihla moya
Yihla moya oyingcwele
Nkosi Sikelela
Thina lusapho lwayo.

</doc>
<doc id="1338888" url="https://pl.wikipedia.org/wiki?curid=1338888" title="Matt Busby">
Matt Busby

Matt Busby, właśc. sir Matthew Busby (ur. 26 maja 1909 w Orbiston w hrabstwie Lanarkshire, zm. 20 stycznia 1994 w Cheadle) – szkocki piłkarz i trener piłkarski. Najbardziej znany z prowadzenia Manchesteru United w latach 1945–1969 i w drugiej części sezonu 1970–1971. Był najdłużej pracującym menedżerem w historii Manchesteru United do 19 grudnia 2010 roku, kiedy Alex Ferguson pobił jego rekord.
Zanim został menedżerem, grał w drużynach dwóch największych rywali United – w Manchesterze City i Liverpoolu. Podczas gry w City, Busby wystąpił w dwóch finałach FA Cup, wygrywając w jednym z nich. Po tym, jak jego kariera została przerwana przez II wojnę światową, otrzymał propozycję objęcia posady asystenta w Liverpoolu, ale nie przyjął jej i wybrał wakat w Manchesterze United.

</doc>
<doc id="1338893" url="https://pl.wikipedia.org/wiki?curid=1338893" title="Kefar Bin Nun">
Kefar Bin Nun

Kefar Bin Nun (hebr.: כפר בן נון) – moszaw położony w samorządzie regionu Gezer, w Dystrykcie Centralnym, w Izraelu.
Leży w Dolinie Ayalon w Szefeli, w otoczeniu moszawu Miszmar Ajjalon i kibucu Sza’alwim. Na północ od moszawu znajduje się baza Sił Obronnych Izraela.
Historia.
Pierwotnie istniała tutaj arabska wioska Al-Kubab, której mieszkańcy uciekli podczas wojny o niepodległość w 1948. Izraelscy żołnierze zajęli wioskę 15 maja, a we wrześniu zniszczono większość tutejszych domów.
Współczesny moszaw został założony w 1952 przez żydowskich imigrantów z Rumunii. Początkowo nazwano go Miszmar Ajjalon Bet, jednak później zmieniono nazwę na cześć „"operacji Bin Nun"” podczas wojny o niepodległość. W trakcie tej operacji Siły Obronne Izraela zajęły między innymi Latrun.
Podczas wojny sześciodniowej w 1967 został zakwalifikowany jako osiedle graniczne i w związku z tym otrzymał odszkodowania finansowe za straty poniesione podczas walk izraelsko-jordańskich.
Gospodarka.
Gospodarka moszawu opiera się na intensywnym rolnictwie, sadownictwie i uprawach w szklarniach.
Znajduje się tutaj firma "Ron Ben Ari" świadcząca usługi inynieryjne i geologiczne.
Komunikacja.
Na wschód od moszawu przebiega autostrada nr 1 (Tel Awiw–Jerozolima), brak jednak bezpośredniego wjazdu na nią. Przy moszawie przebiega droga nr 424 , którą jadąc w kierunku północno-zachodnim dojeżdża się do moszawu Miszmar Ajjalon, natomiast w kierunku południowo-wschodnim dojeżdża się do Latrun.

</doc>
<doc id="1338897" url="https://pl.wikipedia.org/wiki?curid=1338897" title="Sępnik pstrogłowy">
Sępnik pstrogłowy

Sępnik pstrogłowy ("Cathartes burrovianus") – gatunek dużego ptaka z rodziny kondorowatych (Cathartidae), występujący od Meksyku przez Amerykę Centralną po Amerykę Południową. Nie jest zagrożony.
Systematyka.
Takson po raz pierwszy opisany przez Cassina w 1845 roku. Jako lokalizację holotypu autor wskazał okolice Veracruz w Meksyku. Nazwa rodzajowa "Cathartes" pochodzi od słowa "kathariz" (ōκαθαριζω), dopełniacz kathartēs (καθαρτης) oznaczającego w języku greckim czyściciela, oczyszczanie, czyszczenie. Nazwa gatunkowa upamiętnia Marmaduke’a Burrougha, amerykańskiego lekarza i przyrodnika. Takson siostrzany z "C. melambrotus". Wyróżniono dwa podgatunki różniące się tylko wielkością.
Występowanie.
Sępnik pstrogłowy zamieszkuje w zależności od podgatunku:
Morfologia.
Długość ciała 53–66 cm, masa ciała 950–1550 g, rozpiętość skrzydeł 150–165 cm. Stosunkowo niewielki, nadrzewny kondor o czarnym upierzeniu. Naga skóra na głowie i szyi o zmiennej barwie. U niedojrzałych ptaków upierzenie bardziej brązowe.
Ekologia.
Zamieszkuje głównie łąki, sawanny i llanos. Żywi się padliną małych zwierząt, włącznie z rybami, choć raz zaobserwowano go również na padlinie delfinka długoszczękiego. Bardzo mało informacji na temat rozrodu i wychowania młodych. Gniazdo znajduje się w otworach dużych drzew. Samica składa 2 jaja. Pisklęta mają dużo puchu i ciemne, nagie głowy.
Status i ochrona.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii LC (najmniejszej troski). Stan populacji słabo poznany, ale wydaje się być stabilna i stosunkowo liczna. Brak danych na temat zagrożeń.

</doc>
<doc id="1338899" url="https://pl.wikipedia.org/wiki?curid=1338899" title="Kefar Szemu’el">
Kefar Szemu’el

Kefar Szemu’el (hebr.: כפר שמואל) – moszaw położony w samorządzie regionu Gezer, w Dystrykcie Centralnym, w Izraelu.
Leży w Dolinie Ayalon w Szefeli, w otoczeniu wioski Bet Chaszmonaj, moszawów Azarja, Miszmar Ajjalon i kibucu Gezer.
Historia.
Pierwotnie istniała tutaj arabska wioska Innaba, której mieszkańcy uciekli podczas wojny o niepodległość w 1948.
Współczesny moszaw został założony 4 stycznia 1950 przez imigrantów z Rumunii. Nazwano go na cześć syjonistycznego rabina Stephena Samuela Wise (1874-1949).
Kultura i sport.
W moszawie znajduje się ośrodek kultury oraz boisko do piłki nożnej.
Gospodarka.
Gospodarka moszawu opiera się na intensywnym rolnictwie.
Komunikacja.
Na wschód od moszawu przebiega autostrada nr 1 (Tel Awiw–Jerozolima), a na północ autostrada nr 431 (Riszon le-Cijjon–Kefar Szemu’el), brak jednak bezpośredniego wjazdu na nie. Przy moszawie od strony południowo-zachodniej przebiega droga nr 424 , którą jadąc w kierunku zachodnim dojeżdża się do wioski Bet Chaszmonaj i moszawów Azarja oraz Jad Rambam, natomiast w kierunku wschodnim dojeżdża się do kibucu Gezer i moszawu Miszmar Ajjalon.

</doc>
<doc id="1338904" url="https://pl.wikipedia.org/wiki?curid=1338904" title="Jacek Moczadło">
Jacek Moczadło

Jacek Moczadło (ur. 29 kwietnia 1971 w Lubawie) – polski muzyk rockowy, gitarzysta zespołu Kobranocka od 2004 roku.
Z zespołem nagrał płytę "Sterowany jest ten świat". Potem został członkiem zespołu Kobranocka. Oficjalne przyjęcie do zespołu nastąpiło 4 grudnia 2005 roku.
Brał udział w projekcie "Yugopolis". W 2007 roku zagrał tam w utworze: „W oczy patrzeć mi...”. W 2011 zagrał utworze „Morze Śródziemne (przepływa przeze mnie)” ("Yugopolis 2").
W 2013 roku wziął udział w filmie „Kocham Cię jak Irlandię” w reżyserii Aleksandra Dembskiego (TVP1).

</doc>
<doc id="1338906" url="https://pl.wikipedia.org/wiki?curid=1338906" title="Macliach">
Macliach

Macliach (hebr. מצליח; oficjalna pisownia w ang. Matzliah) – moszaw położony w Samorządzie Regionu Gezer, w Dystrykcie Centralnym, w Izraelu.
Położenie.
Leży w zachodniej części Szefeli, w otoczeniu miast Ramla i Rechowot, moszawów Jad Rambam, Azarja, Petachja, Sitrijja i Jaszresz, oraz kibucu Na’an. Na zachód od moszawu znajduje się baza Sił Obronnych Izraela, a na północy baza "Camp Oded".
Historia.
Moszaw został założony w 1950 przez karaimskich Żydów, którzy wyemigrowali z Egiptu. Nazwano go na cześć karaimskiego filozofa i pisarza Sahla ben Matzliaha (910-990).
Później osiedlili się tutaj imigranci z Maroka i Indii.
Badania archeologiczne odkryły na północ od moszawu pozostałości muzułmańskiego cmentarza oraz starożytnego akweduktu dostarczającego wodę do miasta Ramla.
Kultura i sport.
W moszawie jest ośrodek kultury oraz boisko do piłki nożnej.
Gospodarka.
Gospodarka moszawu opiera się na intensywnym rolnictwie i uprawach w szklarniach.
Komunikacja.
Na wschód od moszawu przebiega autostrada nr 6 i droga ekspresowa nr 44 (Holon–Eszta’ol), a na północ przebiega autostrada nr 431 (Riszon le-Cijjon-Kefar Szemu’el), brak jednak możliwości wjazdu na nie. Z moszawu wyjeżdża się na północny zachód na drogę nr 4304, którą można dojechać na północ do drogi ekspresowej nr 40 (Kefar Sawa–Ketura) i miasta Ramla, lub na południe do kibucu Na’an.

</doc>
<doc id="1338912" url="https://pl.wikipedia.org/wiki?curid=1338912" title="Miszmar Ajjalon">
Miszmar Ajjalon

Miszmar Ajjalon (hebr.: משמר איילון) – moszaw położony w samorządzie regionu Gezer, w Dystrykcie Centralnym, w Izraelu.
Leży w dolinie Ajjalon w Szefeli, w otoczeniu moszawów Kefar Szemu’el, Kefar Bin Nun i kibucu Gezer.
Historia.
Wykopaliska archeologiczne odkryły przy moszawie pozostałości starożytnej drogi (szerokość 3,9-5,6 m) biegnącej wzdłuż osi wschód-zachód. Wzdłuż drogi odnaleziono liczne pozostałości ceramiki z okresu rzymskiego.
Pierwotnie istniała tutaj arabska wioska al-Qubab, której mieszkańcy uciekli podczas wojny o niepodległość w 1948. Izraelscy żołnierze zajęli wioskę 15 maja, a we wrześniu zniszczono większość tutejszych domów.
Współczesny moszaw został założony w 1949 przez żydowskich imigrantów z Czechosłowacji. 10 czerwca 1953 palestyńscy terroryści z Jordanii zaatakowali moszaw Mishmar Ayalon i zniszczyli jeden dom mieszkalny.
Gospodarka.
Gospodarka moszawu opiera się na intensywnym rolnictwie. Firma "Rolling Cases" produkuje różnorodne opakowania (drewniane, plastikowe, metalowe) dla potrzeb indywidualnych i przemysłowych odbiorców. Natomiast firma "Be'kav Echad Deliveries Ltd." świadczy usługi kurierskie na terytorium całego Izraela.
Sport.
W moszawie znajduje się centrum sztuki walki taekwondo "Sang-Rok Taekwondo".
Komunikacja.
Na wschód od moszawu przebiega autostrada nr 1 (Tel Awiw–Jerozolima), brak jednak bezpośredniego wjazdu na nią. Przez moszaw przebiega droga nr 424 , którą jadąc w kierunku północno-zachodnim dojeżdża się do moszawu Kefar Szemu’el i Gezer, natomiast w kierunku południowo-wschodnim dojeżdża się do moszawu Kefar Bin Nun.

</doc>
<doc id="1338920" url="https://pl.wikipedia.org/wiki?curid=1338920" title="Sitrijja">
Sitrijja

Sitrijja (hebr.: סתריה) – moszaw położony w samorządzie regionu Gezer, w Dystrykcie Centralnym, w Izraelu.
Historia.
Moszaw został założony w 1949 przez imigrantów z Rumunii i Polski.
Gospodarka.
Gospodarka moszawu opiera się na intensywnym rolnictwie.
Komunikacja.
Przy moszawie przebiega droga ekspresowa nr 40 (Kefar Sawa-Ketura).

</doc>
<doc id="1338924" url="https://pl.wikipedia.org/wiki?curid=1338924" title="Azarja">
Azarja

Azarja (hebr.: עזריה) – moszaw położony w samorządzie regionu Gezer, w Dystrykcie Centralnym, w Izraelu.
Historia.
Moszaw został założony w 1949.
Gospodarka.
Gospodarka moszawu opiera się na intensywnym rolnictwie.

</doc>
<doc id="1338925" url="https://pl.wikipedia.org/wiki?curid=1338925" title="Drużynowe Mistrzostwa Polski na Żużlu 2003">
Drużynowe Mistrzostwa Polski na Żużlu 2003

Drużynowe Mistrzostwa Polski na Żużlu 2003 – 56. edycja drużynowych mistrzostw Polski, organizowanych przez Polski Związek Motorowy (PZM). W sezonie 2003 rozgrywki podzielono na trzy ligi.

</doc>
<doc id="1338926" url="https://pl.wikipedia.org/wiki?curid=1338926" title="Przedłużacz">
Przedłużacz

Przedłużacz, kabel przedłużający – odcinek przewodu elektrycznego służący do zwiększenia zasięgu przewodu pomiędzy gniazdem sieci elektrycznej a urządzeniem pobierającym prąd.

</doc>
<doc id="1338932" url="https://pl.wikipedia.org/wiki?curid=1338932" title="Onuškis">
Onuškis



</doc>
<doc id="1338934" url="https://pl.wikipedia.org/wiki?curid=1338934" title="Stéphane Augé">
Stéphane Augé

Stéphane Augé (ur. 6 grudnia 1974 w Pau) - francuski kolarz szosowy startujący wśród zawodowców od 2000 roku. 

</doc>
<doc id="1338935" url="https://pl.wikipedia.org/wiki?curid=1338935" title="Srebrna bramka">
Srebrna bramka



</doc>
<doc id="1338936" url="https://pl.wikipedia.org/wiki?curid=1338936" title="Stephane Auge">
Stephane Auge



</doc>
<doc id="1338937" url="https://pl.wikipedia.org/wiki?curid=1338937" title="Złota bramka">
Złota bramka



</doc>
<doc id="1338943" url="https://pl.wikipedia.org/wiki?curid=1338943" title="Józef Morzy">
Józef Morzy

Józef Morzy (ur. 10 sierpnia 1921 w Łopuszu (powiat Bielsk Podlaski) na Grodzieńszczyznie, zm. 16 października 2011 w Poznaniu) – polski historyk, nauczyciel akademicki Uniwersytetu im. Adama Mickiewicza w Poznaniu.
Życiorys.
Był absolwentem Uniwersytetu im. Łomonosowa w Moskwie, który ukończył w 1955 roku. W latach 1955-1991 był pracownikiem naukowym w Instytucie Historii Uniwersytetu im. Adama Mickiewicza w Poznaniu. W 1962 roku obronił doktorat pod kierunkiem prof. Henryka Łowmiańskiego pt. "Kryzys demograficzny na Litwie i Białorusi w II połowie XVII wieku". W 1969 uzyskał tytuł docenta.
W latach 1969–1991 był członkiem Rady Naukowej Instytutu Historii UAM i Rady Naukowej Wydziału Historycznego UAM.
Ojciec prof. zw. dr hab. inż. Tadeusza Morzego oraz dziadek dr hab. inż. Mikołaja Morzego z Politechniki Poznańskiej.
Działalność polityczna.
W latach 1945–1948 działacz PPR.
W latach 1948–1990 był działaczem PZPR, w tym sekretarzem Komitetu Uczelnianego PZPR na UAM w Poznaniu.
Działacz TPPR na UAM.

</doc>
<doc id="1338945" url="https://pl.wikipedia.org/wiki?curid=1338945" title="Die Stem van Suid-Afrika">
Die Stem van Suid-Afrika

Die Stem van Suid-Afrika – hymn Republiki Południowej Afryki w latach 1961-1997.
W maju 1918 roku C.J. Langenhoven napisał poemat w języku afrikaans "Die Stem". W 1921 roku muzykę doń skomponował Reverend Marthinus Lourens de Villiers, zaś 31 maja 1928 roku odbyło się pierwsze publiczne wykonanie pieśni.
Od 1952 roku pieśń posiadała także swoją angielską wersję, zaś w 1957 roku stała się hymnem RPA.
"Die Stem van Suid-Afrika" nie cieszyła się zbytnią popularnością wśród czarnych Afrykańczyków, dlatego też po upadku apartheidu w 1994 roku jako drugi hymn państwowy (obok dotychczasowego) przyjęto pieśń "Nkosi Sikelel' iAfrika".
W 1997 roku przyjęto nowy hymn, będący połączeniem "Nkosi Sikelel' iAfrika" i "Die Stem van Suid-Afrika".

</doc>
<doc id="1338946" url="https://pl.wikipedia.org/wiki?curid=1338946" title="Jerzy Ochmański">
Jerzy Ochmański

Jerzy Stanisław Ochmański (ur. 4 grudnia 1933 w Rudniku nad Sanem, zm. 15 czerwca 1996 w Poznaniu) – historyk, lituanista, badacz dziejów Wielkiego Księstwa Litewskiego oraz historii Rosji, badacz życiorysu Feliksa Dzierżyńskiego, uczeń Henryka Łowmiańskiego, od 1955 pracownik Instytutu Historii UAM (od 1965 docent, a od 1970 profesor), w latach 1969–1972 dziekan Wydziału Filozoficzno-Historycznego, 1972–1975 wicedyrektor Instytutu Historii, od 1968 kierownik Zakładu Historii Narodów ZSRR (od 1990 Zakładu Historii Europy Wschodniej). Od 1989 r. współzałożyciel i pierwszy prezes Fundacji Historycznej im. Profesora Henryka Łowmiańskiego.
Życiorys.
Od 1940 r. w Rudniku uczęszczał do szkoły powszechnej, którą ukończył w 1947 r. W rodzinnym Rudniku kontynuował edukację w gimnazjum i liceum ogólnokształcącym. W 1949 r. wstąpił do komunistycznego Związku Młodzieży Polskiej. W 1951 r. zdał maturę i uzyskawszy pozytywną opinię powiatowej komisji ZMP (aczkolwiek z zastrzeżeniem konieczności rozciągnięcia nad nim „opieki ideologicznej”), 22 sierpnia pomyślnie zdał egzamin wstępny na Uniwersytet Poznański. Pierwotnie zamierzał studiować ekonomię, jednakże w skierowaniu – być może bez wiedzy Ochmańskiego – zamieniono ją na historię. W 1953 r. podczas wakacji w rodzinnym mieście podjął pracę referenta finansowego w Miejskiej Radzie Narodowej, a po powrocie do Poznania wstąpił na seminarium Henryka Łowmiańskiego, który pod koniec 1954 r. zatrudnił go na dwa miesiące jako zastępcę asystenta. Po ukończeniu studiów w 1955 r., został zatrudniony na stanowisku asystenta w Katedrze Historii ZSRR. Od 1959 roku należał do PZPR. W 1960 r. odbył czteromiesięczny staż na Uniwersytecie Wileńskim. W latach 1955–1960 napisał m.in. publikację, która rzuciła nowe światło na kwestię czynników skuteczności obrony Litwy przed napadami Tatarów (rola umocnionych miast, a nie tylko zamków warownych), po czym 1 grudnia 1960 uzyskał stopień doktora. Po powrocie w działalności badawczej skupił się na problematyce litewskiego odrodzenia narodowego w XIX wieku. W 1963 r. odbył drugi, pięciomiesięczny staż w Wilnie, w trakcie którego uzupełnił kwerendę archiwalną. W tym samym roku pomyślnie przeszedł przewód habilitacyjny, jednak na zatwierdzenie tej decyzji i przyznanie stopnia doktora habilitowanego musiał czekać jeszcze dwa lata, do maja 1965 r. 23 czerwca 1966 r. Ochmański uzyskał stanowisko docenta. W 1967 r. opublikował syntezę dziejów Litwy od czasów najdawniejszych do utworzenia Litwy Radzieckiej. Uzyskała ona bardzo dobre recenzje emigracji litewskiej, przewożono ją też z Polski do ZSRR, jednakże publikację wydania radzieckiego Sowieci zablokowali. Publikacja ta, rozszerzana przez autora, wznawiana była w 1981 i 1990 roku. W 1968 r., po przejściu Łowmiańskiego na emeryturę, zastąpił go na stanowisku kierownika katedry, rok później przemianowanej na Zakład Historii Narodów ZSRR. Przejął po nim również seminarium magisterskie oraz prowadzenie wykładu z przedmiotu „historia ZSRR”, którego, wbrew wytycznym z Warszawy, nauczał jako historię Rosji i ZSRR od czasów najdawniejszych. W 1968 r., w oparciu o 126 autorskich publikacji, wszczęto postępowanie o nadanie mu tytułu profesora nadzwyczajnego. Po uzyskaniu pozytywnej opinii większości specjalistów z jego dziedziny tytuł ten Rada Państwa nadała mu 6 grudnia 1969 r. W konsekwencji z dniem 17 stycznia 1970 Ochmański otrzymał etat profesora w Instytucie Historii UAM. W tym okresie został na trzy lata dziekanem swojego wydziału, a następnie na 5 lat wicedyrektorem swojego instytutu. W oparciu o rozprawę na temat ustroju i uposażenia biskupstwa wileńskiego w średniowieczu, w których to elementach wykazał czynniki sukcesów reformacji w późniejszym okresie oraz w związku z obfitym dorobkiem publikacji, w 1973 r. Rada Naukowa WF-H UAM wystąpiła o awansowanie Ochmańskiego na profesora zwyczajnego. Tytuł ten Ochmański uzyskał uchwałą Rady Państwa z 7 lutego 1976 r.
Od lat sześćdziesiątych zaangażowany w zbieranie materiałów dotyczących Feliksa Dzierżyńskiego i propagowanie jego postaci, wydając kilka publikacji na jego temat, co sfinalizował wydaniem obszernej biografii w cyklu Ossolineum. W 1972 r., w trakcie obchodów 95. rocznicy urodzin Dzierżyńskiego, napisał cykl artykułów prasowych na jego temat, które zebrał i uzupełnił 5 lat później w tomie „Dobry proletariacki jakobin”.
Po wprowadzeniu stanu wojennego, w piśmie z dnia 8 stycznia 1982 r., jako kierownik Zakładu Historii ZSRR wystąpił do dyrektora Instytutu Historii UAM o ukaranie pracowników, którzy wystąpili z PZPR. Argumentował to następująco: 
Był współtwórcą i do końca życia sekretarzem redakcji czasopisma „Lituano-Slavica Posnaniensia”. W latach 1986–1989 był członkiem Ogólnopolskiego Komitetu Grunwaldzkiego. Władał rosyjskim i litewskim.
W czasach PRL był odznaczony Krzyżem Kawalerskim Orderu Odrodzenia Polski.
Wypromował 80 magistrów i 12 doktorów. Jego uczniami byli m.in.: prof. Grzegorz Błaszczyk i dr hab. Krzysztof Pietkiewicz.
Życie prywatne.
Urodził się jako najmłodszy z dwanaściorga dzieci Ludwiki z domu Janas i Łukasza. W wieku dwóch lat po śmierci ojca został półsierotą (matka zmarła, gdy miał 21 lat). Żył w warunkach biedy, w okresie okupacji czwórka z jego rodzeństwa zmarła z głodu oraz chorób. Utrzymywał się m.in. z kradzieży węgla z niemieckich transportów. Trzykrotnie żonaty. W 1963 r. ożenił się z Aleksandrą Jankowiak, z którą miał syna Jerzego Witolda (ur. 1965). Po rozwodzie, w 1973 r. zawarł drugie małżeństwo z Krystyną Biedrowską, z którą miał syna Radosława (ur. 1976 r.); w 1975 r. małżonkowie rozwiedli się. W 1984 r. wszedł w związek małżeński z Cecylią Terką, z którą miał córkę Annę (ur. w 1986 r.).

</doc>
<doc id="1338950" url="https://pl.wikipedia.org/wiki?curid=1338950" title="Bitwa pod Casalecchio">
Bitwa pod Casalecchio

Bitwa pod Casalecchio – bitwa stoczona 26 czerwca 1402 pod Casalecchio di Reno w pobliżu Bolonii między wojskiem bolońskim a armią Księstwa Mediolanu.
Po okresie sprawowania rządów w Bolonii Visconti stracili nad nią kontrolę. Giovanni I Bentivoglio objął wprawdzie w 1401 władzę w mieście dzięki ich poparciu, ale Bolonia wchodziła w skład (przynajmniej nominalnie) Państwa Kościelnego. Gian Galeazzo Visconti pragnąc zjednoczyć północną Italię pod swoim berłem przejmował kontrolę nad kolejnymi miastami. Postanowił też odzyskać Bolonię. Giovanni I Bentivoglio widział w tym zagrożenie dla niedawno przejętej przez siebie władzy. Tak doszło do decydującego starcia pod Casalecchio.
Wojskami bolońskimi dowodził Muzio Attendolo Sforza, a mediolańskimi Alberico da Barbiano. Po stronie Viscontiego stanęli także sprzymierzeni z nim Karol I Malatesta, pan Rimini i Francesco I Gonzaga, pan Mantui. Bolonię zaś wspierała Florencja, która zdecydowana była za wszelką cenę powstrzymać ekspansję terytorialną i ambicje Viscontich. W armii Gian Galeazzo Viscontiego znajdowali się liczni feudałowie i kondotierzy włoscy. Wśród nich byli Facino Cane i Ludovico Gabriotto Cantelli (Ludovico da Parma), który dowodził przednią strażą mediolańskich wojsk złożoną z 2000 konnych. Cantelli pokonał oddziały dowodzone przez Bernardo della Serra i wziął do niewoli Rigo Galletto, Pietro da Carrara i Brunoro Della Scala, którzy zostali uprowadzeni do Parmy.
Bolończycy zostali pokonani, a Giovanni I Bentivoglio zabity. Gian Galeazzo Visconti zdobył Bolonię i planował najazd na Florencję, ale 10 sierpnia 1402 zachorował i 3 września zmarł. Jego plany zjednoczenia Włoch nie przyniosły zamierzonego rezultatu. Bolonia znów dostała się pod władzę Państwa Kościelnego, a po kilkunastu latach (1420) Bentivoglio wrócili do władzy w mieście.

</doc>
<doc id="1338957" url="https://pl.wikipedia.org/wiki?curid=1338957" title="Eiko Shimamiya">
Eiko Shimamiya

 – japońska popowa piosenkarka, była członkini zespołu I've Sound, nazywana też EIKO lub przed 2006 rokiem znana jako PEKO. W 2006 roku użyczyła swojej piosenki do openingu anime "Higurashi no naku koro ni", a nieco później do jego drugiego sezonu piosenki „Naraku No Hana”. 10 maja 2010 roku zdiagnozowano u niej raka tarczycy. Jej „Perfect World Live Tour”, który miał zostać rozpoczęty w czerwcu został odwołany. 28 stycznia 2011 ogłosiła na Twitterze, że choroba została wyleczona. 29 czerwca 2011 została wydana kolejna płyta "E.P.S". Na płycie można znaleźć utwory takie jak „Super Scription of Data” czy „Naraku no Hana”.

</doc>
<doc id="1338958" url="https://pl.wikipedia.org/wiki?curid=1338958" title="Luis Borrassá">
Luis Borrassá

Luis Borrassá (ur. ok. 1360 w Gironie, zm. 1425 w Barcelonie) – hiszpański malarz pochodzący z Katalonii. Tworzył w stylu gotyckim.
Był aktywny w latach 1380–1425 w Barcelonie i okolicznych miejscowościach. Jego pierwszym udokumentowanym dziełem były wykonane w 1380 witraże do katedry w Geronie. Podczas wizyty w Awinionie zaznajomił się z malarstwem francuskim i włoskim (głównie z dziełami ze szkoły sieneńskiej). W swojej twórczości przyjął także cechy charakterystyczne dla stylu pięknego, oraz wpływy sztuki bizantyńskiej.

</doc>
<doc id="1338962" url="https://pl.wikipedia.org/wiki?curid=1338962" title="Cmentarz wojenny Podobwodu Skarżysko-Kamienna AK">
Cmentarz wojenny Podobwodu Skarżysko-Kamienna AK

Cmentarz wojenny Podobwodu Skarżysko-Kamienna AK (krypt. "Morwa") – wojenny cmentarz partyzancki żołnierzy Podobwodu Skarżysko-Kamienna AK (krypt. „Morwa”), założony w sierpniu 1943 roku w lesie nieopodal Skarżyska-Kamiennej, na stoku Góry Skarbowej. Jego poświęcenia w maju 1944 dokonał kapelan AK ks. Antoni Pałęga ps. „Ager”.
Na cmentarzu znajduje się kilkadziesiąt mogił partyzantów z oddziałów Jana Piwnika „Ponurego” i Antoniego Hedy „Szarego”.
Corocznie w maju odbywają się tu polowe msze święte, w których uczestniczą poczty sztandarowe i żołnierze oddziałów AK walczących na tym terenie, przedstawiciele władz, młodzież szkolna i okoliczna ludność. Niemal zawsze uczestniczył w nich zmarły 14 lutego 2008 roku dowódca AK gen. Antoni Heda „Szary”.
Do położonego pośród starego drzewostanu na stoku Góry Skarbowej cmentarza wojennego prowadzi kilka szlaków turystycznych: czerwony im. H. Dobrzańskiego „Hubala” z Szydłowca, żółty ze Skarżyska-Kamiennej oraz niebieski z Pogorzałego do Kuźniak.

</doc>
<doc id="1338965" url="https://pl.wikipedia.org/wiki?curid=1338965" title="Giovanni I Bentivoglio">
Giovanni I Bentivoglio

Giovanni I Bentivoglio (ur. ?, zm. 26 czerwca 1402) - szlachcic boloński i pierwszy z rodziny Bentivoglio, który rządził w Bolonii. Czas jego rządów przypadał na lata 1401-1402.
Życiorys.
Po okresie panowania Viscontich, Bolonia była rządzona przez oligarchię senatorów, do której wchodzili przedstawiciele najważniejszych rodów tego miasta. W trakcie walk między wpływowymi rodami Giovanni, uzyskawszy wsparcie Viscontich, opanował 14 marca 1401 Pałac Komunalny (wł. "Palazzo Comunale") i stał się pierwszą osobą w mieście przy poparciu ludu i znacznej części oligarchów. Został wybrany "gonfaloniere perpetuo" (dożywotnim chorążym), a w rzeczywistości stał się panem miasta i w ten sposób zapoczątkował rządy rodziny Bentivoglio w Bolonii, która formalnie pozostawała w obrębie Państwa Kościelnego.
Visconti byli jednak zainteresowani odzyskaniem władzy w mieście i wspierani przez przeciwników Bentivoglio, czyli rodziny Gozzadini, Galluzzi i Isolani, zaatakowali Bolonię i odnieśli zwycięstwo nad wojskami bolońskimi w bitwie pod Casalecchio 26 czerwca 1402. Giovanni zginął. Nie ma pewności czy zginął w walce, czy został zlinczowany przez tłum. Został pochowany w kościele San Giacomo Minore. 
Jego jedynym synem był Anton Galeazzo Bentivoglio, który w kilkanaście lat później (1420) objął władzę w Bolonii.

</doc>
<doc id="1338966" url="https://pl.wikipedia.org/wiki?curid=1338966" title="Podnoszenie ciężarów na Letnich Igrzyskach Olimpijskich 2008">
Podnoszenie ciężarów na Letnich Igrzyskach Olimpijskich 2008

Zawody w podnoszeniu ciężarów na XXIX Letnich Igrzyskach Olimpijskich w Pekinie rozgrywano od 9 do 19 sierpnia. Zawodnicy rywalizowali w hali Pekińskiego Uniwersytetu Aeronautyki i Astronautyki. Mężczyźni wystartowali w 8 kategoriach wagowych (do 56, 62, 69, 77, 85, 94, 105 i powyżej 105 kg), a kobiety – w 7 (do 48, 53, 58, 63, 69, 75 i ponad 75 kg).
W 2015 roku Międzynarodowy Komitet Olimpijski zaczął powtórnie badać próbki pobrane od sportowców podczas igrzysk olimpijskich w 2008 i 2012 roku, używając nowych, niedostępnych wcześniej technik wykrywania dopingu. W efekcie zdyskwalifikowano 26 sztangistów biorących udział w zawodach w 2008 roku, w tym 16 medalistów (czterech zwycięzców: Kazach Ilja Iljin oraz Chińczycy: Cao Lei, Chen Xiexia i Liu Chunhong).
Polacy.
Wśród 253 zawodników rywalizujących w podnoszeniu ciężarów (87 kobiet, 170 mężczyzn) znaleźli się również reprezentanci Polski.
Kobiety
Mężczyźni

</doc>
<doc id="1338967" url="https://pl.wikipedia.org/wiki?curid=1338967" title="Trzęsienie ziemi w Syczuanie (2008)">
Trzęsienie ziemi w Syczuanie (2008)

Trzęsienie ziemi o sile 8 stopni w skali Richtera miało miejsce w chińskiej prowincji Syczuan 12 maja 2008 o godzinie 14:28 czasu lokalnego (07:28:04 CET) i trwało 2 minuty i 34 sekundy. Epicentrum znajdowało się 90 km na północny zachód od stolicy prowincji Chengdu, w powiecie Wenchuan () należącym do prefektury Ngawa. Wstrząsy były odczuwalne w odległym Pekinie i Szanghaju, gdzie zakołysały biurowce, Pakistanie, Tajlandii, Birmie oraz wietnamskiej stolicy Hanoi.
Było to najtragiczniejsze trzęsienie ziemi w Chinach od czasu trzęsienia ziemi w Tangshan w 1976 roku, którego wstrząsy o sile 8,2 w skali Richtera, a także wstrząsy wtórne o sile 7,1 stopni zabiły 240 tys. ludzi.
Szczegóły.
Epicentrum () znajdowało się w Wenchuan w prefekturze Ngawa prowincji Syczuan. Główne wstrząsy miały miejsce o godzinie 14:28 czasu lokalnego (06:28:04 GMT) na głębokości 10 km. Wstępne raporty wskazywały na siłę od 7,6 do 8 stopni w Richtera. Powyżej 12 silnych wstrząsów wtórnych o sile od 4 do 6 stopni zostało zarejestrowanych w 6 godzin po głównym wstrząsie. Pracownicy biur w Chengdu mówili o wstrząsach trwających około 2 albo 3 minut podczas których wielu ludzi wybiegało na zewnątrz budynków.
Zniszczenia.
Według oficjalnych raportów 69 181 osób zmarło, 374 181 osób zostało rannych a 18 498 było zaginionych. W Chongqing zginęło 5 uczniów, 20 zostało pogrzebanych, a więcej niż 100 jest rannych w wyniku zawalenia się szkoły podstawowej. Agencja informacyjna Xinhua podała, że potwierdzono śmierć ponad 50 uczniów, a setki były pogrzebane po zawaleniu się liceum Juyuan w Dujiangyan, mieście najbliższym epicentrum.
Wszystkie drogi w Wenchuan zostały zniszczone lub zasypane co spowodowało niemożliwość natychmiastowego dotarcia ekip ratowniczych na miejsce zdarzenia. W dzień po tragedii, główny sekretarz w Wenchuan powiedział w krótkiej rozmowie przez telefon satelitarny, że w mieście jest 30 tys. osób które zebrały się oczekując na pomoc, ale drogi i komunikacja prowadzące do dwóch najbardziej dotkniętych rejonów przez kataklizm, Xuankou i Wolong, były całkowicie odcięte.
Ponad 2300 stacji bazowych chińskiego operatora China Mobile zostało wyłączonych, podczas gdy sieć Unicom w rejonie została całkowicie zniszczona.
80% budynków w Beichuan w prefekturze Mianyang zawaliło się. Około 900 uczniów znalazło się pod gruzami szkoły.
W mieście Shifang zawalenie się dwóch fabryk chemicznych doprowadziło do wycieku 80 ton płynnego amoniaku, a setki osób zostało pogrzebanych pod zawalonymi konstrukcjami.
18 maja 2008 rząd Chin ogłosił trzydniową żałobę narodową.
W wyniku trzęsienia ziemi powstało wiele jezior osuwiskowych, z których największym jest Jezioro Tangjiashan na rzece Jia. Wzbierające wody tego zbiornika groziły zatopieniem okolicznych miejscowości. Władze ewakuowały setki tysięcy ludzi z zagrożonego obszaru.

</doc>
<doc id="1338969" url="https://pl.wikipedia.org/wiki?curid=1338969" title="Ezequiel Mosquera">
Ezequiel Mosquera

Ezequiel Mosquera (ur. 19 listopada 1975 w Cacheiras-Teo) - hiszpański kolarz szosowy startujący wśród zawodowców od 1999 roku. Obecnie jeździe w drużunie Xacobeo-Galicia.

</doc>
<doc id="1338985" url="https://pl.wikipedia.org/wiki?curid=1338985" title="Przygody Toma Jonesa">
Przygody Toma Jonesa

Przygody Toma Jonesa (oryg. "Tom Jones", 1963) – brytyjska komedia romantyczna w reżyserii Tony’ego Richardsona. Obraz nagrodzony Oscarem za najlepszy film roku. Adaptacja klasycznej powieści oświeceniowej "Historia życia Toma Jonesa, czyli dzieje podrzutka", autorstwa Henry’ego Fieldinga.

</doc>
<doc id="1338988" url="https://pl.wikipedia.org/wiki?curid=1338988" title="Taujėnai">
Taujėnai



</doc>
<doc id="1339000" url="https://pl.wikipedia.org/wiki?curid=1339000" title="Time (utwór grupy Pink Floyd)">
Time (utwór grupy Pink Floyd)



</doc>
<doc id="1339004" url="https://pl.wikipedia.org/wiki?curid=1339004" title="Egzekutor">
Egzekutor



</doc>
<doc id="1339027" url="https://pl.wikipedia.org/wiki?curid=1339027" title="Góra Skarbowa">
Góra Skarbowa

Góra Skarbowa (326,7 m n.p.m.) – wzniesienie leżące na obrzeżu województwa świętokrzyskiego, zlokalizowane pomiędzy Szydłowcem a Skarżyskiem. Położone w leju między Przedgórzem Iłżeckim a Garbem Gielniowskim. 
Na jej stoku, pośród starego drzewostanu, zlokalizowany jest partyzancki cmentarz wojenny Podobwodu "Morwa" AK z okresu II wojny światowej.

</doc>
<doc id="1339035" url="https://pl.wikipedia.org/wiki?curid=1339035" title="Aleja Kraśnicka w Lublinie">
Aleja Kraśnicka w Lublinie

Aleja Kraśnicka – arteria komunikacyjna w południowo-zachodniej części Lublina, droga wylotowa w kierunku Kraśnika, trzecia ulica w mieście pod względem długości (6107 m). Do chwili wybudowania zachodniej obwodnicy Lublina stanowiła odcinek drogi krajowej nr 19. Obecnie jest drogą wojewódzką.
Historia.
Większa część ulicy jest w granicach Lublina od 1959. 
Od lat 60. od ronda Honorowych Krwiodawców do ul. Zana funkcjonuje trakcja trolejbusowa. W 1990 oddano do użytku kolejny odcinek trakcji od skrzyżowania z ul. Zana aż do Raszyńskiej, gdzie powstała nowa pętla. 
Budowa i przebieg.
Rozpoczyna się na rondzie Honorowych Krwiodawców i biegnie do południowo-zachodnich granic miasta. W północnym odcinku stanowi granicę Sławinka i Wieniawy, następnie przebiega przez Konstantynów, a w południowym odcinku stanowi granicę Węglina Północnego i Południowego.
Od ronda Honorowych Krwiodawców do skrzyżowania z ul. Jana Pawła II jest dwujezdniowa i posiada dwa pasy w każdą stronę (w rejonie skrzyżowań więcej), Została gruntownie przebudowana na dwujezdniową w 1996, przy czym zostały odcięte wjazdy w ulice: J. Jankowskiego, A. Jeziorańskiego i W. Czarnkowskiego, jak również dojazdy do posesji położonych przy ulicy. Dalsza przebudowa w rejonie skrzyżowania z ul. Jana Pawła II ukończona została w 2008. Ostatni etap poszerzania wraz z przebudową nastąpił w 2016 wraz z oddaniem do użytku terenów pobliskiego parku handlowego.
Obiekty.
Przy ul. Kraśnickiej znajduje się m.in. garnizon 3 Brygady Zmechanizowanej Legionów im. Romualda Traugutta, Szpital Wojewódzki im. Stefana Wyszyńskiego oraz centra handlowe. 
Komunikacja miejska.
Aleją kursuje wiele linii autobusowych i trolejbusowych. Nad ulicą zawieszona jest trakcja trolejbusowa od początku do ul. Jana Pawła II

</doc>
<doc id="1339038" url="https://pl.wikipedia.org/wiki?curid=1339038" title="Juazeiro SC">
Juazeiro SC

Juazeiro Social Club - brazylijski klub piłkarski z siedzibą w mieście Juazeiro leżącym w stanie Bahia.
Historia.
"Juazeiro" powstał 16 sierpnia 1995 w wyniku fuzji ośmiu miejscowych klubów amatorskich - América, Barro Vermelho, Carranca, Colonial, Grêmio, Olaria, XV de Novembro i Veneza.
W 1996 "Juazeiro" zwyciężył drugą ligę stanu Bahia i awansował do pierwszej ligi. W 2001 klub został wicemistrzem stanu Bahia po przegranym meczu finałowym z EC Bahia.

</doc>
<doc id="1339059" url="https://pl.wikipedia.org/wiki?curid=1339059" title="Warriors of Might and Magic">
Warriors of Might and Magic

Warriors of Might and Magic – gra TPP z elementami gier cRPG stworzona przez New World Computing, a wydana przez 3DO 5 grudnia 2000 roku na platformy Game Boy Color, PlayStation i PlayStation 2.
Akcja gry toczy się w fikcyjnej krainie Ardon w świecie Antagarichu. Głównym bohaterem jest były dowódca straży zamku Ardon, który zostaje niesłusznie skazany za praktyki nekromanckie. Na twarz młodego wojownika zostaje nałożona Maska Oskarżonych, zadająca ciągły ból poprzez wbijanie się głęboko w ciało Allerona. Następnie zostaje on zrzucony do Czeluści Oskarżonych, gdzie gracz rozpoczyna rozgrywkę.

</doc>
<doc id="1339062" url="https://pl.wikipedia.org/wiki?curid=1339062" title="Fioretii">
Fioretii



</doc>
<doc id="1339067" url="https://pl.wikipedia.org/wiki?curid=1339067" title="Juazeiro Social Club">
Juazeiro Social Club



</doc>
<doc id="1339088" url="https://pl.wikipedia.org/wiki?curid=1339088" title="Kościół Notre Dame de l’Assomption w Paryżu">
Kościół Notre Dame de l’Assomption w Paryżu

Kościół Notre-Dame-de-l’Assomption (Najświętszej Maryi Panny Wniebowziętej) – klasycystyczny kościół w I dzielnicy Paryża (Place Maurice-Barres), jeden z najcenniejszych zabytków na terenie miasta Paryża, administrowany przez polską wspólnotę religijną, należy do najstarszej i największej polskiej parafii we Francji, zwanej zwyczajowo "Concorde".
Historia.
Kościół został wzniesiony w XVII wieku według projektu Charles’a Errarda. Świadomie dokonał on wyraźnego nawiązania do architektury włoskiej, której był fascynatem, tworząc obiekt zbliżony formą do antycznych świątyń. Obiekt sfinansowali jezuici oraz Zakon Wniebowzięcia Najświętszej Maryi Panny, którzy jednak nie byli zadowoleni z powstałego kościoła. Errard oskarżył wówczas dozorującego prace architekta Chéreta o samowolną zmianę planów budowy. Atmosfera wzajemnych oskarżeń uniemożliwiła dalsze prace nad obiektem, który pozostał w obecnym kształcie, zaś dodatkowo zdemolowany został podczas Wielkiej Rewolucji Francuskiej.
Polska wspólnota opiekuje się budynkiem od 1884 roku. W roku 1838 w kościele przez trzy miesiące prowizorycznie pochowany był Charles de Talleyrand-Périgord, zanim zakończono budowę jego nagrobka w Valençay.
Architektura.
Zasadnicza, przeznaczona do kultu część obiektu, wzniesiona jest na planie koła o 24-metrowej średnicy. Skromnie dekorowany z zewnątrz, opiera się na sześciu kolumnach korynckich podtrzymujących fronton oraz wspartą na bębnie kopułę. Zarówno na poziomie frontonu, budynków mieszkalnych łączących się z kościołem, jak i na poziomie kopuły znajdują się płaskorzeźby z motywami roślinnymi. Kopuła posiada rząd prostokątnych, obecnie zaciemnionych okien, oraz nisz przeznaczonych na nigdy niewykonane posągi. Kopułę od wewnątrz zdobi fresk Wniebowzięcie Najświętszej Maryi Panny malarza Charlesa de la Fosse (1636–1716), wykonany w latach 1676–1680. Fresk ma 120 m² powierzchni. W ołtarzu znajduje się Zwiastowanie Najświętszej Maryi Panny autorstwa Josepha-Marie Viena (1716–1809), na prawo od wejścia znajduje się Pokłon Trzech Króli Carla van Loo (1705–1765). Ponadto dekorację wnętrza stanowią korynckie pilastry (obecne również na fasadzie budynków mieszkalnych), rząd rzeźb ustawionych w specjalnie do tego celu przygotowanych niszach oraz plafon. Kościół nie posiada ołtarza głównego, jedynie obraz Chrystusa oraz wstawioną przez społeczność polską kopię wizerunku Matki Boskiej Częstochowskiej. Zarówno fronton, jak i kopułę wieńczy krzyż.
Polska parafia Wniebowzięcia Najświętszej Maryi Panny w Paryżu.
Arcybiskup Paryża Denys Auguste Affre w 1844 roku przekazał ten kościół Polskiej Misji Katolickiej we Francji i od tego czasu stanowi główną świątynię polskiej emigracji we Francji i zarazem najważniejszy „kościół polski” w Paryżu. W kościele bywał Adam Mickiewicz i Fryderyk Chopin. 13 stycznia 1956 roku sakrament małżeństwa zawarli Janina i Czesław Miłosz.
Opiekę duszpasterską stanowią kapłani przyległej do kościoła polskiej parafii pw. Wniebowzięcia Najświętszej Maryi Panny, której obecnym proboszczem (od 2016 r.) jest ks. Paweł Witkowski.
Organy „Cavaillé-Coll”.
Organy piszczałkakowe zostały zbudowane przez organmistrza Aristide’a Cavaillé-Colla pod koniec XIX wieku. Ostatnie przebudowy zostały wykonane przez "Danion-Gonzalez" w 1970 roku i Sebire &amp; Glandaz w 1981 roku. Ostatni remont rozpoczął się w maju 2017 roku i zakończył się w styczniu 2018 roku.
Właściwości:

</doc>
<doc id="1339097" url="https://pl.wikipedia.org/wiki?curid=1339097" title="Monstrous regiment">
Monstrous regiment



</doc>
<doc id="1339102" url="https://pl.wikipedia.org/wiki?curid=1339102" title="Shadow Racing Cars">
Shadow Racing Cars

Shadow Racing Cars – zespół wyścigowy startujący w Formule 1 w latach 1973–1980.
Historia.
1971-1972: Can-Am.
Firma została założona w 1971 roku przez Dona Nicholsa pod nazwą Advance Vehicle Systems. Pierwszy samochód zespołu, Shadow Mk.1 zaprojektowany przez Trevora Harrisa wystartował w serii Can-Am (kierowcami byli George Follmer oraz Vic Elford). Mk.1 charakteryzował się innowacyjną konstrukcją (zastosowano w nim m.in. niewielkie koła dla zmniejszenia prześwitu), lecz pomimo swej szybkości nie należał do najbardziej konkurencyjnych pojazdów w stawce. Poprawa osiągów nadeszła wraz z kolejnym sezonem, kiedy to projektantem został Peter Bryant. W przygotowanym przez niego samochodzie nowy kierowca zespołu, Jackie Oliver zajął 8. miejsce w klasyfikacji generalnej. Ponadto, w sezonie 1972 zespół otrzymał wsparcie finansowe od nowego sponsora, Universal Oil Products.
Shadow zdominował serię Can-Am w 1974 roku, jednak współzawodniczył wtedy głównie z prywatnymi zespołami – największe firmy, takie jak McLaren i Porsche wycofały się z serii.
1973-1974: Formuła 1.
Pod koniec roku 1972 Don Nichols ogłosił, iż wprowadza swój zespół do Formuły 1 wraz z początkiem nadchodzącego sezonu. Nowe bolidy, sponsorowane przez Universal Oil Products, zostały przygotowane przez Tony'ego Southgate. W poprzednim sezonie był on projektantem w zespole BRM i skonstruował samochód, w którym Jean-Pierre Beltoise zwyciężył w Grand Prix Monako.
Shadow zadebiutował w Formule 1 w trzecim wyścigu sezonu 1973 – Grand Prix RPA z bolidami Shadow DN1 prowadzonymi przez Jackie Olivera i George'a Follmera. Z podwozia DN1 korzystał również Graham Hill i jego prywatny zespół Embassy Hill.
Na kolejny sezon zatrudnieni zostali Peter Revson oraz Jean-Pierre Jarier – kierowcy zaliczani do grona najbardziej obiecujących w ówczesnych czasach. Revson wystąpił jedynie w dwóch pierwszych wyścigach sezonu – zginął podczas sesji treningowej na torze Kyalami, kiedy jego Shadow DN3 uderzył w betonową ścianę na skutek awarii zawieszenia. Na jego miejsce zatrudniony został Tom Pryce.
1975-1977.
Nowy bolid, Shadow DN5, pozwolił Jarierowi na zdobycie pole position w dwóch pierwszych Grand Prix sezonu 1975, jednak w obu przypadkach z wyścigu wykluczyła go usterka mechaniczna. Trzecie i ostatnie w historii zespołu pierwsze miejsce startowe zdobył Tom Pryce podczas Grand Prix Wielkiej Brytanii w tym samym roku.
DN5, podobnie jak i inne samochody Shadow, napędzany był przez silnik Ford Cosworth DFV o mocy około 490 KM. Podczas GP Austrii Jarier używał francuskiego silnika Matra V12 () o mocy około 550 KM. Aby zmieścić większą jednostkę napędową, konieczne stało się skonstruowanie nowego podwozia – DN7, o zwiększonym rozstawie osi. Z przyczyn finansowych (silnik ten był droższy w eksploatacji) DN7 nie wystartował w żadnym innym wyścigu.
W sezonie 1977, podczas Grand Prix RPA w tragicznym wypadku zginął Tom Pryce. Zastąpił go przyszły Mistrz Świata, Alan Jones, który w Grand Prix Austrii zdobył pierwsze i jedyne zwycięstwo w historii zespołu (było to jednocześnie pierwsze zwycięstwo w karierze Jonesa).
1978-1980.
Wraz z końcem sezonu 1977 część personelu odeszła z zespołu, aby skupić się na własnym projekcie (Arrows), co w połączeniu z przejściem Alana Jonesa do Williamsa sprawiło, iż Shadow zaczął odnotowywać coraz słabsze rezultaty. W swym ostatnim sezonie (1980) zespół zdołał zakwalifikować się tylko do jednego wyścigu, a brak funduszy spowodował całkowite wycofanie się z rywalizacji w połowie sezonu.

</doc>
<doc id="1339103" url="https://pl.wikipedia.org/wiki?curid=1339103" title="Pociąg życia">
Pociąg życia

Pociąg życia (fr. "Train de vie") – film fabularny w reżyserii Radu Mihăileanu. Film barwny, negatyw: 35 mm. Premiera filmu miała miejsce 16 września 1998.
Opis fabuły.
Akcja filmu toczy się w 1941 roku, w małej żydowskiej wiosce (Europa Wschodnia). Do wsi przybiega Shlomo (Lionel Abelanski), który ma dla mieszkańców złą wiadomość, że zbliżają się do nich hitlerowcy. Żydzi na tę wieść sami się deportują kupionym z oszczędności mieszkańców pociągiem, przy czym część z nich udaje eskortujących ich faszystów. Wioska pustoszeje po tym, jak odjeżdża pociąg z jej mieszkańcami, chcącymi dotrzeć do Palestyny. Po drodze uciekinierzy spotykają m.in. prawdziwych Niemców oraz grupę zaprzyjaźnionych Cyganów, którzy wpadli na podobny pomysł udawania hitlerowców.

</doc>
<doc id="1339104" url="https://pl.wikipedia.org/wiki?curid=1339104" title="Sljudjanka">
Sljudjanka



</doc>
<doc id="1339105" url="https://pl.wikipedia.org/wiki?curid=1339105" title="Shadow Racing Team">
Shadow Racing Team



</doc>
<doc id="1339107" url="https://pl.wikipedia.org/wiki?curid=1339107" title="Shadow (zespół wyścigowy)">
Shadow (zespół wyścigowy)



</doc>
<doc id="1339108" url="https://pl.wikipedia.org/wiki?curid=1339108" title="Otto Struve">
Otto Struve

Otto Ludwikowicz Struve (, ur. 12 sierpnia 1897 w Charkowie, zm. 6 kwietnia 1963 w Berkeley) – amerykański astronom pochodzenia rosyjskiego.
Życiorys.
Pochodził z rodziny wykształconych Niemców bałtyckich. 
Jego pradziadkiem był Friedrich Georg Wilhelm von Struve, dziadkiem Otto Wilhelm von Struve, zaś ojcem Gustaw Ludwig Wilhelm von Struve (wszyscy byli astronomami).
W 1914 roku rozpoczął studia astronomiczne na uniwersytecie w Charkowie, ale przerwał je wybuch I wojny światowej. W czasie wojny domowej walczył po stronie Białych. Po ich porażce wyemigrował do Turcji.
W 1921 roku wyjechał do Stanów Zjednoczonych, tam podjął pracę w Obserwatorium Yerkes. W 1923 roku uzyskał doktorat na Uniwersytecie Chicagowskim. W 1927 uzyskał obywatelstwo amerykańskie i objął funkcję dyrektora Obserwatorium Yerkes. W latach 1932–1947 profesor uniwersytetu w Chicago. Założył i został dyrektorem McDonald Observatory, w stanie Teksas. W latach 1952–1955 był prezesem Międzynarodowej Unii Astronomicznej.
Prace jego poświęcone są spektroskopowym badaniom gwiazd i materii międzygwiezdnej. Wykazał, że rozszerzenie wodorowych linii w widmach gwiazd typów B i A jest związane ze zjawiskiem Starka. Prowadził badania nad rozmieszczeniem gazu międzygwiezdnego w Galaktyce. Wysunął nową hipotezę ewolucji gwiazd i opisał to w pracy "Stellar Evolution" (1950).

</doc>
<doc id="1339110" url="https://pl.wikipedia.org/wiki?curid=1339110" title="Rejon sljudziański">
Rejon sljudziański



</doc>
<doc id="1339111" url="https://pl.wikipedia.org/wiki?curid=1339111" title="Pik Czerskiego">
Pik Czerskiego



</doc>
<doc id="1339113" url="https://pl.wikipedia.org/wiki?curid=1339113" title="II liga polska na żużlu (2003)">
II liga polska na żużlu (2003)

II liga polska na żużlu w sezonie 2003. Do rozgrywek początkowo miało przystąpić osiem zespołów. Jeszcze przed rozpoczęciem sezonu zespoły Śląska Świętochłowice i Pogoni Szczecin wycofały się z walki. Przed szóstą kolejką zmagań wycofała się Wanda Kraków. Ostatecznie rywalizację ukończyło sześć zespołów. Awans uzyskały drużyny z Grudziądza i Ostrowa Wielkopolskigo.

</doc>
<doc id="1339114" url="https://pl.wikipedia.org/wiki?curid=1339114" title="Tomas Staniulis">
Tomas Staniulis

Tomas Staniulis (ur. 1976 r. w Połądze) – litewski prozaik młodego pokolenia. Opublikował zbiór opowiadań "Į riedantį traukinį" ("W jadący pociąg"; 1998) oraz powieści "Herbas ir varlės" ("Herb i żaby"; 2003) i "Uranas-235" (2004). Mieszka w Wilnie.

</doc>
<doc id="1339121" url="https://pl.wikipedia.org/wiki?curid=1339121" title="Liścionogi">
Liścionogi

Liścionogi (Phyllopoda) – podgromada skrzelonogów (Branchiopoda). Występują głównie w wodach słodkich. Żywią się detrytusem lub drobnym planktonem.
Głowę i grzbietową część tułowia tych skorupiaków, a u części gatunków całe ciało, okrywa pancerz. Długie cylindryczne ciało składa się z kilkunastu lub kilkudziesięciu (do 40) segmentów. Do poruszania służą liściokształtne, spłaszczone, dwugałęziste odnóża tułowiowe z ruchliwymi wyrostkami pokrytymi wewnątrz włoskami, które w czasie pływania wyłapują z wody cząstki pożywienia. 
Samce mają większe czułki, które mogą służyć jako organy przenoszące spermę do worków lęgowych samicy. 
Jaja mają mocną, zewnętrzną osłonkę, która umożliwia im przetrwanie w trudnych warunkach zimna i suszy. Z jaj powstają larwy – pływiki (naupliusy), które linieją kilkakrotnie w czasie wzrostu. 
Najstarsze znaleziska liścionogów pochodzą z wczesnego dewonu. 
Do liścionogów zaliczane są 2 rzędy:
lub 3 rzędy:

</doc>
<doc id="1339122" url="https://pl.wikipedia.org/wiki?curid=1339122" title="Paweł (patriarcha Serbii)">
Paweł (patriarcha Serbii)

Pavle, imię świeckie Gojko Stojčević, Гојко Стојчевић (ur. 11 września 1914 w Kućanci, zm. 15 listopada 2009 w Belgradzie) – patriarcha Serbskiego Kościoła Prawosławnego.
Życiorys.
We wczesnym dzieciństwie stracił oboje rodziców. Wychowywała go ciotka. Po ukończeniu gimnazjum w Belgradzie odbył studia teologiczne w Belgradzie i w Sarajewie, studia podyplomowe ukończył w 1957 na Wydziale Teologii Prawosławnej uniwersytetu w Atenach. Studiował również medycynę, jednak po roku zrezygnował. W 1948 złożył śluby zakonne jako mnich służący w klasztorze Rača; w tym samym roku został wyświęcony na hierodiakona. Cztery lata później złożył śluby wieczyste, przyjmując imię Paweł ("Pavle" w j. serbskim). W 1950 rozpoczął wykłady ze śpiewu liturgicznego i języka staro-cerkiewno-słowiańskiego w seminarium im. Świętych Cyryla i Metodego w Prizrenie. W 1954 został hieromnichem; w tym samym roku otrzymał godność protosyngla. W 1957, po ukończeniu studiów w Atenach został archimandrytą, a 29 maja tegoż roku wyświęcony na biskupa, ordynariusza eparchii raszko-prizreńskiej. 1 grudnia 1990 stanął na czele Serbskiego Kościoła Prawosławnego, zastępując chorego Germana (Djoricia).
W latach 80. XX w. wielokrotnie apelował o przeciwstawienie się rosnącej presji muzułmańskiej w Kosowie i o powstrzymanie exodusu Serbów z tego obszaru. W 1995 poparł układ w Dayton, co spowodowało kontrakcję części biskupów z Atanazym (Jevticiem), domagających się od Pavle ustąpienia z urzędu. Patriarcha podtrzymał swoje stanowisko, ale od tej pory coraz częściej wypowiadał się krytycznie o układzie z Dayton.
W 1999, po rozpoczęciu interwencji NATO, apelował do Serbów o pozostanie w Kosowie, zaś do państw NATO – o zakończenie działań zbrojnych. Po ogłoszeniu niepodległości przez parlament Kosowa w 2008, patriarcha wraz z hierarchią Kościoła sprzeciwił się tej decyzji i zaapelował do przywódców Zachodu, aby nie uznali tej „historycznej niesprawiedliwości”.
Z uwagi na zły stan zdrowia część obowiązków patriarchy przejął metropolita Czarnogóry i Przymorza, Amfilochiusz. 8 października 2008 Paweł oświadczył, że ustępuje z urzędu patriarchy z uwagi na problemy zdrowotne. 11 listopada złożony z 46 duchownych Synod odrzucił prośbę Pawła o ustąpienie, powierzając mu dożywotnio sprawowanie urzędu.
Zmarł po długiej chorobie w szpitalu wojskowym w Belgradzie. Zgodnie z testamentem, 19 listopada 2009 został pochowany w klasztorze Rakovica.
Upamiętnienie.
1 września 2016 r. XV Gimnazjum w Belgradzie–Rakovicy otrzymało imię patriarchy Pawła.

</doc>
<doc id="1339125" url="https://pl.wikipedia.org/wiki?curid=1339125" title="Kościół i klasztor des Billettes w Paryżu">
Kościół i klasztor des Billettes w Paryżu

Kościół i klasztor des Billettes w Paryżu – zespół budynków sakralnych w Paryżu, w 4 okręgu miejskim, pierwotnie katolicki, od XIX wieku użytkowany przez społeczność luterańską. 
Historia.
Powodem budowy kościoła i klasztoru na ulicy des Archives, w pobliżu już funkcjonującej parafii Saint-Merri stało się wydarzenie z 1294 r. Wtedy to według niepotwierdzonych wiadomości Żyd nazwiskiem Jonathas sprofanował hostię, na której miały pojawić się krwawe znaki. Przerażony tym Jonathas miał wrzucić hostię do gorącej wody, a ta wtedy niespodziewanie uniosła się w powietrze i zniknęła. Wzburzony tłum paryżan doprowadził do skazania Żyda na śmierć i spalenia na Place de Grève, zaś w miejscu jego zburzonego domu ustawiono początkowo kaplicę, a następnie rozpoczęto budowę większego kompleksu. 
W 1299 powstałe obiekty przeszły w posiadanie zakonu Miłosierdzia Matki Boskiej (bracia zwany "billettes"). Kościół był popularnym miejscem pielgrzymkowym (ze względu na domniemany cud z 1294 r.) i dzięki darom wiernych należał do najlepiej sytuowanych kościołów w Paryżu. Pozwoliło to na rozbudowę obiektów w latach 1405-1427, kiedy bracia sfinansowali budowę dzwonnicy i nowych budynków klasztornych. 
W 1633 r. kościół trafił w ręce karmelitanek, które dokonały (według projektu anonimowego architekta - dominikanina) kolejnej, o wiele bardziej radykalnej przebudowy. To wtedy obiekt otrzymał dzisiejszą, klasycystyczną fasadę. Zakonnice zostały zmuszone do opuszczenia obiektów w czasie Wielkiej Rewolucji Francuskiej, kiedy budynki zostały sprzedane osobom prywatnym. Zdewastowane, w 1808 r. trafiły do rąk luteran. 
Architektura.
Zespół obiektów wpisuje się w architekturę ulicy des Archives, nie wysuwając się przed linię domów. Fasada kościoła reprezentuje klasycyzm. Do wnętrza prowadzi jedno wejście ze skromnym portalem, otoczone czterema pilastrami jońskimi (po dwa z każdej strony). Ponad wejściem umieszczono ponadto skromny fryz. Na wyższym poziomie fasady znajduje się jedno półkoliste okno, częściowo zasłonięte zegarem. Po obu jego stronach także znajdują się korynckie pilastry. Całość wieńczy tympanon. Kopuła kościoła wznosi się ponad fasadę. 
Budynki klasztorne posiadają na swoim terenie dziedziniec otoczony krużgankami, utrzymanymi w stylu gotyckim. Oparte są one na ostrych łukach i przykryte sklepieniem krzyżowo-żebrowym. Są to jedyne elementy zabudowań klasztornych, które zachowały dawną architekturę: zarówno wnętrze, jak i wygląd ścian wewnętrznych klasztoru noszą wyraźne znamiona przebudów w XX wieku. 
Wnętrze obiektu jest skromne, zgodnie z pryncypiami luterańskimi. Kościół przykrywa kopuła, brak efektownego ołtarza głównego, jedynie neogotycka stolarka artystyczna stanowi dekorację miejsca kultu. Z tego samego okresu (XX wiek) pochodzą imponujące organy oraz znacznie skromniejsze witraże.

</doc>
<doc id="1339134" url="https://pl.wikipedia.org/wiki?curid=1339134" title="Slanický ostrov">
Slanický ostrov

Slanický ostrov – niewielka wyspa na Jeziorze Orawskim na Słowacji.
Wyspa powstała w 1954 r. po zalaniu wodą zbiornika zaporowego na Orawie. Stanowi ona szczyt wzniesienia, należącego wcześniej do wsi Słanica (słow. Slanica), zalanej wodami jeziora. Porośnięta jest drzewami i krzewami, nadającymi terenowi charakter parku. Wznosi się na niej kościół pw. Podwyższenia Świętego Krzyża, zbudowany w latach 1766–1769, pierwotnie jako niewielka, barokowa kaplica. W 1843 r. kaplica została rozbudowana na klasycystyczny kościół z dwiema wieżami od frontu i dobudowaną kaplicą. Barokowe wyposażenie kościoła pozostaje w depozycie Galerii Orawskiej, która urządziła w kościele stałą ekspozycję orawskiej sztuki ludowej (rzeźba i malarstwo) – stąd stosowana czasami nazwa "Ostrov umenia" (pol. "Wyspa Sztuki"). W kolekcji znajdują się dzieła pochodzące ze zbiorów malarki Matildy Čechovej i Galerii Orawskiej. W sezonie letnim w kościele odbywają się koncerty w ramach „Orawskiego Lata Muzycznego”.
Na zewnątrz kościoła znajduje się ekspozycja ludowego kamieniarstwa orawskiego. W niedalekiej kaplicy grobowej rodziny Klinovskich można obejrzeć niewielką wystawę przypominająca dzieje wsi zatopionych wodami jeziora.
Obok kościoła pomnik z brązową rzeźbą przedstawiającą Antona Bernoláka – językoznawcę, pierwszego kodyfikatora języka słowackiego, pochodzącego ze Słanicy.
Od 1973 r. cała wyspa wraz ze wszystkimi istniejącymi na niej obiektami posiada status pomnika przyrody.
Na wyspę można się dostać statkiem, pływającym w sezonie letnim z przystani Slanická Osada na południowo-zachodnim brzegu jeziora.

</doc>
<doc id="1339137" url="https://pl.wikipedia.org/wiki?curid=1339137" title="Bitwa pod Itororó">
Bitwa pod Itororó

Bitwa pod Itororó – starcie zbrojne, które miało miejsce podczas wojny koalicji z Paragwajem.
Rankiem 6 grudnia 1868 roku, marszałek brazylijskiej armii Luís Alves de Lima e Silva, książę Caxias wyznaczył 13 000 żołnierzy do zdobycia paragwajskiego miasta Villeta. Miało to przygotować przyszły atak na siły paragwajskie. Prezydent Paragwaju oraz głównodowodzący armią Francisco Solano López ostrzegł Brazylijczyków o posiadaniu na tyłach własnych oddziałów żołnierzy.
Wykorzystując korzystną sytuację jaką stworzył powolny marsz Brazylijczyków, pułkownik paragwajski Bernardino Caballero zatrzymał marsz sił księcia Caxiasa w wąskim przesmyku nad potokiem Ytororó. Caballero rozmieścił swoich ludzi w ten sposób, że jedyną możliwością pokonania przesmyku przez Brazylijczyków było przejście przez most, który został silnie obsadzony przez paragwajskich żołnierzy. Wiązało to się z dużymi stratami wśród Brazylijczyków, tym bardziej, że na końcach mostu zostały umieszczone cztery działa, a kolejne cztery działa ostrzeliwały pozycje brazylijskie z okolicznego wzgórza. 
Bitwa charakteryzowała się atakami oraz kontratakami w celu zdobycia lub odbicia mostu.
Około godziny 13:00 siły brazylijskie zdobyły ostatecznie most oraz zmusiły siły Caballero do odwrotu.

</doc>
<doc id="1339146" url="https://pl.wikipedia.org/wiki?curid=1339146" title="Kowtow">
Kowtow

Kowtow – trzeci album studyjny zespołu Pendragon. Został wydany w 1988, przez wytwórnię Toff Records założoną przez Nicka Barretta. 
Spis utworów.
Album zawiera utwory:
Skład zespołu.
Twórcami albumu są:

</doc>
<doc id="1339148" url="https://pl.wikipedia.org/wiki?curid=1339148" title="PZL-42">
PZL-42



</doc>
<doc id="1339150" url="https://pl.wikipedia.org/wiki?curid=1339150" title="PZL-46">
PZL-46



</doc>
<doc id="1339151" url="https://pl.wikipedia.org/wiki?curid=1339151" title="Permission marketing">
Permission marketing

Permission marketing (marketing za przyzwoleniem) – w marketingu relacji: sposób budowania i utrzymywania więzi z klientami.
Istota permission marketingu polega na uzyskaniu przyzwolenia/zgody klienta na otrzymywanie komunikatu marketingowego. Otrzymanie zgody jest punktem wyjścia do budowania komunikacji personalizowanej uwzględniającej osobiste preferencje, zainteresowania i potrzeby klienta.
Działania wykorzystujące zasady permission marketingu pozwalają na budowę lojalności konsumenckiej, utrzymywaniu relacji z klientami, budowę wizerunku firmy lub marki i sprzedaż. Permission marketing najczęściej wykorzystywany jest w narzędziach komunikacji e-mail marketingu: m.in. newsletterach, oraz Bluetooth Marketingu.
Twórcą pojęcia permission marketing jest Seth Godin uważany za guru marketingu i pioniera nowatorskiego podejścia do marketingu produktów i usług.

</doc>
<doc id="1339153" url="https://pl.wikipedia.org/wiki?curid=1339153" title="Mr. Brownstone">
Mr. Brownstone

Mr. Brownstone – utwór zespołu Guns N’ Roses, który ukazał się na płycie Appetite for Destruction w 1987 roku.
Autorami utworu są Slash wraz z Izzym Stradlinem, kiedy byli w apartamencie jego dziewczyny – Desi. "Mr. Brownstone" był pierwszym singlem Guns N’ Roses wydanym w Wielkiej Brytanii. Tekst wpadł im do głowy, gdy siedzieli wśród nałogowców heroiny ("Brownstone" jest typowo slangowym określeniem dla heroiny). Zapisany tekst na odwrocie torby ze sklepu zanieśli Axlowi.
Utwór ten był koncertowym hitem Guns N’ Roses, chociaż nigdy nie ukazał się jako międzynarodowy singiel; w formie singlowej, opublikowany był jedynie w Wielkiej Brytanii, jako strona B piosenki "It’s So Easy". „Mr. Brownstone” wykonywany jest także na koncertach Velvet Revolver. 

</doc>
<doc id="1339155" url="https://pl.wikipedia.org/wiki?curid=1339155" title="Hlinsko (powiat Przerów)">
Hlinsko (powiat Przerów)

Hlinsko – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 241 mieszkańców.

</doc>
<doc id="1339156" url="https://pl.wikipedia.org/wiki?curid=1339156" title="DiKŚW">
DiKŚW



</doc>
<doc id="1339158" url="https://pl.wikipedia.org/wiki?curid=1339158" title="Irena Poznańska">
Irena Poznańska

Irena Poznańska (pseud. "Irena Oyrzyńska", ur. 10 listopada 1922 w Lublinie, zm. 28 maja 2020 w Warszawie) – polska dziennikarka, redaktorka graficzna czasopism i książek, żołnierz Armii Krajowej, sanitariuszka w Powstaniu Warszawskim.
Córka Ludwika Ostrihansky’ego i Jadwigi Szałwińskiej. W czasie II wojny światowej uczęszczała na konspiracyjne studium malarstwa i uzyskała tytuł zawodowy redaktorki graficznej.
Członkini Stowarzyszenia Dziennikarzy Polskich (1953-1981 i od 1990, m.in. sekretarz zarządu Zespołu Dziennikarzy Seniorów SDP).
Jej mąż, Stanisław Poznański był także dziennikarzem, m.in. zastępcą redaktora naczelnego tygodnika „Stolica”. Wraz z mężem mieszkali na warszawskim Żoliborzu przy ul. Kaniowskiej. Ich synowie to Jacek B. Poznański i Kazimierz Z. Poznański – profesor ekonomii na University of Washington w Seattle.
Twórczość.
Redaktor graficzny wielu powojennych tytułów prasowych, m.in. „Przeglądu Spółdzielczego” (1948-1949), „Rolnika Spółdzielcy” (1950-1954), tygodnika „Świat” (1951-1969), „Kina” (1966-1975), „Polska Wschód PAI” (1969-1976), „Gazety Prawniczej” (1979-1982), „Przyrody Polskiej” (1983-1989), „Przeglądu Katolickiego” (1989-1994).

</doc>
<doc id="1339161" url="https://pl.wikipedia.org/wiki?curid=1339161" title="Bring Me the Horizon">
Bring Me the Horizon

Bring Me the Horizon – brytyjski zespół wykonujący szeroko pojętą muzykę rockową (we wczesnej działalności deathcore oraz metalcore) utworzony w Sheffield.
Historia.
Zespół stworzyli w roku 2004 członkowie lokalnych grup. Nazwa zespołu pochodzi z filmu "", w którym kapitan Jack Sparrow wypowiada zdanie "„Now... bring me that horizon”". Słowo „that” zostało zastąpione „the” i od tego czasu oficjalna nazwa zespołu to „Bring Me the Horizon”.
"This is What the Edge of Your Seat Was Made For".
Zadebiutowali w październiku 2004 roku EP-ką "This Is What the Edge of Your Seat Was Made For" wydaną w Thirty Days of Night Records, zaś rok później przez Visible Noise. Płyta zawiera 4 piosenki, do utworu „Traitors Never Play Hangman” został nagrany pierwszy teledysk w historii grupy. Krążek wygrał nagrodę „The Most Brootal E.P Of The Year” w 2004 roku w konkursie magazynu muzycznego ABM.
"Count Your Blessings".
Pierwszy album studyjny "Count Your Blessings" został wydany 30 października 2006 roku w Wielkiej Brytanii oraz 14 sierpnia w Stanach Zjednoczonych. Tytuł albumu został prawdopodobnie zaczerpnięty z filmu „Gangi Nowego Yorku” z kwestii, którą wypowiedział William „Bill the Butcher” Cutting. Na krążku znalazło się 10 piosenek (w tym 2 instrumentalne) oraz w wersji rozszerzonej „Eyeless”, czyli cover utworu grupy Slipknot. Promują go 2 klipy. Pierwszy do kawałka „Pray for Plagues”, drugi do „For Stevie Wonder’s Eyes Only (Braille)”.
Po wydaniu krążka zespół koncertował z takimi zespołami jak Lostprophets, The Haunted, Killswitch Engage. W marcu i kwietniu 2007 roku odbyli trasę po Wielkiej Brytanii jako headliner wraz z I Killed the Prom Queen. W czerwcu tego samego roku dzielili scenę podczas Download Festiwal z takimi grupami jak Iron Maiden czy Slayer. W listopadzie wystąpili w mini trasie koncertowej Gigantour wraz z Megadeth, Static-X, Lacuna Coil oraz DevilDriver – zagrali 3 koncerty w Australii. Powrócili do Australii w maju i czerwcu grając pożegnalną trasę z I Killed the Prom Queen.
"Suicide Season".
Na początku 2008 roku zespół zaczął pracę nad nowym materiałem. W kwietniu i maju, w szwedzkiej odizolowanej od świata wiosce Arboga pod okiem Fredrika Nordström’a (producent m.in. I Killed the Prom Queen, Dimmu Borgir, In Flames, Opeth itd.) nagrali drugi album studyjny, który został zatytułowany "Suicide Season". Krążek ten został wydany 29 września 2008 roku przez Visible Noise w Europie, zaś w Stanach Zjednoczonych 28 listopada w Epitaph Records. Płyta zagościła na 47 miejscu na brytyjskiej liście sprzedaży, 28 na australijskiej oraz 107 miejscu na liście Billboard 200 – osiągając w pierwszym tygodniu nakład 6 621 sprzedanych kopii. Na płycie gościnnie wystąpili wokaliści JJ Peters z Deez Nuts (w utworze „Football Season Is Over”), Sam Carter z Architects („The Sadness Will Never End”) oraz Luis Dubuc z The Secret Handshake (sample w „Chelsea Smile”). Wydawnictwo promowały cztery teledyski: „The Comedown”, „Chelsea Smile”, „Diamonds Aren’t Forever” oraz „The Sadness Will Never End”.
Promując płytę grupa wystąpiła jako headliner w Wielkiej Brytanii, Stanach Zjednoczonych oraz Europie. Trasy odbyły się wraz z zespołami The Red Shore, Deez Nuts, The Secret Handshake, Dead Swans, The Legacy, Misery Signals, Johnny Truant, The Ghost Inside i Confide. Wystąpili również podczas Taste of Chaos 2009 w Ameryce północnej z Thursday, Cancer Bats, Four Year Strong i Pierce the Veil.
Zmiana składu.
W marcu 2009 roku niespodziewanie zespół opuścił gitarzysta Curtis Ward. W maju tego samego roku gitarzysta Jona Weinhofen (I Killed the Prom Queen, ex Bleeding Through) dołączył w zastępstwie, ale w lipcu został oficjalnym członkiem Bring Me the Horizon.
There Is a Hell, Believe Me I’ve Seen It. There Is a Heaven, Let’s Keep It a Secret.
Nowa płyta zatytułowana "There Is a Hell, Believe Me I’ve Seen It. There Is a Heaven, Let’s Keep It a Secret" miała premierę 4 października 2010.
Sempiternal.
14 stycznia 2013 roku gitarzysta Jona Weinhofen opuścił zespół, podczas gdy Jordan Fish został ogłoszony oficjalnym członkiem. Nowy albumu grupy, zatytułowany "Sempiternal", ukazał się 1 kwietnia tego samego roku.
That’s the Spirit.
12 lipca 2015 roku została opublikowana piosenka Happy Song, zapowiadająca piąty album zespołu. 23 lipca ujawniono tytuł nowego albumu – "That’s the Spirit", oraz datę jego wydania – 11 września 2015 roku. Tego samego dnia zespół umieścił w internecie drugi utwór zapowiadający płytę o tytule „Throne”. 23 sierpnia opublikowano kolejny utwór z nowego albumu pod tytułem „True Friends”.
Album zadebiutował na drugim miejscu listy Billboard 200. Jest to najwyższa pozycja na tej liście, zdobyta przez BMTH w pierwszym tygodniu sprzedaży.
Amo.
W sierpniu 2018 w dużych miastach na całym świecie pojawiły się tajemnicze plakaty z hasłem "„do you wanna start a cult with me?”" i dawnym logo zespołu, heksagramem. 21 sierpnia został wydany główny singel pt. „Mantra”, zapowiadający album pod tytułem "Amo" na 11 stycznia 2019. 21 października wydano drugi singiel „Wonderful Life” z gościnnym udziałem Daniego Filtha, podano do wiadomości tracklistę oraz zmieniono datę wydania płyty na 25 stycznia. W następnej kolejności opublikowano piosenkę „Medicine” (3 stycznia 2019), a następnie piosenkę „Mother Tongue” (23 stycznia 2019). W przeddzień wydania płyty opublikowano utwór „Nihilist Blues” z udziałem Grimes. Tytuły piosenek, jak i nazwa albumu pojawiają się w stylizowanej pisowni samymi małymi literami (z wyjątkiem singla „Mantra”, którego tytuł zapisywany jest cały wielkimi literami).
Utwór „Mantra” został nominowany do nagrody najlepszej piosenki rockowej na 61 gali Grammy.

</doc>
<doc id="1339163" url="https://pl.wikipedia.org/wiki?curid=1339163" title="M939">
M939

M939 – seria 5-tonowych amerykańskich ciężarówek wojskowych produkowanych przez przedsiębiorstwo AM General na zlecenie United States Army. Ciężarówki M939 używane są od końca lat 80. XX wieku do dnia dzisiejszego, pierwotnie skonstruowane z myślą o użytku cywilnym. Obecnie w służbie jest około 32 000 pojazdów tego typu. M939 to ulepszona wersja serii ciężarówek oznaczanej jako M809.

</doc>
<doc id="1339165" url="https://pl.wikipedia.org/wiki?curid=1339165" title="Płaskogłówki">
Płaskogłówki



</doc>
<doc id="1339170" url="https://pl.wikipedia.org/wiki?curid=1339170" title="Pedaja">
Pedaja

Pedaja (hebr. פדיה) – moszaw położony w Samorządzie Regionu Gezer, w Dystrykcie Centralnym, w Izraelu.
Leży w zachodniej części Szefeli, w otoczeniu miasteczka Mazkeret Batja, moszawów Petachja, Bet Uzzi’el i Jacic, kibucu Chulda, oraz wioski Karme Josef.
Historia.
Moszaw został założony w 1951 roku przez żydowskich imigrantów z Iraku. Nazwa została zaczerpnięta z 2 Księgi Królewskiej 23:36
Kultura i sport.
W moszawie jest ośrodek kultury oraz boisko do piłki nożnej.
Gospodarka.
Gospodarka moszawu opiera się na intensywnym rolnictwie i winnicach.
Komunikacja.
Na zachód od moszawu przebiega autostrada nr 6, brak jednak możliwości bezpośredniego wjazdu na nią. Z moszawu wyjeżdża się na północny wschód na drogę nr 4243, którą jadąc na północ dojeżdża się do moszawu Petachja, lub jadąc na wschód dojeżdża się do drogi ekspresowej nr 44 (Holon-Eszta’ol).

</doc>
<doc id="1339171" url="https://pl.wikipedia.org/wiki?curid=1339171" title="As Blood Runs Black">
As Blood Runs Black

As Blood Runs Black to amerykański zespół z Los Angeles. Ich muzykę można określić mianem mieszanki deathcoru i metalcoru. Końcem 2004 r. Leche (ex-perkusista) umieścił w internecie ogłoszenie, że poszukuje ludzi chętnych do współtworzenia zespołu, na które odpowiedzieli Ernie (gitarzysta) i Chris (wokalista). Skład uzupełnił dobry znajomy Leche’a Nick (basista).
Dobrze rokująca i zdobywająca coraz to większą popularność grupa w 2006 roku podpisała kontrakt z Mediaskare Records. Ich debiutancki LP w sklepach ukazał się 6 czerwca 2006 r.

</doc>
<doc id="1339173" url="https://pl.wikipedia.org/wiki?curid=1339173" title="Walt Disney Motion Pictures Group">
Walt Disney Motion Pictures Group



</doc>
<doc id="1339174" url="https://pl.wikipedia.org/wiki?curid=1339174" title="Petachja">
Petachja

Petachja (hebr. פתחיה) – moszaw położony w samorządzie regionu Gezer, w Dystrykcie Centralnym, w Izraelu.
Leży w zachodniej części Szefeli, w otoczeniu moszawów Pedaja, Jacic, Ramot Me’ir, Macliach, Azarja i Bet Uzzi’el, kibucu Na’an, oraz wiosek Ganne Hadar i Karme Josef.
Historia.
Pierwotnie znajdowała się tutaj arabska wioska An-Na’ani, która została wyludniona i zniszczona podczas wojny o niepodległość w 1948.
Podczas badań archeologicznych w 1950 odkryto pozostałości starożytnego akweduktu, który doprowadzał wodę do miasta Ramla.
Współczesny moszaw został założony w 1951 przez żydowskich imigrantów z Tunezji. Później dołączyli do nich imigranci z Algierii i Indii.
Kultura i sport.
W moszawie jest ośrodek kultury oraz boisko do piłki nożnej.
Gospodarka.
Gospodarka moszawu opiera się na intensywnym rolnictwie i uprawach winnic.
Komunikacja.
Na zachód od moszawu przebiega autostrada nr 6, brak jednak możliwości bezpośredniego wjazdu na nią. Z moszawu wyjeżdża się na południe drogę nr 4243, którą dojeżdża się do moszawu Pedaja, a następnie do drogi ekspresowej nr 44 (Holon–Eszta’ol).

</doc>
<doc id="1339176" url="https://pl.wikipedia.org/wiki?curid=1339176" title="The Rest of Pendragon">
The Rest of Pendragon

The Rest of Pendragon – album kompilacyjny brytyjskiego zespołu Pendragon.
Spis utworów.
Album zawiera utwory:
Skład zespołu.
Twórcami albumu są:

</doc>
<doc id="1339178" url="https://pl.wikipedia.org/wiki?curid=1339178" title="Ramot Me’ir">
Ramot Me’ir

Ramot Me’ir (hebr. רמות מאיר) – moszaw położony w samorządzie regionu Gezer, w Dystrykcie Centralnym, w Izraelu.
Leży w zachodniej części Szefeli, w otoczeniu miasta Rechowot, miasteczka Kirjat Ekron, moszawów Azarja, Petachja, Jacic, Ganne Jochanan i Kefar Bin Nun, kibucu Na’an, oraz wioski Ganne Hadar. Na zachód od moszawu znajduje się baza Sił Obronnych Izraela.
Historia.
Pierwotnie znajdowała się tutaj arabska wioska An-Na’ani, która została wyludniona i zniszczona podczas wojny o niepodległość w 1948.
Współczesny moszaw został założony w 1949 przez zdemobilizowanych izraelskich żołnierzy. Nazwano go na cześć amerykańskiego filantropa Meira Rosoffa, który w latach 30. kupił tutejsze ziemie dla swego przedsiębiorstwa "Rosoff Group Plantations".
Gospodarka.
Gospodarka moszawu opiera się na intensywnym rolnictwie, hodowli kwiatów w szklarniach, sadownictwie i hodowli drobiu. Produkuje się tutaj oliwę z oliwek.
Komunikacja.
Na wschód od moszawu przebiega autostrada nr 6, brak jednak możliwości wjazdu na nią. Przez moszaw przebiega droga nr 4233, którą jadąc na południe dojeżdża się do moszawu Jacic, lub jadąc na północny zachód dojeżdża się do wioski Ganne Hadar i drogi ekspresowej nr 40 (Kefar Sawa–Ketura).

</doc>
<doc id="1339180" url="https://pl.wikipedia.org/wiki?curid=1339180" title="Horní Moštěnice">
Horní Moštěnice

Horní Moštěnice – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 1674 mieszkańców.
Przez miejscowość przepływa rzeka Moštěnka. Pierwsza wzmianka o miejscowości pochodzi z 1131 roku. Jest tu wydobywana szczawa hanacka (czes. "hanácká kyselka").

</doc>
<doc id="1339181" url="https://pl.wikipedia.org/wiki?curid=1339181" title="51 Pułk Czołgów">
51 Pułk Czołgów

51 Kościerski Pułk Czołgów – oddział wojsk pancernych Sił Zbrojnych PRL.
Formowanie i zmiany organizacyjne.
Powstał w 1952 roku jako 14 pułk artylerii pancernej. W 1955 roku dotychczasowy 14 pułk artylerii pancernej został przeformowany w 30 batalion czołgów i artylerii pancernej. Z kolei w kwietniu 1957 na bazie 30 bcz sformowany został 14 pułk czołgów średnich. W 1967, w wyniku przemianowania 14 pułku czołgów powstał 51 Kościerski pułk czołgów średnich. Oddział przez cały czas istnienia wchodził w skład 16 Kaszubskiej Dywizji Pancernej. Stacjonował w garnizonie Braniewo. W 1989, w ramach restrukturyzacji został przeformowany na 51 pułk zmechanizowany. Jednostka została w 1992 ponownie przeformowana na 64 Pomorski Pułk Zmechanizowany im. Strzelców Murmańskich, który ostatecznie został rozformowany w 1994 roku.
Struktura organizacyjna.
Dowództwo i sztab
Przekształcenia.
14 pułk czołgów i artylerii pancernej → 14 pułk czołgów → 51 Kościerski pułk czołgów → 51 pułk zmechanizowany → 64 Pomorski pułk zmechanizowany

</doc>
<doc id="1339182" url="https://pl.wikipedia.org/wiki?curid=1339182" title="Zawór antyskażeniowy">
Zawór antyskażeniowy

Zawór antyskażeniowy – urządzenie mechaniczne, które umożliwia ochronę sieci wodociągowej przed zanieczyszczeniem w wyniku wystąpienia przepływu zwrotnego.
Sytuacja taka może zaistnieć gdy:
W zabezpieczeniu wykorzystuje się między innymi:

</doc>
<doc id="1339184" url="https://pl.wikipedia.org/wiki?curid=1339184" title="Bet Chaszmonaj">
Bet Chaszmonaj

Bet Chaszmonaj (hebr.: בית חשמונאי) - wieś położona w samorządzie regionu Gezer, w Dystrykcie Centralnym, w Izraelu.
Historia.
Osada została założona w 1972.

</doc>
<doc id="1339186" url="https://pl.wikipedia.org/wiki?curid=1339186" title="58 Pułk Czołgów">
58 Pułk Czołgów

58 Pułk Czołgów Średnich (58 pcz) – oddział wojsk pancernych ludowego Wojska Polskiego.
W 1952 roku, w garnizonie Elbląg został sformowany 58 Pułk Zmechanizowany. Jednostka została zorganizowana według etatu Nr 5/83 o stanie 1233 żołnierzy i 13 pracowników cywilnych. Oddział wchodził w skład 16 Kaszubskiej Dywizji Zmechanizowanej.
Jesienią 1955 roku 58 Pułk Zmechanizowany został przeformowany w 58 Pułk Czołgów Średnich według etatu Nr 5/179 o stanie 468 wojskowych i 10 pracowników cywilnych. Jednostka została włączona w skład 16 Kaszubskiej Dywizji Pancernej.
30 września 1967 roku 58 Pułk Czołgów Średnich przyjął dziedzictwo tradycji 60 Kartuskiego Pułku Piechoty i został przemianowany na 60 Kartuski Pułk Czołgów Średnich.

</doc>
<doc id="1339187" url="https://pl.wikipedia.org/wiki?curid=1339187" title="Park Narodowy Voyageurs">
Park Narodowy Voyageurs

Park Narodowy Voyageurs (ang. "Voyageurs National Park") – park narodowy położony w stanie Minnesota w Stanach Zjednoczonych. Park powstał 8 kwietnia 1975 roku. Jego powierzchnia wynosi 882 km². Jak wszystkie parki narodowe w Stanach Zjednoczonych zarządzany jest przez National Park Service.
Park obejmuje swoim zasięgiem kilka dużych jezior, między innymi Rainy Lake i jest popularnym miejscem rekreacji oraz turystyki wodnej. Po wykupieniu stosownego zezwolenia na terenie parku dozwolone jest uprawianie wędkarstwa.

</doc>
<doc id="1339188" url="https://pl.wikipedia.org/wiki?curid=1339188" title="Oh Laura">
Oh Laura

Oh Laura – szwedzka grupa indiepopowa ze Sztokholmu, zdobywca nagrody Bursztynowego Słowika na Międzynarodowym Sopot Festival w 2008 roku.
Nazwa zespołu pochodzi od imienia jednej z bohaterek serialu "Miasteczko Twin Peaks", Laury Palmer. Debiutancka płyta zespołu "A Song Inside My Head, A Demon In My Bed" ukazała się w 2007 roku i to właśnie z niej pochodzi singiel "Release Me". Został on wykorzystany w reklamie marki Saab, która ukazała się w Polsce, Norwegii, Wielkiej Brytanii, Szwecji, Hiszpanii, Nowej Zelandii, Australii, Irlandii i Francji. 7 października 2007 zespół wystąpił w trójkowym studiu im. Agnieszki Osieckiej. 10 października 2007 i 15 marca 2008 zespół koncertował w Fabryce Trzciny w Warszawie. Dnia 10 września 2008 zespół wystąpił na tarasie Radia Zet w Warszawie. 
Dyskografia.
Single
Albumy

</doc>
<doc id="1339189" url="https://pl.wikipedia.org/wiki?curid=1339189" title="Ganne Hadar">
Ganne Hadar

Ganne Hadar (hebr. גני הדר; pol. "Ogrody Hadar") - wieś położona w samorządzie regionu Gezer, w Dystrykcie Centralnym, w Izraelu.
Leży w zachodniej części Szefeli, w otoczeniu miasta Rechowot, moszawów Sitrijja, Petachja, Ramot Me’ir i Kefar Bin Nun, oraz kibucu Na’an. Na zachód od wioski znajduje się baza Sił Obronnych Izraela.
Historia.
Osada została założona w 1930 przez żydowskich imigrantów ze Stanów Zjednoczonych, którzy założyli związek rolniczy „"Gan Hadar-Cooperation"”.
Gospodarka.
Gospodarka wioski opiera się na rolnictwie.
Znajduje się tutaj firma "Mor Ganne Hadar Packing House" zajmująca się pakowaniem owoców oraz kwiatów z okolicznych moszawów.
Komunikacja.
Na wschód od moszawu przebiega autostrada nr 6, brak jednak możliwości wjazdu na nią. Przez moszaw przebiega droga nr 4233, którą jadąc na południe dojeżdża się do moszawu Ramot Me’ir, lub jadąc na zachód dojeżdża się do drogi ekspresowej nr 40 (Kefar Sawa-Ketura).

</doc>
<doc id="1339193" url="https://pl.wikipedia.org/wiki?curid=1339193" title="Horní Nětčice">
Horní Nětčice

Horní Nětčice – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 229 mieszkańców.

</doc>
<doc id="1339195" url="https://pl.wikipedia.org/wiki?curid=1339195" title="60 Pułk Czołgów">
60 Pułk Czołgów

60 Kartuski Pułk Czołgów Średnich (60 pcz) – oddział wojsk pancernych ludowego Wojska Polskiego.
Przemianowany w 1967 r. z 58 pułku czołgów. W tym czasie pułk otrzymał wyróżniającą nazwę "Kartuski". Na jego uzbrojenie wprowadzono czołgi T-55 i transportery opancerzone SKOT. Pułk wchodził w skład 16 Kaszubskiej Dywizji Pancernej. Stacjonował w garnizonie Elbląg. Pułk rozformowano w 1989 r.
Skład.
Dowództwo i sztab

</doc>
<doc id="1339198" url="https://pl.wikipedia.org/wiki?curid=1339198" title="Karme Josef">
Karme Josef

Karme Josef (hebr.: כרמי יוסף) - wieś położona w samorządzie regionu Gezer, w Dystrykcie Centralnym, w Izraelu.
Historia.
Osada została założona w 1984.
Komunikacja.
Przy wiosce przebiega droga ekspresowa nr 44 (Holon-Eszta’ol).

</doc>
<doc id="1339202" url="https://pl.wikipedia.org/wiki?curid=1339202" title="Ramón Ramírez">
Ramón Ramírez

Jesús Ramón Ramírez Ceceña (ur. 5 grudnia 1969 roku w Tepic) – były meksykański piłkarz występujący na pozycji pomocnika. Należy do ścisłej czołówki zawodników z największą liczbą występów w reprezentacji Meksyku.
Ramírez miał być jednym z najlepszych piłkarzy meksykańskich od czasów Hugo Sáncheza, ale duża liczba kontuzji zatrzymywała rozwój jego kariery. Był jednym z najważniejszych piłkarzy świata lat 90., jednak nigdy nie przeniósł się do żadnego europejskiego zespołu.
Kariera klubowa.
Ramón Ramírez zawodową karierę rozpoczynał w 1990 roku w Santos Laguna Torreón. Już od początku pobytu w tym klubie spisywał się znakomicie. Jego talent uczynił go jednym z najbardziej obiecujących zawodników w kraju, a już w 1991 roku Meksykanin został powołany do drużyny narodowej. Podczas meczu z drużyną Club América w sezonie 1991/1992, Ramírez doznał złamania kości piszczelowej i strzałkowej. Kontuzja ta wykluczyła go z udziału w Igrzyskach Olimpijskich w Barcelonie. Po kilku miesiącach powrócił do gry oraz do świetnej formy, jaką prezentował jeszcze przed urazem. W 1993 roku Ramírez odzyskał miejsce w składzie reprezentacji. W Santos Laguna występował do 1994 roku. Dla ekipy "Guerreros" rozegrał łącznie 97 spotkań, w których strzelił dwanaście bramek.
W 1994 roku, po zajęciu drugiego miejsca w rozgrywkach ligowych, Ramírez przeniósł się do Chivas Guadalajara – jednego z najlepszych meksykańskich klubów. W 1997 roku wraz z drużyną wywalczył mistrzostwo kraju, a rok później w finale przegrał z Necaxa Aguascalientes. W 1999 roku, po wielu spekulacjach i plotkach, mimo własnej woli trafił do Club América – największego rywala Chivas. Spowodowało to mnóstwo kontrowersji, ponieważ Ramírez stał się symbolem zespołu z Guadalajary. Po przenosinach do nowego klubu Meksykanin nie potrafił odnaleźć dawnej formy, być może z powodu depresji. W pojedynku pomiędzy drużynami América oraz Chivas Ramírez wpisał się na listę strzelców. Okazało się to dla niego takim szokiem, że nie wiedział, jak ma zareagować. Na jego szczęście bramka nie została uznana z powodu spalonego.
W 1999 roku Ramírez podpisał kontrakt z Tigres UANL. Powoli odzyskiwał tam dobrą formę, powrócił także do drużyny narodowej. W zimowym sezonie 2001 po raz kolejny w karierze wystąpił w meczu finałowym o mistrzostwo kraju, jednak zawodnicy Tigres UANL musieli uznać wyższość CF Pachuca. W spotkaniu tym Ramírez początkowo usiadł na ławce, a na boisku pojawił się dopiero w drugiej połowie.
W 2000 roku, jadąc na zgrupowanie reprezentacji, Ramírez uczestniczył w wypadku samochodowym, w którym zginęły cztery osoby. Po wypadku tym meksykański piłkarz znów popadł w kryzys formy.
W letnim sezonie 2002 Ramírez powrócił do Chivas Guadalajara. Z powodu kontuzji ominął kilka meczów, jednak powrócił do dobrej dyspozycji, w efekcie czego znów zaczął być postrzegany jako duży talent. W sezonie Clausura 2004 znów wystąpił w finałowym pojedynku o mistrzostwo kraju, gdzie Chivas uległo po rzutach karnych Club Universidad Nacional. Pod koniec 2004 roku Ramírez odszedł do amerykańskiego zespołu Club Deportivo Chivas USA, gdzie pełnił funkcję kapitana. W 2007 roku zdecydował się zakończyć karierę.
Kariera reprezentacyjna.
W reprezentacji Meksyku Ramírez zadebiutował 4 grudnia 1991 roku w wygranym 3:0 meczu przeciwko Węgrom. Jego pierwszym poważnym turniejem były rozgrywki Copa América 1993. Na imprezie tej nie grał jednak na swojej nominalnej pozycji pomocnika, lecz był wystawiany do gry na lewej obronie. Mimo wszystko reprezentacja Meksyku radziła sobie bardzo dobrze i po przegranej 1:2 w finałowym pojedynku z Argentyną wywalczyła srebrny medal.
W 1994 roku Ramírez został powołany do kadry drużyny narodowej na mistrzostwa świata. Na mundialu tym Meksyk dotarł do 1/8 finału, w której przegrał po dogrywce z Bułgarią 3:1. Wychowanek Santos Laguna Torreón znów był wystawiany na lewej obronie. Wystąpił we wszystkich czterech spotkaniach w pełnym wymiarze czasowym.
Ramírez uczestniczył także w Copa América 1995. Meksykanie dotarli wówczas do ćwierćfinału, w którym musieli uznać wyższość Stanów Zjednoczonych.
W 1998 roku meksykański piłkarz po raz drugi w swojej karierze wystąpił na mistrzostwach świata. Na tym turnieju pełnił już bardziej ofensywne zadanie, a w meczu z Belgią asystował przy bramce, którą zdobył Cuauhtemoc Blanco. W pojedynku przeciwko Holandii został ukarany czerwoną kartką (sędzia miał pokazać kartkę innemu zawodnikowi) i nie wystąpił w przegranym 1:2 spotkaniu 1/8 finału z Niemcami.
Mundial 1998 był ostatnią wielką imprezą w karierze Ramíreza. Ostatni mecz w kadrze rozegrał 15 listopada 2000 roku przeciwko Kanadzie. Łącznie w barwach reprezentacji wystąpił w 121 meczach, w których piętnaście razy wpisał się na listę strzelców.

</doc>
<doc id="1339204" url="https://pl.wikipedia.org/wiki?curid=1339204" title="Ramon Ramirez">
Ramon Ramirez



</doc>
<doc id="1339206" url="https://pl.wikipedia.org/wiki?curid=1339206" title="Nof Ajjalon">
Nof Ajjalon

Nof Ajjalon (hebr.: נוף איילון) - religijna wieś położona w samorządzie regionu Gezer, w Dystrykcie Centralnym, w Izraelu.
Leży w Dolinie Ajjalon w Szefeli, przy kibucu Sza’alwim i na południe od miasta Modi’in-Makkabbim-Re’ut.
Historia.
Osada została założona w 1994 z inicjatywy Arnona Rosenbluma. Początkowo była to spółka typu joint venture z kibucem Sza’alwim i tamtejszą jesziwą.
Edukacja.
W wiosce znajduje się uczelnia religijna dla chłopców i dziewcząt "Torani Shalhevet", "Jeshiva Gedolah" i uczelnia talmudyczna dla mężczyzn "Talmud Torah". Szkoły zapewniają dużą różnorodność wykształcenia, a w okolicznych osiedlach istnieją różnorodne możliwości aktywności, takie jak np. pływanie, jazda konna, karate, teatr, komputery itp..
Religia.
W Nof Ajjalon jest kładziony bardzo duży nacisk na życie religijne połączone z ideami Syjonizmu. Znajduje się tutaj 7 synagog: 2 aszkenazyjskie, 2 sefardyjskie, 2 mizrachijskie i 1 jemeńska.
Komunikacja.
Na południe od wioski przebiega autostrada nr 1 (Tel Awiw-Jerozolima), brak jednak bezpośredniego wjazdu na nią. Przez wioskę przebiega lokalna droga, którą jadąc na zachód dojeżdża się do kibucu Sza’alwim, a następnie do skupiska moszawów Miszmar Ajjalon i Kefar Bin Nun, natomiast jadąc na wschód dojeżdża się do drogi ekspresowej nr 3 (Aszkelon-Modi’in-Makkabbim-Re’ut).

</doc>
<doc id="1339207" url="https://pl.wikipedia.org/wiki?curid=1339207" title="Rynek nieruchomości">
Rynek nieruchomości

Rynek nieruchomości – ogół warunków, w których odbywa się transfer praw do nieruchomości oraz są zawierane umowy, które stwarzają wzajemne prawa i obowiązki, połączone z władaniem nieruchomościami. Rynek ten jest rynkiem nieformalnym, tzn. nie ma stałej siedziby i statusu, natomiast organizacją zrzeszającą przedsiębiorców jest Krajowa Izba Gospodarki Nieruchomościami.
Na rynku nieruchomości działa wiele podmiotów gospodarczych. Do najważniejszych należą: inwestorzy, kredytodawcy, przedsiębiorcy, maklerzy oraz obsługa techniczna rynku.
Rynek ten pełni istotne funkcje gospodarcze i społeczne:
Od kilku lat w Polsce są organizowane Seminaria Rynku Nieruchomości, na których porusza się aktualne tematy dotyczące rynku nieruchomości.

</doc>
<doc id="1339209" url="https://pl.wikipedia.org/wiki?curid=1339209" title="Maine Pyar Kiya">
Maine Pyar Kiya

Maine Pyar Kiya (hindi: मैने प्यार किया, urdu: مینے پیار کیا, tłumaczenie: "Jestem zakochany", inne tytuły: "Maine Pyaar Kiya", angielskie: "I Fell in Love", " When Love Calls", rosyjski: "Я полюбил") – indyjski film z Bollywoodu, w którym w 1989 roku zadebiutował Salman Khan. Reżyser i scenarzysta debiutujący tu: Sooraj R. Barjatya, potem autor "Hum Aapke Hain Koun...!", "Main Prem Ki Diwani Hoon", "Vivah".
Film był hitem roku 1989 w Indiach, jednym z największych w latach 80. Rozsławił imię Salman Khana.
Piosenki.
Twórcą muzyki był – Raam Laxman

</doc>
<doc id="1339217" url="https://pl.wikipedia.org/wiki?curid=1339217" title="Język ergatywno-absolutywny">
Język ergatywno-absolutywny

Język ergatywno-absolutywny (ergatywny) – według typologii syntaktycznej język, w którym dla wyrażenia agensa (podmiotu zdania przechodniego, a właściwie zdania agentywnego) używa się specjalnego przypadku o nazwie ergatyw, a rolę podmiotu zdania aktywnego i pacjensa określa natomiast absolutyw.
Do grupy tej należą m.in. język baskijski, języki majańskie, język sumeryjski, język tagalski, a także język buruszaski, język awarski i niektóre inne języki kaukaskie.

</doc>
<doc id="1339219" url="https://pl.wikipedia.org/wiki?curid=1339219" title="Horní Těšice">
Horní Těšice

Horní Těšice – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 152 mieszkańców.

</doc>
<doc id="1339220" url="https://pl.wikipedia.org/wiki?curid=1339220" title="Touchstone Pictures">
Touchstone Pictures

Touchstone Pictures (dawniej Touchstone Films) – amerykańska marka filmowa utworzona w Los Angeles w 1984 roku i używana przez filmową część The Walt Disney Company, obecnie działającą pod nazwą Walt Disney Studios. Tradycyjnie sygnowano nią filmy, których dystrybuowanie pod marką Disney (kojarzoną jednoznacznie z produkcją dziecięcą) uważano za ryzykowne lub niewłaściwe. Często jest uważana za samodzielną wytwórnię filmową, jednak w rzeczywistości nią nie jest i nigdy nie była.
Historia.
W 1979 roku Walt Disney Productions po raz pierwszy wyprodukowało film, który w amerykańskiej klasyfikacji uzyskał status PG (co oznacza, iż minimalnym zalecanym wiekiem widza jest 12 lat, a dodatkowo zaleca się nadzór rodziców nad oglądającymi dziećmi). Filmem tym była "Czarna dziura". Gałąź filmów dla starszych widzów okazała się zyskowna i zajmowały one coraz ważniejsze miejsce w biznesie Disneya. Po wejściu na ekrany obrazu "Prochowiec" z 1983 roku podniosły się głosy, iż tego rodzaju filmy nie powinny być opatrywane logo Disneya, kojarzącym się dotąd z rozrywką dla całej rodziny. Aby temu zaradzić, od 1984 roku filmy Disneya z klasyfikacją PG lub wyższą (dla jeszcze starszych) nosiły jako producenta markę Touchstone Pictures. Pierwszą premierą oznaczoną w taki sposób była głośna komedia "Plusk" z Daryl Hannah w roli głównej.
Łącznie w latach 1984–2008 marką tą opatrzono ponad 230 filmów, w tym wiele spośród największych kasowych przebojów. Począwszy od roku 2003 i serii "Piraci z Karaibów" w życie wprowadzana jest decyzja, aby ograniczyć używanie marki Touchstone Pictures i rozszerzyć czysto dziecięcą i familijną dotąd markę Walt Disney Pictures również na filmy dla nieco starszych odbiorców. Marka Touchstone Pictures nie została jednak całkowicie zarzucona i od 2007 wrócono do opatrywania nią filmów, choć na nieco mniejszą skalę niż kiedyś.
Touchstone po 2007 roku.
W 2007 roku szef The Walt Disney Company, Robert Iger wprowadził nową zasadę porządkowania marek w firmie, w ramach której trzema głównymi miały stać się Disney (kino i parki rozrywki), ABC (telewizja) i ESPN (media sportowe). Z tego samego powodu submarki spod znaku Touchstone zostały zlikwidowane lub przydzielone do innych grup.
Poza Touchstone Pictures do 2007 roku istniały następujące jednostki:
Touchstone Television.
Spółka założona w 1985 roku zajmująca się produkcją seriali telewizyjnych. Produkowała głównie dla amerykańskiej stacji telewizyjnej ABC. Wśród licznych produkcji studio wyprodukowało między innymi kilka sezonów "Zagubionych". W 2007 roku, w wyniku planu Igera, ustąpiła miejsce ABC Studios.
Touchstone Games.
Studio produkujące i dystrybuujące gry komputerowe ostatecznie zlikwidowane w 2008 roku. Jej ostatnim i zarazem jednym z największych hitów była gra wideo z 2008 roku o nazwie "Turok".
Współpraca z DreamWorks.
Od 2010 roku Disney, działający pod marką Touchstone Pictures, stał się dystrybutorem filmów produkowanych przez studio DreamWorks Pictures. Umowa, która obejmuje 30 najbliższych filmów DreamWorks, przewiduje, iż obrazy te będą sygnowane równocześnie markami DreamWorks (jako producenta) i Touchstone Pictures (jako dystrybutora). Pierwszą produkcją spod obydwu marek jest produkcja Michaela Baya i Stevena Spielberga pt. "Jestem numerem cztery" z 2011 roku.

</doc>
<doc id="1339222" url="https://pl.wikipedia.org/wiki?curid=1339222" title="Język nominatywno-absolutywny">
Język nominatywno-absolutywny

Język nominatywno-absolutywny (aktywny) – język, w którym rozróżnia się pomiędzy podmiotem aktywnym "nominativus" a podmiotem nieaktywnym "absolutivus". W językach tych "nominativus" wyraża także agensa, a "absolutivus" – pacjensa.
Rozróżnia się częstszy podtyp "split-S" (ang. podzielone S, czyli "subject" – podmiot [zdania nieprzechodniego]), w którym określony czasownik nieprzechodni łączy się zawsze z jednym z tych przypadków i rzadszy "fluid-S" (ang. płynne S), w którym użycie nominatywu lub absolutywu zależy od mówiącego.

</doc>
<doc id="1339224" url="https://pl.wikipedia.org/wiki?curid=1339224" title="Język aktywny">
Język aktywny



</doc>
<doc id="1339226" url="https://pl.wikipedia.org/wiki?curid=1339226" title="Horní Újezd">
Horní Újezd

Horní Újezd – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 426 mieszkańców.

</doc>
<doc id="1339228" url="https://pl.wikipedia.org/wiki?curid=1339228" title="Bula">
Bula

Bula ( „kula”) – kula używana do gry w pétanque i w dyscyplinach pokrewnych. 
Historia.
W starożytnej Grecji w roli „bul” używane były monety, którym nadawano ruch toczący. Z czasem zaczęto wykorzystywać otoczaki i kamienie o spreparowanym kształcie zbliżonym do kulistego. Prawdopodobnie właśnie w takiej formie grę poznali rzymscy żołnierze, którzy grę przyswoili i rozpowszechnili na terenie całego Imperium rzymskiego.
W czasach nowożytnych stosowano nadal kule kamienne, a w koszarach i na okrętach również metalowe kule armatnie. Jednak od XVIII wieku najpopularniejsze stały się kule drewniane nabijane gwoździami (fr. boules cloutees). Dzięki dobremu stosunkowi wagi do wytrzymałości, precyzyjnie wykonywane i względnie tanie bule drewniane stały się przyczyną jeszcze większego upowszechnienia gier opartych na bulach i powstania ich nowych wersji (np. bule lyońskie czy volo), w których zawodnicy rzucają bule z rozbiegu i nieraz wysoko na duże odległości. 
Kula wykonana w całości z metalu jest wynalazkiem francuza Jeana Blanca. Po opatentowaniu swojego wynalazku w roku 1928, rozpoczął w Saint-Bonnet-le-Château produkcję nowego rodzaju bul. Rozpoczął tym samym nową erę w sportach bulowych – w roku 1930 FBB ("Fédération Française de Boules") wprowadziła obowiązek grania kulami metalowymi na oficjalnych zawodach.
Parametry.
Dopuszczane rozmiary bul do pétanque i gry prowansalskiej to:
Twardość kul musi być nie mniejsza niż 35 HRC (110 kg / mm²). Ograniczenie to wiąże się z innym zachowaniem bul w zależności od ich twardości (kule miękkie mniej się odbijają, dlatego łatwiej jest je ustawiać na twardym terenie i wybijać nimi kule przeciwnika). Nie ma określonej górnej granicy twardości bul. 
Profesjonalna bula do gry nie może być wypełniona innym metalem, piaskiem, gliną, kruszywem (ani utwardzonym ani sypkim) itp. Z geometrycznego punktu widzenia bula do gry w pétanque jest bardziej sferą niż kulą. Różna waga kul o tym samym rozmiarze osiągana jest w procesie produkcyjnym przez różną grubość ścianek „sfery”.
Zawodnicy innych, pokrewnych dyscyplin używają jednak bul, których charakterystyka może nawet znacznie się różnic. Za przykład buli w artykule podane zostały parametry kul do gry w pétanque i grę prowansalską.
Międzynarodowa Federacja Pétanque i Gry Prowansalskiej wydała 21 czerwca 2006 r. w Marsylii komunikat zawierający listę typów bul dopuszczonych do rozgrywek pétanque w turniejach rangi mistrzowskiej. Lista ta jest regularnie aktualizowana, a wymagania sprzętowe stawiane przez FIPJP należą do najlepiej opisanych wśród sportów precyzyjnych.
Bule amatorskie i zawodnicze.
Profesjonalne kule wykonane są przede wszystkim ze stali węglowej (carbon) lub stali nierdzewnej (INOX), rzadziej z brązu o ściśle określonych parametrach twardości. Kule z brązu produkowane są głównie przez producentów włoskich tj. Linea Futura, Unibloc, Caudera i kilku francuskich. Poza krajem produkcji są mało popularne, jednak w pewnych rodzajach gier w bule np. bocce (volo, bocca alla liberta) i bule lyońskie używane są niemal wyłącznie bule z brązu.
W roku 2011 ceny profesjonalnych bul turniejowych do wahają się, zależnie od modelu, pomiędzy 150 zł a 1000 zł.
Najtańsze bule amatorskie produkcji chińskiej wykonywane są z cienkiej skorupy żelaznej pokrytej miedzią i chromem. Jako że skorupa ta jest zbyt lekka, chińskie kule dociążane są poprzez wypełnienie ich ziemią, kamieniami, cementem itp. Są gładkie i połyskliwe tylko na początku gry. Po kilku lub kilkunastu meczach wierzchnia warstwa chromu ulega zniszczeniu i zaczynają pokazywać kolejne, głębsze warstwy metalu, z którego zostały wykonane. Po utracie powłoki chromowej kule te bardzo szybko korodują.
Bule amatorskie produkowane we Francji są wykonane ze znacznie trwalszej stali utwardzanej, a technologia ich produkcji spełnia rygorystyczne wymogi normy francuskiej NF S 52 200, co zapewnia im wielokrotnie większą trwałość w porównaniu do kul chińskich.
Ceny kul amatorskich w roku 2011 to od ok. 30 zł za zestaw (3 sztuki) kul chińskich do 130 zł za zestaw 6 kul francuskich.
Homologacja.
Wszystkie profesjonalne bule są sygnowane. Oznacza to, że kula posiadająca homologację FIPJP ma na swojej powierzchni cztery elementy. 
Niektórzy producenci podają także średnicę buli w milimetrach. 
Na życzenie klienta producent graweruje na kuli (zwykle za odpowiednią dopłatą) imię, nazwisko, pseudonim gracza, bądź inny dowolny napis. Samodzielne przeróbki bul, również w zakresie grawerunku są niedopuszczalne.
Producenci.
Do najpopularniejszych producentów kul należą: Obut, MS Pétanque, JB 
Pozostali producenci: KTK, La Boule Noire, Intégrale, La Boule Bleue, TON'R, Master Sport, Linea Futura, Unibloc, Caudera, FBT (La Franc).

</doc>
<doc id="1339229" url="https://pl.wikipedia.org/wiki?curid=1339229" title="Gmach Sądu Rejonowego w Tarnowskich Górach">
Gmach Sądu Rejonowego w Tarnowskich Górach

Gmach Sądu Rejonowego w Tarnowskich Górach – zaliczany do ważniejszych obiektów zabytkowych miasta Gwarków. Połączony z zespołem więziennym stanowi zabytek architektury dla potrzeb publicznych (wpis do Gminnej Ewidencji Zabytków).
Budowa.
W 1877 roku otwarto w Tarnowskich Górach sąd rejonowy z siedzibą na Rynku. Pod koniec XIX wieku dotychczasowy budynek sądu okazał się zbyt ciasny. Zapadła więc decyzja o zbudowaniu nowego obiektu. Projekt przygotował i pracami budowlanymi kierował naczelny architekt rejencji opolskiej Eugen Rohr. Za ponad 180 tysięcy marek od sierpnia 1893 prowadzono prace budowlane kończąc je w listopadzie 1895 roku.
Konstrukcja.
Budynek przy ulicy Opolskiej wykonany jest z cegły tynkowanej, ze zdobieniami i portalem z czerwonego piaskowca, wspartym na doryckich filarach i poprzedzonym sklepionym krzyżowo podcieniem. W szczycie fasady głównej umieszczono kartusz z orłem. W tym samym czasie z tyłu sądu zbudowany został areszt. Sąd powiększono w 1914 roku, dobudowując od północnego wschodu skrzydło.

</doc>
<doc id="1339233" url="https://pl.wikipedia.org/wiki?curid=1339233" title="Hrabůvka">
Hrabůvka

Hrabůvka – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 308 mieszkańców.

</doc>
<doc id="1339238" url="https://pl.wikipedia.org/wiki?curid=1339238" title="Budynek Urzędu Miejskiego w Tarnowskich Górach">
Budynek Urzędu Miejskiego w Tarnowskich Górach

Budynek Urzędu Miejskiego w Tarnowskich Górach – budynek użyteczności publicznej w Tarnowskich Górach.
Powstanie.
W 1873 roku powstał powiat tarnogórski. Za pierwszego landrata (starosty) Bernharda Georga Augusta Barchewitza, w 1875 roku rozpoczęto budowę siedziby starostwa i sejmiku powiatowego. Ten tzw. "Ständehaus" oddano do użytku 1 kwietnia 1877 roku. Projekt wykonał architekt Heintze, prawdopodobnie tożsamy z twórcą kościoła św. Mikołaja w Reptach Śląskich.
W wyniku reformy administracyjnej w 1975 powiat tarnogórski został zlikwidowany, zaś budynek został przejęty przez Miasto Tarnowskie Góry.
Architektura.
Budynek powstał w stylu neorenesansowym. Jest dwukondygnacyjny, dziewięcioosiowy, na rzucie litery "C". Wykonany z cegły klinkierowej (obecnie pomalowanej farbą), na kamiennym cokole. Nad wejściem ozdobny taras. Wokół budynku założono zieleniec, istniejący w zmienionej postaci do dziś.
Budynek jest wpisany do Gminnej Ewidencji Zabytków Miasta Tarnowskie Góry.

</doc>
<doc id="1339241" url="https://pl.wikipedia.org/wiki?curid=1339241" title="Hradčany (kraj ołomuniecki)">
Hradčany (kraj ołomuniecki)

Hradčany – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 316 mieszkańców.

</doc>
<doc id="1339247" url="https://pl.wikipedia.org/wiki?curid=1339247" title="Spiess TC 522">
Spiess TC 522

Spiess TC/C 522 był to prototyp supersamochodu z 1992 roku. Wspólnym opracowaniem producenta wyrobów metalowych Gemmingen i producenta generatorów GEKO. W planach było opracowanie supersamochodu sportowego przez Karla-Heinza Knappa (dawniej pracował w Mercedes/AMG) w nakładzie 100 sztuk w cenie jednostkowej początkowo ok. 500 000 DM, później 870 000 DM z dostrojonym silnikiem firmy Callaway z Chevroleta Corvette. Spiess miał siedzenia 2+2, samonośne podwozie skorupowe wykonane z kompozytów z włókna węglowego, kontrolę przechyłów kierownicy, ABS, kontrolę trakcji, nowy typ bezpiecznego sterowania i moc 500 KM. Ale projekt nigdy nie wyszedł poza etap planowania. Zbudowano tylko jedną kompletną kopię i nadwozie-atrapę. Z braku chętnych, którzy chcieliby zakupić auto projekt upadł.

</doc>
<doc id="1339249" url="https://pl.wikipedia.org/wiki?curid=1339249" title="Kolcobrzuch karłowaty">
Kolcobrzuch karłowaty



</doc>
<doc id="1339254" url="https://pl.wikipedia.org/wiki?curid=1339254" title="Eugène Doyen">
Eugène Doyen

Eugène Louis Doyen (ur. 16 grudnia 1859 w Reims, zm. 21 listopada 1916 w Paryżu) – francuski chirurg, twórca wielu nowych metod operacyjnych i narzędzi chirurgicznych. Zaprojektował stół chirurgiczny (stół Doyena) uznawany za pierwowzór używanych dziś stołów operacyjnych. Jako pierwszy wprowadził odsysanie krwi z pola operacyjnego. Używał dużej liczby ligatur podczas operacji, by zapobiec utracie krwi.
Życiorys.
Syn Octave'a Doyena (1831–1895), mera Reims, i Marie Joséphine Amélie z domu Doublié (1836–1878). Studiował medycynę w rodzinnym mieście i w Paryżu, studia ukończył w 1885 roku. Odziedziczył pokaźny majątek i szybko założył pierwszą prywatną klinikę. W 1893 roku zasłynął udaną operacją resekcji ogniska gruźliczego z wierzchołka płuca pacjenta.
Słynna była jego wirtuozeria jako chirurga, ale pewną rękę wykorzystywał też w pozazawodowych pasjach, takich jak strzelectwo (wygrał jedne z zawodów strzelców wyborowych w Maroku). Jego szybkość wykonywania operacji była też argumentem dla przeciwników wprowadzanych przez Doyena technik operacyjnych, uważanych przez nich za zbyt trudne do opanowania przez innych chirurgów. Jednak po śmierci Doyena amerykańscy chirurdzy wykorzystali wiele z jego pomysłów, m.in. przy walwulotomii zastawek (pierwszy zabieg tego typu przeprowadzony przez Doyena u pacjenta z tetralogią Fallota w październiku 1913 roku nie udał się, ponieważ zwężenie nie dotyczyło zastawki tętnicy płucnej, ale było podzastawkowe).
Wprowadził do chirurgii metody radiograficzne i elektrokoagulację. Był jednym z pierwszych entuzjastów zastosowania techniki filmowej w medycynie i jeszcze przed 1898 rokiem sfilmował jedną z pierwszych operacji. Został wtedy oskarżony o sprowadzanie sztuki medycznej do poziomu widowiska cyrkowego.
Doyen popadł w konflikt z paryskim Faculté de médecine i poddany ostracyzmowi ze strony środowiska medycznego. Pretekstem do wykluczenia Doyena z instytucji akademickich było przeprowadzenie przez niego eksperymentalnego zabiegu przeszczepienia nieunaczynionego fragmentu guza sutka zdrowej pacjentce, by uzyskać odpowiedź immunologiczną, którą można by skierować przeciwko guzowi. Odkrył też w guzach nowotworowych mikrokoki, które mylnie uznał za czynnik etiologiczny nowotworu. Na ich podstawie przygotował surowice, które u pewnej grupy pacjentów dały częściową remisję wskutek niespecyficznej stymulacji immunologicznej, co upewniło Doyena, że jest na właściwej drodze, a władze uczelni, że chirurg ma szalone pomysły.
Doyen był redaktorem naczelnym "Revue Critique de Médecine et de Chirurgie", czasopisma, na łamach którego Józef Babiński miał możliwość publikowania artykułów podważających teorie Charcota o organicznym charakterze histerii, oraz "Archives de Doyen", w którym z czasem ukazywały się niemal wyłącznie jego własne artykuły. Otworzył około dwudziestu klinik w Paryżu. Ponieważ nie mógł liczyć na wsparcie organizacji charytatywnych, utrzymywał je z własnej fortuny wspomaganej hojnymi wpłatami zamożniejszych pacjentów. Nigdy nie zatrudniał pielęgniarek, co jego krytycy poczytywali za wyraz zbyt daleko posuniętej oszczędności. 
Zajmował się balistyką, współpracując m.in. z Gustave'em Eiffelem. Prace te były na tyle interesujące dla japońskiego sztabu generalnego, że wysłały agenta, który pracował w laboratorium Miecznikowa Instytutu Pasteura, a potem w Instytucie Doyena przez wiele lat. Po nagłej śmierci chirurga agent ukradł całą kolekcję anatomiczną i zaginął.
Prywatne życie Doyena budziło równie wiele kontrowersji co jego działalność zawodowa. Rozwiódł się z pierwszą żoną Lucie z domu Drumel (1863–1938), z którą miał troje dzieci, i prowadził bujne życie erotyczne, z czym się zupełnie nie krył. Ostatecznie ożenił się ponownie z aktorką Andrée Laure Suzanne Marconnier w 1907 roku.
Zmarł nagle w 1916 roku w wieku 56 lat. Pochowany jest na Cmentarzu Père-Lachaise.

</doc>
<doc id="1339259" url="https://pl.wikipedia.org/wiki?curid=1339259" title="Worochta (obwód lwowski)">
Worochta (obwód lwowski)

Worochta – dawna wieś, obecnie na terenie Ukrainy, rejonu czerwonogrodzkiego obwodu lwowskiego. Leżała na północny zachód od Bełza i tuż na południowy wschód od Machnówka, nad Rzeczycą. Na północy graniczyła z Budyninem, na wschodzie z Tuszkowem i na południowym zachodzie ze Stajami. Obecnie w miejscu tym przebiega granica państwowa.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Bełz w powiecie sokalskim w woj. lwowskim. 
6 kwietnia 1944 r. w Wielki Czwartek, wieś została napadnięta przez nacjonalistów ukraińskich. Zamordowano ponad 30 Polaków. W 1994 roku rodzinom pomordowanych udało się postawić tam drewniane krzyże.
Po wojnie wieś weszła w skład powiatu hrubieszowskigo w woj. lubelskim. W 1951 roku położenie wsi w pasie granicznym sprawiło, że została ona wraz z większą częścią gminy Bełz (którą równocześnie przekształcono w gminę Chłopiatyn) przyłączona do Związku Radzieckiego w ramach umowy o zamianie granic z 1951 roku. Mieszkańców przesiedlono na ziemie zachodnie i północne.

</doc>
<doc id="1339260" url="https://pl.wikipedia.org/wiki?curid=1339260" title="Małgorzata Goździewicz">
Małgorzata Goździewicz

Małgorzata Goździewicz (ur. 2 marca 1958 r. we Wrocławiu) – polska malarka, graficzka, głównie znana, jako ilustratorka książek dla dzieci.
W jej dorobku twórczym znajdują się między innymi ilustracje do książek dla wydawnictw takich jak: Wilga, Publicat, PWN, Bea, AWM, Liwona, Impuls. Małgorzata Goździewicz projektowała także pocztówki, gry edukacyjne i puzzle między innymi dla firmy Trefl.
Współpracuje z portalem internetowym ksiazkiedukacyjne.pl. Jest ekspertem w dziale: "Bajki na dobranoc".

</doc>
<doc id="1339264" url="https://pl.wikipedia.org/wiki?curid=1339264" title="Jezernice (Czechy)">
Jezernice (Czechy)

Jezernice – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 661 mieszkańców.

</doc>
<doc id="1339270" url="https://pl.wikipedia.org/wiki?curid=1339270" title="Kościół św. Anny w Tarnowskich Górach">
Kościół św. Anny w Tarnowskich Górach

Kościół św. Anny w Tarnowskich Górach – rzymskokatolicki kościół cmentarny z XVII wieku w Tarnowskich Górach wpisany do rejestru zabytków nieruchomych województwa śląskiego.
Historia.
Kościół Świętej Anny powstał w latach 1617–1619 jako świątynia ewangelicka, druga po kościele farnym (obecnym św. Piotra i Pawła). Fundatorami byli mieszkanka Goske oraz burmistrz Jakub Gruzelka, od którego imienia wzięło się pierwotne wezwanie kościoła ("Jakoskirche") dzięki danym przez niego 700 talarom. Już dziesięć lat po jego wzniesieniu odebrano go formalnie ewangelikom, ale faktycznie katolicy przejęli go dopiero w 1653 roku. Obiekt powstał za murami miejskimi, na drugim cmentarzu ewangelickim, położonym za Bramą Wrocławską (później Gliwicką).
W latach dwudziestolecia międzywojennego świątynia pełniła funkcje kościoła garnizonowego dla stacjonujących w Tarnowskich Górach żołnierzy 3 Pułku Ułanów oraz 11 Pułku Piechoty.
Architektura.
Do pierwotnego budynku dobudowano w kolejnych stuleciach zakrystię i prezbiterium, oraz przebudowano wieżę.
Z dawnego wystroju niewiele pozostało, m.in. obraz w ołtarzu głównym namalowany w XVIII wieku, przedstawiający Św. Annę nauczającą Matkę Boską. Zlikwidowano natomiast ołtarze boczne.
W środku zachowało się epitafium Marianny Kraker z domu Zucher (zapewne XVII-wieczne), oraz na murze zewnętrznym mocno podniszczone epitafium nieznanej z nazwiska dziewczynki, Anny, datowane na rok 1626.

</doc>
<doc id="1339271" url="https://pl.wikipedia.org/wiki?curid=1339271" title="(5779) Schupmann">
(5779) Schupmann

(5779) Schupmann – planetoida z pasa głównego asteroid okrążająca Słońce w ciągu 5 lat i 84 dni w średniej odległości 3,01 j.a. Została odkryta 23 stycznia 1990 roku w "Kushiro" przez Seiji Uedę i Hiroshi Kanedę. Nazwa planetoidy pochodzi od "Ludwiga Schupmanna" (1851-1920), niemieckiego optyka rozwijającego budowę teleskopów. Przed nadaniem nazwy planetoida nosiła oznaczenie tymczasowe (5779) 1990 BC1.

</doc>
<doc id="1339274" url="https://pl.wikipedia.org/wiki?curid=1339274" title="Wieża Herkulesa">
Wieża Herkulesa

Wieża Herkulesa (hiszp. / gal. "Torre de Hércules") – latarnia morska, położona na przylądku na terenie miasta A Coruña w Hiszpanii. Jej wysokość to 49 albo 55 metrów. Jest jedyną zachowaną latarnią morską wzniesioną przez Rzymian i jest najstarszą działającą latarnią morską na świecie.
Została zbudowana przypuszczalnie za panowania cesarza Trajana (między 98 a 117 rokiem n.e.). Nosiła nazwę "Farum Brigantium". Do XVI wieku zdążyła popaść w ruinę, ale w 1685 wznowiono jej działanie. Wieżę przebudowywano w 1790 i 1847 roku, z poszanowaniem dla oryginalnej konstrukcji. W latach 90. XX wieku odsłonięto fundamenty z czasów rzymskich.
Jedna z legend o budowie wieży opowiada, jak Herkules przybył tutaj po pokonaniu Geriona i zbudował wieżę w tym miejscu.
W 2009 roku Wieżę Herkulesa wpisano na listę światowego dziedzictwa UNESCO.

</doc>
<doc id="1339282" url="https://pl.wikipedia.org/wiki?curid=1339282" title="Jindřichov (powiat Przerów)">
Jindřichov (powiat Przerów)

Jindřichov – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 480 mieszkańców.

</doc>
<doc id="1339283" url="https://pl.wikipedia.org/wiki?curid=1339283" title="Papierowe małżeństwo">
Papierowe małżeństwo

Papierowe małżeństwo (ang. "Paper Marriage") – polsko-brytyjska komedia dramatyczna z 1992, fabularny debiut reżyserski twórcy filmów dokumentalnych Krzysztofa Langa.
Fabuła.
Alicja, poznawszy na wakacjach lekarza z Wielkiej Brytanii, otrzymała od niego niespodziewaną propozycję małżeństwa. Gdy zdecydowała się porzucić bezpowrotnie dotychczasowe życie i wyjechać do Wielkiej Brytanii, okazało się, że propozycja lekarza była żartem. Alicja wchodzi więc w fikcyjny związek małżeński z Aidenem (granym przez lidera grupy Spandau Ballet), drobnym przestępcą. Ceną za tę fikcję jest nie tylko znaczna suma pieniędzy, ale także konieczność zamieszkania z Aidenem.
Informacje dodatkowe.
Utworem wiodącym filmu była piosenka "I'm a liar" grupy Tamerlane (muz. Marek Sośnicki, sł. Marek Śledziewski).

</doc>
<doc id="1339286" url="https://pl.wikipedia.org/wiki?curid=1339286" title="Marco Dorigo">
Marco Dorigo

Marco Dorigo (ur. 26 sierpnia 1961 w Mediolanie) – dyrektor prac badawczych w belgijskim FNRS ("Fonds de la Recherche Scientifique") oraz zastępca dyrektora IRIDIA, laboratorium sztucznej inteligencji w Université Libre de Bruxelles. Inicjator badań nad algorytmem mrówkowym oraz jeden z głównych inicjatorów badań nad robotyką ławicy.

</doc>
<doc id="1339290" url="https://pl.wikipedia.org/wiki?curid=1339290" title="Kościół Saint Jacques du Haut Pas w Paryżu">
Kościół Saint Jacques du Haut Pas w Paryżu

Kościół Saint Jacques du Haut Pas w Paryżu – siedemnastowieczny kościół katolicki na lewym brzegu Sekwany w piątej dzielnicy Paryża na ulicy Saint-Jacques 252. 
Historia.
Teren, na którym znajduje się kościół, od 1180 r. należał do Braci Szpitalników z Alto Pascio (którą to nazwę tłumaczono na francuski jako Haut Pas). Za ich sprawą na miejscu dzisiejszej świątyni znajdowała się kaplica, jedno z popularniejszych miejsc modłów dla mieszkańców Przedmieścia Św. Jakuba. 
W 1572 r., za sprawą Katarzyny Medycejskiej Szpitalników zastąpili benedyktyni, wcześniej zmuszeni do opuszczenia klasztoru przy ul. Saint Denis. Benedyktyni zajęli się również rozbudową obiektów sakralnych wobec faktu, że dotychczasowe nie wystarczały potrzebom wiernych. Początkowo patronem kościoła miał zostać św. Magloire, normandzki pustelnik, którego relikwie trafiły do kościoła jeszcze za czasów Szpitalników. Pierwszy kościół został pośpiesznie postawiony w 1584 r., jednak wkrótce i on nie wystarczał na potrzeby szybko rozrastającej się dzielnicy.
W 1620 r. benedyktyni musieli ustąpić obiekt oratorianom, którzy założyli na terenie klasztoru seminarium duchowne. Dzięki pomocy finansowej Gastona Orleańskiego, brata Ludwika XIII, udało się rozpocząć prace nad nową budowlą. Pieniądze jednak szybko się skończyły, a biedni mieszkańcy dzielnicy nie byli w stanie finansować dalszych prac. Obiekt mógł zostać zakończony tylko dzięki dotacji paryskiego parlamentu, który też zdecydował o nadaniu mu imienia świętych Jakuba Młodszego oraz Filipa. 
Jeszcze w XVII w. kościół stał się silnym ośrodkiem jansenizmu, został w nim pochowany m.in. jeden z jego przywódców Jean Duvergier de Hauranne oraz wielka protektorka jansenisów Anna Genowefa de Bourbon-Condé, księżna de Longueville. Była ona również inicjatorką rozbudowy obiektu w latach 70. XVII w. i sfinansowała projekt budynku sporządzony przez Daniela Gittarda, wsławionego projektem kościoła Saint-Sulpice. Jego plany nie zostały jednak zrealizowane; zamiast planowanych dwóch wież powstała tylko jedna. W 1685 r. dokonano ponownego otwarcia kościoła, chociaż nadal trwały prace przy kaplicach bocznych. 
W czasie Wielkiej Rewolucji Francuskiej kościół został początkowo zamknięty, następnie wciągnięty na listę kościołów dostępnych dla katolików w ramach dekretu o równości religii. W 1801 r. rozpoczęła się rekonstrukcja kościoła po zniszczeniach czasów rewolucyjnych. Przez cały XIX wiek w obiekcie trwały dalsze prace renowacyjne oraz rozbudowa. 
Architektura.
Fasada kościoła jest skromna. Jedyna wybudowana wieża nie jest wykończona iglicą, jej okna (podobnie jak okna w całym kościele) mają kształt łuków półokrągłych. Wejście do obiektu dekoruje tympanon oraz rząd korynckich pilastrów. Ponad wejściem głównym i wejściami bocznym znajdują się odpowiednio małe i wielka rozeta. 
Wnętrze kościoła zostało ukształtowane w czasach jansenistów i nie posiada wielu elementów wnętrza. Wyjątkami są barokowa, drewniana ambona, elementy stolarki artystycznej oraz witraże. W XIX wieku kościół otrzymał nowy prospekt organowy.

</doc>
<doc id="1339291" url="https://pl.wikipedia.org/wiki?curid=1339291" title="Piorun (zespół muzyczny)">
Piorun (zespół muzyczny)

Piorun jest neofolkowym zespołem muzycznym z Polski. Nazwą nawiązuje do jednego ze słowiańskich bóstw – Peruna, którego atrybutem był piorun. Początkowo zespół tworzył w Chełmie a następnie przeniósł się do Gdańska, gdzie funkcjonuje do dziś.
Twórczość.
Muzycy, tworzący w tym neofolkowym projekcie w warstwie wokalnej odwołują się do tradycji pogańskiej Słowian i eksponowania przyrody.
Dyskografia.
Początkowo, nim artyści wydali swój pierwszy album, współpracowali z wytwórnią Majestat Nocy oraz Nawia Production. Natomiast "Stajemy Jak Ojce" ujrzał światło dzienne dzięki staraniom wytwórni Eastside.

</doc>
<doc id="1339292" url="https://pl.wikipedia.org/wiki?curid=1339292" title="Apache Cocoon">
Apache Cocoon

Apache Cocoon (zwany również Cocoon) – system umożliwiający publikacje danych w sieci.
Cocoon należy do oprogramowania typu Open Source rozpowszechnianym na licencji Apache License 2.0. Dzięki zastosowaniu platformy Java działa na każdym systemie operacyjnym na którym zainstalowana jest maszyna wirtualna Java.

</doc>
<doc id="1339293" url="https://pl.wikipedia.org/wiki?curid=1339293" title="Lazy Town">
Lazy Town



</doc>
<doc id="1339294" url="https://pl.wikipedia.org/wiki?curid=1339294" title="LazyTown">
LazyTown



</doc>
<doc id="1339295" url="https://pl.wikipedia.org/wiki?curid=1339295" title="Doyen">
Doyen



</doc>
<doc id="1339296" url="https://pl.wikipedia.org/wiki?curid=1339296" title="Kladníky">
Kladníky

Kladníky – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 145 mieszkańców.

</doc>
<doc id="1339297" url="https://pl.wikipedia.org/wiki?curid=1339297" title="Sierpniówka">
Sierpniówka

Sierpniówka – zwyczajowa nazwa dekretu z dnia 31 sierpnia 1944 roku "o wymiarze kary dla faszystowsko-hitlerowskich zbrodniarzy winnych zabójstw i znęcania się nad ludnością cywilną i jeńcami oraz dla zdrajców Narodu Polskiego", ustalającego kary za współpracę z niemieckim okupantem.
Opis.
Ten krótki objętościowo dekret objął pełny katalog zbrodni wojennych oraz niektórych przestępstw przeciwko ludzkości, z uwzględnieniem norm prawa międzynarodowego. Przewidywał on sankcję bezwzględnie oznaczoną (tzn. ściśle określającą wymiar kary za dane przestępstwo, niepozostawiającą sądowi żadnej możliwości wyboru ani jej rodzaju, ani wysokości) w postaci kary śmierci za zabójstwa, znęcanie się i innego typu prześladowanie ludności cywilnej i jeńców wojennych. Zgodnie z ustaleniami Międzynarodowego Trybunału Wojskowego w Norymberdze odpowiedzialność karna groziła również za sam udział w niemieckiej lub sprzymierzonej z Niemcami organizacji przestępczej (np. NSDAP, gestapo itd.). Przewidziano również karę więzienia do lat 15 lub karę dożywotniego więzienia za szantaż z żądaniem okupu za zaniechanie donosu do władz niemieckich.
Przepisy sierpniówki stosowano do czynów popełnionych w dn. 1 września 1939 – 9 maja 1945, tak więc działały niezgodnie z zasadą "lex retro non agit". Czyny wymienione w dekrecie były karalne już wcześniej, a dekret zaostrzał jedynie odpowiedzialność za nie.
W praktyce dekret był wykorzystywany do ścigania i skazywania kolaborantów, szmalcowników, osób odpowiedzialnych za współudział w Holocauście, ale także żołnierzy Armii Krajowej, Narodowych Sił Zbrojnych i innych podziemnych organizacji zbrojnych oraz działaczy cywilnych Polskiego Państwa Podziemnego.
Przepisy dekretu obowiązywały w polskim prawie karnym od 13 września 1944. Zostały zmienione dekretami z 1945 i 1946, likwidując sankcję bezwzględnie oznaczoną przez poszerzenie katalogu kar. 
Przepisy wprowadzające Kodeks karny z 1997 roku, które weszły w życie w 1998, nakazywały wymierzanie – w przypadku stosowania dawnych, ale wciąż obowiązujących przepisów – kary dożywotniego pozbawienia wolności zamiast kary śmierci. Wśród karnistów istnieje spór co do tego, czy owe przepisy zmieniły treść "sierpniówki" przez zmianę przewidzianej tam kary śmierci na dożywotnie pozbawienie wolności, czy też – pozostawiając ją w dotychczasowym brzmieniu – nakazały stosowanie kary dożywotniego pozbawienia wolności zamiast kary głównej. Przyjmując ten drugi pogląd, należy uznać, że kara śmierci w polskim systemie prawnym wciąż istnieje, na mocy dekretu z 31 sierpnia 1944.

</doc>
<doc id="1339298" url="https://pl.wikipedia.org/wiki?curid=1339298" title="Rise O Voices of Rhodesia">
Rise O Voices of Rhodesia

Rise O Voices of Rhodesia – hymn państwowy Rodezji.
Pomimo iż Rodezja ogłosiła niepodległość w 1965, hymn państwowy został przyjęty dopiero w roku 1974. Melodię zapożyczono z "Ody do radości" z IX symfonii Ludwiga van Beethovena. Autorką słów była pochodząca z Republiki Południowej Afryki Mary Bloom.

</doc>
<doc id="1339299" url="https://pl.wikipedia.org/wiki?curid=1339299" title="Partia Chrześcijańsko-Socjalna">
Partia Chrześcijańsko-Socjalna

Partia Chrześcijańsko-Socjalna jest to szwajcarska partia polityczna, której główną ideologią są poglądy głoszone przez chrześcijańską lewicę.
Oto poglądy polityczne, które są częścią ideologii partii oraz są głoszone w trakcie kampanii wyborczej:
W skali ogólnokrajowej partia posiada niewielkie poparcie, jednakże w niektórych kantonach partia stanowi znaczną siłę polityczną, np. w kantonie Obwalden partia jest trzecia pod względem poparcia, natomiast z kantonu Fryburg pochodzi jedyny przedstawiciel partii w parlamencie.
W wyborach parlamentarnych, które odbyły się w 2007 roku partia zdobyła 0,4% głosów, co pozwoliło jej na wprowadzenie 1 przedstawiciela do parlamentu.
Linki zewnętrzne.
Oficjalna strona partii w języku niemieckim

</doc>
<doc id="1339300" url="https://pl.wikipedia.org/wiki?curid=1339300" title="Properdyna">
Properdyna

Properdyna, czynnik P – glikoproteina należąca do grupy globulin. Ma masę cząsteczkową 184 kDa, jest złożona z 441 reszt aminokwasowych tworzących 4 podjednostki o masie 46 kDa każda. Stężenie properdyny w surowicy wynosi 25 mg/l.
Properdyna odgrywa rolę w nieswoistej odpowiedzi immunologicznej. W alternatywnej drodze aktywacji dopełniacza jako czynnik P pełni rolę stabilizującą konwertazę C3 i C5. Stąd droga ta bywała dawniej nazywana "properdynową".
Historia.
Properdyna została odkryta w 1954 r. przez Louisa Pillemera amerykańskiego immunologa z Case Western Reserve University.

</doc>
<doc id="1339301" url="https://pl.wikipedia.org/wiki?curid=1339301" title="The Big Shave">
The Big Shave

The Big Shave − 6-minutowy film krótkometrażowy z 1967 roku w reżyserii Martina Scorsese. Film znany jest także pod tytułem "Viet '67".
Peter Bernuth wystąpił w roli golącego się mężczyzny, który wielokrotnie goli owłosienie, następnie skórę w niezwykle obrazowej i stopniowo coraz bardziej krwawej scenie w łazience. Według wielu krytyków obraz ten to metafora samoniszczącego zaangażowania Stanów Zjednoczonych w wojnę w Wietnamie (wspomnianą w alternatywnym tytule filmu).

</doc>
<doc id="1339302" url="https://pl.wikipedia.org/wiki?curid=1339302" title="Université Libre de Bruxelles">
Université Libre de Bruxelles

Université Libre de Bruxelles (ULB) (pol. Wolny Uniwersytet Brukselski) – francuskojęzyczny uniwersytet znajdujący się w Brukseli w Belgii, założony w 1834 roku. Liczy około 20 000 studentów.
W skład uniwersytetu wchodzą trzy główne kampusy: "Campus de la Plaine" w Ixelles, "Campus du Solbosch" oraz "Campus Erasme" znajdujący się w Anderlecht.
Uniwersytet ukończyli m.in. Jules Bordet, Enver Hoxha, Henri La Fontaine, Amélie Nothomb, Ilya Prigogine oraz Paul-Henri Spaak.
Wydziały na ULB.
Każdy z wydziałów kończy się licencjatem, zaś później wybiera się ściśle określoną dziedzinę nauczania w ramach danego programu.

</doc>
<doc id="1339303" url="https://pl.wikipedia.org/wiki?curid=1339303" title="Trzy karty">
Trzy karty

Trzy karty, trzy kubki, żargonowo benkle lub benkiel – rodzaj gry hazardowej, często łączącej się z oszustwem.
Opis.
Prowadzący grę posługuje się trzema kartami lub trzema kubkami. Tasując karty lub zmieniając błyskawicznie ustawienie kubków, daje graczowi – po wpłaceniu określonej kwoty (ustalanej przez benklarza arbitralnie) – za zadanie wskazanie wygrywającej karty albo kubka skrywającego kulkę lub monetę. Najczęściej oszust z kilkoma wspólnikami pozoruje grę, w której jest „ogrywany” przez wspólników. Dzieje się tak do momentu, gdy na grę zdecydują się przypadkowe osoby. Początkowo i one wygrywają, dopóki nie zaczną stawiać większych kwot.
Według Jędrzeja Kitowicza za panowania Augusta III w nieuczciwej grze w trzy kubki specjalizowali się w Warszawie żołnierze Gwardii Koronnej Pieszej. 
Benklarze działali m.in. na warszawskim bazarze Różyckiego.

</doc>
<doc id="1339304" url="https://pl.wikipedia.org/wiki?curid=1339304" title="Ćhinnamasta">
Ćhinnamasta

Ćhinnamasta (dewanagari छिन्नमस्ता, transliteracja chinnamastā, ang. Chinnamasta, "Bogini ze Ściętą Głową w Ręku") – hinduistyczna bogini ofiary, jedna z bogiń mahawidja. Jej atrybutami był nóż ofiarny i ścięta głowa. W kulcie przewodniczy pięciu rodzajom ofiar.

</doc>
<doc id="1339306" url="https://pl.wikipedia.org/wiki?curid=1339306" title="Hymn Tanzanii">
Hymn Tanzanii

Mungu ibariki Afrika – hymn państwowy Tanzanii.
Jest to wersja popularnej afrykańskiej pieśni Nkosi Sikelel' iAfrika w języku suahili.

</doc>
<doc id="1339308" url="https://pl.wikipedia.org/wiki?curid=1339308" title="Klokočí (kraj ołomuniecki)">
Klokočí (kraj ołomuniecki)

Klokočí – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 259 mieszkańców.

</doc>
<doc id="1339309" url="https://pl.wikipedia.org/wiki?curid=1339309" title="Poszepszyńscy">
Poszepszyńscy



</doc>
<doc id="1339310" url="https://pl.wikipedia.org/wiki?curid=1339310" title="(5912) Oyatoshiyuki">
(5912) Oyatoshiyuki

(5912) Oyatoshiyuki – planetoida z pasa głównego asteroid okrążająca Słońce w ciągu 3 lat i 266 dni w średniej odległości 2,41 j.a. Została odkryta 20 grudnia 1989 roku w "Ojima" przez Tsuneo Niijimę i Takeshiego Uratę. Nazwa planetoidy pochodzi od "Toshiyukiego Oyi" (ur. 1956), japońskiego astronoma amatora. Przed nadaniem nazwy planetoida nosiła oznaczenie tymczasowe (5912) 1989 YR.

</doc>
<doc id="1339312" url="https://pl.wikipedia.org/wiki?curid=1339312" title="Vandenberg AFB">
Vandenberg AFB



</doc>
<doc id="1339317" url="https://pl.wikipedia.org/wiki?curid=1339317" title="Niemiecka Partia Robotników">
Niemiecka Partia Robotników

Niemiecka Partia Robotników (niem. "Deutsche Arbeiterpartei", skrót "DAP") – założona 5 stycznia 1919 roku partia polityczna będąca prekursorką Narodowosocjalistycznej Niemieckiej Partii Robotników (NSDAP).
Początki.
Niemiecka Partia Robotników została założona 5 stycznia 1919 w monachijskim hotelu „Fürstenfelder Hof”. W zebraniu założycielskim uczestniczyło 20–30 osób, głównie kolejarzy. Jej liderami zostali ślusarz Anton Drexler oraz dziennikarz Karl Harrer. Uczestnikiem zebrania był także Paul Tafel reprezentujący Związek Wszechniemiecki, członek tajnego stowarzyszenia Towarzystwo Thule oraz jeden z dyrektorów MAN AG ("Maschinenfabrik Augsburg-Nürnberg Aktiengesellschaft"). Nadał on ton dyskusji, aby nowa organizacja stała się masowa i z ducha nacjonalistyczna. Karl Harrer był także członkiem Towarzystwa Thule, prawdopodobnie jego zamiarem było przejęcie przez stowarzyszenie pełni wpływów w nowej partii. Partia budziła także zainteresowanie Reichswehry – zebrania partyjne były ochraniane przez jej członków po cywilnemu, brali oni także udział w rozpędzaniu siłą jej przeciwników.
Draxler i Harrer stawiali sobie za cel walkę z wpływami marksistowskimi wśród niemieckich robotników. Na skutek sukcesu rewolucji październikowej komunizm zdobywał wówczas sporą popularność w Niemczech.
Adolf Hitler w DAP.
Adolf Hitler pojawił się na spotkaniu DAP po raz pierwszy 12 września 1919. Hitler był wówczas tajnym wywiadowcą Reichswehry, zajmował się śledzeniem działalności ugrupowań politycznych w Monachium. Gdy przemawiał Gottfried Feder nie przejawiał zainteresowania. Włączył się do gwałtownej dyskusji w momencie, gdy prelegentem był gość, profesor Adalbert Baumann, mówiący o bawarskim separatyzmie. Hitler bronił postulatu integralności Rzeszy. W trakcie gwałtownej dyskusji profesor Baumann opuścił salę. Pod wrażeniem oratorskich talentów Hitlera Drexler zaprosił go na kolejne spotkanie. Wkrótce Hitler otrzymał od niego kartę pocztową, informującą, że 16 września został członkiem DAP. Na legitymacji Hitlera z dnia 1 stycznia 1920 widnieje numer 555. Partia nie liczyła jednak aż tylu członków, w rzeczywistości Hitler był 55 członkiem, numeracja legitymacji rozpoczynała się od numeru 501.
Działalność.
Pozycja partii była bardzo słaba. Nie posiadała żadnej poważnej struktury, nie miała także zbyt wielu członków. Jej ogłoszenia propagandowe były często przepisywane ręcznie. Nie miała także żadnego majątku. Spotkania odbywały się w monachijskich piwiarniach. Grupą docelową mieli być byli żołnierze I wojny światowej. Zwalczali programowo demokrację parlamentarną. Harrer i Drexler nie byli dobrymi mówcami, Hitler szybko wykorzystał tę okazję. Harrer ustąpił z miejsca przewodniczącego po konflikcie z Hitlerem. Drexler zajął jego miejsce. 24 lutego 1920 odbyło się spotkanie zwolenników i przeciwników DAP. Drexler był nieobecny, więc Hitler zaangażował się w przemówienie. Udało mu się przekonać 2000 obecnych tam osób do swojego stanowiska. Pozycja Hitlera od tego momentu była niezachwiana. Wkrótce, 6 kwietnia 1920, nastąpiła zmiana nazwy partii na NSDAP. Wzorowano ją na istniejącej w Austrii "Deutsche Nationalsozialistische Arbeiterpartei" (DNSAP). 29 lipca 1921 szefem NSDAP został Hitler.
Członkowie.
Oprócz Hitlera, Drexlera, Harrera i Federa członkami partii byli między innymi:
Członkiem DAP był także przyszły szef Sturmabteilung (SA) Ernst Röhm.

</doc>
<doc id="1339319" url="https://pl.wikipedia.org/wiki?curid=1339319" title="IETF">
IETF



</doc>
<doc id="1339320" url="https://pl.wikipedia.org/wiki?curid=1339320" title="Hymn Zambii">
Hymn Zambii

Stand and Sing of Zambia, Proud and Free, znana także jako Lumbanyeni Zambia jest hymnem państwowym Zambii od czasu uzyskania niepodległości w 1964 roku.
Melodię hymnu zapożyczono z popularnej afrykańskiej pieśni Nkosi Sikelel' iAfrika.

</doc>
<doc id="1339322" url="https://pl.wikipedia.org/wiki?curid=1339322" title="Tom Grant (prywatny detektyw)">
Tom Grant (prywatny detektyw)

Tom Grant – prywatny detektyw znany ze swojego udziału w ważnych sprawach dotyczących sławnych klientów. Grant posiada i kieruje swoją własną agencją detektywistyczną, The Grant Company. Wstąpił on do Departamentu Policji w Los Angeles 1969 roku i w ciągu kilku lat awansował na Detektywa. W 1975 roku opuścił departament szeryfa i zaczął pracę w biznesie jako konsultant ochrony. Otrzymał później licencję prywatnego detektywa i otworzył biuro w Beverly Hills (Kalifornia), gdzie specjalizował się w śledztwach kryminalnych. Lista klientów Granta zawiera niektóre największe nazwiska Hollywood.
Grant zdobył rozgłos pod koniec roku 1994, kiedy twierdził, że gwiazda muzyki rockowej Kurt Cobain, lider popularnego zespołu Nirvana, nie popełnił samobójstwa, jak twierdziły raporty policyjne, ale został zamordowany.
Zainteresowanie Granta śmiercią Cobaina zaowocowało niemałym poruszeniem w mediach. Grant wystąpił w programie telewizyjnym "Unsolved Mysteries", filmie dokumentalnym Nicka Broomfielda "Kurt and Courtney", i na kanale NBC w programie "Dateline NBC". Wziął również udział w "The Tom Leyskis Show", w radiu Los Angeles. Wysiłki Granta były również inspiracją dla dwóch książek odnoszących się do śmierci Cobaina.
Po sprawie dotyczącej molestowania seksualnego wystosowanej przeciwko Billowi Clintonowi, Tom Grant został wynajęty przez Paulę Jones. W listopadzie 1997 Grant wyruszył do Little Rock w Arkansas, gdzie spędził prawie dwa miesiące asystując pani Jones i jej zespołowi we wstępnym śledztwie wobec prezydenta.

</doc>
<doc id="1339330" url="https://pl.wikipedia.org/wiki?curid=1339330" title="Zion Train">
Zion Train

Zion Train – zespół dubowo-reggae'owy założony w 1990 w Londynie. Trzon grupy stanowi DJ Neil Perch. Ich pierwsze albumy wydane na siedmiocalowych singlach "Power One" i "Power Two" stały się hitami na scenie dubowej we wczesnych latach 90. Drugi album pt. "Natural Wonders of the World in Dub" pojawił się na listach brytyjskiej muzyki alternatywnej w 1994, a w ślad za nim kilka mniejszych EP. Pracowali także nad remiksami The Shamen, Afro Celt Sound System, Loop Guru i innych. Wydawali zarówno na winylu i na CD pod swoim własnym szyldem Universal Egg do 1995, kiedy podpisali kontrakt z China Records. Od 1999 wydają znów we własnej wytwórni. Wiele z mniej znanego wcześniej materiału pojawiło się w reedycjach w 2005.
Ostatnio, wczesne albumy takie jak 'A Passage To Indica', były wymieniane jako mające zasadniczy wpływ na gatunki minimal techno i minimal dub. W 2001 w zespole miał miejsce przykry zatarg. W efekcie Neil Perch poprowadził zespół z zupełnie nowym line-upem, z długoletnim trębaczem Dave'em Hake'em, puzonistą Bigga i z doborem międzynarodowych muzyków sesyjnych i wokalistów studyjnych. W ten sposób powstał album "Live As One", który zdobył nagrodę 'Jamaican Reggae Grammy 2007' za najlepsze nagranie dubowe.

</doc>
<doc id="1339333" url="https://pl.wikipedia.org/wiki?curid=1339333" title="Jiuquan Satellite Launch Center">
Jiuquan Satellite Launch Center



</doc>
<doc id="1339344" url="https://pl.wikipedia.org/wiki?curid=1339344" title="Kamienista Dolina">
Kamienista Dolina



</doc>
<doc id="1339346" url="https://pl.wikipedia.org/wiki?curid=1339346" title="Pędzenie">
Pędzenie

Pędzenie – jedna z metod stosowanych w ogrodnictwie mająca na celu przyspieszenie kwitnienia roślin ozdobnych. Stosowana jest w celu wydłużenia czasu trwania sprzedaży kwitnących roślin doniczkowych lub kwiatów ciętych. W przypadku niektórych roślin możliwe jest uzyskiwanie dzięki tej metodzie roślin kwitnących przez cały rok. Do pędzenia nadają się rośliny, które zimują w postaci organów spichrzowych (kłączy, bulw, cebuli) z ukształtowanymi pąkami kwiatowymi, ew. także krzewy i byliny. Podczas pędzenia sztucznie przerywany jest okres spoczynku tych roślin i doprowadzane są one do kwitnienia kosztem nagromadzonych w poprzednim sezonie wegetacyjnym materiałów zapasowych.
Przed pędzeniem sztucznie przerywany jest okres spoczynku tych roślin, przerywanie dokonuje się metodą ciepłych kąpieli lub działania parą wodną (metoda stosowana przy pędzeniu zwłaszcza krzewów ozdobnych), metodą przemrażania i schładzania (stosowaną do pędzenia roślin cebulowych, bulwiastych i kłączowych), za pomocą doświetlania lub zaciemniania, stosowania hormonów. Przykładami roślin częściej niż inne poddawanych pędzeniu są: mieczyki ("Gladiolus"), frezje ("Freesia"), konwalia majowa ("Convallaria majalis").

</doc>
<doc id="1339347" url="https://pl.wikipedia.org/wiki?curid=1339347" title="Zofia węgierska">
Zofia węgierska



</doc>
<doc id="1339351" url="https://pl.wikipedia.org/wiki?curid=1339351" title="Connie Talbot">
Connie Talbot

Connie Talbot (ur. 20 listopada 2000 w Walsall) – brytyjska piosenkarka.
Życiorys.
Uczestniczka I edycji programu Britain's Got Talent, w którym dotarła do finału, przegrywając z Paulem Pottsem. W eliminacjach zaśpiewała piosenkę "Over the Rainbow" z filmu "Czarnoksiężnik z Oz". Jak sama przyznała przed występem, śpiewa od drugiego roku życia, a piosenkę, która przyniosła jej sławę śpiewała wielokrotnie ciężko chorej babci. W półfinale wykonała piosenkę "Ben" z repertuaru Michaela Jacksona.
Po zakończeniu programu podjęła współpracę z firmą Rainbow Recording Company, nagrywając swój pierwszy album "Over the rainbow", którego brytyjska premiera miała miejsce 26 listopada 2007. Już w grudniu 2007 płyta uzyskała w Wielkiej Brytanii status złotej płyty, w Hongkongu i na Tajwanie platynowej, a w Korei Południowej podwójnej platyny. W maju 2008 odbyła tournee po Azji, promując swoją płytę.
Connie mieszka w Streetly, dzielnicy Walsall, razem z rodzicami (Sharon i Gavin) oraz bratem Joshem i siostrą Mollie.

</doc>
<doc id="1339354" url="https://pl.wikipedia.org/wiki?curid=1339354" title="Adam Kajetan Miączyński">
Adam Kajetan Miączyński

Adam Kajetan Miączyński herbu Suchekomnaty (ur. 1725, zm. ok. 1799), ostatni pisarz polny koronny, generał major wojsk koronnych, starosta krzepicki, grodowy ostrzeszowski, Kawaler Orderu Orła Białego, Kawaler Orderu Św. Stanisława.
Syn Piotra Michała Miączyńskiego oraz Antoniny "Beydo"- Rzewuskiej h. Krzywda. Mąż Marii Klaudii Kolowrath-Krakowskiej córki Franciszka prezydent najwyższego saskiego trybunału apelacyjnego oraz Józefy Hrzan. Wnuk Atanazego Miączyńskiego oraz Adama Rzewuskiego, brat Józefa Bonawentury Miączyńskiego rotmistrza husarii.
Mając 23 lata (1748) został szambelanem JKMci oraz po ojcu objął starostwo krzepickie (ustąpił je synowi Augustowi w 1774 roku). 29 maja 1751 został mianowany podpułkownikiem regimentu łanowego pieszego. Trzy lata później (1754) został starostą grodowym ostrzeszowskim, które po roku ustąpił Adamowi Stadnickiemu. W 1765 roku zostaje mianowany na stopień generał major wojsk koronnych, a w 1786 generał wojsk saskich. Tego samego roku został stolnikiem halickim. 6 sierpnia 1793 został mianowany podczas sejmu grodzieńskiego, ostatnim pisarzem polnym koronnym.

</doc>
<doc id="1339357" url="https://pl.wikipedia.org/wiki?curid=1339357" title="Julio César Yegros">
Julio César Yegros

Julio César Yegros Torres (ur. 31 stycznia 1971 w Luque) – piłkarz paragwajski grający na pozycji napastnika. Posiada także obywatelstwo meksykańskie.
Kariera klubowa.
Karierę piłkarską Yegros rozpoczął w stołecznym mieście Asunción w tamtejszym klubie Cerro Porteño. W 1990 roku zadebiutował w jego barwach w paragwajskiej Primera Division. W tym samym roku został z nim mistrzem kraju, a sukces ten powtórzył także dwa lata później. W 1993 roku został wypożyczony do argentyńskiego Deportivo Mandiyú, a w 1994 roku wrócił do Cerro Porteño, z którym wywalczył swój trzeci tytuł mistrzowski. Z kolei w latach 1994-1995 Paragwajczyk występował w kolumbijskim Deportes Tolima.
Latem 1995 Yegros wyjechał do Meksyku, w którym spędził większą część swojej kariery. Pierwszym klubem tego zawodnika w Ameryce Północnej był Cruz Azul, w barwach którego występował do 2000 roku (z małą przerwą na występy w Tecos UAG w 1997 roku) i został z nim mistrzem fazy Invierno w sezonie 1997/1998. Natomiast w latach 1996 i 1997 zdobył Puchar Mistrzów CONCACAF. Po występach w Cruz Azul Julio César przeniósł się do UNAM Pumas. W 2002 roku odszedł do CF Monterrey, a po pół roku do Jaguares Chiapas. Z kolei w 2003 roku występował w Club León, a następnie przez cały sezon w UAG Gallos Blancos. Rok 2004 kończył grając w barwach Club Celaya.
W 2005 roku Yegros wrócił do ojczyzny i przez pół roku był zawodnikiem pierwszoligowego Sportivo Luqueño. Następnie latem znów przeszedł do Club León, jednak nie zdobył dla tego klubu żadnego gola, podobnie jak w 2006 roku dla Lagartos Tabasco. Latem 2006 zakończył piłkarską karierę w wieku 35 lat.
Kariera reprezentacyjna.
W reprezentacji Paragwaju Yegros zadebiutował w 1991 roku. W tym samym roku wystąpił na Copa América 1991, a w 1998 został powołany przez selekcjonera Paula Césara Carpegianiego do kadry na Mistrzostwa Świata we Francji. Tam był podstawowym zawodnikiem i wystąpił w czterech spotkaniach: zremisowanych 0:0 z Bułgarią i Hiszpanią, wygranym 3:1 z Nigerią oraz przegranym 0:1 w 1/8 finału z Francją. Po tym turnieju zakończył karierę reprezentacyjną.

</doc>
<doc id="1339358" url="https://pl.wikipedia.org/wiki?curid=1339358" title="Julio Cesar Yegros">
Julio Cesar Yegros



</doc>
<doc id="1339360" url="https://pl.wikipedia.org/wiki?curid=1339360" title="Plan hrabiego Lynara">
Plan hrabiego Lynara

Plan hrabiego Lynara – niezrealizowany projekt polityczny podziału terytorium Rzeczypospolitej autorstwa króla Prus Fryderyka II Wielkiego, wysłany do Petersburga 2 lutego 1769, pod nazwiskiem duńskiego dyplomaty hrabiego Rochusa Friedricha zu Lynara.
Prusy, pragnąc nie dopuścić do wciągnięcia Austrii do wojny rosyjsko-tureckiej 1768-1774 po stronie Imperium Osmańskiego, co groziłoby wystąpieniem związanej sojuszem z Austrią Francji i w rezultacie mogło zagrozić pruskiemu stanowi posiadania - postanowiły zażegnać rysujący się konflikt, przedstawiając projekt nabytków terytorialnych kosztem Rzeczypospolitej. 
Plan przewidywał, że "Rosja ofiaruje dworowi wiedeńskiemu (...) miasto Lwów i Spisz, nam (tj. Prusom) da Prusy Polskie z Warmią i prawem opieki nad Gdańskiem, a Rosja aby uzyskać odszkodowania za koszty wojny, weźmie taką część Polski, jaka będzie dla niej dogodna. Wtedy zniknie zawiść między Austrią i Prusami i owe państwa prześcigać się będą, aby pomagać Rosji przeciw Turkom". 

</doc>
<doc id="1339362" url="https://pl.wikipedia.org/wiki?curid=1339362" title="Synagoga Hara Seghira w Er Riadh">
Synagoga Hara Seghira w Er Riadh



</doc>
<doc id="1339363" url="https://pl.wikipedia.org/wiki?curid=1339363" title="Dmitrij Łaptiew">
Dmitrij Łaptiew

Dmitrij Jakowlewicz Łaptiew (ros. "Дмитрий Яковлевич Лаптев", ur. 1701 we wsi Bołotowo - zm. tamże ) - rosyjski badacz polarny i admirał, kuzyn innego odkrywcy, Charitona Łaptiewa. Ku ich czci nazwano Morze Łaptiewów.
Dmitrij Łaptiew urodził się w 1701 w Bołotowie w powiecie wielkołuckim, guberni pskowskiej, w rodzinie dworiańskiej. W 1718 wstąpił do Morskiego korpusu kadetów i po jego ukończeniu w 1721 został miczmanem. W 1725 otrzymał stopień untier-lejtnanta i objął dowództwo okrętu „Faworitka”, a w 1727 fregaty „Swiatoj Jakow”. W 1730 po raz pierwszy pływał po wodach Oceanu Arktycznego, służąc pod dowództwem kapitana Barsza na fregacie „Rossija”. W 1731 otrzymał awans na porucznika, a w 1733 w związku ze zmianą stopni w marynarce rosyjskiej otrzymał stopień „lejtnanta majorskogo ranga”. W 1739 uzyskał stopień kapitana. 
Od 1734 brał udział w Wielkiej Ekspedycji Północnej. W 1736 Vitus Bering wysłał 43-osobowy zespół pod dowództwem Dmitrija Łaptiewa w celu dostarczenia zapasów uczestnikom nieudanej ekspedycji P. Łassiniusa. Po dostarczeniu zapasów wyruszył na statku „Irkutsk” w celu opłynięcia północnych wybrzeży Syberii od ujścia Leny do Kamczatki, ale próba zakończyła się niepowodzeniem. W 1739 po jego powrocie z Petersburga ekspedycja ponownie wyruszyła na statku „Irkutsk”, docierając do ujścia Indygirki, gdzie jej uczestnicy przezimowali. W 1740 członkowie ekspedycji pożeglowali dalej na statku „Irkutsk”, lecz nie mogąc przebić się przez pak lodowy, zawrócili i zimowali u ujścia Kołymy. Ponieważ ponowna próba latem 1741 zakończyła się niepowodzeniem, Dmitrij Łaptiew postanowił dotrzeć do Anadyru drogą lądową. Odesłał większość członków ekspedycji do Petersburga, natomiast sam udał się wzdłuż rzeki Wielki Aniuj do Anadyru, gdzie dotarł w listopadzie 1741. Latem 1742 badał okolice rzeki Anadyr, docierając do Zatoki Penżyńskiej, będącej częścią Morza Ochockiego. Do Petersburga powrócił w grudniu 1742. 
Po powrocie dowodził różnymi okrętami Floty Bałtyckiej. W 1757 otrzymał dowództwo eskadry stacjonującej w Kronsztadzie i został awansowany do stopnia kontradmirała. W 1762 przeszedł w stan spoczynku w stopniu wiceadmirała. 
Zmarł w Bołotowie. Jego imieniem została nazwana cieśnina łącząca Morze Wschodniosyberyjskie i Morze Łaptiewów. Na cześć jego i jego kuzyna Charitona Łaptiewa zostało nazwane morze będące częścią Oceanu Arktycznego.

</doc>
<doc id="1339364" url="https://pl.wikipedia.org/wiki?curid=1339364" title="Vandenberg">
Vandenberg



</doc>
<doc id="1339365" url="https://pl.wikipedia.org/wiki?curid=1339365" title="Synagoga El Ghriba w Er Riadh">
Synagoga El Ghriba w Er Riadh



</doc>
<doc id="1339366" url="https://pl.wikipedia.org/wiki?curid=1339366" title="Głos Piekarski">
Głos Piekarski

Głos Piekarski - miesięcznik lokalny tworzony przez dziennikarzy Radia Piekary, wydawany od roku 2005 przez MDK - Radio Piekary. Ukazywał się w latach 2005–2014. 

</doc>
<doc id="1339369" url="https://pl.wikipedia.org/wiki?curid=1339369" title="Eugène Louis Doyen">
Eugène Louis Doyen



</doc>
<doc id="1339370" url="https://pl.wikipedia.org/wiki?curid=1339370" title="Synagoga Kohanim HaDintreisa w Houmt Souk">
Synagoga Kohanim HaDintreisa w Houmt Souk



</doc>
<doc id="1339371" url="https://pl.wikipedia.org/wiki?curid=1339371" title="Anatol z Laodycei">
Anatol z Laodycei

Anatol z Laodycei, Święty Anatol (ur. na początku III wieku, zm. ok. 282) - biskup Laodycei ("Latakia") w latach ok. 268-282, Ojciec Kościoła i święty katolicki.
Anatol pochodził z Aleksandrii. Zajmował się naukami humanistycznymi i filozofią w duchu Arystotelesa. Był nauczycielem filozofa Jamblicha.Napisał kilka traktatów dotyczących święta Paschy, a także dzieła z zakresu chronometrii i matematyki. Z tego ostatniego powodu bywa uznawany za patrona matematyków. Biskupem Laodycei został w roku 268, po śmierci Euzebiusza.
Jego wspomnienie liturgiczne w Kościele katolickim obchodzone jest 3 lipca.

</doc>
<doc id="1339372" url="https://pl.wikipedia.org/wiki?curid=1339372" title="Synagoga w Zarzis">
Synagoga w Zarzis



</doc>
<doc id="1339374" url="https://pl.wikipedia.org/wiki?curid=1339374" title="Synagoga Al-Ghariba">
Synagoga Al-Ghariba



</doc>
<doc id="1339376" url="https://pl.wikipedia.org/wiki?curid=1339376" title="Świadkowie Jehowy w Tunezji">
Świadkowie Jehowy w Tunezji

Świadkowie Jehowy w Tunezji – społeczność wyznaniowa w Tunezji, należąca do ogólnoświatowej wspólnoty Świadków Jehowy.
Społeczność Świadków Jehowy w Tunezji należy do zboru w Tunisie i prowadzących działalność kaznodziejską nieoficjalnie, ponieważ ich wyznanie jest w tym kraju niezalegalizowane – z tego powodu szczegółowa liczebność członków wyznania nie jest podawana do wiadomości publicznej. Działalność Świadków Jehowy w Tunezji koordynuje francuskie Biuro Oddziału.
Według danych z lat 2005–2009 w kraju działało 50 głosicieli, z których połowa nie jest rodowitymi Tunezyjczykami.
Historia.
Początki.
Historia działalności religijnej tego wyznania w Tunezji sięga roku 1952, kiedy oficjalne statystyki odnotowały pierwszego Świadka Jehowy. W ciągu dwóch lat liczba wyznawców wzrosła do 29 w jedynym zborze, a w roku 1955 – do 35. W 1956 roku pięcioosobowa rodzina Świadków Jehowy musiała opuścić Tunezję w obawie przed negatywnymi reakcjami na prowadzoną przez nich działalność ewangelizacyjną. Rodzina ta przeniosła się do Maroka, aby tam dalej głosić.
Na początku lat 60. XX wieku Annie Bianucci działała w Tunezji jako tzw. pionier specjalny. W tym okresie Tunezję odwiedzał misjonarz – absolwent Biblijnej Szkoły Strażnicy – Gilead – Emmanuel Paterakis, który był również nadzorcą strefy (przedstawiciel Biura Głównego Świadków Jehowy), nadzorującym działalność w 26 krajach północnoafrykańskich i Bliskiego Wschodu. W 1961 roku liczba głosicieli wynosiła 74 osoby.
Ograniczenia działalności.
W 1964 roku Liga Arabska wydała dekret, według którego Świadków Jehowy uznała za syjonistów. Wielu ówczesnych cudzoziemskich wyznawców zmuszonych było do opuszczenia Tunezji – niektórzy z nich wyjechali do Francji i innych krajów.
W późniejszym okresie liczba wyznawców w tym islamskim kraju wahała się pomiędzy 30 a 60.
W sierpniu 2001 roku delegacja Świadków Jehowy z Tunezji uczestniczyła w kongresie międzynarodowym „Nauczyciele słowa Bożego” w Rzymie, a latem 2009 roku w kongresie międzynarodowym „Czuwajcie!” w Rzymie.
Świadkowie Jehowy wydają publikacje w języku arabskim, również w dialekcie tunezyjskim. W tym dialekcie dostępny jest także oficjalny serwis internetowy – jw.org.
Ostatnie opublikowane oficjalnie sprawozdanie Świadków Jehowy z Tunezji pochodzi z 1993 roku. Obecnie sprawozdanie z działalności w tym kraju dołączane jest do ogólnego z 33 krajów, w których działalność Świadków Jehowy jest ograniczona prawnie lub zakazana.

</doc>
<doc id="1339378" url="https://pl.wikipedia.org/wiki?curid=1339378" title="15 cm sFH 02">
15 cm sFH 02

15 cm sFH 02 – niemiecka ciężka haubica polowa ("schwere Feldhaubitze") używana podczas I wojny światowej. Na początku wojny w 1914 była podstawową ciężką haubicą armii niemieckiej. Każdy niemiecki korpus posiadał 16 tych haubic, zgrupowanych w dywizjonie artylerii ciężkiej. W późniejszym okresie wojny stopniowo zastąpiona przez haubicę 15 cm sFH 13.
W 1914 haubice tego typu, według niemieckiej doktryny wojennej używane jako artyleria polowa na polu bitwy i kontrolowane przez dowódcę korpusu, dawały armii niemieckiej znaczącą przewagę pod względem skuteczności ognia artyleryjskiego. Inne armie nie posiadały znaczącej ilości podobnych dział z porównywalną zdolnością do manewru, lecz raczej używały działa podobnego kalibru w roli stacjonarnej artylerii oblężniczej lub fortecznej. Tak więc haubice 15 cm ze swoją stosunkowo dużą donośnością i stromym torem lotu pocisku mogły często strzelać z pozycji które były poza zasięgiem artylerii polowej wroga. Co więcej, ciężkie pociski 15 cm były bardzo skuteczne i ostrzał nimi dawał duży efekt psychologiczny.
Wiosną 1919 Wojsko Polskie posiadało 4 haubice tego typu (wz. 1902), używane na froncie. Cztery haubice posiadała też w lipcu 1919 Armia Wielkopolska.

</doc>
<doc id="1339381" url="https://pl.wikipedia.org/wiki?curid=1339381" title="Krąg pamięci">
Krąg pamięci

Krąg pamięci (tytuł oryginalny: "Rrethi i kujtesës") – albański film fabularny z roku 1987 w reżyserii Esata Musliu, na motywach powieści Diany Çuli pod tym samym tytułem.
Opis fabuły.
Akcja filmu rozgrywa się w szpitalu. Grupa chorych kobiet wywołuje alarm. Lekarze są zaskoczeni i nie rozumieją protestu chorych. Odkrywają jednak, że przyczyniła się do tego Margarita Begolli, która niedawno temu wróciła do Albanii po 25 latach emigracji i cierpi na amnezję.

</doc>
<doc id="1339382" url="https://pl.wikipedia.org/wiki?curid=1339382" title="Murder Ballads">
Murder Ballads

Murder Ballads – dziewiąty studyjny album Nicka Cave'a and the Bad Seeds, wydany w 1996 przez Mute Records. Tak jak wskazuje na to tytuł, album zawiera nowe oraz tradycyjne „murder ballads”, które jako rodzaj ballady znane są już od średniowiecza. Ten typ twórczości zawsze związany jest z popełnionym przestępstwem i zwykle opowiada o zemście, której dokonuje ofiara na swoim mordercy.
Zawarty na płycie utwór pod tytułem „Where the Wild Roses Grow”, duet, który Cave zaśpiewał z Kylie Minogue, był jednym z największych przebojów artysty i otrzymał nagrodę ARIA Awards w 1996. Oprócz Kylie Minogue na płycie wystąpiła dwójka innych znanych wokalistów, a mianowicie PJ Harvey oraz już wcześniej współpracujący Shane MacGowan.
"Murder Ballads" stał się jednym z najlepiej sprzedawanych albumów zespołu, do dnia dzisiejszego. Z całą pewnością jest to zasługa, niespodziewanego, wielokrotnego, odtwarzania teledysku „Where the Wild Roses Grow" (reż. Rocky Schenck) na antenie MTV. Stacja telewizyjna MTV mianowała także Cave'a jako najlepszego „męskiego artystę roku”. Nominacja, ta została później wycofana na skutek prośby samego Nicka Cave'a.
Omówienie tekstów piosenek.
Całkowita liczba ofiar które są wymienione we wszystkich utworach wynosi 64, czyli średnia wynosi 5 na piosenkę.
Inne wykonania.
Kinga Preis i Mariusz Drężek - "Ballady morderców"

</doc>
<doc id="1339386" url="https://pl.wikipedia.org/wiki?curid=1339386" title="Zespół Browna-Séquarda">
Zespół Browna-Séquarda

Zespół Browna-Séquarda (zespół poprzecznego uszkodzenia połowy rdzenia, ang. Brown-Séquard syndrome, Brown-Séquard's hemiplegia, Brown-Séquard's paralysis) – zespół neurologiczny spowodowany jednostronnym, poprzecznym uszkodzeniem połowy rdzenia kręgowego. Na obraz kliniczny zespołu w czystej postaci składają się:
Najczęstszymi przyczynami zespołu są guzy rdzenia, stwardnienie rozsiane, także uraz kręgosłupa, np. w ranach od ostrych narzędzi lub od kuli, czy też boczne przemieszczenie krążka międzykręgowego (dyskopatia pourazowa lub idiopatyczna).
Rokowanie jest uzależnione od czynnika, który doprowadził do uszkodzenia struktur rdzenia, i w większości przypadków jest dość dobre.
Zespół opisał w 1850 roku francuski neurolog Charles-Édouard Brown-Séquard (1817–1896).

</doc>
<doc id="1339387" url="https://pl.wikipedia.org/wiki?curid=1339387" title="Zespół poprzecznego uszkodzenia połowy rdzenia">
Zespół poprzecznego uszkodzenia połowy rdzenia



</doc>
<doc id="1339388" url="https://pl.wikipedia.org/wiki?curid=1339388" title="Steve Scalise">
Steve Scalise

Steve Scalise (ur. 6 października 1965) – amerykański polityk związany z Partią Republikańską. Od 3 maja 2008 roku jest przedstawicielem stanu Luizjana w Izbie Reprezentantów Stanów Zjednoczonych. Został na to miejsce wybrany w wyborach uzupełniających, po rezygnacji jego poprzednika, Bobby'ego Jindala, który opuścił to stanowisko, aby zostać gubernatorem Luizjany.
14 czerwca 2017 r. został ranny w strzelaninie w Alexandrii w stanie Wirginia.

</doc>
<doc id="1339389" url="https://pl.wikipedia.org/wiki?curid=1339389" title="Eternal Kingdom">
Eternal Kingdom

Eternal Kingdom jest piątym studyjnym albumem szwedzkiego postmetalowego zespołu Cult of Luna. Został wydany 16 czerwca nakładem Earache Records, tak jak poprzednie trzy albumy. Nagrania odbyły się na przełomie 2007 i 2008 roku w Tonteknik Studios w Umeå, skąd pochodzi zespół. 10 maja 2008 roku album wyciekł do internetu.
Brzmienie.
Nowy album ma być cięższy w brzmieniu od swoich dwóch poprzedników, co sugeruje zwrot ku początkowemu stylowi zespołu. Johannes Persson, gitarzysta i wokalista grupy Cult of Luna określił nowy album słowami: "W chwili gdy zamknęły się za nami drzwi studia i weszliśmy na nieznane muzyczne wody, jedno jest pewne - to, co z tego wyjdzie, powstanie z bólu i przemocy".
Koncepcja albumu.
Inspiracją dla tytułu i ogólnej koncepcji albumu było znalezienie przez członków zespołu pamiętnika Holgera Nilssona na terenie opuszczonego szpitala dla psychicznie chorych w Umeå. Autor pamiętnika był skazany za zabójstwo żony przez utopienie, następnie został umieszczony w klinice. Tytuł jego dziennika w tłumaczeniu angielskim brzmi "Tales from the Eternal Kingdom", zaś jego treść wyraźnie wskazuje na chorobę psychiczną autora. W pamiętniku, Nilsson obwiniał za zabójstwo swojej żony fikcyjną postać Ugína. W dzienniku wykreował całkowicie wyimaginowany świat, w którym żyły uosobione hybrydy ludzi-sów czy też ludzi-drzew, a wszystko to złożyło się na fantastyczną historię mającą wyjaśnić, dlaczego Nilsson był niewinny morderstwa.
Również okładka albumu jest powiązana z jego koncepcją opartą na zapiskach dziennika. Johannes Persson mówi o niej: "Pomysł na okładkę został zaczerpnięty ze starego drzeworytu, i jest zdecydowanie właściwy dla podkreślenia i wzmocnienia surowości Eternal Kingdom. Postać - sowi król na środku jest idealnym zobrazowaniem tego, jak ta płyta będzie brzmieć".
Lista utworów.
Opracowano na podstawie materiału źródłowego.

</doc>
<doc id="1339391" url="https://pl.wikipedia.org/wiki?curid=1339391" title="Artykuły Moskiewskie (1665)">
Artykuły Moskiewskie (1665)

Artykuły Moskiewskie 1665 roku – porozumienie zawarte 21 października 1665 roku (lub dzień później według innych źródeł) pomiędzy hetmanem Ukrainy Lewobrzeżnej Iwanem Brzuchowieckim i carem Rosji. Brzuchowiecki przybył do Moskwy na czele licznego orszaku.
Porozumienie oddawało Lewobrzeżną Ukrainę pod kontrolę rosyjskiego cara, podstawowe ustalenia obejmowały:
Brzuchowiecki za podpisanie dokumentu otrzymał w ramach nagrody majątek ziemski nieopodal granicy z Rosją. Dokument w oczywisty sposób oddawał Ukrainę w kompletną zależność od Moskwy. Jego podpisanie spotkało się z powszechnym niezadowoleniem na Ukrainie i oporem Kozactwa. Było także jedną z przyczyn linczu na Hetmanie Brzuchowieckim.

</doc>
<doc id="1339392" url="https://pl.wikipedia.org/wiki?curid=1339392" title="Jan Wolski">
Jan Wolski



</doc>
<doc id="1339402" url="https://pl.wikipedia.org/wiki?curid=1339402" title="Ermioni">
Ermioni

Ermioni (gr. Ερμιόνη) – miejscowość w Grecji, w administracji zdecentralizowanej Peloponez, Grecja Zachodnia i Wyspy Jońskie, w regionie Peloponez, w jednostce regionalnej Argolida, w gminie Nauplion. W 2011 roku liczyła 2505 mieszkańców. Posiada połączenie z okolicznymi wyspami: Poros oraz Hydrą. Na lądzie najbliższymi miastami są Argos oraz Nauplion. Wokół miejscowości rozciągają się liczne lasy oraz pasmo górskie. Ermioni obsługują także wodoloty, które kursują głównie z Aten. Podróż wodolotem ze stolicy Grecji trwa około dwóch godzin.
W Ermioni urodził się Lasus, grecki poeta żyjący w VI wieku p.n.e.

</doc>
<doc id="1339403" url="https://pl.wikipedia.org/wiki?curid=1339403" title="*c">
*c



</doc>
<doc id="1339405" url="https://pl.wikipedia.org/wiki?curid=1339405" title="Trzęsienie ziemi w Chinach, 2008">
Trzęsienie ziemi w Chinach, 2008



</doc>
<doc id="1339406" url="https://pl.wikipedia.org/wiki?curid=1339406" title="Trzęsienie ziemi w Chinach">
Trzęsienie ziemi w Chinach



</doc>
<doc id="1339407" url="https://pl.wikipedia.org/wiki?curid=1339407" title="Trzęsienie ziemi w Syczuanie">
Trzęsienie ziemi w Syczuanie



</doc>
<doc id="1339408" url="https://pl.wikipedia.org/wiki?curid=1339408" title="Trzęsienie ziemi w Tangshan">
Trzęsienie ziemi w Tangshan



</doc>
<doc id="1339411" url="https://pl.wikipedia.org/wiki?curid=1339411" title="Trzęsienie ziemi w Ningxia-Gansu">
Trzęsienie ziemi w Ningxia-Gansu



</doc>
<doc id="1339412" url="https://pl.wikipedia.org/wiki?curid=1339412" title="Choroba Lenègrego">
Choroba Lenègrego



</doc>
<doc id="1339413" url="https://pl.wikipedia.org/wiki?curid=1339413" title="Zespół Browna-Sequarda">
Zespół Browna-Sequarda



</doc>
<doc id="1339415" url="https://pl.wikipedia.org/wiki?curid=1339415" title="Tom Grant">
Tom Grant



</doc>
<doc id="1339417" url="https://pl.wikipedia.org/wiki?curid=1339417" title="Altowiolista">
Altowiolista



</doc>
<doc id="1339418" url="https://pl.wikipedia.org/wiki?curid=1339418" title="Noguchi Hideyo">
Noguchi Hideyo



</doc>
<doc id="1339420" url="https://pl.wikipedia.org/wiki?curid=1339420" title="Xanthoceras sorbifolium">
Xanthoceras sorbifolium



</doc>
<doc id="1339423" url="https://pl.wikipedia.org/wiki?curid=1339423" title="Trzęsienie ziemi w Skopju, 1963">
Trzęsienie ziemi w Skopju, 1963



</doc>
<doc id="1339425" url="https://pl.wikipedia.org/wiki?curid=1339425" title="Objawy piramidowe">
Objawy piramidowe



</doc>
<doc id="1339426" url="https://pl.wikipedia.org/wiki?curid=1339426" title="Robert Vaught">
Robert Vaught



</doc>
<doc id="1339430" url="https://pl.wikipedia.org/wiki?curid=1339430" title="Bohumil Müller">
Bohumil Müller

Bohumil Müller (ur. 30 czerwca 1915 w Zbiroh, Czechy; zm. 7 listopada 1987) – nadzorca działalności Świadków Jehowy w Czechosłowacji podczas II wojny światowej i w okresie rządów komunistycznych. Spędził 14 lat w hitlerowskich obozach koncentracyjnych i więzieniach komunistycznych.
Młodość.
Pochodził z religijnej czeskiej rodziny, mieszkającej na zachód od Pragi. Jego ojciec, Tomáš Müller był członkiem Braterskiej Jednoty.
W 1931 roku uczył się zawodu zecera. Jego brat, Karel Müller, przysposabiał się do zawodu introligatora. Szef Karela dał mu bilety na projekcję "Fotodramy stworzenia", której obejrzenie było przełomem w życiu całej rodziny. Po pewnym czasie Bohumil przyjął wierzenia Świadków Jehowy; podobnie uczyniło wiele osób z jego rodziny.
Wkrótce jako bardzo zaangażowany wyznawca pomagał nadzorcy zboru, prowadził zebrania i pracował jako wolontariusz w domu Betel w praskim biurze Towarzystwa Strażnica. Następnie powierzono mu jeszcze bardziej odpowiedzialne zadania. Czescy Świadkowie Jehowy korzystali wówczas z dwóch korporacji prawnych w celu ułatwienia działalności religijnej. W 1936 roku, w wieku 21 lat, Müller został wybrany nadzorcą oddziału "Mezinárodní sdružení badatelů Bible, československá větev" (Stowarzyszenie Międzynarodowych Badaczy Pisma Świętego, Oddział Czechosłowacki) z siedzibą w Pradze, która służyła nadzorowaniu działalności Świadków Jehowy w Czechosłowacji, i zastępcą nadzorcy oddziału "Czechosłowackiego Oddziału Towarzystwa Biblijnego i Traktatowego Strażnica" w Pradze, który zajmował się sprowadzaniem publikacji i ich dystrybucją oraz organizacją zebrań.
Müller miał podjąć służbę wojskową 1 października 1937 roku. Jak później pisał: „"Sumienie podpowiadało mi jednak, że Bóg nie chce, aby Jego słudzy ‛uczyli się wojowania’ (Księga Izajasza 2:4). Ufałem, że Jehowa da mi dość sił i wytrwałości do sprostania nadchodzącym próbom"”. W konsekwencji został aresztowany, stając się pierwszą osobą, uwięzioną w Czechosłowacji z powodu odmowy służby wojskowej. Między październikiem 1937 a końcem marca 1939 roku z tego powodu sąd wojskowy cztery razy skazał go – każdorazowo na karę kilku miesięcy pozbawienia wolności.
Okres hitlerowski.
1 kwietnia 1939 Müller został zwolniony z więzienia. Dwa tygodnie wcześniej, 15 marca 1939, hitlerowskie Niemcy zajęły Czechy i Morawy. Müller zgłosił się z powrotem do biura Świadków Jehowy. Tam zajął się przygotowywaniem sprzętu do wywozu. Tłumaczył też czasopisma – „Strażnicę” i „Pociechę”. W trakcie przygotowywania biura do zamknięcia kilkakrotnie był przesłuchiwany przez Gestapo. Wielu współwyznawców otrzymało wówczas paszporty i wyjechało z kraju. On również uzyskał pozwolenie na wyjazd, ale kiedy się do tego przygotowywał, dotarła do niego prośba z biura w szwajcarskim Bernie, by jednak pozostał w Czechach. Miał zapewnić niezbędny nadzór organizacyjny i duchowy, by koordynować działalność podziemną Świadków Jehowy w kraju. Zaakceptował tę prośbę i nadzorował podziemną działalność w czasach okupacji i wojny.
W 1941 roku Müller został ujęty, aresztowany oraz wysłany do hitlerowskiego obozu koncentracyjnego Mauthausen. Wiele lat później pisał o swoim obozowym życiu: "„Świadkowie mogli być z niego zwolnieni, gdyby tylko podpisali formularz, wyrzekając się swojej wiary. SS próbowało różnych sposobów, aby zachęcić ich do podpisania, ale niewielu to zrobiło”". Przez 4-letni okres uwięzienia był poddawany torturom, których celem było nakłonienie go, by wyrzekł się swojej religii.
Okres komunizmu.
Müller był jednym z pierwszych Świadków Jehowy, którzy powrócili do domu. Zaczął ponownie nawiązywać kontakty ze współwyznawcami w kraju. W listopadzie 1945 roku został nadzorcą Biura Oddziału Świadków Jehowy w Czechosłowacji, którzy przez kolejne trzy lata doświadczyli względnego spokoju. Po zakończeniu okupacji hitlerowskiej a przed nastaniem rządów komunistycznych, została przyznana im wolność, w trakcie której Müller organizował dalszy rozwój działalności Świadków Jehowy w Czechosłowacji.
Jednak 28 listopada 1948 urzędnicy bezpieczeństwa państwa zajęli biuro, aresztowali Müllera i resztę personelu urzędu oraz skonfiskowali ich budynek. Müller protestował, wyjaśniając, że konfiskatę musi poprzedzać nakaz sądowy. Zdołał wynieść część dokumentów nieznalezionych wcześniej przez służbę bezpieczeństwa. Ale gdy wrócił do Betel, został aresztowany – wraz z innymi osobami pracującymi w Biurze Oddziału. Dopiero 4 kwietnia 1949 roku Ministerstwo Spraw Wewnętrznych wydało decyzję o zakazie działalności Towarzystwa Strażnica i konfiskacie jego mienia. Mimo umorzenia postępowania z braku dowodów przez sąd w lipcu 1949, 22 lipca 1949 Müller został ponownie aresztowany i decyzją Komunistycznej Komisji Politycznej wysłany do obozu pracy na dwa lata. Wysłano go do Kladna, gdzie pracował w kopalni.
Niespodziewanie na początku roku 1950 wszyscy Świadkowie Jehowy zostali zwolnieni z obozów pracy i doświadczyli krótkiej przerwy w prześladowaniach.
4 lutego 1952 Müller i 108 innych Świadków Jehowy zostało aresztowanych. Przez 14 miesięcy przetrzymywano go w izolatce i przesłuchiwano, próbując wymóc przyznanie się do działalności szpiegowskiej. W dniach 27-28 marca 1953 przeprowadzono proces przy drzwiach zamkniętych w sądzie na Pankrácu, w którym Müller został skazany na osiemnaście lat więzienia, konfiskatę mienia i pozbawienie praw obywatelskich; inni otrzymali mniejsze wyroki.
W maju 1960 roku został zwolniony w ramach zakrojonej na szeroką skalę amnestii dla więźniów politycznych. 1 lutego 1976 roku, gdy utworzono pięcioosobowy Komitet Kraju, mający sprawować nadzór nad działalnością Świadków Jehowy w Czechosłowacji, Müller wszedł w jego skład jako koordynator Komitetu. Uczestniczył w nadzorowaniu działalności Świadków Jehowy w Czechosłowacji aż do swojej śmierci w dniu 7 listopada 1987.

</doc>
<doc id="1339432" url="https://pl.wikipedia.org/wiki?curid=1339432" title="Trzęsienie ziemi na Alasce">
Trzęsienie ziemi na Alasce



</doc>
<doc id="1339435" url="https://pl.wikipedia.org/wiki?curid=1339435" title="Sistrum">
Sistrum

Sistrum (stgr. σείστρον, łac. "sīstrŭm" – grzechotka) – instrument muzyczny przejęty przez Greków i Rzymian z Egiptu wraz z kultem egipskiej bogini Izydy. W starożytnym Egipcie używany był również w obrzędach kultu identyfikowanej z Izydą Hathor oraz bogini Bastet. W instrumentologii zaliczany do grupy idiofonów uderzanych.
Najczęściej spotykaną formą jest sistrum łukowe wprowadzone w początkach okresu Nowego Państwa. Wykonane zwykle z brązu, składało się z wygiętego w kształt liry metalowego pałąka, przez którego otwory między przeciwległymi bokami przełożone były metalowe pręciki osadzone tak luźno, że przy potrząsaniu instrument wydawał dźwięki. Uchwyt naśladował kształtem łodygę papirusową, a na szczycie pałąka umieszczano często niewielki symbol bogini (np. Bastet – figurkę kota albo rogatą głowę Hathor).
Istniało również w odmianie tzw. sistrum naosowego, które ponad uchwytem miało większą modelowaną konstrukcję stanowiącą oprawę dla elementów dźwięczących. Rozpowszechnione później w południowej Italii tzw. sistrum apulskie, zwane "psithyra", wykonywano w postaci drabinki z luźnymi pręcikami celowo różnorodnie strojonymi dla urozmaicenia gamy dźwięków.
W obrzędach kultowych magicznym zadaniem sistrum było odwracanie złych mocy od odprawianych ceremonii. Instrumentu tego używano zwłaszcza podczas procesji i wykonywania żałobnych pieśni ku czci zmarłego Ozyrysa. Przez potrząsanie instrumentem wydobywano dźwięk przeciągły albo urywany, stanowiący odpowiedni akompaniament do śpiewu albo nadający mu właściwy rytm. Akompaniujące zastosowanie sistrum mogło też być podobne jak instrumentu tego używanego we współczesnej kantylacji etiopskiej muzyki kościelnej – tj. dla podkreślania dźwiękiem końcowek wersetów pieśni. W nowożytnej muzyce koptyjskiej takiż akompaniament stanowiły niewielkie metalowe talerze o metalicznym brzmieniu, będące też instrumentem pokrewnym staroegipskiemu.
W literaturze rzymskiej sistrum (l.mn. "sistra") wzmiankowane jest u Wergiliusza w "Eneidzie" (VIII, 696)", w Metamorfozach" Owidiusza (IX, 784), także u Propercjusza, w epigramatach Marcjalisa i satyrach Juwenalisa.
Pod nazwą Sistrum znany był VII nom Górnego Egiptu ze stolicą w Heu (Hu, gr. Diospolis Parva).

</doc>
<doc id="1339441" url="https://pl.wikipedia.org/wiki?curid=1339441" title="Wirus Nipah">
Wirus Nipah

Wirus Nipah – paramyksowirus zaliczany razem z wirusem Hendra do rodzaju Henipavirus, wywołujący chorobę Nipah. Wirus ten przenoszony jest przez nietoperze owocożerne z rodzaju "Pteropus".
Choroba Nipah u ludzi objawia się wysoce śmiertelnym (40–50%) zapaleniem mózgu, układowym zapaleniem naczyń oraz ciężkim zapaleniem płuc. Do 2017 roku opisano około 200 zgonów z powodu zakażenia wirusem Nipah. Obraz kliniczny choroby u zwierząt jest zróżnicowany.
Pierwszą epidemię choroby wywoływanej przez niego odnotowano w 1998 roku w malezyjskim mieście Ipoh. Przypadki te początkowo mylnie rozpoznano jako japońskie zapalenie mózgu.

</doc>
<doc id="1339442" url="https://pl.wikipedia.org/wiki?curid=1339442" title="Ostatnie takie trio">
Ostatnie takie trio

Ostatnie takie trio – polski telewizyjny film fabularny z roku 1976, w reżyserii Jerzego Obłamskiego.
Film jest poetycką opowieścią o dylemacie kobiety, wyborze między miłością a pragmatyzmem. Rodzice chcą wydać córkę za zamożnego konkurenta, tymczasem jej serce należy do młodszego.
Fabuła.
Tytułowe trio wędrownych grajków (w rolach muzyków wystąpili Zbigniew Zapasiewicz, Ryszard Ronczewski i Mirosław Otrębus) ma wystąpić na wiejskim weselu młodej dziewczyny (Joanna Szczepkowska) z bogatym Amerykaninem. Tuż przed ślubem były chłopak panny młodej (Borys Marynowski) zamawia zagranie melodii, budzącej u dziewczyny wspomnienia o wspólnej przeszłości. Niedoszła mężatka ucieka sprzed ołtarza i odjeżdża wraz z chłopakiem na motocyklu.

</doc>
<doc id="1339445" url="https://pl.wikipedia.org/wiki?curid=1339445" title="(6013) Andanike">
(6013) Andanike

(6013) Andanike – planetoida z pasa głównego asteroid okrążająca Słońce w ciągu 3 lat i 237 dni w średniej odległości 2,37 j.a. Została odkryta 18 lipca 1991 roku w Obserwatorium Palomar przez Henry'ego Holta. Nazwa planetoidy pochodzi od pierwszych liter imion wnuków odkrywcy Andrew S." (ur. 1996), David S." (ur. 1994), Nicholas J." (ur. 1992) oraz Kevin M. Martinez" (ur. 1989). Przed nadaniem nazwy planetoida nosiła oznaczenie tymczasowe (6013) 1991 OZ.

</doc>
<doc id="1339446" url="https://pl.wikipedia.org/wiki?curid=1339446" title="(6014) Chribrenmark">
(6014) Chribrenmark

(6014) Chribrenmark – planetoida z grupy pasa głównego asteroid okrążająca Słońce w ciągu 3 lat i 219 dni w średniej odległości 2,35 j.a. Została odkryta 7 sierpnia 1991 roku w Obserwatorim Palomar przez Henry'ego Holta. Nazwa planetoidy pochodzi od pierwszych liter imion wnuków odkrywcy Christopher W." (ur. 1988), Brendan J." (ur. 1989) oraz "Mark E. Moeller" (ur. 1990). Przed nadaniem nazwy planetoida nosiła oznaczenie tymczasowe (6014) 1991 PO10.

</doc>
<doc id="1339447" url="https://pl.wikipedia.org/wiki?curid=1339447" title="Queen Jane Approximately">
Queen Jane Approximately

Queen Jane Approximately – piosenka skomponowana przez Boba Dylana, nagrana przez niego w sierpniu i wydana na albumie "Highway 61 Revisited" w sierpniu 1965 r.
Historia i charakter utworu.
"Queen Jane Approximately" jest jedną z niedocenianych piosenek z jednego z najciekawszych i najbardziej płodnych okresów kariery Dylana. Sam muzyk rozpoczął wykonywać ten utwór przed publicznością dopiero w 1987 r., jednak robił to raczej rzadko, przeważnie tylko jeden raz w czasie danej tury koncertowej.
Piosenką, która mocno wpłynęła na Dylana była pochodząca z początku XVI wieku anglo-szkocka ballada "The Death of Queen Jane", która figuruje w zbiorze Childe'a pod numerem 170.
Istnieje wiele przypuszczeń, kim była "Queen Jane"; większość jednak uważa, iż chodzi i "panującą" wówczas królową folku – Joan Baez. W tym czasie sam Dylan abdykował i folknicy szukali nowego następcy na intronizację. Niektórzy uważali, iż chodzi tu o zakamuflowaną marihuanę, a jeszcze inni – o drag queen.
Sam Dylan w wywiadzie z 1965 r. udzielonym Norze Ephron i Susan Edmiston powiedział, że "Queen Jane jest mężczyzną".
Ta pełna współczucia piosenka jest ostrzeżeniem przed upadkiem i utratą łaski publiczności. Z tego punktu widzenia jej adresatem powinna być najpewniej właśnie Joan Baez. Dylan przeszedł to już i wie, że taka katastrofa jest nie do uniknięcia. Przedstawia także siebie jako pewnego rodzaju wybawiciela, który pomoże jej powrócić na tron.
Być może jedną z przyczyn napisania tego utworu były wyrzuty sumienia po niezbyt ładnym zerwaniu przez niego związku miłosnego z Joan Baez, która chociaż pojechała jeszcze z nim na tournée po Wielkiej Brytanii (kwiecień i maj 1965), to jednak ani razu nie wystąpiła z nim na scenie.
22 listopada 1965 r. Dylan i jego nowa wielka miłość Sara Lownds wzięli ślub. Joan Baez i Dylan ponownie pojawili się razem na scenie dopiero w 1975 r. podczas Rolling Thunder Revue.
Sesje i koncerty Dylana, na których wykonywał ten utwór.
1999.
Były to wszystkie znane koncertowe wykonania "Queen Jane Approximately" od pierwszego wykonania do końca 1999 r. Dylan kontynuował rzadkie wykonywanie utworu w latach 2000.

</doc>
<doc id="1339450" url="https://pl.wikipedia.org/wiki?curid=1339450" title="Ishe Komborera Africa">
Ishe Komborera Africa

Ishe Komborera Africa ("Boże błogosław Afrykę") – hymn Zimbabwe w latach 1980-1994.
Była to wersja popularnego afrykańskiego poematu "Nkosi Sikelel' iAfrika" w języku shona.
Tekst.
&lt;poem&gt;
Ishekomborera Africa
Ngaisimudzirwe zita rayo
Inzwai miteuro yedu
Ishe komborera, 
Isu, mhuri yayo.
Huya mweya
Huya mweya komborera
Huya mweya
Huya mweya woutsvene
Uti komborere
Isu mhuri yayo.
&lt;/poem&gt;

</doc>
<doc id="1339453" url="https://pl.wikipedia.org/wiki?curid=1339453" title="Samorząd Regionu Gan Rawe">
Samorząd Regionu Gan Rawe

Samorząd Regionu Gan Rawe (hebr. מועצה אזורית גן רווה) – samorząd regionu położony w Dystrykcie Centralnym, w Izraelu.
Samorządowi podlegają osady rolnicze położone w pobliżu wybrzeża Morza Śródziemnego, w rejonie miast Riszon Le-Cijon, Nes Cijjona i Jawne.
Osiedla.
Samorządowi podlega 1 kibuc, 6 moszawów i 1 wioska.

</doc>
<doc id="1339456" url="https://pl.wikipedia.org/wiki?curid=1339456" title="Guido Knopp">
Guido Knopp

Guido Knopp (ur. 29 stycznia 1948 roku w Treysa, obecnie część Schwalmstadt) – niemiecki dziennikarz, historyk i pisarz. Powszechnie znany jako twórca telewizyjnych programów historycznych, głównie dotyczących Trzeciej Rzeszy i narodowego socjalizmu.
Dla telewizji ZDF zrealizował serial dokumentalny pt. Exodus ze Wschodu, poświęcony ucieczce i wypędzeniom Niemców po II wojnie światowej.

</doc>
<doc id="1339457" url="https://pl.wikipedia.org/wiki?curid=1339457" title="Ukraiński Czerwony Krzyż">
Ukraiński Czerwony Krzyż

Ukraiński Czerwony Krzyż (ukr. Український Червоний Хрест, Ukrajinśkyj Czerwonyj Chrest) – ukraiński oddział Międzynarodowego Czerwonego Krzyża, utworzony w kwietniu 1918 z inicjatywy Wszechukraińskiego Zjazdu Lekarzy w Kijowie, na bazie lokalnych kół Rosyjskiego Czerwonego Krzyża.
Głównymi organizatorami byli lekarze J. Łukasewycz i W. Matiuszenko. UCzCh współpracował z Międzynarodowym Komitetem MCK w Genewie, przedstawicielem Ukrainy był w nim Julijan Baczynśkyj. Przedstawicielstwa UCzCh działały również w Wiedniu (A. Okopenko), Belgradzie (Dmytro Doroszenko), Berlinie (Oleksandra Skoropadska),Włoszech i kilku innych krajach.
Po upadku obu państw ukraińskich UCzCh działał na emigracji, ale nie należał do MCK. Na terenie USRR lokalne koła zostały przejęte przez Radziecki Czerwony Krzyż.
W latach 30. w USA utworzono również organizację charytatywną, której celem była pomoc ukraińskim więźniom politycznym w Polsce i ZSRR. Nazwano ją Ukraiński Złoty Krzyż (UZCh).
30 sierpnia 1941 we Lwowie odnowiono działalność UCzCh, jego przewodniczącym został dr Leonid Kurczaba (aresztowany przez Gestapo w sierpniu 1941, zmarł w więzieniu Montelupich w Krakowie), dr Halina Bilenka-Wreciona (do zachorowania na tyfus), i następnie dr Toma Worobeć. Centrali podlegały ośrodki w Kijowie (F. Bohatyrczuk) i Równem (C. Kononenko).
W 1942 władze niemieckie zlikwidowały UCzCh, a jego funkcje przejął oddział opieki społecznej przy Ukraińskim Komitecie Centralnym.
W latach 1943-1949 pod nazwą Ukraińskiego Czerwonego Krzyża działała służba zdrowia Ukraińskiej Powstańczej Armii, pod kierownictwem Kateryny Zaryćkiej.
Po 1945 w Niemczech i Austrii podjęto kilka prób reaktywacji UCzCh. Na zjeździe 10 października 1945 w Monachium wybrano jego zarząd (przewodniczący Wiktor Andrijewskyj, prezes zarządu T. Worobeć), ale pod sowieckim naciskiem, władze amerykańskiej strefy okupacyjnej zabroniły używać nazwy Ukraiński Czerwony Krzyż. Dlatego też organizację przemianowano na Służbę Sanitarno-Charytatywną (SChS), a w 1949 na Ukraińską Służbę Medyczno-Charytatywną (UMChS).
Po wojnie również w USRR działały organizacje humanitarne, które po odzyskaniu niepodległości przez Ukrainę połączyły się z ukraińską częścią Radzieckiego Czerwonego Krzyża w 1992, tworząc nowy Ukraiński Czerwony Krzyż.

</doc>
<doc id="1339458" url="https://pl.wikipedia.org/wiki?curid=1339458" title="Palmachim">
Palmachim

Palmachim (hebr.: פלמחים) – kibuc położony w samorządzie regionu Gan Rawe, w Dystrykcie Centralnym, w Izraelu.
Leży na równinie Szaron nad Morzem Śródziemnym, w otoczeniu miast Jawne i Riszon Le-Cijon, moszawów Gan Sorek, Bet Chanan i Bet Owed, oraz wioski Ajanot. Na południowy wschód od kibucu jest baza lotnicza Palmachim, kosmodrom Palmachim i Centrum Badań Nuklearnych Sorek. Członek Ruchu Kibuców ("HaTenoa’a HaKibbutzit").
Historia.
W tej okolicy znajdował się starożytny port morski Jiwne-Jam, położony na zachód od miasta Jawne. W czasach krzyżowców było to popularne miejscu handlu, w którym arabscy kupcy z Damaszku wymieniali niewolników, Persowie i Kurdowie handlowali końmi i bronią, a częstymi kupcami byli chrześcijanie z Akki. Handel utrzymywał się do czasu wybuchu w 1229 wojny krzyżowców z mamelukami.
Na początku XV wieku w tutejszej arabskiej wiosce al-Nabi Rubin wybudowano meczet i sanktuarium. Islamski sędzie Mujir ad-Din napisał w 1495: „jest to grobowiec naszego pana Reubena”. Lokalna tradycja muzułmańska uznaje, że jest to miejsce pochowania Rubena, syna Jakuba i Lei. Pomimo to, najprawdopodobniej jest to grobowiec arabskiego szejka o imieniu Reuben. Tradycja gromadziła jednak corocznie w tym miejscu około 30 tys. Arabów, którzy zawsze w sierpniu przybywali do sanktuarium z pielgrzymką.
W 1933 podczas takiej pielgrzymki do al-Nabi Rubin doszło do arabskich protestów i strajku przeciwko brytyjskim władzom Mandacie Palestyny.
Podczas wojny domowej w Mandacie Palestyny żydowskie oddziały Hagany atakowały wioskę w dniach od 10 do 12 maja 1948. Pozornie nieskuteczne ataki ciągle nękały mieszkańców, zmuszając ich do ucieczki.
Podczas wojny o niepodległość izraelska Brygada Giwati 1 czerwca 1948 zdobyła wieś al-Nabi Rubin. Po jej zdobyciu deportowano większość mieszkańców, z wyjątkiem kilku, którzy pozostają tutaj do tej pory, trudniąc się zbiorami pomarańczy. 24 sierpnia "Brygada Giwati" otrzymała rozkaz oczyszczenia zajętego terenu z wszystkich arabskich oddziałów zbrojnych. Podczas tej operacji miano deportować także wszystkich arabskich cywili. Operację przeprowadzono 28 sierpnia. Podczas jej trwania „zabito 10 Arabów, zraniono trzech i zatrzymano trzech” bez strat po stronie własnej. Według danych arabskiego dziennikarza Salmana Abu-Sitta, w 1998 liczba uchodźców z rejonu wioski al-Nabi Rubin wynosiła 10 116 osób.
Współczesny kibuc został założony 11 kwietnia 1949 przez byłych członków oddziałów szturmowych Palmach.
W 2006 osiedliła się tu grupa żydowskich osadników z ewakuowanego osiedla Elei Sinai w Strefie Gazy.
Kultura i sport.
W kibucu znajduje się ośrodek kultury i sportu, przy którym jest boisko do piłki nożnej oraz korty tenisowe.
Gospodarka.
Gospodarka kibucu opiera się na rolnictwie. Znajduje się tu zakład produkujący gotowe materiały budowlane z betonu.
Na południe od kibucu rozciągają się nadmorskie wydmy. Wśród piasków znajdują się tajne bazy Izraelskich Sił Obronnych – kosmodrom Palmachim, baza lotnicza Palmachim oraz położone dalej na południu Centrum Badań Nuklearnych Sorek. W tym rejonie znajdują się także poligony doświadczalne, na których teren wstęp jest surowo zabroniony. Całość kompleksu wojskowego jest jedną z największych tajemnic Izraela i jest ściśle chroniona przez wojsko.
Turystyka.
W pobliżu kibucu znajdują się ruiny starożytnego portu morskiego Yavne-Yam, w rejonie którego prowadzone są badania archeologiczne. Odnalezione eksponaty są prezentowane w niewielkim muzeum położonym w kibucu. W 1969 powstało tutaj "Muzeum Palmachim", poświęcone pamięci członków oddziałów Palmachim.
Jednak największą tutejszą atrakcją są wspaniałe plaże Palmachim.
Komunikacja.
Z kibucu wychodzi w kierunku wschodnim droga nr 4311, którą można dojechać do moszawu Gan Sorek, za którym jest możliwość wjechania na autostradę nr 4 (Erez–Rosz ha-Nikra) lub drogę ekspresową nr 42 (Aszdod-Riszon Le-Cijon).

</doc>
<doc id="1339459" url="https://pl.wikipedia.org/wiki?curid=1339459" title="Buick Century">
Buick Century

Buick Century – samochód osobowy klasy luksusowej, a następnie klasy wyższej produkowany w latach 1936 – 1942, 1954 – 1958 oraz 1973 – 2004.
Pierwsza generacja.
Buick Century I został zaprezentowany po raz pierwszy w 1936 roku.
W 1936 roku Buick zdecydował się poszerzyć swoją ofertę modelową o dużą, luksusową limuzynę o nazwie Century. Samochód powstał na platformie koncernu General Motors, na której w latach 30. XX wieku koncern zbudował także inny model Buicka – Special, a także m.in. Pontiaka Streamlinera czy Oldsmobile Series 70. Buicka Century I oferowano w dwóch wariantach nadwoziowych, a w ciągu 6 lat produkcji samochód przeszedł dwie restylizacje – pierwszą w 1939 roku, a drugą, rozleglejszą, w 1940 roku.
Druga generacja.
Buick Century II został zaprezentowany po raz pierwszy w 1954 roku.
Po 12 latach przerwy, Buick zdecydował się powrócić do używania nazwy "Century" dla zupełnie nowego, pełnowymiarowego samochodu luksusowego oferowanego jako sztandarowy produkt marki. Samochód zbudowano na platformie "B-body" koncernu General Motors. Oferta nadwoziowa składała się z czterech wariantów nadwoziowych – poza 4-drzwiowym sedanem i 2-drzwiowym coupé, tym razem Buick Century oferowany był także jako kombi i kabriolet. Produkcja drugiej generacji trwała przez 4 lata do 1958 roku, po czym Buick zdecydował się ponownie odejść od używania nazwy "Century" na rzecz następcy – modelu Invicta.
Trzecia generacja.
Buick Century III został zaprezentowany po raz pierwszy w 1973 roku.
Nazwa "Century" ponownie powróciła do użytku w 1973 roku, tym razem po 15 latach przerwy. Trzecie wcielenie pojazdu zastąpiło model Centurion, powstając na platformie General Motors o nazwie "A-body". Samochód zyskał charakterystyczne, kanciaste proporcje i masywne nadwozie, charakterystyczne dla pełnowymiarowych samochodów luksusowych z tego okresu w motoryzacji amerykańskiej. Oferta nadwoziowa tym razem składała się z trzech wariantów - 4-drzwiowego sedana, 5-drzwiowego kombi oraz 2-drzwiowego coupé.
Czwarta generacja.
Buick Century IV został zaprezentowany po raz pierwszy w 1978 roku.
Czwarte wcielenie Buicka Century zastąpiło produkowanego 4 lata poprzednika w 1978 roku, przechodząc duże zmiany w stylistyce i proporcjach nadwozia. Zbudowany na zmodernizowanej zarazem zmniejszonej platformie "A-body" koncernu General Motors samochód był wyraźnie krótszy o poprzednika, tracąc na długości ponad pół metra. Nadwozie zyskało więcej kantów i ostrych linii, zachowując zarazem masywne proporcje wzbogacone licznymi chromowanymi ozdobnikami. Oferta nadwoziowa, podobnie jak w przypadku poprzednika, składała się z trzech wariantów.
Piąta generacja.
Buick Century V został zaprezentowany po raz pierwszy w 1982 roku.
Zupełnie nowa, piąta generacja Buicka Century zastąpiła dotychczasowy model w 1982 roku. Samochód zbudowano według nowej koncepcji na nowej generacji platformy "A-body", jako jeden z czterech modeli opracowanych wspólnie przez marki koncernu General Motors. Century piątej generacji był bliźniaczym modelem wobec Chevroleta Celebrity, Oldsmobile Cutlass Ciera oraz Pontiaka 6000.
Od pozostałych modeli Buick wyróżniał się bardziej luksusowym charakterem, a także wizualnymi różnicami, które wyrażało więcej chromowanych ozdobników i charakterystyczne reflektory z oddzielnymi kloszami lamp pozycyjnych oraz mijania.
Oferta nadwoziowa ponownie składała się z wersji sedan, a także kombi i coupé. Wariant 5-drzwiowy oferowany był z charakterystycznymi, opcjonalnymi okleinami imitującymi drewno.
Lifting.
W 1990 roku Buick Century V przeszedł gruntowną modernizację nadwozia. Pojawiły się zupełnie nowe reflektory, tym razem ze zintegrowanymi kloszami. Przestylizowano atrapę chłodnicy i zderzaki, a także zmieniono wypełnienie tylnych lamp.
Szósta generacja.
Buick Century VI został zaprezentowany po raz pierwszy w 1996 roku.
Po 14 latach produkcji poprzednika, pod koniec 1996 roku Buick przedstawił szóstą i zarazem ostatnią generację Century. Samochód powstał na zmodernizowanej wersji platformy "W-body", na której koncern General Motors zbudował także modele Oldsmobile Intrigue oraz Pontiac Grand Prix. Najwięcej rozwiązań technicznych i stylistycznych Century VI dzielił jednak z modelem Regal, w stosunku do którego był de facto bardziej luksusową wariacją.
Chiny.
W 1998 roku chiński oddział Buicka zdecydował się poszerzyć lokalną ofertę o chińską odmianę Buicka Century, która otrzymała nazwę Buick New Century i drobne różnice wizualne względem pierwowzoru. Produkcję ulokowano w zakładach Shanghai GM w Szanghaju. Z powodu niewielkiej sprzedaży, wytwarzanie New Century zakończono dwa lata później – w 2000 roku.
Koniec produkcji.
Produkcja Buicka Century szóstej generacji zakończyła się w październiku 2004 roku, kiedy to producent zdecydował się po raz trzeci i tym razem już definitywnie porzucić produkcję tego modelu na rzecz następcy. Został nim nowy model LaCrosse.

</doc>
<doc id="1339460" url="https://pl.wikipedia.org/wiki?curid=1339460" title="Hiperamonemia">
Hiperamonemia

Hiperamonemia – zaburzenie metaboliczne charakteryzujące się zwiększonym ponad dopuszczalny poziom stężeniem amoniaku w surowicy krwi. W zależności od przyczyny wyróżnia się hiperamonemię pierwotną i wtórną.
Hiperamonemia pierwotna jest spowodowana wrodzonymi błędami metabolizmu, które polegają na braku lub zmniejszeniu aktywności enzymów działających w cyklu mocznikowym. Przykładem może być hiperamonemia typu II, czyli wrodzony niedobór transkarbamylazy ornitynowej (OTC), która jest najczęstszą przyczyną nieprawidłowego funkcjonowania cyklu mocznikowego. Choroba jest sprzężona z płcią. Gen OTC zlokalizowany jest na chromosomie X p21.1.
Hiperamonemia wtórna może być spowodowana:
Przyczyny powstania.
U podłoża hiperamonemii typu II leży mutacja w genie transkarbamoilazy ornitynowej, której efektem jest niedobór tego enzymu.
Przemiana aminokwasów w organizmie polega m.in. na dezaminacji. Powstały w wyniku tej reakcji amoniak ulega przekształceniu w łatwo wydalany przez nerki mocznik. Przekształcenie to obejmuje szereg reakcji chemicznych zachodzących głównie w wątrobie, określanych jako cykl mocznikowy. Transkarbamoilaza ornitowa bierze udział w cyklu mocznikowym, katalizując przekształcenie karbamoilofosforanu i ornityny w cytrulinę. W przypadku niedoboru transkarbamoilazy ornitynowej dochodzi do nagromadzenia się amoniaku w organizmie i w konsekwencji do powstania hiperamonemii.
Rozpoznanie.
Hiperamonemię można stwierdzić na podstawie zwiększonego stężenia amoniaku we krwi [wartość referencyjna to stężenie amoniaku poniżej 35 µmol/L]. Stwierdzenie hiperamonemii nie pozwala jednak wykryć, którego enzymu cyklu mocznikowego (lub spoza niego) dotyczy defekt. Dopiero wykazanie nagromadzenia się w organizmie jednego ze związków chemicznych cyklu mocznikowego pozwala zlokalizować defekt i tym samym określić typ hiperamonemii. Nazwy poszczególnych zaburzeń metabolicznych cyklu mocznikowego pochodzą od związków chemicznych, które ulegają nagromadzeniu w płynach ustrojowych. W cytrulinemii, która jest następstwem defektu enzymu zwanego syntetazą argininobursztynianową, gromadzi się cytrulina, a w argininemii, powstającej z niedoboru enzymu arginazy, gromadzi się arginina. Najpewniejszym sposobem potwierdzenia hiperamonemii typu II jest wykrycie mutacji w obrębie genu dla transkarbamoilazy ornitynowej.
Objawy.
Noworodki z hiperamonemią zaraz po urodzeniu wydają się zupełnie zdrowe, ale już w drugim lub trzecim dniu pojawiają się u nich wyżej wymienione objawy. Dzieci, którym udało się przeżyć okres noworodkowy, cechuje zmienność fenotypowa, w zależności od liczby incydentów hiperamonemii. Obraz kliniczny może być bezobjawowy, natomiast postacie skrajne cechują znaczne ubytki neurologiczne, takie jak:
Leczenie.
Choremu na hiperamonemię nie wolno podawać białka, a dostarczanie kalorii należy zapewnić podając dożylnie glukozę i lipidy. Działania te mają zahamować katabolizm związków energetycznych, głównie białek. Ważne jest odpowiednie nawodnienie chorego by utrzymać prawidłowe czynności nerek. Chorzy mogący przyjmować pokarmy doustnie powinni otrzymywać specjalne mieszanki bezbiałkowe. Zwiększone stężenie amoniaku u chorego z objawami klinicznymi jest wskazaniem do dializoterapii. Metodą z wyboru jest hemodializa. Jeśli jej przeprowadzenie jest niemożliwe, można wykonać hemofiltrację lub skorzystać z innych form dializoterapii. W przypadku zwiększonego stężenia amoniaku u chorego z silnymi objawami klinicznymi należy rozpocząć podawanie dożylne leków zmniejszających stężenie amoniaku.

</doc>
<doc id="1339469" url="https://pl.wikipedia.org/wiki?curid=1339469" title="Buick Somerset">
Buick Somerset



</doc>
<doc id="1339473" url="https://pl.wikipedia.org/wiki?curid=1339473" title="Alberto Chividini">
Alberto Chividini

Alberto Chividini (ur. 23 lutego 1907, zm. 31 października 1961) – piłkarz argentyński, obrońca.
Będąc piłkarzem klubu Central Norte Tucumán był w kadrze reprezentacji Argentyny na turniej Copa América 1929, gdzie Argentyna zdobyła mistrzostwo Ameryki Południowej. Chividini zagrał w dwóch spośród trzech spotkań - z Paragwajem i Urugwajem.
Jako piłkarz klubu Estudiantil Porteño Buenos Aires wraz z reprezentacją Argentyny wziął udział w finałach mistrzostw świata w 1930 roku. Argentyna zdobyła tytuł wicemistrza świata, a Chividini zagrał tylko w jednym meczu - z Meksykiem.
W 1930 stał się graczem klubu San Lorenzo de Almagro, z którym w 1933 zdobył mistrzostwo Argentyny.

</doc>
<doc id="1339477" url="https://pl.wikipedia.org/wiki?curid=1339477" title="Ratusz w Lipnie">
Ratusz w Lipnie

Ratusz w Lipnie – klasycystyczny budynek wzniesiony w 1831 roku, położony w południowej pierzei rynku. Obecnie budynek ratusza jest siedzibą władz miejskich i urzędu stanu cywilnego.
Historia.
Ratusz w Lipnie został wzniesiony w 1831 roku. Z roku 1878 pochodzi figura aniołka z iglicą na szczycie wieży. W latach 80. XX wieku ratusz powiększono o przybudówkę w tylnej części, wtedy też powstał wjazd na dziedziniec za budynkiem. 
Architektura.
Ratusz jest dwukondygnacyjnym klasycystycznym budynkiem, wzniesionym na planie zbliżonym do kwadratu i nakrytym dachem siodłowym. Na fasadzie widnieje trzyosiowy ryzalit, zwieńczony trójkątnym szczytem i schodkowym murem attykowym. W środku dachu jest czworoboczna wieża obita blachą, zwieńczona okolonym balustradą tarasem widokowym, ze środka którego wyrasta iglica z figurką aniołka. Główne wejście z półkolistym zamknięciem jest w prawej części fasady. Wnętrza mają układ dwutraktowy z zachowaną pierwotną klatką schodową. Z tyłu ratusza jest dziedziniec okolony murem z lizenami, w którym jest brama wjazdowa zwieńczona trójkątnym naczółkiem.
Obecnie budynek ratusza jest siedzibą władz miejskich i urzędu stanu cywilnego.

</doc>
<doc id="1339483" url="https://pl.wikipedia.org/wiki?curid=1339483" title="William Sharp">
William Sharp



</doc>
<doc id="1339486" url="https://pl.wikipedia.org/wiki?curid=1339486" title="Gigi (film 1958)">
Gigi (film 1958)

Gigi − amerykański musical z 1958 roku w reżyserii Vincente’a Minnellego na podstawie powieści Colette. Obraz został nagrodzony Oscarem dla Najlepszego Filmu Roku oraz Złotym Globem dla Najlepszego filmu komediowego lub musicalu.
Obsada.
i inni

</doc>
<doc id="1339488" url="https://pl.wikipedia.org/wiki?curid=1339488" title="Zawieszenie kary">
Zawieszenie kary



</doc>
<doc id="1339490" url="https://pl.wikipedia.org/wiki?curid=1339490" title="Bogdan Jan Balcerowicz">
Bogdan Jan Balcerowicz

Bogdan Jan Balcerowicz (ur. 1939 w Rypinie) – polski poeta, prozaik, publicysta, dziennikarz. Ukończył studia pedagogiczne na Uniwersytecie Mikołaja Kopernika w Toruniu i podyplomowe studium dziennikarskie na Uniwersytecie im. Adama Mickiewicza w Poznaniu.
Debiutował jako poeta w 1960 na „II Toruńskim Maju Poetyckim”. W 1968 w wydawnictwie Morskim w Gdyni ukazał się jego debiutancki tomik poezji pt. "Śladem słońca", w 1978 Klub Literacki „Strefy” w Gdańsku wydał jego arkusz poetycki pt. "Wrastanie". W 1987 Toruńskie Towarzystwo Kultury wydało jego tomik pt. "Wydzieranie ze snu".
Publikował swoją twórczość poetycką w wielu pismach literackich i społeczno-kulturalnych, Polskim Radiu, i telewizji oraz w zbiorach, almanachach i arkuszach poetyckich w kraju. Jego poezja była tłumaczona na język słowacki i ukraiński. Laureat wielu konkursów poetyckich, pamiętnikarskich, publicystycznych. Instruktor i reżyser teatralny, działacz kulturalny i społeczny. Twórca, a potem przez wiele lat współorganizator i realizator dorocznych ogólnopolskich przeglądów amatorskich zespołów teatralnych np. „Rypińskie Wiosny Teatralne”.
Członek stowarzyszeń twórczych i klubów literackich, takich jak: Związek Literatów Polskich, Stowarzyszenie Autorów Polskich, Stowarzyszenie Dziennikarzy RP, Polskie Stowarzyszenie Prasy Lokalnej oraz towarzystw naukowych, społeczno-kulturalnych i regionalnych, m.in. Włocławskiego Towarzystwa Naukowego, Dobrzyńsko-Kujawskiego Towarzystwa Kulturalnego we Włocławku, Towarzystwa Miłośników Ziemi Rypińskiej, Toruńskiego Towarzystwa Kultury.
Twórca i redaktor naczelny gazet lokalnych: „Kroniki Rypińskiej”, „Ziemi Rypińskiej”, „Gazety Skrwileńskiej”, współpracownik i stały korespondent wielu pism lokalnych i regionalnych oraz prasy ogólnopolskiej.
Członek Bractwa Literackiego przy oddziale Civitas Christiana w Rypinie.
Odznaczony odznaką Zasłużony Działacz Kultury i Za zasługi dla woj. włocławskiego, w 1986 laureat nagrody bydgoskiego tygodnika „Fakty” za upowszechnianie kultury i wybitną twórczość teatralną. Autor wielu adaptacji scenicznych oraz ich reżyser na podstawie własnej twórczości poetyckiej oraz poezji polskiej i światowej, prezentowanych na wielu przeglądach amatorskich zespołów teatralnych.

</doc>
<doc id="1339492" url="https://pl.wikipedia.org/wiki?curid=1339492" title="Ewa Kowalkowska">
Ewa Kowalkowska

Ewa Kowalkowska z d. Nogowska (ur. 23 lutego 1975 w Bydgoszczy) – polska siatkarka grająca na pozycji atakującej; była reprezentantka Polski – juniorek i seniorek. Obecnie menedżer w zespole Pałac Bydgoszcz.
Kariera.
Wychowanka klubu Pałac Bydgoszcz, przez całą karierę zawodniczą związana z tym klubem (z wyjątkiem jednego sezonu – 1998/99 – kiedy to grała w Augusto Kalisz); przez kilka sezonów kapitan drużyny Pałacu. Występy w drużynie seniorskiej Pałacu rozpoczęła jako bardzo młoda zawodniczka w sezonie 1992/93 – pierwszym w historii klubu sezonie Pałacu w ekstraklasie, od razu zakończonym zdobyciem mistrzostwa Polski. Ten i wszystkie kolejne sukcesy Pałacu na arenie krajowej i międzynarodowej wiążą się nierozerwalnie z osobą Ewy Nogowskiej-Kowalkowskiej.
Jako reprezentantka Polski grała m.in. w turnieju finałowym Mistrzostw Świata 2002 (była kapitanem reprezentacji) oraz 3-krotnie w turniejach finałowych Mistrzostw Europy (ME) (1995, 1997, 1999). Na ME 1999 wybrana została zawodniczką najlepiej zagrywającą (była to pierwsza indywidualna nagroda dla polskiej siatkarki w historii występów Polek na ME). W latach 1994-2002 wystąpiła w 191 spotkaniach reprezentacji.
Sukcesy klubowe.
Mistrzostwo Polski:
Puchar Polski:
Superpuchar Polski:

</doc>
<doc id="1339493" url="https://pl.wikipedia.org/wiki?curid=1339493" title="Ratusz w Żaganiu">
Ratusz w Żaganiu

Ratusz w Żaganiu – wieża ratuszowa jest pozostałością ratusza usytuowanego pierwotnie w Rynku, a w XVI wieku przeniesionego na zachodnią pierzeję zabudowy mieszkalnej. Usytuowana jest pośrodku Rynku. Neoklasycystyczna, zbudowana w latach 1879–1880 na wzór florenckiego Palazzo Vecchio z wykorzystaniem fragmentów ratusza gotyckiego z XIV-XVI wieku. Na I piętrze zachowało się sklepienie kryształowe z pierwszej połowy XVI wieku.
Ratusz doznał poważnych uszkodzeń w czasie nalotu alianckiego 11 kwietnia 1943.

</doc>
<doc id="1339496" url="https://pl.wikipedia.org/wiki?curid=1339496" title="Eliseo Álvarez">
Eliseo Álvarez

Eliseo Álvarez (ur. 9 sierpnia 1940 w Salcie, zm. 1999) – piłkarz urugwajski, pomocnik, później obrońca. Wzrost 168 cm, waga 70 kg. Jego bratem jest Emilio Álvarez.
Jako piłkarz klubu Club Nacional de Football wraz z reprezentacją Urugwaju wziął udział w finałach mistrzostw świata w 1962 roku. Urugwaj odpadł w fazie grupowej, a Eliseo Álvarez zagrał we wszystkich trzech spotkaniach - z Kolumbią, Jugosławią i ZSRR.
W 1964 wraz z "Nacionalem" dotarł do finału Copa Libertadores, gdzie jednak przegrał z CA Independiente
Będąc graczem Rampli Juniors, był również członkiem kadry reprezentacji Urugwaju w finałach mistrzostw świata w 1966 roku, gdzie Urugwaj dotarł do ćwierćfinału. Eliseo Álvarez nie zagrał wtedy ani razu.
Nigdy nie zagrał podczas turnieju Copa América.

</doc>
<doc id="1339497" url="https://pl.wikipedia.org/wiki?curid=1339497" title="Eliseo Alvarez">
Eliseo Alvarez



</doc>
<doc id="1339498" url="https://pl.wikipedia.org/wiki?curid=1339498" title="Kościół Saint Laurent w Paryżu">
Kościół Saint Laurent w Paryżu

Kościół Saint-Laurent (św. Wawrzyńca) – kościół katolicki w 10. okręgu Paryża, budowany etapami od XV do XVII w. 
Historia.
Pierwszy kościół pod wezwaniem św. Wawrzyńca powstał na terenie miasta w VI wieku równocześnie z klasztorem. Położony poza obrębem murów miejskich, został w 885 r. zniszczony przez Normanów. Nowy kościół został wzniesiony w 1180 r. i pełnił swoje funkcje do XV wieku, kiedy okazał się za mały dla wiernych z Przedmieścia Św. Marcina. Rozpoczęto budowę nowego obiektu w stylu gotyku płomienistego, zachowując jednak częściowo dawne mury. W 1429 r. dokonano poświęcenia gotowego już prezbiterium i chóru, chociaż reszta obiektu nie była nawet przykryta dachem. 
W XVII wieku prace trwały nadal, kościół nie miał jeszcze fasady, w dodatku wybuchł spór o jej ostateczny styl: czy zachować przestarzały już porządek gotycki, czy też wykończyć kościół w stylu klasycystycznym. Ostatecznie w 1655 r. zakończono przykrywanie nawy, przy której pozostano przy stylu gotyckim (tym samym kościół stał się ostatnią w Paryżu budowlą w tym stylu), jednak fasada miała być już czysto klasycystyczna. Projektant, Antoine Le Pautre, wzorował się na budownictwie włoskim i przy konstruowaniu fasady dokonał też redekoracji chóru i prezbiterium. W tym też czasie w kościele znalazły się imponujące organy. 
W czasie II Cesarstwa wielka przebudowa miasta dotknęła bezpośrednio okolice kościoła, który znalazł się u zbiegu dwóch nowych bulwarów: Strasbourg i Magenta. Siedemnastowieczna fasada, która wysuwała się przed planowaną linię domów, została zburzona i zastąpiona neogotycką, zaprojektowaną przez Simona-Claude'a Constant-Dufeuxa. 
Architektura.
Kościół stanowi mieszankę stylów, uformowaną przez kolejne przebudowy. Najstarsze jego elementy, pochodzące jeszcze z dwunastowiecznej budowli, znajdują się w tylnej części obiektu. Wykazują one cechy przejściowe - występują zarówno gotyckie łuki ostre, jak i wcześniejsze półkoliste, ogólna niewielka wysokość i bryła obiektu przypominają styl romański, jednak podstawą konstrukcji są już gotyckie łuki odporowe. Dekorację stanowią doryckie pilastry oraz gotyckie sterczyny. Wieża kościelna z XVII w., pierwotnie połączenie gotyckiej konstrukcji z ażurowym siedemnastowiecznym hełmem, w XIX wieku została przebudowana na typowo neogotycką iglicę. 
Neogotycka fasada naśladuje z kolei gotyk pełny. Wejście główne otacza imponująco rzeźbiony portal, okna na wyższych poziomach fasady dekorują maswerki. Całość wykończona została ażurową attyką, oba skrzydła fasady wieńczą rzędy sterczyn, znajdują się w nich również okna ostrołukowe. 

</doc>
<doc id="1339500" url="https://pl.wikipedia.org/wiki?curid=1339500" title="Jan ze Szczekocin (zm. 1433)">
Jan ze Szczekocin (zm. 1433)

Jan ze Szczekocin, znany także jako Jan Szczekocki, Jan Szczekociński, Jan z Dębna i Jan Dębiński (ur. ok. 1370, zm. 1433) – kasztelan zawichojski w latach 1407–1409, kasztelan wiślicki (1409–1410), kasztelan lubelski (1410–1433).
Życiorys.
Pochodził z możnego rodu Odrowążów, jego ojciec, także kasztelan lubelski był właścicielem wsi Wojciechów koło Nałęczowa. W końcu XIV wieku, po zdobyciu przez Władysława Jagiełły zamku w Olsztynie (lub później, w 1406) został ustanowiony starostą olsztyńskim. Od 1409 pełnił urząd kasztelana wiślickiego, od 1410 lubelskiego, a w latach 1415-1419 starosty generalnego Wielkopolski.
W 1410 podczas wielkiej wojny z zakonem krzyżackim był dowódcą oddziałów osłonowych na południowej granicy Polski. Wtargnęły tam wówczas wojska węgierskie króla Zygmunta Luksemburczyka, dowodzone przez Ścibora ze Ściborzyc (Polaka, wojewodę siedmiogrodzkiego), które złupiły ziemię sądecką (w tym Stary Sącz), ale w drodze powrotnej zostały rozgromione przez Jana ze Szczekocin już na terytorium węgierskim, pod Bardiowem.
W roku 1413 reprezentował ród Odrowążów przy akcie unii horodelskiej, którą podpisał, przyjmując do herbu Odrowąż litewskiego bojara, Wyszegerda. Był również sygnatariuszem pokoju mełneńskiego w 1422 roku.
Jan posiadał Szczekociny, sołectwo Bonowice, a także wsie: Kazimierza Wielka, Maszki, Małachów, Grabiec i Lusina.
Życie prywatne.
Był synem Piotra z Dębna herbu Odrowąż i Kenny z Dembna herbu Dąbrowa, miał dwójkę rodzeństwa, Kennę i Piotra. Około roku 1390 wziął ślub z Offką Eufemią Lanckorońską herbu Zadora, miał z nią trójkę dzieci; Jana, Piotra i Dobiesława.

</doc>
<doc id="1339501" url="https://pl.wikipedia.org/wiki?curid=1339501" title="Białoruskie Centrum Narodowe">
Białoruskie Centrum Narodowe

Białoruskie Centrum Narodowe (biał. "Беларускі нацыянальны цэнтр") – białoruskie kolaboracyjne przedstawicielstwo narodowe w Niemczech na początku II wojny światowej.
Utworzone zostało 19 czerwca 1941 r. w Berlinie. W jego skład weszli działacze Białoruskiego Komitetu Samopomocy (BKS) i Białoruskiego Przedstawicielstwa. Na czele Centrum stanął Mikoła Szczors, a w skład jego kierownictwa weszli Radasłau Astrouski, Mikałaj Szkialonak, przewodniczący BKS, Witaut Tumasz, przedstawiciel BKS w Łodzi, ksiądz Wincent Hadleuski, przewodniczący Białoruskiego Komitetu w Warszawie, Anatol Szkućka, przewodniczący Białoruskiego Przedstawicielstwa, Czasłau Haniauka. Centrum pełniło rolę przedstawicielstwa wszystkich białoruskich organizacji narodowych z Niemiec, Generalnego Gubernatorstwa i innych krajów, zaś w przyszłości miało się stać zalążkiem władz niepodległego państwa białoruskiego. Mikoła Szczors wraz z W. Tumaszem 13 lipca 1941 r. wysłali memorandum do Adolfa Hitlera, w którym opowiadali się za stworzeniem niepodległej Białorusi pod niemieckim protektoratem. Führer odpowiedział, że weźmie propozycję pod uwagę. Krótko po ataku wojsk niemieckich na ZSRR i zajęciu Białorusi, Białoruskie Centrum Narodowe zostało rozwiązane. Jego działacze objęli czołowe funkcje w niemieckiej administracji okupacyjnej na terenach białoruskich i rosyjskich oraz w Generalnym Gubernatorstwie.
Bibliografia.
Jerzy Turonek, "Białoruś pod okupacją niemiecką", Warszawa-Wrocław 1989

</doc>
<doc id="1339502" url="https://pl.wikipedia.org/wiki?curid=1339502" title="Ratusz w Darłowie">
Ratusz w Darłowie

Ratusz w Darłowie – funkcję ratusza w Darłowie pełnią dawne hale targowe, przebudowane w 1725 poprzez dobudowanie jednej kondygnacji. Budowli nadano styl barokowy. Nad głównym wejściem znajduje się kamienny renesansowy portal pochodzący z poprzedniego ratusza, który spłonął w 1722. Przed ratuszem znajduje się fontanna z 1919.

</doc>
<doc id="1339503" url="https://pl.wikipedia.org/wiki?curid=1339503" title="Ural-375">
Ural-375

Ural-375 – radziecki samochód ciężarowy o ładowności 4,5 t produkowany w latach 1961–1993 w fabryce UralAZ. Opracowany w celu zastąpienia pojazdów ZiŁ-157, od 1979 roku pełnił funkcję podstawowego samochodu ciężarowego w Armii Radzieckiej, z czasem zastąpiony w tej roli przez model Ural-4320.
Samochody wykorzystywane były m.in. do transportu piechoty i zaopatrzenia, a także jako platforma dla wieloprowadnicowej wyrzutni rakietowej BM-21 Grad.
Wśród użytkowników samochodu były siły zbrojne: Angoli, Egiptu, Etiopii, Iranu, Korei Północnej, Polski, Rosji, Serbii, Syrii, Węgier i Wietnamu.

</doc>
<doc id="1339505" url="https://pl.wikipedia.org/wiki?curid=1339505" title="Party przy świecach">
Party przy świecach

Party przy świecach – polska komedia telewizyjna w reżyserii Antoniego Krauzego z 1980 r.
Film jest adaptacją opowiadania Jana Himilsbacha, który był też autorem scenariusza. Zdjęcia plenerowe nakręcono w Łodzi na osiedlu Retkinia.
Fabuła.
Aniołek i Niuniek są przeciętnym, niezamożnym małżeństwem, mieszkającym w blokowisku. Pewnego dnia otrzymują od kuzynów ze wsi list ze zdjęciem, na którym prezentują się na tle okazałej willi i drogiego samochodu. Postanawiają, że podczas wizyty krewnych w mieście również zaimponują im swoim stanem posiadania i wysokim poziomem życia. W tym celu chwilowo przeprowadzają się ze swojego ciasnego mieszkania do obszernego mieszkania w kamienicy, należącego do aktualnie nieobecnego szefa Niuńka. Dokonują obfitych zakupów żywności i urządzają godne przyjęcie. W trakcie biesiady wyłącza się prąd i muszą kontynuować ją przy świecach. Zakłóca ją jednak sąsiad, który nie może spać i wzywa milicję. Latem Aniołek i Niuniek wyjeżdżają do Gańków z rewizytą. Na wsi okazuje się, że willa i samochód ze zdjęcia należą do sąsiada.

</doc>
<doc id="1339506" url="https://pl.wikipedia.org/wiki?curid=1339506" title="Ural 375D">
Ural 375D



</doc>
<doc id="1339507" url="https://pl.wikipedia.org/wiki?curid=1339507" title="Ural 375">
Ural 375



</doc>
<doc id="1339510" url="https://pl.wikipedia.org/wiki?curid=1339510" title="Napęd śrubowy">
Napęd śrubowy



</doc>
<doc id="1339511" url="https://pl.wikipedia.org/wiki?curid=1339511" title="Edwards AFB">
Edwards AFB



</doc>
<doc id="1339513" url="https://pl.wikipedia.org/wiki?curid=1339513" title="Dziewczynka z hotelu Excelsior (film)">
Dziewczynka z hotelu Excelsior (film)

Dziewczynka z hotelu Excelsior – polski film psychologiczny z 1988 roku na podstawie opowiadania Eustachego Rylskiego pod tym samym tytułem.
Fabuła.
Jan wraz z żoną Barbarą spędzają urlop na wczasach. Jan poznaje na plaży 12-letnią Inte, która prosi go o przypilnowanie psa, a sama idzie się wykąpać. Tymczasem Barbarę zaczyna adorować dużo młodszy mężczyzna. Imponuje jej jazdą mercedesem. Inte proponuje Janowi wspólną kąpiel, a po pewnym czasie mężczyzna zauważa, że jest sam wśród wzburzonych fal. Na plaży pojawia się pobity adorator Barbary, którego Inte prosi o przypilnowanie psa, a sama idzie się wykąpać.

</doc>
<doc id="1339515" url="https://pl.wikipedia.org/wiki?curid=1339515" title="Tolima Ibague">
Tolima Ibague



</doc>
<doc id="1339516" url="https://pl.wikipedia.org/wiki?curid=1339516" title="Kościół Saint-Eugène-Sainte-Cécile w Paryżu">
Kościół Saint-Eugène-Sainte-Cécile w Paryżu

Kościół Saint-Eugène-Sainte-Cécile (św. Eugeniusza i św. Cecylii) w Paryżu – kościół katolicki w 9. okręgu paryskim, na prawym brzegu Sekwany. 
Historia.
Pierwszy kościół pod wezwaniem św. Eugeniusza powstał w XIII wieku. W czasie wielkiej przebudowy Paryża został on w dużej mierze zburzony i poważnie przekształcony według projektu Louisa-Auguste'a Boileau. Zgodnie z ówczesnymi tendencjami (podobnie jak w wypadku dzieł Victora Baltarda) architekt połączył w swoim projekcie wapienne mury i metalową konstrukcję, opierając cały kościół na żelaznych filarach. Otwarcia nowego kościoła w 1854 r. dokonała cesarzowa Eugenia. 
Od 1987 r. w kościele odprawiane są równolegle msze według zasad ustalonych na Soborze Watykańskim II oraz w rycie trydenckim.
Architektura.
Fasada kościoła jest typowo neogotycka. Wejście do kościoła prowadzi przez drzwi obramowane neogotyckim portalem z imitacjami sterczyn oraz attyką nad dwoma bocznymi drzwiami. Na dwupoziomowej fasadzie znajduje się sześć ostrołukowych okien (po dwa na niższych poziomach i dwa większe okna powyżej wejść) oraz centralna rozeta. Na fasadzie zastosowano dekorację nawiązującą do motywów hiszpańskiego i mauretańskiego gotyku - taką formę mają położone na wyższych poziomach blendy oraz sterczyny. Całość wieńczy krzyż. 
Obiekt jest trójnawowy, posiada ponadto dwie kaplice boczne, wyodrębnione prezbiterium oraz absydę wykańczającą każdą nawę. Długość kościoła wynosi 50 metrów, szerokość - 25. Dekorację wnętrza stanowi cykl rzeźb przedstawiających stacje drogi krzyżowej, obrazy z życia prywatnego i publicznego Jezusa Chrystusa oraz witraże, również poświęcone Chrystusowi oraz św. Eugeniuszowi. Ołtarz główny oraz ołtarze boczne są neogotyckie. 

</doc>
<doc id="1339518" url="https://pl.wikipedia.org/wiki?curid=1339518" title="56 Batalion Medyczny">
56 Batalion Medyczny

56 Batalion Medyczny-Szpital Wojskowy – samodzielny pododdział medyczny Wojska Polskiego.
W IV kwartale 1955, w garnizonie Gubin-Komorów, sformowany został według etatu Nr 2/196 – 56 Batalion Medyczno-Sanitarny. Jednostka podporządkowana została dowódcy 19 Dywizji Pancernej. W grudniu 1956 batalion został rozformowany.
W latach 60. XX wieku sformowany po raz drugi, w składzie 5 Saskiej Dywizji Pancernej jako 56 Batalion Medyczny. Na początku lat 80. XX wieku pododdział przeformowany został w 56 Batalion Medyczny-Szpital Wojskowy, a na początku lat 90. w 5 Batalion Medyczny-Wojskową Specjalistyczną Przychodnię Lekarską według etatu pokojowego Nr 29/157/0. 31 grudnia 1998 jednostka została rozformowana.
Skład organizacyjny.
Razem w batalionie:

</doc>
<doc id="1339519" url="https://pl.wikipedia.org/wiki?curid=1339519" title="Can’t Speak French">
Can’t Speak French

Can't Speak French – osiemnasty singel brytyjskiej grupy Girls Aloud, trzeci singel promujący czwarty studyjny album Tangled Up.
Wideo i stroje były inspirowane paryską modą z XVIII wieku.
Podczas trwania teledysku artystki pojawiają się na męskiej kolacji, jako towarzyszki. Prowokacyjnie tańczą i flirtują z mężczyznami. W niektórych momentach teledysku widzimy indywidualne ujęcia przed kolorowymi ścianami.
"Kołysząca się, z fajnymi wstawkami jazzowych gitar piosenka" – tak brytyjski "The Daily Star" opisał "Can't Speak French".

</doc>
<doc id="1339522" url="https://pl.wikipedia.org/wiki?curid=1339522" title="Piasecznica (przystanek kolejowy)">
Piasecznica (przystanek kolejowy)

Piasecznica - przystanek kolejowy w Nowej Piasecznicy, w województwie mazowieckim, w Polsce. Znajdują się tu 2 perony.
W roku 2019 przystanek obsługiwał 300–499 pasażerów na dobę.

</doc>
<doc id="1339524" url="https://pl.wikipedia.org/wiki?curid=1339524" title="Mistrzostwa USA Strongman 2007">
Mistrzostwa USA Strongman 2007

Mistrzostwa USA Strongman 2007 – doroczne, indywidualne zawody amerykańskich
siłaczy.
Data: 25 i 26 maja 2007 r.
Miejsce: Charlotte (stan Karolina Północna) 
WYNIKI ZAWODÓW:

</doc>
<doc id="1339525" url="https://pl.wikipedia.org/wiki?curid=1339525" title="Mały (film 1970)">
Mały (film 1970)

Mały – polski film obyczajowy na podstawie słuchowiska radiowego "Palę Martina Edena" Zofii Posmysz.

</doc>
<doc id="1339526" url="https://pl.wikipedia.org/wiki?curid=1339526" title="Mały">
Mały



</doc>
<doc id="1339527" url="https://pl.wikipedia.org/wiki?curid=1339527" title="Port lotniczy Sana">
Port lotniczy Sana

Port lotniczy Sana (IATA: SAH, ICAO: OYSN) - międzynarodowy port lotniczy położony w Sanie. Jest największym portem lotniczym w Jemenie. Pas startowy służy również dużej bazy wojskowej z kilkoma samolotami bojowymi i samolotami transportowym z Jemeńskich Sił Powietrznych.

</doc>
<doc id="1339531" url="https://pl.wikipedia.org/wiki?curid=1339531" title="Ratusz w Oleśnicy">
Ratusz w Oleśnicy

Ratusz w Oleśnicy - pierwszy ratusz w mieście wybudowano w pierwszej połowie XV wieku, był wielokrotnie niszczony i przerabiany. Podczas przebudowy w roku 1826 uzyskał obecny klasycystyczny wygląd. Po zniszczeniach wojennych, został odbudowany w roku 1964. Obecnie jest siedzibą władz miejskich Oleśnicy.
Historia.
Pierwszy ratusz w Oleśnicy powstał w pierwszej połowie XV wieku, budowla ta w przeszłości była wielokrotnie niszczona i przebudowywana, m.in. w XVI i XVIII wieku, oraz około roku 1826. Przebudowa w roku 1826 nadała budowli obecną klasycystyczną formę. W roku 1945 ratusz został w dużej części zniszczony i dopiero w latach 1960-1964 został odbudowany, z zachowaniem ocalałej wieży i fragmentów średniowiecznych murów. Przy rekonstrukcji odtworzono klasycystyczne elewacje i inne detale architektoniczne. 
Decyzją wojewódzkiego konserwatora zabytków z dnia 8 kwietnia 1963 roku ratusz został wpisany do rejestru zabytków. 
Architektura.
Ratusz jest umiejscowiony w centrum Oleśnicy, w bloku zabudowy śródrynkowej. Jest budynkiem trzykondygnacyjnym, wzniesionym na planie czworoboku, ma trzy skrzydła nakryte dachami dwuspadowymi i wewnętrzny świetlik od strony południowej. Najstarszą częścią ratusza jest wieża, na dole czworoboczna, a od piątej kondygnacji ośmioboczna, z tarczami zegarowymi i galeryjką widokową w najwyższej części. Szczyt wieży wieńczy hełm z latarnią. W ścianach klatki schodowej są wmurowane kamienne płyty herbowe z XVI i XVII wieku, pochodzące ze starego ratusza i innych zabytków miasta. Przed głównym wejściem do budynku stoi klasycystyczna kolumna zwycięstwa pochodząca z 1873 roku.
Obecnie ratusz jest siedzibą władz miejskich Oleśnicy. 

</doc>
<doc id="1339532" url="https://pl.wikipedia.org/wiki?curid=1339532" title="Helena Madurowicz-Urbańska">
Helena Madurowicz-Urbańska

Helena Madurowicz-Urbańska (ur. 20 września 1918 we Lwowie, zm. 8 maja 2008 w Krakowie) – polska historyk, profesor UJ, znawczyni dziejów gospodarczych i społecznych XVI–XX wieku.
Życiorys.
Dzieciństwo spędziła we Lwowie, a w 1936 zaczęła studiować historię na Wydziale Humanistycznym lwowskiego Uniwersytetu im. Jana Kazimierza. Wybuch II wojny światowej spowodował przerwanie studiów. W czasie wojny więziona w obozach koncentracyjnych w Majdanku, Ravensbrück i Buchenwaldzie. Po wojnie przeniosła się do Krakowa, gdzie kontynuowała studia na Wydziale Filozoficzno-Historycznym Uniwersytetu Jagiellońskiego. Tam uczestniczyła w zajęciach prowadzonych przez dwóch lwowskich profesorów Franciszka Bujaka (historia społeczno-gospodarcza) i Romana Ingardena (filozofia), którzy mieli istotny wpływ na jej rozwój naukowy. W 1946 obroniła pracę magisterską pt. "Rozwój form osadniczych na Śląsku w oświetleniu nowszej literatury niemieckiej".
Doktorat filozofii w zakresie historii (i stanowisko adiunkta) uzyskała w 1948 na podstawie pracy "Początki spółdzielczości rolniczej w Królestwie Polskim jako ruch społeczny i gospodarczy". W 1963 habilitowała się na podstawie rozprawy "Ceny zboża w Zachodniej Małopolsce w drugiej połowie XVIII wieku", a trzy lata później (1966) uzyskała stanowisko docenta. W 1971 otrzymała tytuł profesora nadzwyczajnego nauk humanistycznych, zaś w 1978 – tytuł i stanowisko profesora zwyczajnego.
W latach 1946–1953 pracowała jako starsza asystentka w Studium Spółdzielczym Wydziału Rolniczo-Leśnego UJ, następnie w Zakładzie Dokumentacji PAN, gdzie należała do zespołu redagującego "Bibliografię historii Polski" oraz w latach 1962–1965 w Pracowni Badań Agrarnych Instytutu Historii PAN. Następnie kierowała kolejno: Zakładem Historii Społeczno-Gospodarczej przy Katedrze Historii Polski XVI–XVIII wieku (1966–1971), Pracownią Statystyki i Metod Informacji Naukowej (1971–1981), a od 1981 do przejścia na emeryturę w 1998 Zakładem Historii Społeczno-Gospodarczej i Statystyki w Instytucie Historii UJ.
Jej badania naukowe koncentrowały się na dziejach przemysłu i przemianach społeczno-gospodarczych wsi polskiej XVI–XX w. ze szczególnym uwzględnieniem obszaru południowej Polski. Interesowała się także procesem urbanizacji, historią myśli naukowej, a także dziejami Lwowa. Była reprezentantką szkoły historii społeczno-gospodarczej prof. Franciszka Bujaka, promotora jej pracy magisterskiej i doktorskiej, którego działalność, twórczość i ideologia stały się również obiektem jej pracy naukowej. 
Właściwie wyłącznym miejscem jej pracy naukowo-badawczej i dydaktycznej był Uniwersytet Jagielloński. Prócz nauczania w Instytucie Historii prowadziła wykłady dla studentów socjologii i etnografii. Redagowała materiały do ćwiczeń i wykładów dla studentów szkół wyższych z zakresu demografii (wydane w latach 1973–1977) oraz statystyki i metodyki prac badawczych (wydane w latach 1976–1977). Organizowała kwartalne „spotkania interdyscyplinarne” umożliwiające wymianę doświadczeń z zakresu technik badawczych (1973–1975), zajmowała się także edycją źródeł historycznych.
Uczestniczyła w licznych wymianach naukowych Uniwersytetu Jagiellońskiego z uniwersytetami w Paryżu, Lille, Bordeaux, Kolonii, Heidelbergu, Freiburgu, Liége, Salzburgu, Wiedniu, Linzu, Bazylei, Helsinkach i Uppsali. Publikowała także swoje prace w języku francuskim i niemieckim.
Była członkiem czynnym Polskiej Akademii Umiejętności, Komisji Historycznej i Komisji Statystyczno-Demograficznej Polskiej Akademii Nauk, Polskiego Towarzystwa Historycznego, Polskiego Towarzystwa Socjologicznego, International Association of Agricultural Museums, redakcji wydawnictwa „Galicja i jej dziedzictwo” oraz przewodniczącą Komisji Historycznej Polskiego Towarzystwa Statystycznego.
Odznaczona Medalem Zwycięstwa i Wolności 1945 (1972), Medalem Polskiej Akademii Umiejętności Pro Patria et Scientia (1972), Złotym Krzyżem Zasługi (1974), Krzyżem Kawalerskim Orderu Odrodzenia Polski (1978), Medalem Komisji Edukacji Narodowej (1979) oraz wyróżniona Nagrodą indywidualną (1978) i zespołową (1982) II stopnia za osiągnięcia w dziedzinie badań naukowych, Nagrodą indywidualną I stopnia za osiągnięcia w dziedzinie badań naukowo-dydaktycznych (1988) i Nagrodą Rektora UJ za wybitne osiągnięcia w pracy dydaktyczno-wychowawczej (1989). 
19 października 2000 obchodzono uroczyście jubileusz 50-lecia jej pracy naukowej, połączony z odnowieniem doktoratu. Z tej okazji wręczono jej księgę pamiątkową zatytułowaną "Celem nauki jest człowiek… Studia z historii społecznej i gospodarczej ofiarowane Helenie Madurowicz-Urbańskiej" pod redakcją Piotra Franaszka.
Pochowana 15 maja 2008 na Cmentarzu Rakowickim.

</doc>
<doc id="1339533" url="https://pl.wikipedia.org/wiki?curid=1339533" title="Menedżer (film)">
Menedżer (film)

Menedżer – polski film obyczajowy z 1985 roku. Zagrywki o stanowisko dyrektora po śmierci poprzednika.

</doc>
<doc id="1339535" url="https://pl.wikipedia.org/wiki?curid=1339535" title="Airphil Express">
Airphil Express

Airphil Express – filipińska tania linia lotnicza z siedzibą w Pasay. W przeszłości linia wykorzystywała samoloty McDonnell Douglas MD-82, Boeing 737-200/300 i NAMC YS-11.

</doc>
<doc id="1339537" url="https://pl.wikipedia.org/wiki?curid=1339537" title="Kompleks atakujący błonę">
Kompleks atakujący błonę

Kompleks atakujący błonę (ang. "Membrane Attack Complex", MAC) jest strukturą białkową powstającą w końcowym etapie aktywacji dopełniacza. Uczestniczy w jednym z ważnych mechanizmów nieswoistej odpowiedzi immunologicznej. W wyniku jego działania dochodzi do lizy (śmierci) komórki.
Zazwyczaj tworzony jest na powierzchni błony komórkowej chorobotwórczych bakterii, które wniknęły do organizmu, ale może także powstawać niezależnie i wtedy łączy się z różnymi inhibitorami dopełniacza.
Składa się z 5 białek składowych dopełniacza C5, C6, C7, C8 i C9, które tworzą kompleks według wzoru "(C5b678)1(C9)n" o strukturze pierścieniowej.
Hydrofobowe domeny składników C8 i C9 umożliwiają przyłączenie kompleksu do błony komórkowej.
Czynnik restrykcji homologicznej (ang. Homologous Restriction Factor, HRF, CD59) wiążąc składniki C8 i C9, hamuje tworzenie MAC - jest jego inhibitorem.

</doc>
<doc id="1339539" url="https://pl.wikipedia.org/wiki?curid=1339539" title="Parafia św. Wojciecha w Mikołowie">
Parafia św. Wojciecha w Mikołowie

Parafia św. Wojciecha − parafia rzymskokatolicka w Mikołowie.
Historia parafii.
Pierwszy kościół w Mikołowie (pw. św. Mikołaja) istniał już w XII wieku. W latach 1260–1270 zbudowano kolejny kościoł – pw. św. Wojciecha, i niedługo potem przeniesiono do niego prawa parafialne.
Nowy kościół wybudowany został w stylu gotyckim i prawdopodobnie był drewniany. Wzmianki o tym, że mógł być zbudowany z kamienia pochodzą dopiero z 1598 roku. W listopadzie 1598 wizytacji kościelnej (pierwszej po soborze trydenckim) dekanatu pszczyńskiego dokonał archidiakon krakowski Krzysztof Kazimirski na zlecenie biskupa Jerzego Radziwiłła. Według sporządzonego sprawozdania kościół w "Oppidum Mikułow" znajdował się w rękach luteran. Do 1861 roku świątynia ta była kościołem parafialnym dla Mikołowa i okolicznych miejscowości. Ponieważ ludność parafii mikołowskiej liczebnie wzrastała, rozpoczęto budowę nowego kościoła. Budowa trwała bardzo długo, gdyż od 1843 roku przez kolejne 18 lat. Nowy kościół, również poświęcony św. Wojciechowi, konsekrowany został 25 września 1861 roku. Aż do 1960 roku istniały w Mikołowie dwie świątynie pod wezwaniem św. Wojciecha. W tym okresie nastąpiła jednak zmiana i stary kościół zyskał drugie wezwanie – Matki Boskiej Śnieżnej. Od tego czasu „stary kościół” ma dwa wezwania: św Wojciecha i Matki Boskiej Śnieżnej.
Od początków swojego powstania, parafia mikołowska była bardzo rozległa. Do 1821 roku należała do diecezji krakowskiej, a następnie diecezji wrocławskiej. Gdy w 1847 roku ustanowiono dekanat mikołowski obejmujący 14 miejscowości, parafia skupiała jedną czwartą ludności całego powiatu pszczyńskiego. W 1905 roku do parafii należały: Gostyń, Kamionka, Stara Kuźnia, Ligota, Panewniki, Piotrowice, Podlesie, Zarzecze, Łaziska Górne, Średnie i Dolne, Śmiłowice, Wilkowyje i Wyry. W ciągu dziewięćdziesięciu lat wyodrębniło się z parafii św. Wojciecha w Mikołowie 18 nowych wspólnot parafialnych. W 2008 roku został nadany przez papieża Benedykta XVI tytuł bazyliki mniejszej.
Czasopismo parafialne.
Dnia 25 września 2010 rozpoczęto wydawanie miesięcznika parafialnego „Adalbertus”. Wcześniej, od 29 czerwca 1997 roku, ukazywał się miesięcznik parafialny „U Świętego Wojciecha”.

</doc>
<doc id="1339540" url="https://pl.wikipedia.org/wiki?curid=1339540" title="Camaçari FC">
Camaçari FC

Camaçari Futebol Clube – brazylijski klub piłkarski z siedzibą w mieście Camaçari leżącym w stanie Bahia.
Historia.
Klub założony został 8 listopada 1968 pod nazwą "Fluminense Futebol Clube", ale w chwili zmiany statusu na zawodowy w 1989 zmienił nazwę na "Fluminense Futebol Clube de Camaçari".
Na początku lat 90. klub przyjął obecnie stosowaną nazwę – "Camaçari Futebol Clube".

</doc>
<doc id="1339541" url="https://pl.wikipedia.org/wiki?curid=1339541" title="Lepiej być piękną i bogatą">
Lepiej być piękną i bogatą

Lepiej być piękną i bogatą – polska komedia z 1993. Film w reżyserii Filipa Bajona.
Opis fabuły.
W łódzkiej przędzalni trwa strajk. Wśród protestujących wyróżnia się Dorota Waltz, wnuczka założyciela i właściciela fabryki. Wkrótce z Francji przyjeżdża prawnik, który na mocy testamentu czyni Dorotę wyłączną właścicielką przedsiębiorstwa. Ponieważ Dorocie nie brakuje tupetu i sprytu, szybko odnajduje się w roli kobiety interesu. Postanawia za wszelką cenę uratować zakład przed bankructwem. Pomaga jej w tym mecenas, ale nie bezinteresownie. Pragnie bowiem przejąć majątek dziewczyny i połączyć go z firmą odzieżową żony we Francji.

</doc>
<doc id="1339542" url="https://pl.wikipedia.org/wiki?curid=1339542" title="Camacari FC">
Camacari FC



</doc>
<doc id="1339543" url="https://pl.wikipedia.org/wiki?curid=1339543" title="Camaçari Futebol Clube">
Camaçari Futebol Clube



</doc>
<doc id="1339545" url="https://pl.wikipedia.org/wiki?curid=1339545" title="Ratusz w Radomsku">
Ratusz w Radomsku

Ratusz w Radomsku – budynek został wzniesiony w 1859 w stylu eklektycznym z dwiema wieżami w narożnikach. Był on drugim radomszczańskim ratuszem. Pierwszy z nich – mieszczący się w centrum rynku – uległ stopniowemu popadnięciu w ruinę, przez co postanowiono go rozebrać. Nową lokalizacją stał się róg ulicy Narutowicza (daw. Piotrkowskiej). W latach następnych nastąpiły pewne zmiany, tj. dodanie nowych pomieszczeń czy ozdobnego balkonu. W dwudziestoleciu międzywojennym został przebudowany i rozbudowany. Od zakończenia prac w 1924 roku budynek nie zmienił się znacznie. Obecnie jest siedzibą Muzeum Regionalnego (od 1970 r.), który stał się w 1975 r. jego głównym gospodarzem. W 2002 r. zmieniono kolorystykę szarego ratusza na bardziej żywą, dodano również oświetlenie.

</doc>
<doc id="1339548" url="https://pl.wikipedia.org/wiki?curid=1339548" title="Estádio Armando Oliveira">
Estádio Armando Oliveira



</doc>
<doc id="1339549" url="https://pl.wikipedia.org/wiki?curid=1339549" title="Ostatni po Bogu">
Ostatni po Bogu

Ostatni po Bogu – polski film sensacyjny z 1968 roku.
Opis fabuły.
Jeden z nielicznych polskich filmów okresu PRL, którego akcja dotyczy wojska, konkretnie Marynarki Wojennej. Kapitan Adam Hulewicz, dowódca okrętu podwodnego „Jastrząb” dowiaduje się podczas badania lekarskiego, że jego stan zdrowia nie pozwala już na czynną służbę na morzu. Lekarz wojskowy Bryl, przyjaciel Hulewicza, pod jego naciskiem nie ujawnia wyniku badania. Hulewicz wychodzi w morze na ćwiczenia jako dowódca „Jastrzębia”. Podczas rejsu popada w konflikt ze swoim zastępcą kapitanem Zapałą, od lat zestresowanym faktem, że dowódcy okrętu się zmieniają, a on ciągle jest tylko zastępcą. Tymczasem jeden z oficerów przez nieuwagę powoduje wypadek, woda zalewa jeden z przedziałów okrętu, zostają w nim odcięci marynarze, a okręt osiada na dnie. Kapitan Hulewicz zachowuje zimną krew, podejmuje właściwe działania i udaje mu się uratować wszystkich marynarzy oraz doprowadzić okręt do bazy. Prokurator wojskowy Krawczyk rozpoczyna śledztwo w sprawie wypadku. Kapitan Zapała z jednej strony marzy o chwili, gdy wreszcie zostanie „pierwszym po Bogu”, ale wie, że Hulewicz nie popełnił błędu i uratował okręt. Tymczasem oficer, który spowodował wypadek, w cztery oczy przyznaje mu się do winy. Zapała jest załamany, ale ujawnia prawdę, chociaż to oczyszcza Hulewicza z podejrzeń i pozbawia jego samego szansy na objęcie dowództwa. Wówczas dowiaduje się, że jednak zostanie dowódcą „Jastrzębia”, ponieważ Hulewicz nie może już pływać z przyczyn zdrowotnych; Hulewicz przechodzi do służby na lądzie, w sztabie. 

</doc>
<doc id="1339552" url="https://pl.wikipedia.org/wiki?curid=1339552" title="Siemieliszki">
Siemieliszki

Siemieliszki (lit. "Semeliškės") – miasteczko na Litwie, położone w okręgu wileńskim, w rejonie elektreńskim, w dolinie rzeki Strawy, 49 km od Wilna. Siedziba gminy Sumiliszki, gminy partnerskiej polskiej gminy Czosnów.
W Siemieliszkach znajduje się kościół pw. św. Wawrzyńca z cudownym obrazem św. Rocha – patrona rolników. Co roku w sierpniu odbywa się tu odpust w święto św. Rocha, na który przybywa około 10 tys. wiernych z Litwy.
W mieście znajduje się również XIX-wieczna cerkiew prawosławna, od 1954 filia parafii w Jewiach.

</doc>
<doc id="1339553" url="https://pl.wikipedia.org/wiki?curid=1339553" title="Halemweg">
Halemweg

Halemweg - stacja metra w Berlinie na linii U7, w dzielnicy Charlottenburg-Nord, w okręgu administracyjnym Charlottenburg-Wilmersdorf. Stacja została otwarta w 1980.

</doc>
<doc id="1339554" url="https://pl.wikipedia.org/wiki?curid=1339554" title="Semeliškės">
Semeliškės



</doc>
<doc id="1339558" url="https://pl.wikipedia.org/wiki?curid=1339558" title="Świadkowie Jehowy w Indiach">
Świadkowie Jehowy w Indiach

Świadkowie Jehowy w Indiach – społeczność wyznaniowa w Indiach, należąca do ogólnoświatowej wspólnoty Świadków Jehowy, licząca w 2022 roku 56 747 głosicieli, należących do 947 zborów; duża część z nich mieszka w stanie Kerala. W 2022 roku na dorocznej uroczystości Wieczerzy Pańskiej zebrało się 
152 011 osób. Działalność miejscowych głosicieli koordynuje Biuro Oddziału w Rajanukunte koło Bangalore.
Historia.
Początki.
Działalność ewangelizacyjna Badaczy Pisma Świętego (jak do 1931 roku nazywali się Świadkowie Jehowy) została rozpoczęta na terenie dzisiejszych Indii w roku 1905. Wtedy to student hinduski S.P. Devasahayam (dla uproszczenia nazwany „Davey”), przebywający w Stanach Zjednoczonych, udał się na wykład biblijny C.T. Russella, prezesa Towarzystwa Strażnica i zainteresował się tym wyznaniem. Wkrótce powrócił do Madrasu, gdzie organizował tzw. "grupowe studia biblijne", których liczba wynosiła 40. W tym samym okresie inny Hindus – A.J. Joseph, należący wtedy do Kościoła anglikańskiego, otrzymał pocztą książkę Russella „Pojednanie człowieka z Bogiem”, która zrobiła na nim wielkie wrażenie. Wraz ze swoim ojcem i kuzynem, zaczęli informować mieszkańców południowo-zachodnich Indii o nowo poznanej religii.
W roku 1912 Indie odwiedził C.T. Russell i przemawiał w takich miastach jak: Trivandrum, Nagarkoil, Kottarakkara, Keszaw Puram, Visakhapatnam, Kalkuta, Madras, Benares, Lucknow, Bombaj. Russell zadbał o to, by niektóre publikacje Towarzystwa Strażnica przełożono na języki: hindi, gudżarati, malajalam, marathi, telugu i tamilski. Później także na inne języki rodzime. Większość tych publikacji drukowano za oceanem i przywożono statkami. Spotkał się też z A.J. Josephem, który w rezultacie rozmów z Russellem został pełnoczasowym głosicielem Królestwa. Tłumaczył on publikacje Świadków Jehowy na język malajalam, którym posługuje się znaczna część Świadków Jehowy w Indiach. W roku 1924 sam wyruszył w 5800-kilometrową podróż po Indiach, wygłaszając wykłady biblijne. W roku 1914 w Indiach działało czterech kaznodziejów Towarzystwa Strażnica.
W 1916 roku w Indiach rozpoczęto wyświetlanie "Fotodramy stworzenia" oraz jej skróconej wersji pt. "Dramat Eureka".
W 1926 roku na całym obszarze dzisiejszych Indii było mniej niż 70 głosicieli. W lipcu 1926 roku przybył do tego kraju – jako misjonarz – pochodzący z Wielkiej Brytanii Edwin Skinner, który przez następne 50 lat był tam koordynatorem powstałego wówczas Biura Oddziału. Indyjskie Biuro początkowo nadzorowało działalność ewangelizacyjną w Indiach, na Cejlonie, w Persji, Afganistanie i Birmie. Wraz z Edwinem Skinnerem przybył także jako misjonarz George Wright. Wkrótce obaj nadzorowali działalność głosicieli w Indiach, na Cejlonie, w Persji, Afganistanie i Birmie. Skinner odbywał liczne podróże misyjne po całym kraju – najpierw koleją, a potem specjalnie przystosowanym do tego samochodem. Początkowo głoszono głównie anglojęzycznym wyznawcom chrześcijaństwa. W 1928 roku 54 głosicieli z Trawankoru w Kerali, zorganizowało 550 zebrań publicznych, z których skorzystało około 40 000 osób.
W roku 1929 przybyło do Indii czterech kolejnych głosicieli z Wielkiej Brytanii. Trzech dalszych dotarło z Anglii do Bombaju w roku 1931. Podejmowali oni liczne wyprawy w różne rejony kraju, rozprowadzając publikacje religijne w j. angielskim i językach miejscowych, na które je tłumaczyli.
W roku 1938 w całym kraju było 273 głosicieli (w tym 18 pionierów) w 24 zborach.
W roku 1940 Claude Goodman, misjonarz pochodzący z Wielkiej Brytanii, poświęcił kilka miesięcy, żeby zainstalować maszynę drukarską i zapoznać się z jej obsługą, a kiedy już wszystko było gotowe, policjanci nasłani przez miejscowego maharadżę zarekwirowali urządzenia, a starannie posortowane czcionki – wymieszali. W tym samym roku skonfiskowano także prasę drukarską w Trivandrum, a 14 czerwca 1941 roku władze kolonialne wydały zarządzenie, zabraniające Świadkom Jehowy drukowania ich literatury oraz sprowadzania wydawnictw Towarzystwa do Indii i na Cejlon. 9 grudnia 1944 roku zakaz ten został oficjalnie uchylony.
Rozwój działalności.
Działalność misjonarska.
W roku 1947 do Indii przybyli pierwsi misjonarze – absolwenci Biblijnej Szkoły Strażnicy – Gilead. Wkrótce przybyło kolejnych dziesięciu, a w następnych latach – wielu innych. W Tiruchirapalli otwarto jeden z domów misjonarskich. W związku z planowanym ogólnoświatowym rozwojem działalności Indie odwiedził również prezes Towarzystwa Strażnica, Nathan H. Knorr. W 1949 roku liczba głosicieli wynosiła 293, rok później 400, w roku 1951 – 500, a w roku 1957 – 1000.
Na początku lat 50. XX wieku w Bombaju utworzono pierwszy zbór Świadków Jehowy, posługujących się językiem kannada. Pod koniec lat 50. w wielu miejscach w kraju wyświetlano publicznie film "Społeczeństwo Nowego Świata w działaniu".
W 1955 roku Dick Cotterill, absolwent Szkoły Gilead, został mianowany pierwszym nadzorcą obwodu w Indiach. Pełnił tę służbę aż do śmierci w roku 1988. W grudniu 1956 roku Nathan H. Knorr i Frederick W. Franz brali udział w zgromadzeniu w Bombaju, na które przybyło 1080 osób, a 65 zostało ochrzczonych. W roku 1957 pionierzy specjalni rozpoczęli działalność w języku konkani, dwa lata później powstał pierwszy zbór w tym języku. W roku 1960 po raz pierwszy powołano nadzorcę okręgu. Od roku 1966 obowiązuje zakaz przyjazdu do Indii zagranicznych misjonarzy Świadków Jehowy.
Drukowanie publikacji.
Na początku lat 60. XX wieku rząd indyjski wprowadził zakaz wwożenia wydawnictw religijnych w językach swego kraju, dlatego indyjscy Świadkowie Jehowy zaczęli drukować swoje publikacje na miejscu, w Indiach. Przez wiele lat korzystano w tym celu z usług drukarni komercyjnych.
Kongresy.
W 1956 roku w Bombaju odbyło się zgromadzenie.
W 1963 roku New Delhi było jednym z 27 miast kongresowych okołoziemskiego zgromadzenia pod hasłem „Wiecznotrwała dobra nowina”. W dniach 6–11 sierpnia przybyli na zgromadzenie w tym mieście delegaci z 27 krajów, obecnych było 1296 osób, a 44 ochrzczono. W dniach 22–25 sierpnia program zgromadzenia przedstawiono również w mieście Coimbatore, gdzie obecnych było 365 osób, z których 14 ochrzczono.
W roku 1973 w Madrasie odbył się kongres pod hasłem „Boskie zwycięstwo”. 7 marca 1978 roku prawnie zarejestrowano oddział Towarzystwa Strażnica w Indiach. W dniach od 4 do 8 października 1978 roku w Bombaju odbył się kongres pod hasłem „Zwycięska wiara”.
W 1989 roku w 21 kongresach pod hasłem „Prawdziwa pobożność” zorganizowanych w 10 językach uczestniczyło ponad 15 tysięcy osób, a 545 z nich zostało ochrzczonych.
Kongresy regionalne odbywają się w 18 językach.
Wzrost liczby głosicieli.
W 1959 roku było 1514 głosicieli, a w 1963 roku – 2000. W 1981 roku liczba indyjskich Świadków Jehowy przekroczyła 5000 osób.
W 1990 roku mniej więcej połowa głosicieli posługiwała się językiem malajalam. W 2009 roku przekroczono liczbę 30 tysięcy głosicieli, a w roku 2014 – 40 tysięcy.
W 2002 roku ogólnokrajowa telewizja wyświetliła film zrealizowany przez Świadków Jehowy "Biblia – jej siła oddziaływania". W latach 2004–2014 zbudowano 168 Sal Królestwa.
W 2020 roku liczba głosicieli wyniosła 53 105.
Filia Szkoły Gilead.
W roku 1983 w indyjskim Biurze Oddziału zorganizowano dwa dziesięciotygodniowe kursy filii Biblijnej Szkoły Strażnicy – Gilead, z udziałem 46 studentów – pionierów specjalnych.
Akcje pomocy humanitarnej.
W październiku 2013 roku zorganizowano pomoc humanitarną dla poszkodowanych przez cyklon "Phailin".
W sierpniu 2017 roku zorganizowano pomoc humanitarną dla poszkodowanych przez osuwiska w południowo-zachodnich Indiach, we wrześniu 2017 roku przez powodzie, a w listopadzie 2018 roku przez cyklon Gaja.
W 2020 roku w związku z pandemią COVID-19 powołano Komitety Pomocy Doraźnej, które najbardziej potrzebującym dostarczają żywność i podstawowe lekarstwa oraz pomagają znaleźć szpitale, w których są wolne łóżka.
Sytuacja prawna.
11 sierpnia 1986 roku indyjski Sąd Najwyższy orzekł, że nie można zmuszać dzieci Świadków Jehowy do śpiewania hymnu państwowego. Orzeczenie to weszło do programu nauki na zajęciach z prawa konstytucyjnego na wydziałach prawa. Wciąż odwołują się do niego periodyki prawnicze i artykuły prasowe, uznając ten słynny wyrok za precedens w kwestii tolerancji w Indiach.
W ostatnich latach indyjscy głosiciele padali ofiarą ataków. Dochodzi do przypadków pobicia i gróźb pozbawienia wolności, przy braku reakcji ze strony policji. W wielu rejonach kraju dochodziło do publicznego palenia literatury religijnej. Świadkowie Jehowy są również niejednokrotnie aresztowani za swą działalność religijną.
27 stycznia 2014 roku Państwowa Komisja Praw Człowieka Stanu Karnataka potwierdziła, że policja naruszyła prawa wolności wyznania Świadków Jehowy i zasądziła dla nich odszkodowania pieniężne.
Wydawanie publikacji w miejscowych językach.
W 1974 roku w języku konkani wydano Chrześcijańskie Pisma Greckie w Przekładzie Nowego Świata (Nowy Testament), a w roku 2006 — całą Biblię.
W 2009 roku wydano Chrześcijańskie Pisma Greckie w Przekładzie Nowego Świata (Nowy Testament) w języku hindi, kannada, malajalam i tamilskim, a w 2011 roku w języku pendżabskim.
W 2015 roku wydano Chrześcijańskie Pisma Greckie w Przekładzie Nowego Świata (Nowy Testament) w języku urdu, a w 2016 roku w języku gudżarackim, marackim i telugu oraz pełne wydanie Biblii w tym przekładzie w języku hindi, malajalam i tamilskim.
Od 2016 roku regularnie ukazują się publikacje w języku orija.
14 kwietnia 2018 roku opublikowano wydanie Ewangelii według Marka w Przekładzie Nowego Świata w indyjskim języku migowym.
25 października 2019 roku na kongresie regionalnym pod hasłem „Miłość nigdy nie zawodzi!” w Hajdarabadzie ogłoszono wydanie Pisma Świętego w Przekładzie Nowego Świata w języku telugu, którym posługuje się około 6000 głosicieli w Indiach. Na kongresie było obecnych 8868 osób.
Od 2020 roku ukazują się regularnie publikacje w języku manipuri w alfabecie łacińskim.
5 lipca 2020 roku członkowie indyjskiego Komitetu Oddziału ogłosili w dwóch nagranych wcześniej przemówieniach wydanie Pisma Świętego w Przekładzie Nowego Świata w języku marackim oraz Chrześcijańskich Pism Greckich (Nowy Testament) w języku bengalskim. W związku z pandemią COVID-19 zorganizowano specjalne zebrania w trybie wideokonferencji. Z programu w języku bengalskim skorzystało przeszło 1200 głosicieli posługujących się tym językiem, w Indiach oraz w Bangladeszu. 25 października 2020 roku ogłoszono w nagranym wcześniej przemówieniu wydanie Pisma Świętego w Przekładzie Nowego Świata w języku gudżarackim, kannada (którym posługuje się ponad 2800 głosicieli) i pendżabskim. W związku z pandemią COVID-19 zorganizowano specjalne zebranie w trybie wideokonferencji. 27 czerwca 2021 roku ogłoszono w nagranym wcześniej przemówieniu wydanie Pisma Świętego w Przekładzie Nowego Świata w języku tamilskim (w alfabecie łacińskim). W związku z pandemią COVID-19 zorganizowano specjalne zebranie w trybie wideokonferencji, transmitowany do tamilskojęzycznych Świadków Jehowy mieszkających w 16 różnych krajach. Językiem tym posługuje się 20 500 głosicieli należących do 334 zborów i 32 grup. 27 marca 2022 roku ogłoszono w nagranym wcześniej przemówieniu wydanie Biblii — Ewangelii według Mateusza w języku konkani (w alfabecie łacińskim). W związku z pandemią COVID-19 zorganizowano specjalne zebranie w trybie wideokonferencji, z którego skorzystało około 600 osób. Językiem tym posługuje się 442 głosicieli należących do 7 zborów.
We wrześniu 2021 roku ukazały się filmy w języku tulu oraz publikacje w języku kaććhi, w listopadzie 2021 roku w języku nancowry, w grudniu 2021 roku w języku kokborok, w styczniu 2022 roku w języku mandeali oraz w języku naga (angami), a w kwietniu 2022 roku w języku mewari.
Poza tym działa 11 Biur Tłumaczeń, w których tłumaczy się publikacje na 36 języków.
Zebrania zborowe odbywają się m.in. w językach: angielskim, asamskim, bengalskim, garo (achik), gudżarackim, hindi, indyjskim migowym, kannada, khasi, konkani (pismo dewanagari), konkani (alfabet kannada), konkani (alfabet łaciński), luszei, malajalam, manipuri, marackim, naga, nepalskim, nikobarskim, orija, sadri, santali (pismo dewanagari), tamilskim i telugu.
Delegacje kongresowe.
W lipcu 2018 roku delegacja z Indii brała udział w kongresie specjalnym pod hasłem „Bądź odważny!” w Kolombo w Sri Lance, a w 2019 roku w kongresie międzynarodowym pod hasłem „Miłość nigdy nie zawodzi!” w Australii, Kanadzie, Portugalii i Stanach Zjednoczonych.
Biuro Oddziału.
W latach 1978–1984 na południe od Bombaju, w podgórskiej miejscowości Lonavla wybudowano nowe Biuro Oddziału Towarzystwa Strażnica, wraz z drukarnią.
W marcu 2002 roku uruchomiono nowe Biuro Oddziału, wraz z dużą drukarnią, w Yelahanka koło Bangalore (uroczyście otwarte 7 grudnia 2003).
W 2019 roku Biuro Oddziału przeniesiono do nowo zakupionych budynków w Rajanukunte.
W indyjskim Biurze drukuje się publikacje w 24 językach. Literatura biblijna jest następnie rozsyłana do różnych części Indii oraz do 9 innych krajów.
Statystyki.
Liczba głosicieli (w tym pionierów).
Dane na podstawie oficjalnych raportów o działalności:
Wartości opisów na wykresie podano w tysiącach:

</doc>
<doc id="1339560" url="https://pl.wikipedia.org/wiki?curid=1339560" title="Siemensdamm">
Siemensdamm

Siemensdamm - stacja metra w Berlinie na linii U7, w dzielnicy Siemensstadt, w okręgu administracyjnym Spandau. Stacja została otwarta w 1980.

</doc>
<doc id="1339566" url="https://pl.wikipedia.org/wiki?curid=1339566" title="Kōriyama">
Kōriyama

 – miasto w Japonii, na wyspie Honsiu ("Honshū"), w prefekturze Fukushima. 
Ma powierzchnię 757,20 km2 . W 2020 r. mieszkały w nim 327 872 osoby, w 140 132 gospodarstwach domowych (w 2010 r. 338 772 osoby, w 131 700 gospodarstwach domowych).
W mieście rozwinął się przemysł włókienniczy, chemiczny oraz maszynowy.

</doc>
<doc id="1339569" url="https://pl.wikipedia.org/wiki?curid=1339569" title="Dyskografia The Cure">
Dyskografia The Cure

Dyskografia The Cure.
Single.
Jako drugie podano utwory ze stron B podstawowych wersji singli:

</doc>
<doc id="1339570" url="https://pl.wikipedia.org/wiki?curid=1339570" title="Muscle Museum (EP)">
Muscle Museum (EP)

Muscle Museum – EP angielskiego zespołu rockowego Muse, wydane 11 stycznia 1999 roku przez wytwórnię Dangerous Records w limitowanej liczbie 999 ręcznie ponumerowanych kopii. Zawiera sześć piosenek, z których cztery zostały później ponownie nagrane i pojawiły się na debiutanckim albumie grupy, "Showbiz".
Tytułowa piosenka, "Muscle Museum", zajęła 3. miejsce na liście Indie Charts magazynu "NME", ustępując tylko Mercury Rev i Fatboy Slim.

</doc>
<doc id="1339574" url="https://pl.wikipedia.org/wiki?curid=1339574" title="Św. Katarzyna ze Sieny">
Św. Katarzyna ze Sieny



</doc>
<doc id="1339575" url="https://pl.wikipedia.org/wiki?curid=1339575" title="Cardamine bulbifera">
Cardamine bulbifera



</doc>
<doc id="1339576" url="https://pl.wikipedia.org/wiki?curid=1339576" title="Wierna rzeka (film 1983)">
Wierna rzeka (film 1983)

Wierna rzeka – polski film historyczny na podstawie powieści Stefana Żeromskiego. Jest to trzecia z kolei adaptacja tej powieści.
Film kręcony w okolicach Sulejowa nad rzekami: Pilicą i Czarną oraz we wsiach: Talar i Dąbrowa nad Czarną. 
Fabuła.
Jest rok 1863, na ziemiach polskich trwa powstanie styczniowe. Z pola bitwy pod Małogoszczem wydostaje się ranny powstaniec Józef Odrowąż. Ścigany przez Rosjan usiłuje znaleźć schronienie. Chłopi z pobliskiej wioski odmawiają mu pomocy. Udziela mu jej młoda szlachcianka Salomea Brynicka, córka rządcy majątku, również powstańca. Między młodymi rodzi się uczucie.

</doc>
<doc id="1339577" url="https://pl.wikipedia.org/wiki?curid=1339577" title="Wierna rzeka">
Wierna rzeka



</doc>
<doc id="1339578" url="https://pl.wikipedia.org/wiki?curid=1339578" title="Św. Mikołaj z Bari">
Św. Mikołaj z Bari



</doc>
<doc id="1339580" url="https://pl.wikipedia.org/wiki?curid=1339580" title="Oldenzaal">
Oldenzaal

Oldenzaal – miasto we wschodniej Holandii, w prowincji Overijssel. Według danych na dzień 2012 liczy 32 600 mieszkańców.

</doc>
<doc id="1339581" url="https://pl.wikipedia.org/wiki?curid=1339581" title="Św. Tomasz Morus">
Św. Tomasz Morus



</doc>
<doc id="1339582" url="https://pl.wikipedia.org/wiki?curid=1339582" title="Tocantinópolis EC">
Tocantinópolis EC

Tocantinópolis Esporte Clube - brazylijski klub piłkarski z siedzibą w mieście Tocantinópolis leżącym w stanie Tocantins.
Historia.
"Tocantinópolis" założony został 1 stycznia 1989 roku. Występuje obecnie w pierwszej lidze stanu Tocantins (Campeonato Tocantinense).

</doc>
<doc id="1339584" url="https://pl.wikipedia.org/wiki?curid=1339584" title="Św. Pius X">
Św. Pius X



</doc>
<doc id="1339585" url="https://pl.wikipedia.org/wiki?curid=1339585" title="Św. Proboszcz z Ars">
Św. Proboszcz z Ars



</doc>
<doc id="1339587" url="https://pl.wikipedia.org/wiki?curid=1339587" title="Tocantinopolis EC">
Tocantinopolis EC



</doc>
<doc id="1339590" url="https://pl.wikipedia.org/wiki?curid=1339590" title="Gra w ślepca">
Gra w ślepca

Gra w ślepca – polski film obyczajowy z 1985 roku.

</doc>
<doc id="1339591" url="https://pl.wikipedia.org/wiki?curid=1339591" title="Tocantinópolis Esporte Clube">
Tocantinópolis Esporte Clube



</doc>
<doc id="1339594" url="https://pl.wikipedia.org/wiki?curid=1339594" title="Rynny polodowcowe">
Rynny polodowcowe



</doc>
<doc id="1339595" url="https://pl.wikipedia.org/wiki?curid=1339595" title="Rynna podlodowcowa">
Rynna podlodowcowa



</doc>
<doc id="1339597" url="https://pl.wikipedia.org/wiki?curid=1339597" title="Rynna polodowcowa">
Rynna polodowcowa

Rynna polodowcowa (rynna subglacjalna), dolina rynnowa – podłużne formy powierzchniowe Ziemi powstające pod powierzchnią lodowca (głównie lądolodu) wskutek erozji przez wody podlodowcowe. Stanowią one prostolinijne lub lekko kręte zagłębienia szerokości od kilkuset metrów do 2–3 km i długości nieraz kilkudziesięciu kilometrów, o stromych wysokich krawędziach z obu stron. Przebieg rynny nawiązuje do biegu i siły erozyjnej rzeki podlodowcowej. Po ustąpieniu lodowca rynny polodowcowe są wypełnione martwym lodem, co zapobiega zasypaniu przez morenę denną lub piaski sandrowe.
Profil podłużny dna rynny nie ma równomiernego spadku (jak to jest w przypadku dolin rzecznych), lecz wykazuje liczne mniejsze i większe zaklęsłości i wzniesienia. Niekiedy na dnie rynny ciągnie się oz, a jeszcze częściej spotyka się na jednej linii ozy na przemian z rynnami. Obniżenia dna rynien wypełnione są często przez długie, wąskie i głębokie jeziora, zwane rynnowymi.
Rynny jeziorne występują najczęściej w strefie pagórkowatej czołowo-morenowej, lecz spotyka się je również na wysoczyźnie morenowej i na sandrach. Ich przebieg jest mniej więcej prostopadły do wałów moreny czołowej. Czasem rynna urywa się w miejscu gdzie biegło niegdyś czoło lodowca, a wypływające z niej wody usypały tam przed czołem pokrywę sandrową. 
Rynny polodowcowe są powszechne w północnej i środkowej Polsce. Do jezior rynnowych należą m.in.: Jeziorak, Gopło, Wigry, Jeziora Raduńskie.

</doc>
<doc id="1339598" url="https://pl.wikipedia.org/wiki?curid=1339598" title="Ommen">
Ommen

Ommen − miasto we wschodniej Holandii, w prowincji Overijssel. Według danych na dzień 1 lutego 2008 liczy 17 456 mieszkańców.

</doc>
<doc id="1339599" url="https://pl.wikipedia.org/wiki?curid=1339599" title="Wolny strzelec (film 1981)">
Wolny strzelec (film 1981)

Wolny strzelec – polski film obyczajowy z 1981 roku w reżyserii Wiesława Saniewskiego.

</doc>
<doc id="1339602" url="https://pl.wikipedia.org/wiki?curid=1339602" title="Grzegorz Zybajło">
Grzegorz Zybajło

Grzegorz Zybajło (białorus. Рыгор Зыбайла, "Ryhor Zybajła"; ur. w 1913 na ziemiach białoruskich w Imperium Rosyjskim, zm. w 1987 w ZSRR) – białoruski wojskowy i działacz narodowy.
Z wykształcenia był inżynierem leśnictwa. Służył w Wojsku Polskim jako podoficer. Brał udział w wojnie obronnej 1939 r., w czasie której dostał się do niewoli niemieckiej. Po zwolnieniu próbował nielegalnie przedostać się do Białoruskiej SRR, ale został aresztowany. W 1940 r. został zwerbowany przez NKWD do rozbicia białoruskich środowisk niepodległościowych, miał pseudonim "Ёлкін". Przed atakiem wojsk niemieckich na ZSRR 22 czerwca 1941 r., podjął współpracę z Abwehrą. Pod koniec 1941 r. został kierownikiem Białoruskiej Samopomocy Ludowej w okręgu słonimskim. Od lipca 1943 r. był zastępcą przewodniczącego Samopomocy. Od marca 1944 r. był naczelnikiem Białoruskiej Obrony Krajowej w okręgu głubockim. Jednocześnie działał w konspiracyjnej Białoruskiej Partii Niepodległościowej. Pod koniec czerwca tego roku uczestniczył w II kongresie wszechbiałoruskim w Mińsku, po czym natychmiast ewakuował się do Niemiec. Pod koniec 1944 r. w stopniu starszego lejtnanta wstąpił do nowo formowanej 30 Dywizji Grenadierów SS. Zdezerterował na stronę francuskich partyzantów. Po zakończeniu wojny przebywał w amerykańskim obozie jenieckim. 1 czerwca 1946 r. został aresztowany w Berlinie przez sowieckich funkcjonariuszy SMIERSZ-a i deportowany do ZSRR. Po procesie skazano go 21 marca 1947 r. na karę 10 lat pozbawienia wolności. Po wypuszczeniu na wolność mieszkał aż do śmierci na Białorusi. Są też 2 inne wersje jego powojennych losów. Według pierwszej wersji próbował dostać się do II Korpusu Polskiego gen. Władysława Andersa. Jednakże przy kontroli dokumentów przez ośrodek kontrwywiadowczy korpusu w Marsylii została znaleziona jego fotografia w mundurze lejtnanta Białoruskiej Obrony Krajowej, wskutek czego miało nastąpić jego aresztowanie, chociaż nie wiadomo, co było dalej. Druga wersja mówi, że przechodził tajny kurs w szpiegowskiej szkole w celu przerzucenia go na Białoruś. Tam miał być aresztowany przez Sowietów i skazany na karę 25 lat łagrów.

</doc>
<doc id="1339604" url="https://pl.wikipedia.org/wiki?curid=1339604" title="Estádio Ribeirão">
Estádio Ribeirão



</doc>
<doc id="1339609" url="https://pl.wikipedia.org/wiki?curid=1339609" title="Wydział Zarządzania Politechniki Warszawskiej">
Wydział Zarządzania Politechniki Warszawskiej

Wydział Zarządzania Politechniki Warszawskiej (WZ) − wydział Politechniki Warszawskiej. 
Siedziba wydziału znajduje się w Gmachu Nowym Technologicznym przy ul. Narbutta 85, na kampusie południowym uczelni.
Opis.
Wydział został powołany 26 marca 2008 r. uchwałą Senatu Politechniki Warszawskiej (nr 296/XLVI/2008). Działalność rozpoczął w dniu 1 września 2008 r. W maju 2016 r. Wydział uzyskał decyzją Centralnej Komisji ds. Stopni i Tytułu pełnię praw akademickich (uprawnienia do doktoryzowania, habilitowania i występowania z wnioskiem o tytuł profesora), od 1 października 2019 r. uprawnienia te przeszły na Senat i Radę Dyscypliny Nauk o Zarządzaniu i Jakości w PW.
Kierunki i specjalności.
Cechą charakterystyczną studiów menedżerskich realizowanych na Wydziale Zarządzania Politechniki Warszawskiej jest to, że absolwenci uzyskują wiedzę i umiejętności zarówno w zakresie nauk o organizacji i zarządzaniu, nauk ekonomicznych, prawnych i społecznych, jak również w obszarze nauk technicznych, szczególnie na studiach inżynierskich.
Wydział prowadzi stacjonarne i niestacjonarne studia:
Rekrutacja na każdy ze stopni odbywa się niezależnie, co oznacza, że kandydaci na II stopień studiów mogą rekrutować się z Politechniki Warszawskiej, jak i z innych uczelni publicznych i niepublicznych.

</doc>
<doc id="1339616" url="https://pl.wikipedia.org/wiki?curid=1339616" title="Stowarzyszenie &quot;Dziedzictwo Mniejszości Karpackich&quot;">
Stowarzyszenie &quot;Dziedzictwo Mniejszości Karpackich&quot;



</doc>
<doc id="1339618" url="https://pl.wikipedia.org/wiki?curid=1339618" title="Ratusz w Bielsku Podlaskim">
Ratusz w Bielsku Podlaskim

Ratusz w Bielsku Podlaskim – budynek został wzniesiony w latach 1776-1780 w stylu późnobarokowym według projektu Jana Sękowskiego, nadwornego architekta Branickich. W ciągu wieków był trzykrotnie przebudowywany, w pierwszej połowie XIX wieku, przed rokiem 1920 i w 1942. Obecnie jest siedzibą Muzeum w Bielsku Podlaskim.

</doc>
<doc id="1339620" url="https://pl.wikipedia.org/wiki?curid=1339620" title="Dagobert Frey">
Dagobert Frey

Dagobert Frey (ur. 23 kwietnia 1883 w Wiedniu, zm. 13 maja 1963 w Stuttgarcie) – austriacki historyk sztuki, aktywnie uczestniczący w rabunku dzieł sztuki z Polski podczas drugiej wojny światowej.
Życiorys.
Studiował architekturę, a następnie historię sztuki w Wiedniu. Od 1911 był asystentem Maxa Dvořáka w jego wiedeńskim biurze konserwacji zabytków. W latach 1931-1945 kierował katedrą historii sztuki na uniwersytecie w niemieckim wówczas Wrocławiu.
W latach trzydziestych zainteresował się Polską – jego działalność miała na celu faktycznie zinwentaryzowanie dzieł sztuki, które mogłyby zostać zagrabione przez Niemcy po rozpoczęciu inwazji. On sam, po zajęciu Polski przez wojska hitlerowskie uczestniczył w grabieży dzieł sztuki z terenu Polski (m.in. kierując wywózką zabytków z Wawelu), brał też udział w programie pisania "niemieckiej historii" tego terenu - m.in. wydał pracę pt. "Krakau", w której zaprzeczał jakiemukolwiek słowiańskiemu udziałowi w sztuce i kulturze Krakowa. 
Po zakończeniu wojny powrócił do pracy w wiedeńskim biurze odnowy zabytków. W 1951 przeniósł się do Stuttgartu, gdzie objął stanowisko profesora historii sztuki na tamtejszej politechnice. Jako historyk sztuki zajmował się w szczególności sztuką renesansową (a także gotycką i barokową) na obszarach Austrii i Włoch. Pierwsza jego uznana praca to opublikowana w 1929 "Gotik und Renaissance als Grundlagen der modernen Weltanschauung". Zajmował się także filozofią sztuki oraz sztuką kultur afrykańskich.

</doc>
<doc id="1339624" url="https://pl.wikipedia.org/wiki?curid=1339624" title="Random 1-8">
Random 1-8

Random 1-8 – EP angielskiego zespołu rockowego Muse, wydane jedynie w Japonii 4 października 2000 roku. Zawiera kilka b-side'ów, utworów koncertowych oraz remiksów.
Na końcu ostatniej piosenki, "Do We Need This?", znajdują się trzy hidden tracki, wszystkie to zremiksowane wersje "Sunburn", singla z albumu "Showbiz".
Trzy nagrania z minialbumu - "Forced In", "Agitated" i "Yes Please" - znalazły się na kompilacji Muse z 2002 roku, "Hullabaloo".

</doc>
<doc id="1339625" url="https://pl.wikipedia.org/wiki?curid=1339625" title="América FC (São José do Rio Preto)">
América FC (São José do Rio Preto)

América Futebol Clube, pot. América de Rio Preto – brazylijski klub piłkarski z siedzibą w mieście São José do Rio Preto, leżącym w stanie São Paulo.
Historia.
"América" założony został 28 stycznia 1946 roku. Tego dnia w hotelu São Paulo spotkali się Antônio Tavares Pereira Lima, inżynier drogowy Estrada de Ferro Araraquarense, Vitor Buongermino oraz 53 miejscowych sportowców, a także przedstawiciele dwóch lokalnych gazet - "A Folha de Rio Preto" i "A Notícia". Zebrano się wówczas w celu utworzenia klubu, który miał być konkurencyjny wobec istniejącego dotąd w mieście São José do Rio Preto klubu "Bancários". Klub nazwano "América Futebol Clube" - innymi sugerowanymi nazwami były "Dinamo" i "Flamengo".
"América" rozegrał swój pierwszy mecz 17 marca 1946 z klubem Associação Atlética Ferroviária z miasta Araraquara, wygrywając 3:1. Pierwszą bramkę dla nowego klubu zdobył Quirino. Klub zagrał wtedy w następującym składzie: "Bob, Hugo, Edgar, De Lúcia, Quirino, Miguelzinho, Morgero, Dema, Pereira Lima (Nelsinho), Fordinho, Birigui".
W 1957 "América" po raz pierwszy zwyciężyła drugą ligę stanu São Paulo, wyprzedzając na finiszu klub São Bento. Zwycięstwo dało awans do pierwszej ligi stanowej.
W 1978 "América" zadebiutował w pierwszej lidze brazylijskiej (Campeonato Brasileiro Série A), zajmując w koncowej klasyfikacji 38 miejsce. Ponowny udział w I lidze brazylijskiej w 1980 zakończył się zajęciem 32 miejsca.

</doc>
<doc id="1339629" url="https://pl.wikipedia.org/wiki?curid=1339629" title="Pochód Trzech Króli">
Pochód Trzech Króli

Pochód Trzech Króli – obraz autorstwa włoskiego malarza renesansowego Benozza Gozzoli.
W 1459 roku Benozzo Gozzoli rozpoczął malowanie fresków w niewielkiej kaplicy w Palazzo Medici (Pałacu Medyceuszów) we Florencji, wzniesionej w latach 1446-1449. W kaplicy malarz zastał w ołtarzu obraz "Adoracja Dzieciątka" pędzla Fra Fillipa Lippiego sprzed 1459 roku (obecnie oryginał w Staatliche Museen w Berlinie, a kaplicy kopia), do którego dostosował swoją kompozycję. Ołtarz znajduje się na głównej ścianie w małego prezbiterium; po jego bokach Gozzoli namalował freski z aniołami oddającymi hołd Jezusowi. 
Trzy główne malowidła z pochodem Trzech Króli znajdują się na trzech ścianach głównej przestrzeni kaplicy. Ukazują one wędrówkę Trzech Króli i ich świtę do Betlejem, prowadząca przez fantazyjny krajobraz: wijące się drogi, skały, wąwozy, lasy i gaje. Zarówno królowie, jak i ich dworzanie, ubrani są w bogate stroje. W istocie jest to obraz dworu medycejskiego. Nie bez znaczenia jest fakt, że w kaplicy tej nie tylko modlono się, ale i przyjmowano gości i delegacje. W efekcie malowidła zyskały wymiar reprezentacyjny, miały ukazywać potęgę i świetność rodu Medyceuszy. 
W wizerunku najmłodszego króla upatruje się portretu Lorenza (Wawrzyńca) Medici, zwanego później "Il Magnifico". Ukazany został on na tle drzewka laurowego, stanowiącego aluzję do jego imienia oraz na koniu z herbem rodziny. W tym samym pochodzie biorą udział: jego ojciec, Piero (Piotr) i dziadek, Cosimo (Kosma).
Na drugim fresku artysta ukazał cesarza bizantyńskiego Jana VIII Paleologa, który w 1439 roku wjechał do Florencji. Na trzecim najstarszym królem jest prawdopodobnie patriarcha Konstantynopola.

</doc>
<doc id="1339634" url="https://pl.wikipedia.org/wiki?curid=1339634" title="Zofiówka (powiat łódzki wschodni)">
Zofiówka (powiat łódzki wschodni)

Zofiówka – wieś w Polsce położona w województwie łódzkim, w powiecie łódzkim wschodnim, w gminie Tuszyn nad rzeką Dobrzynką.
W latach 1975–1998 miejscowość należała administracyjnie do województwa piotrkowskiego.
W dwudziestoleciu międzywojennym Zofiówka była miejscowością letniskową pobliskiej Łodzi, do której chętnie przybywała elita oficerska okręgu łódzkiego. Z tamtego czasu pochodzi część zabudowy wsi, w tym charakterystyczna murowana willa z 1927 r. Aleksego Rżewskiego, pierwszego prezydenta Łodzi w Niepodległej Polsce (1919–1923), położona przy głównej drodze.

</doc>
<doc id="1339635" url="https://pl.wikipedia.org/wiki?curid=1339635" title="Marcin Siemieński">
Marcin Siemieński

Marcin Siemieński (ur. 1758 w Runowie Krajeńskim, zm. 27 listopada 1831 w Gnieźnie) – polski biskup rzymskokatolicki, biskup pomocniczy gnieźnieński w latach 1823–1831.
Życiorys.
Uczył się w Kaliszu. W latach 1779–1782 studiował teologię w Krakowie. Święcenia kapłańskie przyjął 22 grudnia 1781. 6 lutego 1782 został doktorem teologii. 2 lipca 1796 otrzymał doktorat obojga praw od księcia Franciszka Sforzy.
Od 1784 był proboszczem w Starych Koziegłowach (Koziegłówkach). Pozostał w Krakowie. W Starych Koziegłowach zastępował go wyznaczony komendarz. Od 1797 do 1807 przebywał w parafii Koziegłówki. W latach 1799–1807 był komisarzem (oficjałem okręgowym) biskupa wrocławskiego Josepha Christiana von Hohenlohe Waldenburg Bartensteina nad częścią diecezji wrocławskiej zw. Nowy Śląsk (część archidiecezji gnieźnieńskiej od 1795 pod zaborem pruskim, w latach 1807–1811 jego namiestnik dla tej części diecezji wrocławskiej w Księstwie Warszawskim).
W 1807 został mianowany przez arcybiskupa gnieźnieńskiego Ignacego Raczyńskiego sędzią audytorem trybunału arcybiskupiego w Gnieźnie. Od 1809 kanonik gnieźnieński, później oficjał gnieźnieński (1816). W latach 1815–1818 administrował pruską częścią archidiecezji gnieźnieńskiej. Zarządzał archidiecezją gnieźnieńską w latach 1818–1821, 1825–1831. Był także wikariuszem kapitulnym gnieźnieńskim w latach 1825–1828 i 1829–1831.

</doc>
<doc id="1339638" url="https://pl.wikipedia.org/wiki?curid=1339638" title="America Sao Jose do Rio Preto">
America Sao Jose do Rio Preto



</doc>
<doc id="1339640" url="https://pl.wikipedia.org/wiki?curid=1339640" title="America Sao Jose">
America Sao Jose



</doc>
<doc id="1339641" url="https://pl.wikipedia.org/wiki?curid=1339641" title="América Futebol Clube (SP)">
América Futebol Clube (SP)



</doc>
<doc id="1339643" url="https://pl.wikipedia.org/wiki?curid=1339643" title="Struna do skrzypiec">
Struna do skrzypiec

Struna do skrzypiec (tytuł oryginalny: "Tela për violinë") – albański film fabularny z roku 1987 w reżyserii Bujara Kapexhiu.
Opis fabuły.
Andon jest młodym skrzypkiem, który trenuje intensywnie przed konkursem zorganizowanym przez Akademię Sztuk Pięknych. Jednak jego ojciec Kozma uważa, że należy zrobić wszystko, co możliwe, aby jeszcze przed konkursem zapewnić zwycięstwo synowi. W tym celu odwiedza wszystkich swoich przyjaciół, którzy mogą mieć wpływ na decyzję jury. W najgorszej sytuacji jest Muço – przewodniczący jury, który regularnie spotyka ludzi, tłumaczących mu jak wielki talent ma Andon.

</doc>
<doc id="1339647" url="https://pl.wikipedia.org/wiki?curid=1339647" title="Botafogo Futebol Clube (SP)">
Botafogo Futebol Clube (SP)



</doc>
<doc id="1339650" url="https://pl.wikipedia.org/wiki?curid=1339650" title="Himi">
Himi

 – miasto w Japonii, w prefekturze Toyama, w środkowej części wyspy Honsiu.
Położenie.
Miasto leży w północno-zachodniej części prefektury na półwyspie Noto nad zatoką Toyama (Morze Japońskie). Uozu graniczy z miastami:
Historia.
Himi otrzymało status miasta 1 sierpnia 1952.

</doc>
<doc id="1339659" url="https://pl.wikipedia.org/wiki?curid=1339659" title="Urk">
Urk

Urk – dawniej wyspa; obecnie gmina oraz miasto położone w Holandii, w prowincji Flevoland. Według spisu ludności z 2013 roku miejscowość zamieszkuje 19 400 osób. Gmina ma powierzchnię 109,91 km². Obecnym burmistrzem jest Pieter van Maaren.
Historia.
Urk po raz pierwszy pojawił się w historycznych źródłach około X wieku. Miasto znajdowało się wówczas na wyspie położonej w zatoce Morza Północnego. W 1939 roku Urk przestał być wyspą, gdyż połączono go ze stałym lądem za pomocą wału ziemnego. Niedługo później zakończono budowę Afsluitdijk i miasto zostało połączone od wschodu z powstającym Polderem Północno-Wschodnim. Budowa Afsluitdijk uniemożliwiła dalsze prowadzenie połowów przez miejscową społeczność rybacką i doprowadziła do licznych protestów w rezultacie których, mieszkańcy Urk zachowali odrębność administracyjną od gminy Noordoostpolder, jak i pomoc od państwa holenderskiego, która miała zrekompensować straty spowodowane koniecznością porzucenia połowów. Dziś gospodarka miasta Urk skierowana jest głównie ku turystyce. 
W historii głównym źródłem dochodu mieszkańców Urk, od zawsze było rybołówstwo. Miasto położone w zatoce Morza Północnego, było doskonałą bazą wypadową dla licznych rybaków, następnie połowy sprzedawano na terytorium całej Holandii, co przyczyniło się do nadania dla części zabudowy cech handlowych (domy kupców, place targowe). Dziś jest to jedna z atrakcji turystycznych miasta. 
Mieszkańcy Urk wskutek wielowiekowej izolacji posługują się do dziś osobnym dialektem języka niderlandzkiego oraz zachowali elementy folkloru regionalnego.

</doc>
<doc id="1339661" url="https://pl.wikipedia.org/wiki?curid=1339661" title="Anton Galeazzo Bentivoglio">
Anton Galeazzo Bentivoglio

Anton Galeazzo Bentivoglio (ur. w Bolonii w 1385, zm. w Bolonii w grudniu 1435) – szlachcic i kondotier boloński, przedstawiciel możnego rodu Bentivoglio, syn Giovanniego I Bentivoglio. W latach 1420-1435 (z przerwami) rządził w Bolonii.
Życiorys.
Po śmierci ojca schronił się u rodziny Mavezzi w Castel Guelfo di Bologna. 3 marca 1416 mieszkańcy Bolonii wypowiedzieli posłuszeństwo antypapieżowi Janowi XXIII i powołali rząd Reformatorów. Bolonia znów stała się autonomiczna. W 1420 miał miejsce konflikt Bentivoglio z rodzinami Canetoli, Gozzadini i Ghisileri. Anton Galeazzo zdołał wysłać swoich przeciwników na wygnanie, a niektórych kazał powiesić. Stanął na czele rządu Reformatorów, ale mimo iż posiadał pełnię władzy, nie obwołał się panem Bolonii. Jego okrutne postępowanie wywołało sprzeciw mieszkańców i w lipcu 1420 został wygnany z miasta, ale porozumiawszy się z Braccio di Montone, kapitanem wojsk papieskich, otrzymał władzę na Castel Bolognese. Została mu ona jednak wkrótce zabrana, gdy próbował zająć Imolę.
Jako kondotier przechodził to na służbę Florencji, to Państwa Kościelnego. 4 grudnia 1435 udało mu się wrócić do Bolonii. Legat papieski, kard. Giovanni da Treviso obawiał się jednak, że sympatia, jaką Anton Galeazzo wzbudzał u Bolończyków, może być przyczyną kolejnej rewolty. Razem z Baldassarem d'Offidą przygotowali zasadzkę na Antona Galeazzo, który został schwytany i zabity w Palazzo Re Enzo razem ze swoimi towarzyszami.
Pochowany został najpierw w kościele San Cristoforo del Balladuro, a następnie w sarkofagu autorstwa Jacopo della Quercia w kościele San Giacomo Maggiore.

</doc>
<doc id="1339662" url="https://pl.wikipedia.org/wiki?curid=1339662" title="Świadkowie Jehowy w Turcji">
Świadkowie Jehowy w Turcji

Świadkowie Jehowy w Turcji – społeczność wyznaniowa w Turcji, należąca do ogólnoświatowej wspólnoty Świadków Jehowy, licząca w 2022 roku 5438 głosicieli, należących do 70 zborów. Na dorocznej uroczystości Wieczerzy Pańskiej w 2022 roku zgromadziły się 9244 osoby. Biuro Oddziału znajduje się w Stambule.
Historia.
Początki.
Działalność religijną rozpoczął w 1891 roku Charles Taze Russell, kiedy odwiedził Stambuł. Pod koniec lat 80. XIX wieku w Macedonii, należącej wówczas do europejskiej części Turcji, Basil Stephanoff rozpowszechniał publikacje Towarzystwa Strażnica.
W roku 1909 pewien Grek z tureckiego miasta Smyrna (obecnie Izmir) poinformował listownie, że istnieje tam grupa osób z docenianiem studiujących publikacje Badaczy Pisma Świętego.
W 1924 roku w Bejrucie w Libanie otworzono Biuro Oddziału, które nadzorowało działalność ewangelizacyjną również na terenie Turcji.
W roku 1931 rozpoczęto regularną działalność. W 1933 roku 5 osób zostało pierwszymi Świadkami Jehowy w tym kraju, a 22 osoby były obecne na Wieczerzy Pańskiej (Pamiątce śmierci Jezusa Chrystusa). W roku 1945 w Turcji było 6 głosicieli. W roku 1948 działało – głównie w Stambule – 23 głosicieli.
Zakaz działalności i prześladowania.
W roku 1950 liczba głosicieli wzrosła do 60. Grupkę Świadków Jehowy w Stambule tworzyli wówczas głównie Ormianie, Grecy i Żydzi. W tym okresie przybyli tu pierwsi misjonarze – absolwenci Biblijnej Szkoły Strażnicy – Gilead – Ruth Hemmig i Anna Matheakis, a później Emmanuel Paterakis. W 1955 roku liczba głosicieli przekroczyła 100, w 1960 – 300, a w 1963 roku – 500 osób.
W grudniu 1956 roku do Stambułu przyjechali z wizytą Nathan H. Knorr i Frederick W. Franz. Z tej okazji w specjalnym zgromadzeniu uczestniczyło 270 osób. Dodatkowo przemówienia wygłosili w ośmiu innych miejscach, z których skorzystały 183 osoby.
Od roku 1940 do końca 1980 roku Świadkowie Jehowy doświadczali prześladowań religijnych. Każdego roku poszczególni wyznawcy byli zatrzymywani na przesłuchania albo aresztowani. Niektóre osoby pozostawały w więzieniu przez miesiąc lub dłużej. Przez ten okres ich spotkania religijne odbywały się w domach prywatnych, lecz sąsiedzi często zawiadamiali policję, wskutek czego uczestnicy zebrań byli aresztowani. W ciągu tych 40 lat przeciwko Świadkom Jehowy wniesiono ponad 50 spraw sądowych, jednakże nigdy nie zostali z tego powodu skazani.
W 1970 roku około 70 osób zostało aresztowanych za to, że "bez zezwolenia" należeli do Świadków Jehowy. Po opublikowaniu tej sprawy w „Przebudźcie się!” z września 1970 roku z całego świata zaczęły napływać listy do władz i dyplomatów z apelem o traktowanie Świadków Jehowy na równi z wyznawcami innych religii i zgodnie z turecką konstytucją.
Przywracanie legalizacji.
W 1971 roku 5 Wysoki Trybunał Karny w Stambule wydał ostatecznie wyrok uniewinniający – w oparciu o fakt, że Świadkowie Jehowy nie mają wpływu na sprawy polityczne i nie mają zamiaru zmienić ustroju państwa – zgodnie ze swoimi przekonaniami religijnymi. Sąd powołał miejscowe autorytety religijne, aby pomogły w ustaleniu faktów. Przedstawiciele religijni oświadczyli, że ruch znany jako Świadkowie Jehowy nie działa wspólnie i nie ma absolutnie żadnych religijnych lub politycznych powiązań z islamem, Kościołem Ormiańskim, Greckim Kościołem Prawosławnym lub judaizmem czy z ich grupami religijnymi. 17 kwietnia 1973 roku Najwyższy Sąd Wojskowy uznał, że zostanie Świadkiem Jehowy jest niezgodne z prawem.
10 lipca 1974 roku Świadkowie Jehowy w Turcji założyli Towarzystwo Kursów Biblijnych. Stowarzyszenie to dało Świadkom Jehowy podstawę do ich prawnego uznania. Do 1 czerwca 1980 roku ich spotkania były organizowane również przez to stowarzyszenie; powstały pierwsze Sale Królestwa. Chociaż cała literatura biblijna była dokładnie badana pod kątem naruszania prawa, czego nie stwierdzono, to jednak wiele publikacji skonfiskowano lub obłożono zakazem przez Prokuratora Generalnego Urzędu Druków.
W 1980 roku otworzono biuro Komitetu Kraju, które było odpowiedzialne za wszystkie działania Świadków Jehowy w Turcji. Pięć miesięcy później biuro to zostało zamknięte z powodu ogłoszonego stanu wojennego. W czasie jego trwania zawieszono działalność wszystkich stowarzyszeń. W 1980 roku Sąd Najwyższy wydał orzeczenie w stosunku do Świadków Jehowy, w którym stwierdzał, że nie stanowią oni zagrożenia dla kraju. 2 grudnia 1981 roku Sąd Wojskowy w Stambule stwierdził, że Świadkowie Jehowy są znaną religią.
W 1983 roku zanotowano w Turcji liczbę 800 głosicieli.
Kulminacja prześladowań i uniewinnienia.
Prześladowania osiągnęły swój szczyt w latach 1984–1985. 14 czerwca 1984 roku policja rozpoczęła zatrzymania większości głosicieli w Ankarze i Izmirze. Wielu zostało aresztowanych na rok – do czasu procesu. 19 czerwca 1985 Sąd Najwyższy potwierdził uznanie Świadków Jehowy jako grupy religijnej. Stwierdził też, że prowadzona przez nich działalność i jej propagowanie są zgodne z artykułem 24 Konstytucji. Korzystanie z tego jest w pełni usankcjonowane przez prawo. Ten wyrok zakończył śledztwa i procesy Świadków Jehowy w Turcji. Wszyscy zostali uniewinnieni i wypuszczeni z więzień. W dniach 21–23 września 1985 roku odbyło się w Ankarze zgromadzenie pod hasłem „Lud zachowujący prawość”. 26 maja 1986 roku sąd wydał korzystne orzeczenie. Decyzją większości oczyścił Świadków Jehowy z wszelkich zarzutów. Tego samego dnia złożył krótką wizytę w Turcji Milton Henschel. W związku z przychylną decyzją sądową mógł wygłosić dwa przemówienia w Sali Królestwa w Stambule.
W czerwcu 1992 roku liczba głosicieli w Turcji przekroczyła 1000 osób. Na kongres pod hasłem „Pouczani przez Boga” w 1993 roku przybyło 1510 osób, a 44 zostały ochrzczone. Miejscowa telewizja nadała przychylny reportaż o tym spotkaniu.
W sierpniu 2003 roku władze zapieczętowały użytkowaną od ponad 20 lat Salę Królestwa w Mersin. Apelacja w tej sprawie została ostatecznie odrzucona przez turecki sąd najwyższy 30 grudnia 2009 roku. W związku z tym została złożona skarga przed Europejski Trybunał Praw Człowieka. W czerwcu 2004 roku władze zamknęły Salę Królestwa w Akçay w prowincji Balikesir.
W tym samym roku Świadek Jehowy, Yunus Erçep, odwołał się do Europejskiego Trybunału Praw Człowieka. Mimo iż wielokrotnie musiał zapłacić grzywnę, w październiku 2005 roku uwięziono go, a zwolniono po odsiedzeniu 5 miesięcy z rocznego wyroku. W dniu wyjścia na wolność znów został wezwany do sądu i ukarany grzywną za to, że wcześniej odmawiał odbycia służby wojskowej.
Legalizacja działalności.
31 lipca 2007 roku – po wielu latach prób – Świadkowie Jehowy w Turcji, zostali zarejestrowani jako organizacja religijna. Status pozwala im nabywać i posiadać mienie, wynajmować sale na spotkania religijne oraz bronić swoich praw przed sądami. Sąd w Stambule uznał, że rozpowszechnianie publikacji religijnych Świadków Jehowy mieści się w granicach wolności myśli i wyznania, a obywatele tureccy mają prawo propagować swoje wierzenia. W tym też roku zanotowano liczbę 1975 głosicieli. W 2008 roku wydano Pismo Święte w Przekładzie Nowego Świata w języku tureckim. Wcześniej, w 2004 roku w tym języku wydano Chrześcijańskie Pisma Greckie w Przekładzie Nowego Świata (Nowy Testament).
W roku 2010 osiągnięto w Turcji liczbę 2074 wyznawców, a w 2011 roku – 2143.
W dalszym ciągu jednak młodzi poborowi za odmowę służby wojskowej byli osadzani w więzieniach – na okres około 2 lat i skazywani na wysokie grzywny. W marcu 2007 roku "Komisja Praw Człowieka ONZ" zajęła się rozpatrywaniem dwóch skarg wniesionych przez młodych wyznawców skazanych na karę więzienia za odmowę służby wojskowej, a w maju 2009 roku Europejski Trybunał Praw Człowieka postanowił rozpatrzyć trzy wnioski dotyczące łamania praw sześciu młodych wyznawców, z których czterech trafiło do więzienia. 7 lipca 2010 roku Europejski Trybunał Praw Człowieka nakazał rządowi tureckiemu "zawieszenie wszelkich działań karnych wobec Barışa Görmeza i niewykonywanie żadnego wyroku wydanego przeciwko niemu". Ten były zawodowy koszykarz 3 lata przebywał w więzieniu za odmowę służby wojskowej i nie udostępniono mu możliwości zamiany na zastępczą służbę wojskową. Żandarmeria wojskowa brutalnie próbowała wymusić na nim zmianę tej decyzji.
26 kwietnia 2011 roku tureckie Ministerstwo Edukacji wydało rozporządzenie dotyczące zwolnienia Świadków Jehowy z obowiązkowych lekcji religii w szkołach. Zwrócono uwagę, że chociaż to wyznanie "nie akceptuje pewnych wierzeń typowych dla chrześcijaństwa, to jest religią chrześcijańską". Wicepremier Turcji Bülent Arınç pochwalił prawną batalię stoczoną przez Świadków Jehowy na rzecz wolności religii w Turcji – w swoim przemówieniu 13 października 2011 roku ("Sympozjum na temat stosunków religijnych i państwowych" pod patronatem "Uniwersytetu w Doğuş" (Doğuş Üniversitesi). 22 listopada 2011 roku Europejski Trybunał Praw Człowieka jednogłośnie stwierdził, że Turcja naruszyła prawa do wolności sumienia wobec tureckiego wyznawcy Yunusa Erçepa, który został skazany i uwięziony z powodu odmowy służby wojskowej ze względu na sprzeciw sumienia. 29 marca 2012 roku Komitet Praw Człowieka ONZ orzekł na korzyść dwóch tamtejszych wyznawców, stwierdzając, że "każdemu przysługuje zwolnienie z obowiązkowej służby wojskowej, jeśli nie pozostaje ona w zgodzie z religią lub przekonaniami danej osoby".
Według stanu z marca 2014 roku rząd turecki nadal nie respektował tego wyroku. 3 czerwca 2014 roku Europejski Trybunał Praw Człowieka jednogłośnie uznał, że skazując czterech Świadków Jehowy za odmowę pełnienia służby wojskowej ze względu na sumienie, Turcja naruszyła postanowienia Europejskiej Konwencji Praw Człowieka. Obecnie żaden Świadek Jehowy w Turcji nie jest więziony z powodu odmowy pełnienia służby wojskowej, jednak młodzi Świadkowie w dalszym ciągu są z tego powodu stawiani w stan oskarżenia.
W latach 2004–2014 nastąpił 165% wzrost liczby pionierów stałych.
W lipcu 2014 roku kongres pod hasłem „Szukajmy najpierw Królestwa Bożego!” odbył się w Stambule i Izmirze w języku tureckim, a w Stambule w języku rosyjskim, ogółem ochrzczono 34 osoby. W tym samym roku zorganizowano specjalną kampanię głoszenia, w której uczestniczyło również ponad 550 głosicieli mówiących po turecku przybyłych z zagranicy (m.in. z Danii, Francji, Hiszpanii, Holandii, Japonii, Niemiec i Rosji. W ciągu dwóch tygodni rozpowszechnili około 60 000 publikacji biblijnych. W ciągu roku o 24 procent wzrosła liczba pionierów stałych w tym kraju. Niektórzy z pionierów biorących udział w tej kampanii przeprowadzili się do Turcji, aby kontynuować działalność.
Latem 2015 roku kongres regionalny pod hasłem pod hasłem „Naśladujmy Jezusa!” odbył się w Stambule i Izmirze, uczestniczyły w nim 3304 osoby, a 32 zostały ochrzczone.
12 maja 2018 roku oddano do użytku nowe obiekty Biura Oddziału. Okolicznościowe przemówienie wygłosił członek Ciała Kierowniczego Świadków Jehowy Mark Sanderson.
W lipcu 2018 roku delegacje z Turcji brali udział kongresie specjalnym pod hasłem „Bądź odważny!” w Tbilisi w Gruzji, a w 2019 roku w kongresach międzynarodowych pod hasłem „Miłość nigdy nie zawodzi!” w Atenach, Madrycie i Phoenix. W 2019 roku osiągnięto liczbę 4221 głosicieli.
Chociaż w roku 2003 Turcja wprowadziła zmiany w przepisach dotyczących warunków zabudowy, by umożliwić mniejszościom nieislamskim budowę własnych obiektów religijnych, to w praktyce jednak władze miejskie wraz z lokalnymi sądami konsekwentnie odmawiają uznania Sal Królestwa Świadków Jehowy za „miejsca wielbienia”. W związku z tym Europejski Trybunał Praw Człowieka rozpatrzył dwie skargi. 24 maja 2016 roku potwierdził prawo do wolności religijnej dla mniejszości religijnych w Turcji, w tym Świadków Jehowy oraz nakazał rządowi Turcji oficjalne uznanie Sal Królestwa za „miejsca kultu religijnego”. W 2016 roku Świadkowie Jehowy w Turcji korzystali z 25 Sal Królestwa. W 2021 roku osiągnięto liczbę 5141 głosicieli.
W lutym 2023 roku zorganizowano pomoc dla współwyznawców poszkodowanych przez trzęsienia ziemi. Świadkowie Jehowy powołali dwa Komitety Pomocy Doraźnej w celu wspierania akcji poszukiwawczo-ratowniczych i niesienia praktycznej pomocy. Na terenie dotkniętym trzęsieniem ziemi mieszka ponad 500 głosicieli, z tego ponad 120 musiało opuścić domy.
Zebrania zborowe odbywają się w językach: tureckim, tureckim migowym, albańskim, angielskim, arabskim, azerskim, bułgarskim, francuskim, gruzińskim, kirgiskim, kurdyjskim (kurmandżi), mongolskim, ormiańskim, perskim, rosyjskim, turkmeńskim, urdu i uzbeckim. Natomiast kongresy organizuje się w języku tureckim, angielskim, arabskim, francuskim, gruzińskim, perskim, rosyjskim, turkmeńskim, uzbeckim, a zgromadzenia obwodowe w języku tureckim, angielskim, arabskim, francuskim, kurdyjskim (kurmandżi), ormiańskim, perskim, rosyjskim, turkmeńskim i uzbeckim.

</doc>
<doc id="1339667" url="https://pl.wikipedia.org/wiki?curid=1339667" title="Henry Lee">
Henry Lee

Henry Lee - drugi singel z płyty Nicka Cave’a &amp; The Bad Seeds zatytułowanej Murder Ballads. 
Utwór ten opowiada o kobiecie, która zabija mężczyznę, gdyż on jej nie kocha. Piosenka ta została zaśpiewana w duecie z PJ Harvey, z którą Cave był w tamtym czasie w związku miłosnym.
Na tym wydawnictwie zawarto następujące nagrania:
Na opisywanym dysku znajdują się trzy utwory, wszystkie stworzone we współudziale znanej brytyjskiej artystki PJ Harvey. Na promowanej płycie, Murder Ballads, można znaleźć tylko pierwszy z wymienionych utworów.

</doc>
<doc id="1339670" url="https://pl.wikipedia.org/wiki?curid=1339670" title="Wody szczelinowe">
Wody szczelinowe

Wody szczelinowe występują w spękanych skałach osadowych, magmowych lub metamorficznych. Szczeliny mogą mieć różną genezę, różny kształt, wielkość i układ. Ilość wód szczelinowych jest uzależniona od gęstości szczelin. Gęsta i wzajemnie przecinającą się sieć szczelin sprzyja połączeniu wód w jeden system, chociaż zwierciadło wód szczelinowych nie ma ciągłego charakteru. Ruch wody w szczelinach odbywa 
się w zmiennym kierunku i z różną prędkością, zarówno pionowo, jak i poziomo. Jest on przyporządkowany tektonice i ciśnieniu hydrostatycznemu. 
Zasilanie wód szczelinowych może być bezpośrednie, gdy szczeliny dochodzą do powierzchni i woda opadowa może bezpośrednio spływać w ich głąb. Może to być zasilanie pośrednie, gdy szczeliny są przykryte utworami przepuszczalnymi, np. zwietrzeliną lub osadami piaszczystymi. Zwierciadło wód szczelinowych jest na ogół swobodne i nie wykazuje związku z ukształtowaniem powierzchni terenu.
Wody szczelinowe występują na różnych głębokościach:
głównie w szczelinach wietrzeniowych, szczelinowe wody wgłębne na ogół w szczelinach tektonicznych.
W wielu regionach w Polsce występują wody szczelinowe. Do najbardziej znanych regionów należą:

</doc>
<doc id="1339671" url="https://pl.wikipedia.org/wiki?curid=1339671" title="Destylarnia Bowmore">
Destylarnia Bowmore

 
Destylarnia Bowmore – destylarnia produkująca single malt whisky na wyspie Islay w Szkocji.
Destylarnia powstała w roku 1779 i jest najstarszą gorzelnią zarówno na wyspie jak i w całej Szkocji. Leży nad zatoką Loch Indaal, w Bowmore – największym miasteczku na wyspie. 
Historia.
Oficjalnym założycielem gorzelni był John Simpson (późniejszy właściciel całej wyspy Islay), który za zgodą władz wybudował na swojej posesji aparaturę destylacyjną. Następnym właścicielem Bowmore był James Mutter – konsul Portugalii i Brazylii w Glasgow. Człowiek ten w dużym stopniu przyczynił się do rozwoju Bowmore – posiadał własny parowiec, którym sprowadzał surowce na wyspę (węgiel, jęczmień) a następnie wywoził nim trunek z wyspy. W 1890 roku zakład został sprzedany prywatnej spółce Bowmore Distillery Co. W trakcie drugiej wojny światowej Bowmore wstrzymał produkcję udostępniając budynki zakładu wojsku – wykorzystano je jako bazę dowództwa obrony wybrzeża. W 1963 roku destylarnia stała się własnością Stanleya P. Morrisona. Rozbudował on i zmodernizował zakład (nie zlikwidował jednak starej podłogi do słodowania jęczmienia). W 1989 roku japoński koncern Suntory wykupił 35% akcji firmy, co za tym idzie, firma Morrison Bowmore Co. (wraz z trzema destylarniami – Bowmore, Glen Garioch i Auchentoshan) stała się jego częścią. Do dziś w Japonii działa sieć barów, w których serwowane są tylko trunki produkowane w Bowmore pod nazwą "Bowmore Malt Houses".
Produkcja.
Destylarnia Bowmore posiada cztery zestawy alembików. Wykorzystuje do produkcji trunku wodę pochodząca z Laggon, rzeki przepływającej przez torfowiska. Trunek leżakuje w piwnicach znajdujących się poniżej poziomu morza, co także wpływa na jakość destylatu. Słód produkowany jest w Bowmore samodzielnie. Bowmore posiada też własne złoża torfu, który jest nawilżany przed rozpoczęciem słodowania, by wydzielał więcej dymu. Torf używany jest później do osuszania słodu, co ma wielki wpływ na późniejszy bardzo "dymny, torfowy charakter whisky". Bowmore i Kilchoman to jedyne destylarnie w Szkocji, w których produkcja prowadzona jest od początku do końca na miejscu.
Butelkowanie.
Standard Range
Travel Retail
USA Range
Bowmore produkuje również wiele edycji specjalnych sprzedawanych w specjalnych opakowaniach.

</doc>
<doc id="1339674" url="https://pl.wikipedia.org/wiki?curid=1339674" title="RNS">
RNS



</doc>
<doc id="1339675" url="https://pl.wikipedia.org/wiki?curid=1339675" title="Glen Garioch">
Glen Garioch

Glen Garioch – najbardziej wysunięta na wschód destylarnia Szkocji. Została wybudowana przez Thomasa Simpsona w 1785 w miejscowości Old Meldrum koło Aberdeen. W roku 1968 destylarnia została zamknięta, powodem tego było wysychanie studni, z których zakład pobierał wodę do produkcji.
W 1970 roku Glen Garioch został kupiony przez Morrison Bowmore Distillery Ltd, stając się tym samym trzecią destylarnią, po Bowmore i Auchentoshan, należącą do Stanleya P. Morrisona. Firma ta jest częścią japońskiego koncernu Suntory. Dzięki inwestycjom właścicieli przebito się do źródła dobrej jakości wody i wywiercono dla zakładu nowe studnie głębinowe. Morrison zrezygnował z używania węgla w procesie produkcyjnym i zastąpił go gazem pochodzącym z Morza Północnego (był pierwszym gorzelnikiem, który zastosował takie rozwiązanie). Granitowe budynki zakładu zachowały dawny wygląd, wciąż wykorzystuje się w nim słodownie klepiskowe. Morrison zainstalował też w zakładzie trzeci kocioł destylacyjny. 
Whisky Glen Garioch ma obecnie zdecydowanie mniej torfowy charakter niż 20 lat temu. Posmak torfowy, jaki da się wyczuć w smaku Glen Garioch, pochodzi od suszenia słodu, a nie wody.

</doc>
<doc id="1339678" url="https://pl.wikipedia.org/wiki?curid=1339678" title="Auchentoshan">
Auchentoshan

Destylarnia Auchentoshan leży na północny zachód od Glasgow na przedmieściach Clydebank w hrabstwie Dumbartonshire w Szkocji. Założona w roku 1817 przez Johna Bullocha, (licencje uzyskała w 1823 roku) początkowo nosiła nazwę Duntocher Distillery. Dopiero w roku 1970 po przejęciu zakładu przez nowego właściciela Eddiego Cairnsa zaczęła odnosić sukcesy rynkowe, jako pierwszy single malt z regionu Lowlands. W 1984 roku Auchentoshan zakupiła firma Stanley P. Morrison Co., później przekształcona w Morrison Bowmore Distillery. Auchentoshan jest pierwszym butelkowanym single maltem z regionu Lowlands.
Obecnie whisky tam produkowana jest poddawana potrójnej destylacji – jako jedyna stosująca tę metodę. Dzięki temu whisky staje się bardzo delikatna i pełna kwiatowych aromatów. Ponieważ klimat w Lowlands jest o wiele łagodniejszy niż w pozostałej części Szkocji, whisky tam produkowane potrzebują mniej czasu, aby w pełni dojrzeć. Na łagodny charakter whisky wpływa to, że Auchentoshan nie używa torfu do suszenia słodu.
Butelkowanie.
Wydania specjalne wypuszczane są okazjonalnie, wliczając najstarszą - 50 letnią Auchentoshan z roku 1957 wypuszczoną zaś w 2008.

</doc>
<doc id="1339681" url="https://pl.wikipedia.org/wiki?curid=1339681" title="Muzeum Kanału „Dętka”">
Muzeum Kanału „Dętka”

Muzeum Kanału „Dętka” – oddział Muzeum Miasta Łodzi umiejscowiony we fragmencie łódzkich kanałów pod placem Wolności w Łodzi.
Historia.
Udostępniona zwiedzającym "Dętka" to, zbliżony kształtem do torusa, zbiornik na wodę znajdujący się pod placem Wolności. Zbiornik został wybudowany w 1926 roku według projektu Williama Heerleina Lindleya, a prace nad nim nadzorował Stefan Skrzywan. Gromadząca się w nim woda służyła do okresowego oczyszczania kanałów w centrum miasta. Zbiornik może pomieścić 300 m³ wody, ma 142 metry długości, 187 centymetrów wysokości i ok. 1,5 metra szerokości.
Ekspozycja.
Uroczyste otwarcie wystawy nastąpiło 28 kwietnia 2008 roku, dla zwiedzających udostępniono ją dwa dni później. Wewnątrz zbiornika można obejrzeć wystawę przedmiotów, dokumentów i archiwalnych zdjęć ukazujących powstawanie łódzkiej sieci kanalizacyjnej i wodociągowej.
Projekt aranżacji przestrzeni i oświetlenia wystawy przygotowany przez arch. Macieja Słowińskiego. Wystawa przygotowana przez Roberta Kuśmirowskiego.

</doc>
<doc id="1339687" url="https://pl.wikipedia.org/wiki?curid=1339687" title="Trietyloamina">
Trietyloamina

Trietyloamina (TEA) – organiczny związek chemiczny z grupy amin alifatycznych. Jest aminą trzeciorzędową. Jak większość amin ma nieprzyjemny dla człowieka, rybi zapach.
Właściwości.
Jest zasadą (p"K"BH+ 10,75) silniejszą od amoniaku (p"K"BH+ 9,25) i o podobnej zasadowości jak etyloamina (p"K"BH+ 10,65) i dietyloamina (p"K"BH+ 10,84). Podobnie jak dla innych amin alifatycznych, wzrost zasadowości w stosunku do amoniaku wynika z efektu indukcyjnego elektrodonorowych grup etylowych, natomiast zrównanie zasadowości mono-, di- i trietyloaminy jest efektem zróżnicowanej solwatacji.
Stosowana jako zasada w syntezie organicznej, np. podczas otrzymywania estrów i amidów z chlorków kwasowych i alkoholi, neutralizując wydzielający się chlorowodór:

</doc>
<doc id="1339688" url="https://pl.wikipedia.org/wiki?curid=1339688" title="Pedro Sarabia">
Pedro Sarabia

Pedro Alcides Sarabia Achucarro (ur. 5 lipca 1975 w Asunción) – paragwajski piłkarz grający na pozycji środkowego obrońcy. Obdarzony przydomkiem „Cabo”.
Kariera klubowa.
Karierę piłkarską Sarabia rozpoczął w stołecznym mieście Asunción w tamtejszym klubie Cerro Porteño. W 1994 roku zadebiutował w jego barwach w paragwajskiej Primera División i w tym samym roku został z nim mistrzem Paragwaju. Miał także udział w zdobyciu w 1996 roku swoim drugim tytule mistrzowskim.
Latem 1996 roku Pedro wyjechał do Argentyny i został zawodnikiem stołecznego Club Atlético Banfield. Tam spędził jeden sezon i już w 1997 roku został zawodnikiem jednego z czołowych klubów w kraju, Club Atlético River Plate. Tam stał się podstawowym zawodnikiem zespołu i stworzył blok obronny wraz z rodakiem Celso Ayalą. W 1997 roku wywalczył z River swój pierwszy tytuł - mistrzostwo fazy Apertura. Kolejne sukcesy z River osiągnął w 1999, 2000 i 2002, kiedy zdobywał odpowiednio tytuły mistrza Apertury i dwa razy Clausury. Ogółem w barwach „Millonarios” rozegrał 83 spotkania.
Latem 2002 Sarabia wyjechał do Meksyku, gdzie przez sezon grał w Jaguares Chiapas. W 2003 roku wrócił do ojczyzny i został piłkarzem Club Libertad, z którym został mistrzem Paragwaju. W 2004 roku odszedł do Cerro Porteño i dwukrotnie w ciągu dwóch lat był mistrzem ligi. W 2005 roku ponownie trafił do Libertad, z którym zdobył dwa tytuły mistrzowskie w latach 2006-2007.
Kariera reprezentacyjna.
W reprezentacji Paragwaju Sarabia zadebiutował w 1995 roku. W tym samym roku wystąpił na Copa América 1995, a w 1998 został powołany przez selekcjonera Paula Césara Carpegianiego do kadry na Mistrzostwa Świata we Francji. Tam był podstawowym zawodnikiem i wystąpił w czterech spotkaniach: zremisowanych 0:0 z Bułgarią i Hiszpanią, wygranym 3:1 z Nigerią oraz przegranym 0:1 w 1/8 finału z Francją. Z kolei w 2002 roku Pedro znalazł się w kadrze na Mistrzostwa Świata 2002. Nie wystąpił tam w żadnym spotkaniu. Ostatni mecz w drużynie narodowej rozegrał w 2006 roku, a ogółem w kadrze narodowej zagrał 47 razy.

</doc>
<doc id="1339696" url="https://pl.wikipedia.org/wiki?curid=1339696" title="Heksadekanol">
Heksadekanol



</doc>
<doc id="1339699" url="https://pl.wikipedia.org/wiki?curid=1339699" title="Pisa Aeroporto">
Pisa Aeroporto

Pisa Aeroporto (wł. "Stazione di Pisa Aeroporto") – stacja kolejowa w Pizie, w regionie Toskania, we Włoszech. Znajdują się tu 2 perony. Stacja położona jest przy terminalu Portu lotniczego Piza.
Składa się z dwóch peronów i jest podłączona do głównego dworca kolejowego w Pizie, mniej niż kilometr, krótką łącznicą. Jest ona używana głównie przez regionalne pociągi z Pisa Centrale i niektórych tras regionalnych ze stacji Firenze Santa Maria Novella.
Według klasyfikacji RFI ma kategorię "srebrną".

</doc>
<doc id="1339700" url="https://pl.wikipedia.org/wiki?curid=1339700" title="Clemens Peter Freiherr von Pirquet">
Clemens Peter Freiherr von Pirquet



</doc>
<doc id="1339702" url="https://pl.wikipedia.org/wiki?curid=1339702" title="Domenico Veneziano">
Domenico Veneziano

Domenico Veneziano właściwie Domenico di Bartolomeo da Venezia (ur. ok. 1410, zm. 1461) – włoski malarz renesansowy.
Z pochodzenia był Wenecjaninem, a tworzył we Florencji. Być może to właśnie związki z Wenecją, która zawsze słynęła z kolorystyki, wpłynęły na zainteresowanie malarza chromatyką. Domenico Venziano eksperymentował także w zakresie techniki malarskiej, dodając do farb olej. Giorgio Vasari napisał, że Domenico Veneziano został zamordowany przez innego malarza, Andrea del Castagno. Wydaje się dziś jednak, że była to nieprawda, gdyż Castagno zmarł cztery lata przed swoją rzekomą ofiarą.
Do kaplicy rodziny Uzzano przy kościele Santa Lucia de’Magnoli, około 1445 roku namalował ołtarz, składający się z głównej sceny, ukazującej Madonnę z Dzieciątkiem i świętymi oraz z pięciu mniejszych obrazów, pierwotnie umieszczonych na predelli, a dziś rozrzuconych po różnych muzeach. W centrum przedstawienia zasiada Maryja na tronie; po bokach stoją święci: św. Franciszek, św. Jan Chrzciciel, św. Zenobiusz i św. Łucja. Postacie umieszczone są na tle architektury o cechach jeszcze gotyckich. Kolorystyka jest pastelowa, jasna, złożona z różu, błękitu, żółci i zieleni. Jedyny kontrast stanowi czerwień stroju Jana Chrzciciela, którego zresztą cała postać wyraźnie odcina się od pozostałych świętych, wytwornych i subtelnych.
Dzieła artysty.
Obrazy z predelli:
Malarzowi przypisuje się też kilka portretów kobiecych, ukazujących modelki z profilu oraz wizerunki Madonny z Dzieciątkiem.

</doc>
<doc id="1339703" url="https://pl.wikipedia.org/wiki?curid=1339703" title="Rezerwaty Indian">
Rezerwaty Indian



</doc>
<doc id="1339704" url="https://pl.wikipedia.org/wiki?curid=1339704" title="Rezerwat Indian">
Rezerwat Indian

Rezerwat Indian – autonomiczny obszar przeznaczony dla tubylczych ludów Ameryki (Indian), ustanowiony przez dane państwo (lub jego jednostkę administracyjną, np. stan, prowincję) – zazwyczaj w celu ochrony terytorium, tożsamości, integralności, odrębności i innych praw tubylczej grupy, będącej jego właścicielem lub użytkownikiem.
Ewolucja i zróżnicowanie.
Historycznie, rezerwaty Indian stanowiły ważną część systemu kolonizacji kontynentów amerykańskich przez Europejczyków oraz jeden z typowych sposobów podboju i kontrolowania ludności tubylczej. Z czasem rezerwaty Indian stały się albo elementem polityki integracji mniejszości etnicznych (USA, Kanada), albo formą ochrony izolowanych społeczności tubylczych (Amazonia).
W poszczególnych krajach obu Ameryk różna jest ich liczba, wielkość i status prawny. Sposób ich tworzenia, szczegółowe założenia, wyznaczane cele oraz odbiegająca nierzadko od oficjalnych deklaracji praktyka funkcjonowania indiańskich rezerwatów od początku budziły – i do dziś budzą – rozliczne kontrowersje (nie tylko wśród samych Indian, którzy dostrzegają też dobre strony ich istnienia i raczej nie oczekują ich likwidacji, lecz poszerzenia zakresu autonomii i rozmiarów pomocy).
Historia.
W przeszłości władze kolonialne w Ameryce Północnej i Południowej wyznaczały ludności tubylczej rezerwaty i inne wydzielone terytoria (np. Terytorium Indiańskie na zachód od Missisipi), by oddzielić Indian od obszarów przeznaczonych pod osadnictwo, eksploatację bogactw naturalnych, przemysł, transport i inną zewnętrzną działalność. Czasami były to obszary wyznaczane Indianom teoretycznie na stałe ("dopóki trawa będzie rosnąć, a rzeki będą płynąć...", choć w miarę rozwoju kolonizacji zwykle je redukowano). Kiedy indziej były to twory z założenia tymczasowe, mające istnieć do czasu takiego czy innego rozwiązania „problemu indiańskiego”. Na rezerwaty wyznaczano zwykle tereny marginalne – odległe od skupisk ludzkich, niedostępne i z punktu widzenia ówczesnych władz mało atrakcyjne (na niektórych odkrywano później złoża cennych surowców, co powodowało kolejne zmiany granic rezerwatów, przesiedlenia i konflikty, a niektórym Indianom zapewniło z czasem źródła niebagatelnych dochodów z tytułu dzierżawy praw do ich eksploatacji).
Zgromadzenie i izolowanie niezależnych (nierzadko wrogo nastawionych, zwykle wędrownych i „niepokornych”) grup Indian w rezerwatach miało na celu początkowo odseparowanie ich, a w późniejszym okresie podporządkowanie władzom państwowym, zapewnienie bezpieczeństwa i porządku na kolonizowanych terenach oraz zmianę dotychczasowego – mniej lub bardziej „pierwotnego” – stylu życia i gospodarowania tubylczych społeczności plemiennych na bardziej pożądany przez władze („cywilizowany”). Procesy te w różnych okresach historii i regionach Ameryki miały miejsce z rozmaitym nasileniem, przy różnym stopniu oporu Indian (bunty, powstania, ale i próby naśladownictwa białych sąsiadów – Pięć Cywilizowanych Plemion) i z rozmaitym skutkiem, a charakter rezerwatów – i stosunek samych Indian do nich – ulegał istotnym nierzadko zmianom (o czym należy pamiętać, by nie tworzyć fałszywych uogólnień).
Przesiedlanie kolejnych plemion i ustalanie granic rezerwatów Indian odbywało się niemal zawsze pod presją kolonizatorów i nierzadko w wyniku przegranych przez Indian konfliktów zbrojnych, choć np. w Ameryce Północnej granice wielu z nich (podobnie jak inne szczegóły relacji tubylczych plemion z władzami kolonialnymi) do połowy XIX w. regulowały traktaty zawierane przez przedstawicieli władz z wodzami poszczególnych plemion.
Pierwsze rezerwaty w Ameryce Północnej powstały z tak zwanych „rozmodlonych miast”, osiedli indiańskich, w których biali prowadzili intensywną działalność „cywilizacyjną”, polegającą przede wszystkim na nawracaniu na chrześcijaństwo i nauczaniu podstaw życia w białym społeczeństwie. Nawróceni musieli wyzbyć się większości tradycji, poligamii, tradycyjnego sposobu ubierania itp. Osiedlaniu Indian w rezerwatach towarzyszyła przemoc ze strony białych i zbrojny lub bierny opór Indian. Jedną z ustaw nadających przymusowym wysiedleniom pozory legalności była ustawa o przesiedleniu Indian (ang. Indian Removal Act) z 1830 r., podpisana przez prezydenta USA Andrew Jacksona.
W okresie rezerwatowym liczba tubylczej ludności Ameryki Północnej (szacowana w okresie pierwszych kontaktów z Europejczykami nawet na kilkanaście milionów) dramatycznie zmalała. Według urzędowego sprawozdania ministra spraw wewnętrznych USA z 1891 r., w 1890 r. w rezerwatach i szkołach z internatami pozostających pod kontrolą Biura do spraw Indian mieszkało 133 382 Indian (nie licząc Alaski). Rezerwaty były stosunkowo niewielkie, co dla ludów żyjących głównie z myślistwa oznaczało prawie zawsze głód, zwłaszcza że olbrzymie stada bizonów zniknęły z tych terenów zupełnie, z różnych powodów (np. susze w latach 1845-65, liczne polowania). Do zwalczania buntujących się Indian wykorzystywano regularną armię, oddziały ochotników i tzw. policję indiańską. Wielu Indian umierało z powodu nieznanych im wcześniej chorób, na które byli nieodporni, oraz z zimna i niedożywienia.
Edukacja Indian mieszkających w rezerwatach.
Ze wspomnianego wyżej sprawozdania wynikało, że w 1891 r. rząd amerykański łożył na oświatę Indian stosunkowo niewielką sumę ok. 2 mln dolarów rocznie. Według tego samego sprawozdania naukę pobierało w owym czasie około 18 tysięcy indiańskich uczniów. Nauka ta – w większości w położonych z dala od rodzinnych rezerwatów surowych szkołach z internatami – była obowiązkowa i przymusowa, a Indianie często opierali się jej, starając się zatrzymać dzieci w domu i nie pozwolić na zerwanie więzi rodzinnych i kulturowych. Praktyka ta – z niewielkimi modyfikacjami – trwała w USA i Kanadzie do II połowy XX w. i jest obecnie źródłem wytaczanych przez ofiary systemu procesów o odszkodowania z tytułu licznych przypadków dyskryminacji, prześladowań, maltretowania i molestowania indiańskich dzieci w tych placówkach.
Współczesność.
Współcześnie nie wszyscy Indianie żyją w rezerwatach (w USA i Kanadzie nieco ponad połowa Indian mieszka obecnie poza ich terenem – zarówno w miastach, jak i na wsi), ale większość – zwłaszcza w Ameryce Północnej – traktuje rezerwaty jako miejsca, do których chętnie wraca, by spotykać się tam z rodziną i przyjaciółmi, brać udział w lokalnych świętach, uroczystościach i ceremoniach (np. pow-wow, potlacz), poznawać – i czasem samemu kultywować – tradycje przodków, lub po prostu spędzić wolny czas „u siebie”.
W USA, Kanadzie i niektórych państwach Ameryki Łacińskiej wszyscy Indianie mają zagwarantowaną konstytucyjnie pełnię praw obywatelskich (w poszczególnych krajach nastąpiło to w różnych okresach XX w., choć do dziś zdarzają się: dyskryminacja i problemy z praktyczną realizacją ich praw). Mieszkańcy rezerwatów mają wpływ na zarządzanie nimi za pośrednictwem lokalnych samorządów (kontrolowanych w różnym stopniu przez władze państwowe).
Na terenie rezerwatów istnieją zwykle co najmniej podstawowe placówki oświaty i ochrony zdrowia, a w Ameryce Pn. – większość współczesnych instytucji życia publicznego. W rejonach intensywnej gospodarki człowieka mieszkańcy rezerwatów prowadzą zwykle styl życia zbliżony do dominującego w ich otoczeniu, utrzymując się z takich zajęć, jak praca dla instytucji rządowych, rolnictwo, hodowla, rzemiosło, handel czy turystyka. W rejonach bardziej izolowanych, uboższych lub zacofanych gospodarczo, przynajmniej część mieszkańców rezerwatów prowadzi gospodarkę do pewnego stopnia samowystarczalną (rolniczo-hodowlaną, czasem też myśliwsko-zbieracką). Wielu – zwłaszcza w rejonach o najwyższym poziomie biedy i bezrobocia – otrzymuje też rozmaitą pomoc zewnętrzną (od państwa i władz lokalnych, ale także od rozmaitych fundacji, organizacji społecznych, grup religijnych, itp.).
Indianie z rezerwatów mogą swobodnie opuszczać ich teren – np. w celu podjęcia nauki lub pracy – (chociaż w przeszłości nierzadko wymagało to zgody władz). Mogą też zazwyczaj powracać do nich oraz decydować (lub współdecydować) o tym, na jakich zasadach mają prawo w rezerwacie mieszkać i prowadzić rozmaitą działalność (gospodarczą, handlową, edukacyjną, itp.) osoby spoza lokalnej społeczności lub grupy etnicznej. W niektórych rezerwatach, zwłaszcza w Ameryce Północnej, znaczną część mieszkańców, prywatnych dzierżawców ziemi i przedsiębiorców stanowią dziś Metysi kanadyjscy lub przyjezdni nie-Indianie (akceptujący lokalne przepisy i tradycje).
Status prawny części tzw. tradycyjnych tubylczych terytoriów oraz samych tubylczych grup etnicznych (w tym zwłaszcza niewielkich grup izolowanych w niektórych krajach Ameryki Łacińskiej), do dziś nie jest w pełni uregulowany i pozostaje przedmiotem sporów Indian z władzami oraz przedmiotem troski organizacji pozarządowych i społeczności międzynarodowej (w tym agend i dokumentów ONZ).
Najbardziej znane są rezerwaty Indian w Stanach Zjednoczonych i Kanadzie, ale nazywane "rezerwatami" wydzielone obszary – służące przede wszystkim ochronie ludów tubylczych danego obszaru – istnieją także w niektórych innych krajach Ameryki Łacińskiej, w których przetrwały pierwotne społeczności żyjące we względnej izolacji od społeczeństwa narodowego (m.in. w Brazylii).
Rezerwaty Indian w USA.
W USA rezerwaty Indian (nazywane tam "reservations") to ziemie stanowiące własność plemion tubylczych Amerykanów, zarządzane przez ich autonomiczne władze (tzw. rady plemienne) i nadzorowane przez Biuro do spraw Indian – rządową agencję podległą Departamentowi Spraw Wewnętrznych. Formalnie rezerwaty Indian stanowią część terytorium federalnego wyłączonego spod jurysdykcji stanów, w granicach których się znajdują, a tubylcze plemiona są w pewnym stopniu suwerenne. Pozwala to mieszkańcom rezerwatów w USA na szeroki zakres samorządności (w tym np. własne sądownictwo i szkolnictwo oraz zwolnienia podatkowe – będące formą potwierdzenia ich niezależności, rodzajem rekompensaty za historyczne krzywdy oraz elementem polityki wyrównywania szans).
Większość rezerwatów Indian w USA powstała w drugiej połowie XIX w. po uchwaleniu w 1851 r. ustawy tworzącej pierwsze tubylcze rezerwaty na obszarze istniejącego wcześniej Terytorium Indiańskiego w dzisiejszej Oklahomie oraz w wyniku działań administracji prezydenta Ulyssesa Granta pod koniec lat 60. XIX w. Na mocy "ustawy o podziale ziemi" (ang. "General Allotment Act", lub "Dawes Act") z 1887 r. władze zaprzestały nadawania ziemi pod rezerwaty całym plemionom na rzecz przydzielania Indianom indywidualnych działek oraz przekazywania powstałych w ten sposób znacznych „nadwyżek” (ang. "surplus lands") osadnikom i przedsiębiorcom. Proces ten, pozbawiający Indian większości terenów i wszelkich możliwości samodzielnej egzystencji, trwał blisko pół wieku. Podstawy współczesnej autonomii rezerwatów Indian w USA uregulowała dopiero "ustawa o reorganizacji Indian" (ang. "Indian Reorganization Act"') z 1934 r. (choć nie wszystkie plemiona ją uznały), a doprecyzowało późniejsze ustawodawstwo w zakresie praw i swobód tubylczych Amerykanów, głównie z lat 70. i 80. XX.w.
Specjalne umowy z władzami stanowymi umożliwiają plemionom z niektórych rezerwatów prowadzenie legalnych kasyn nastawionych na turystów, które w ostatnich latach – w niewielkiej części rezerwatów (dotkniętych zwykle wysokim bezrobociem i innymi plagami społecznymi) – stały się głównym źródłem dochodu tamtejszych Indian (Pekoci). W niektórych rezerwatach, uważanych za bardziej tradycyjne, (np w pueblach Indian Hopi) obowiązują lokalne ograniczenia ruchu turystycznego, szczególna ochrona świętych miejsc i prywatności mieszkańców, a także np. zakaz handlu i spożywania napojów alkoholowych (wynikający z wrodzonej niskiej tolerancji Indian na alkohol i związane z tym problemy społeczne). Inne (np. na Florydzie czy w Montanie) cechuje duża otwartość na gości z zewnątrz i liczne atrakcje turystyczne (pow-wow, rodeo, lokalne targi i pokazy folklorystyczne, galerie rzemiosła, itp.)
W USA istnieje ponad 300 rezerwatów federalnych, co oznacza, że nie każde z ponad 550 uznawanych przez władze federalne plemion ma swój oddzielny rezerwat. Niektóre plemiona mają po kilka rezerwatów, inne nie mają żadnego. Ich rozmieszczenie w kraju, wielkość oraz lokalna struktura własności są bardzo zróżnicowane (często składa się na nie mieszanka ziem federalnych o statusie powierniczym (ang. "trust lands"), ziem stanowiących własność plemienną oraz działek prywatnych). Ziemiami i dochodami wspólnymi zarządza w imieniu tubylczych plemion Biuro do spraw Indian (związane z tym – stanowiącym rodzaj historycznego reliktu – systemem powierniczym zarzuty o nadużycia i niegospodarność urzędników federalnych oraz korupcję polityków i lobbystów są przedmiotem żmudnych procesów sądowych).
Łącznie rezerwaty Indian w USA obejmują 55,7 mln akrów (225 410 km²), co stanowi 2,3% powierzchni Stanów Zjednoczonych (9 629 091 km²). Dwanaście rezerwatów ma powierzchnię większą niż 3 tys. km², a pięć największych – większą niż 5 tys. km². Niektóre z najmniejszych rezerwatów (np. tzw. misje w Kalifornii) obejmują kilka pojedynczych gospodarstw, w wielu stanach nie ma ani jednego rezerwatu federalnego. Osobne kategorie jednostek administracyjno-prawnych tworzą stanowe rezerwaty Indian w niektórych stanach w centrum i na wschodzie USA (nieuznawane przez władze federalne) oraz autonomiczne społeczności tubylców Alaski.
Rezerwaty Indian w Kanadzie.
W Kanadzie rezerwaty Indian (nazywane tam "reserves"/"réserves") zarządzane są przez uznane przez władze grupy tubylcze – „Pierwsze Narody” (ang. "First Nations", fr. "Premières nations"). Ich historia jest odmienna od rezerwatów amerykańskich, choć jest wynikiem podobnych procesów kolonizacyjnych i cywilizacyjnych. Kanadyjska "ustawa o Indianach" (ang. "Indian Act", fr. "Loi sur les Indiens") definiuje rezerwat jako „obszar ziemi, z tytułem własności należącym do Królowej (państwa), wydzielony przez Nią z pożytkiem i dla dobra grupy [tubylczej]”. Ta sama ustawa mówi też o podobnych – z punktu widzenia funkcjonowania – obszarach zarezerwowanych dla grup tubylczych (jak rezerwat Wikwemikong na Wyspie Manitoulin, których własności Indianie nigdy się nie zrzekli (tzw. „rezerwaty niescedowane”, ang. "unceded reserves", fr. "réserves incédées").
Podobnie jak w USA, jeden rezerwat w Kanadzie może zamieszkiwać kilka Pierwszych Narodów, a jeden naród tubylczy może posiadać jeden lub więcej rezerwatów (pojęcia „Pierwszy Naród” i „rezerwat” bywają tam używane zamiennie, co nie zawsze jest precyzyjne, np. "Munsee-Delaware Nation" w Ontario to jeden z trzech rezerwatów Pierwszego Narodu Munsee-Delaware w tej prowincji). Ustawa o Indianach określa też, że o tym, czy ziemie w rezerwacie wykorzystywane są „z pożytkiem i dla dobra grupy” decyduje minister do spraw indiańskich, a tereny w rezerwacie mogą być jedynie własnością danej grupy lub jej indywidualnych członków.
W przeszłości granice rezerwatów ulegały zmianom, a ich obszar bywał przymusowo redukowany. Obecnie władze prowincji lub władze lokalne mogą przejmować tereny rezerwatów jedynie wyjątkowo, na mocy specjalnych ustaw (bywa to, podobnie jak kwestia tradycyjnych „terenów niescedowanych”, przedmiotem sporów i protestów). Ograniczenia w obrocie ziemią w rezerwatach z jednej strony sprzyjają zachowaniu integralności grup tubylczych i ich bazy terytorialnej, z drugiej – ograniczają np. możliwości uzyskiwania przez Indian (i ich grupy) kredytów pod zastaw gruntów, a tym samym ograniczają im możliwość rozwoju działalności gospodarczej i budowy domów. Receptą na to mają być wspierane i gwarantowane przez władze specjalne kredyty mieszkaniowe dla Indian z rezerwatów.
W Kanadzie istnieje ponad 600 indiańskich rezerwatów, w większości niewielkich i zamieszkanych przez niewielkie społeczności – zwykle od kilkudziesięciu do kilku tysięcy osób, w większości Indian (pełnoprawnych, czyli tzw. „statusowych”, ale też etnicznych Indian pozbawionych federalnego „statusu tubylca” oraz Metysów). Większość z nich zarządzana jest zgodnie z unormowaniami "ustawy o Indianach", niektóre – zgodnie z lokalnymi prawami i tradycjami ich mieszkańców.
Podobnie jak w USA, większość rezerwatów w Kanadzie to tereny niedoinwestowane, ubogie i trapione problemami społecznymi (bezrobocie, alkoholizm, narkomania, samobójstwa i przestępczość – w tym osób młodocianych, przemoc w rodzinie, cukrzyca, AIDS). Tylko nieliczne grupy tubylcze posiadają trwałe źródła znaczniejszych dochodów, np. z dzierżawy praw do eksploatacji bogactw naturalnych (kopalin, drewna). Dochodami takimi zarządza w imieniu każdej z grup minister do spraw Indian.
Kanada uznaje historyczne prawa rdzennych Kanadyjczyków (zagwarantowane po części w dawnych traktatach i w obecnej Konstytucji) oraz dąży do naprawy doznanych przez te – suwerenne w pewnym stopniu, ale i upośledzone społecznie grupy – krzywd. Dlatego ziemia w rezerwatach oraz inne dobra należące do grup lub do stałych mieszkańców rezerwatów zwolnione są z wszelkich podatków, poza lokalnymi (umożliwiło to sprzedaż w rezerwatach towarów obłożonych wysokimi podatkami – np. papierosów czy benzyny – po niższych cenach, ale spowodowało też wzrost przemytu i innej przestępczości w rezerwatach graniczących z USA). Działalność gospodarcza prowadzona przez członków Pierwszych Narodów (kanadyjskich Indian i tamtejszych Inuitów) podlega jednak opodatkowaniu na zasadach ogólnych.

</doc>
<doc id="1339708" url="https://pl.wikipedia.org/wiki?curid=1339708" title="Gare de La Basse-Indre-Saint-Herblain">
Gare de La Basse-Indre-Saint-Herblain

Gare de La Basse-Indre-Saint-Herbalin – stacja kolejowa w Saint-Herblain, w regionie Kraj Loary, we Francji. Znajdują się tu 2 perony.

</doc>
<doc id="1339709" url="https://pl.wikipedia.org/wiki?curid=1339709" title="Kwas heksadekanowy">
Kwas heksadekanowy



</doc>
<doc id="1339712" url="https://pl.wikipedia.org/wiki?curid=1339712" title="Kwas oktadekanowy">
Kwas oktadekanowy



</doc>
<doc id="1339717" url="https://pl.wikipedia.org/wiki?curid=1339717" title="Târgoviște (stacja kolejowa)">
Târgoviște (stacja kolejowa)

Târgoviște – stacja kolejowa w Târgoviște, w okręgu Dymbowica, w Rumunii. Znajdują się tu 3 perony.

</doc>
<doc id="1339719" url="https://pl.wikipedia.org/wiki?curid=1339719" title="Star N52">
Star N52

Star N52 – polski autobus, produkowany w latach 1952–1957 w Sanoku, na podwoziach ciężarówek Star 20. Poprzedzony prototypami Star N50 i Star N51. Pierwszy po II wojnie światowej autobus polskiej konstrukcji.
Historia modelu.
Po zakończeniu prac konstrukcyjnych i badawczych samochodu ciężarowego Star 20, w łódzkim oddziale "Centralnego Biura Technicznego Przemysłu Motoryzacyjnego" przystąpiono do opracowywania pojazdów pochodnych. Pierwszym pojazdem, jaki powstał na podstawie zespołów "Stara", był autobus międzymiastowy średniej wielkości. Konstrukcję podwozia opracowano pod kierunkiem inż. Jerzego Wernera, natomiast nadwozie mieszczące 30 pasażerów opracował zespół kierowany przez inż. Stanisława Panczakiewicza. Budowę prototypu ukończono w 1951 roku. Otrzymał on nazwę "Star N50". Był to pierwszy powojenny autobus polskiej konstrukcji.
Do napędu użyto czterosuwowego silnika typu S42 pochodzącego z samochodu ciężarowego "Star 20". Ta 6-cylindrowa jednostka osiągając moc 62,5 kW przy 2800 obr./min umieszczona była wzdłużnie nad przednią osią pojazdu. W układzie napędowym autobusu również wykorzystano zespoły "Stara", a mianowicie jednotarczowe sprzęgło półodśrodkowe oraz niezsynchronizowaną skrzynię biegów o 4 przełożeniach. Z uwagi na znaczne zwiększenie rozstawu osi zastosowano dzielony wał napędowy z łożyskiem pośrednim. W tylnym moście napędowym zastosowano stożkową przekładnię główną o przełożeniu zwiększonym do 6,57. Konstrukcję nośną stanowiła rama podłużnicowa. Sztywna oś przednia oraz tylny most napędowy zawieszone były na podłużnych półeliptycznych resorach piórowych. Koła wyposażono w ogumienie o wymiarach 8.25 - 20". Układ kierowniczy oraz główne elementy układu hamulcowego wraz z podciśnieniowym mechanizmem wspomagającym pochodziły z samochodu "Star 20". Nadwozie wagonowe o konstrukcji szkieletowej miało przyjemną sylwetkę. Szkielet spawany był z profili stalowych. Poszycie zewnętrzne wykonano z blachy stalowej, a wewnętrzne z płyt pilśniowych i sklejki. Pojazd przeznaczony był do przewozu 30 pasażerów. Przy rozstawie osi równym 4500 mm długość autobusu wynosiła 8400 mm, a masa własna ok. 5500 kg. 
W grudniu 1951 roku odbył się rajd kwalifikacyjny "Stara N50". Nie zdecydowano się jednak na podjęcie produkcji, przystąpiono natomiast do prac nad dalszym doskonaleniem tej konstrukcji. W rok później (po kolejnej reorganizacji CBTPMot i zmianie nazwy na "Biuro Konstrukcyjne Przemysłu Motoryzacyjnego") powstał prototyp nowego autobusu oznaczonego symbolem "Star N51". Wykorzystano dotychczasowe ramowe podwozie, natomiast zmieniono kształt i konstrukcję nadwozia. Zastosowano szkielet drewniano-metalowy, do którego mocowano elementy poszycia zewnętrznego i wewnętrznego. Wnętrze pojazdu było przedzielone ścianką działową na dwie części. W przedniej części, przeznaczonej dla pasażerów, umieszczono fotele dla 18 osób, natomiast część tylna służyła do przewozu towarów. W tylnej ścianie autobusu umieszczono dwuskrzydłowe drzwi, przeznaczone do załadunku towarów. 
Kolejnym modelem autobusu opracowanym przez BKPMot był "Star N52", zmodernizowana wersja "Stara N51". Zrezygnowano ze ścianki działowej, umieszczając we wnętrzu fotele dla 31 pasażerów. Sylwetki autobusu nie zmieniono natomiast usprawniono niektóre podzespoły, jak np. ogrzewanie. Ten model autobusu został zatwierdzony do produkcji seryjnej. Na producenta wyznaczono Sanocką Fabrykę Wagonów, która specjalizowała się w budowie różnego rodzaju nadwozi. Serię informacyjną 20 sztuk tych autobusów wykonano w 1952 roku, a od początku roku 1953 rozpoczęto produkcję seryjną. Duży udział prac ręcznych ograniczał wielkość produkcji, a zapotrzebowanie na autobusy było wtedy dwukrotnie wyższe od krajowych możliwości produkcyjnych. "Stary N52" okazały się zbyt małe jak na ówczesne potrzeby przewozowe. Wobec braku krajowych zespołów podwoziowych o większej nośności powiększenie liczby miejsc w autobusie można było uzyskać tylko kosztem zmniejszenia masy własnej pojazdu, przy jednoczesnym powiększeniu jego wymiarów. Doprowadziło to do skonstruowania samonośnych autobusów San.

</doc>
<doc id="1339720" url="https://pl.wikipedia.org/wiki?curid=1339720" title="Brouter">
Brouter

Bridge Router lub brouter - urządzenie sieciowe, które działa jednocześnie jako most (ang. "bridge") i jako router. Brouter routuje pakiety znanych protokołów i przekazuje (ang. "forward") pakiety wszystkich innych protokołów, tak jak robi to most. 
Broutery działają w warstwach: sieciowej dla protokołów routowalnych (ang. "routable", "routed protocols") i łącza danych dla protokołów nieroutowalnych (ang. "non-routable protocols").

</doc>
<doc id="1339721" url="https://pl.wikipedia.org/wiki?curid=1339721" title="Star (motoryzacja)">
Star (motoryzacja)



</doc>
<doc id="1339729" url="https://pl.wikipedia.org/wiki?curid=1339729" title="Odder (stacja kolejowa)">
Odder (stacja kolejowa)

Odder – stacja kolejowa w Odder, w Danii.
Znajdują się tu 2 perony.

</doc>
<doc id="1339732" url="https://pl.wikipedia.org/wiki?curid=1339732" title="Świadkowie Jehowy w Egipcie">
Świadkowie Jehowy w Egipcie

Świadkowie Jehowy w Egipcie – społeczność wyznaniowa w Egipcie, należąca do ogólnoświatowej wspólnoty Świadków Jehowy, licząca ponad 1,5 tysiąca głosicieli (druga po Libanie najliczniejsza grupa spośród krajów arabskich oraz jedna z większych z grupy 33 krajów, gdzie działalność Świadków Jehowy jest oficjalnie zakazana lub ograniczona prawnie). Od 1960 roku ich działalność w tym kraju jest zdelegalizowana i prowadzona nieoficjalnie. Z tego powodu szczegółowa liczebność członków wyznania nie jest podawana do wiadomości publicznej. Działalność Świadków Jehowy w Egipcie koordynuje włoskie Biuro Oddziału.
W 2006 roku otrzymali zezwolenie od miejscowych władz na zgromadzanie się w celach religijnych w grupach do 30 osób w domach prywatnych oraz zapewnienie o zaprzestaniu brutalnych prześladowań, jakie miały miejsce głównie w Aleksandrii.
Historia.
Początki.
Dla pierwszych Badaczy Pisma Świętego Egipt w historii biblijnej był miejscem szczególnym, a Wielką Piramidę uważali za „Biblię w kamieniu”. Z tego względu odwiedzali to miejsce, a także prowadzili badania i pomiary. W 1885 roku Hipolit Oleszyński, polski współwyznawca ze Stanów Zjednoczonych, w drodze powrotnej z Warszawy do Chicago przebywał w Kairze i Gizie, gdzie zwiedził również kompleks piramid. W trakcie pierwszej podróży do Europy w roku 1891 Charles Taze Russell gościł w Kairze, a także badał korytarze piramidy w Gizie. W latach 1909–1910 Wielką Piramidę badali bracia John i Morton Edgarowie. W kwietniu 1910 C.T. Russell wraz z grupą współwyznawców odwiedzili Aleksandrię, Kair, Gizę, Memfis, Port Said, Ismailia, Suez, Ujun Musa ("Źródła Mojżesza"). W tym samym roku Thompsonowie, małżeństwo kolporterów, odwiedzali niektóre egipskie i palestyńskie miasta, prowadząc działalność kolporterską. 5 marca 1912 roku C.T. Russell podczas powrotu z podróży dookoła świata po raz kolejny odwiedził Kair, Memfis, Gizę i Aleksandrię.
W 1920 roku Joseph Franklin Rutherford odwiedził Kair. Aby podtrzymać zainteresowanie w tym regionie, podjął decyzję, że w mieście Ramallah w pobliżu Jerozolimy powstanie magazyn literatury biblijnej. J.F. Rutherford ponownie przebywał w Egipcie w 1930 roku i wygłaszał przemówienia do grup wyznawców i zainteresowanych. W latach 30. XX wieku zbory powstały w stolicy i w Aleksandrii.
Grek Panayotis C. Spiropoulos dotarł do tego kraju w 1931 roku, by prowadzić działalność kaznodziejską w Kairze, gdzie istniała już wtedy mała grupa wyznawców. Zebrania odbywały się w jednej ze stołecznych kawiarni. W tym czasie przetłumaczone zostały na język arabski pierwsze publikacje Świadków Jehowy. W 1933 roku dołączył do nich inny obcokrajowiec – ze Stanów Zjednoczonych, a w rok później – kolejny amerykański współwyznawca. Wszyscy głosili – głównie wśród ludności greckojęzycznej, a także – posługując się tekstami w języku angielskim, francuskim i arabskim – wśród pozostałych mieszkańców stolicy. A później także w Port Said i w innych miastach portowych – również wśród tamtejszych marynarzy. Kilku współwyznawców przeniosło się wówczas na południe od stolicy, do Górnego Egiptu i tam prowadziło działalność religijną. W kraju działalność kaznodziejską prowadziło również małżeństwo Laghakos, mówiące po grecku; w roku 1934 wyjechali na Cypr. W roku 1935 do Egiptu przyjechał inny współwyznawca greckiego pochodzenia – Benjoti Espiuro Paulo, który głosił w Aleksandrii i jej okolicach. W roku 1938 w Egipcie było 13 głosicieli, a w roku 1939 działało już 3 pionierów i 27 głosicieli w dwóch zborach.
W latach 40. XX wieku działalność prowadziły trzy małe zbory: w Kairze, Aleksandrii i Port Saidzie oraz kilka grup w głównych egipskich miastach. Libański współwyznawca Ibrahim Atiyeh tłumaczył „Strażnicę” na język arabski, a jego rodak Najib Salem sporządzał cztery odręczne kopie tego czasopisma i przesyłał je współwyznawcom w Palestynie, Syrii i Egipcie. W latach 40. XX wieku Egipcjanin David Farjini przybył z Hajfy i głosił w Egipcie. W roku 1942 nowi wyznawcy zostali ochrzczeni w Morzu Śródziemnym w pobliżu Aleksandrii. Działała tam m.in. pionierka Eleni Nicolaou.
W tym też okresie Theodotos i Egyptia Petridou z Aleksandrii przenieśli się do Port Taufik, gdzie w okolicach Suezu prowadzili działalność kaznodziejską i kilka osób z tamtych terenów zostało Świadkami Jehowy, m.in. Giula i Stavros Kypraiosowie.
W czasie II wojny światowej władze zamknęły Sale Królestwa i skonfiskowały część publikacji religijnych. W latach 40. XX wieku otwarto w Kairze Biuro Oddziału Towarzystwa Strażnica i na nowo Sale Królestwa. W roku 1944 w Egipcie działało 56 głosicieli, rok później – 68.
Wyznaniem zainteresowało się również dwóch żołnierzy z Mauritiusu, służących w wojsku, którzy zrezygnowali ze służby w wojsku, zostali Świadkami Jehowy i powrócili do swego kraju, aby tam prowadzić działalność. W roku 1945 egipscy Świadkowie Jehowy z Aleksandrii posyłali nowe publikacje religijne greckim współwyznawcom, którzy borykali się z brutalnymi prześladowaniami w swoim kraju.
Rozwój działalności.
W maju 1947 roku Egipt odwiedził Milton George Henschel i Nathan H. Knorr, którzy wygłosili przemówienia w Kairze i w Aleksandrii. W tamtym czasie działało 62 głosicieli, w tym 37 w Aleksandrii, a pozostali w zborach w miastach: Kair, Port Said i Suez. Zebrania religijne w stolicy odbywały się w trzech językach. W tym samym roku do Egiptu przybyli Don Rendell i Bill Copson, misjonarze, którzy ukończyli Biblijną Szkołę Strażnicy – Gilead. Prowadzili działalność w Aleksandrii i w Kairze. W roku 1948 uzyskali w Kairze, w Societé Royale de Papyrologie jako pierwsi zdjęcia 18 fragmentów papirusowego zwoju Septuaginty, oznaczone jako Papirus Fouad 266, oraz zgodę na ich opublikowanie. W drugiej połowie lat 40. XX wieku liczba głosicieli w Egipcie wzrosła do 60, w roku 1948 do 117, a w 1949 roku do 134. Zebrania odbywały się w języku arabskim, greckim, francuskim, włoskim i angielskim. W dniach od 20 do 22 sierpnia 1948 roku w Aleksandrii odbyło się zgromadzenie, na którym 15 osób zostało ochrzczonych.
W kwietniu 1950 roku Michel Antovic z Aleksandrii wraz z rodziną z przyczyn zawodowych przeniósł się na pewien czas do Trypolisu w Libii i był tam pierwszym Świadkiem Jehowy. Inny głosiciel, handlujący wełną, wraz z rodziną przeniósł się do Chartumu, aby w Sudanie rozpocząć działalność kaznodziejską. W 1950 roku zanotowano liczbę 224 głosicieli, działających w 8 zborach i w kilku grupach (zbory: w Kairze, Aleksandrii, a grupy w miastach: Tanta, Al-Minja, Asjut, Suez, Ismailia i innych), którzy napotykali sprzeciw głównie ze strony duchowieństwa koptyjskiego.
Prawna rejestracja kairskich zborów nastąpiła w 1951 roku. 3 listopada 1951 roku zarejestrowano, działające już Biuro Oddziału w Kairze.
W specjalnej kampanii, przeprowadzonej w maju 1952 roku, rozpowszechniono prawie 27 tysięcy publikacji w języku greckim. W dniach 8–10 sierpnia 1952 roku w Aleksandrii odbył się ogólnokrajowy kongres pod hasłem „Przyjmy ku dojrzałości”, na którym było obecnych 235 osób, a 12 osób ochrzczono. Program przedstawiono w 3 językach. Na przełomie 1952 i 1953 roku wśród ponad 100 studentów "Szkoły Gilead" znaleźli się misjonarze z Egiptu.
6 stycznia 1953 roku w Kairze w drodze do Etiopii zatrzymali się na trzy dni Nathan Knorr i Milton Henschel i przy tej okazji wygłosili przemówienia, a w jednym z kairskich kanałów zostało wtedy ochrzczonych sześć osób. W drodze powrotnej z tego kraju – 17 stycznia 1953 roku – stolicę Egiptu ponownie odwiedził N.H. Knorr, który wygłosił przemówienie do 182 obecnych. W tym czasie w Kairze działało 92 głosicieli, którzy w "Shepheard Hotel" spotykali się wraz z zainteresowanymi tą religią w liczbie ponad 200 osób. W Aleksandrii wygłosili przemówienie do 257 obecnych; spotkali się też ze 116 tamtejszymi współwyznawcami, którzy prowadzili zebrania w trzech językach: arabskim, greckim i francuskim. W całym kraju było wówczas 229 głosicieli, z tego tylko jedenastu w grupach poza Kairem i Aleksandrią. W 1953 roku krótko przebywał w tym kraju misjonarz pochodzenia greckiego, Emmanuel Paterakis, który potem wyjechał do Sudanu. W roku 1953 Panayotis C. Spiropoulos wyjechał do Stanów Zjednoczonych, gdzie ukończył Szkołę Gilead. Misjonarz Bill Copson pozostał w Egipcie do 1954 roku, a Donowi Rendellowi nie udało się przedłużyć wizy i po roku był zmuszony wyjechać na Cypr. Początkowo ich praca misyjna koncentrowała się głównie wśród małych wyznań chrześcijańskich, takich jak np. kościoły greckie; później również pozyskiwali nowych wyznawców wśród Koptów, a potem wśród muzułmanów. 34 delegatów uczestniczyło w kongresach międzynarodowych pod hasłem „Tryumfujące Królestwo” zorganizowanych w Europie.
7 lutego 1954 roku powrócił ze szkolenia misjonarskiego w "Szkole Gilead" w Stanach Zjednoczonych P.C. Spiropoulos, który podjął działalność misjonarską w miastach i wsiach Doliny Nilu. W 1954 roku zanotowano liczbę 260 głosicieli w 8 zborach.
W marcu 1955 roku miejscowy Koptyjski Kościół Ortodoksyjny (głównie) wraz z Kościołem rzymskokatolickim wezwały rząd egipski do zamknięcia kairskiego Biura Oddziału, nadzorującego wówczas działalność tego wyznania na terenie Egiptu, Libii i Sudanu. We wrześniu 1955 roku w stolicy przemawiał M. Henschel. W Aleksandrii otwarto nową Salę Królestwa. W Kairze odbył się kongres ogólnokrajowy pod hasłem „Tryumfujące Królestwo”.
W 1956 roku nowi wyznawcy pojawili się w Ismailii, gdzie wysłano do krzewienia religii rodzinę Petridou. Wcześniej rodzina ta gościła wielu misjonarzy Świadków Jehowy, przebywających na krótko w Aleksandrii w drodze na przydzielone im tereny misyjne. W domu tej rodziny odbywały się również zebrania religijne. W roku 1956 prawnie zarejestrowano zbory w Aleksandrii. Większość z 257 ich członków stanowili mieszkający tam Grecy, poza tym byli również Francuzi i Arabowie. W tym samym roku z Egiptu do Tel Awiwu przeniósł się Dawid Cohen, który dla Świadków Jehowy w Izraelu tłumaczył zebrania religijne na angielski, francuski, włoski, arabski, turecki, grecki i hiszpański. W Egipcie zanotowano liczbę 313 głosicieli, a w roku 1957 – 373.
W 1958 roku Emmanuel Paterakis został nadzorcą strefy (przedstawicielem Biura Głównego Świadków Jehowy), który odwiedzał współwyznawców w 26 krajach na Bliskim Wschodzie i w Afryce Północnej (w tym głównie współwyznawców w Egipcie). W 1958 roku w Egipcie działało 410 głosicieli w 10 zborach. W roku 1959 zanotowano liczbę około 450, a w 1960 roku – około 460 głosicieli działających w 10 zborach, które znajdowały się w większych egipskich miastach (w tym około 120 głosicieli w Aleksandrii). W 1959 roku w wyniku kampanii fałszywych oskarżeń określających Świadków Jehowy mianem „syjonistów” policja nakazała Świadkom Jehowy zaprzestanie organizowanie zebrań.
Zakaz działalności i prześladowania.
20 czerwca 1960 roku działalność Świadków Jehowy w Egipcie została zakazana przez rząd i jest prowadzona nieoficjalnie. 1 września tego samego roku odrzucony został wniosek o przywrócenie prawnej rejestracji. Świadków Jehowy pozbawiono statusu prawnego, jak również możliwości korzystania z wielu praw religijnych gwarantowanych innym religiom chrześcijańskim działającym w Egipcie.
W roku 1961 w Egipcie pozostali głosiciele należeli do 15 zborów. Wielu zagranicznych współwyznawców zostało przez egipskie władze zmuszonych do opuszczenia kraju. 12 maja 1964 roku Liga Arabska wydała dekret, według którego Świadków Jehowy uznano za syjonistów i zobowiązała wszystkie kraje arabskie do zamknięcia Biur Oddziałów Towarzystwa Strażnica oraz zakazu rozpowszechniania ich publikacji na terenie tych państw. Rząd egipski odmowę rejestracji motywuje sprzeciwem Koptyjskiego Kościół Ortodoksyjnego oraz podejrzeniami o współpracę z Izraelem.
Od 1960 roku Świadkowie Jehowy zgłaszali różne formy napaści i brutalnych represji przez rządowych agentów, często na życzenie patriarchy prawosławnego Koptyjskiego Kościoła Ortodoksyjnego. Większość wyznawców przetrzymywano w areszcie w oczekiwaniu na proces sądowy lub deportację z kraju. Misjonarze zostali wydaleni z Egiptu, a wiele osób było poddawanych torturom fizycznym i psychicznym. Do brutalnych incydentów dochodziło w miejscach zamieszkania, pracy, szkole lub w czasie ich małych spotkań religijnych w mieszkaniach prywatnych.
Kulminacja prześladowań nastąpiła w latach 1966–1967. Świadkowie Jehowy byli wówczas wyrzucani z pracy i szkół, aresztowani i więzieni, a także padali ofiarami brutalnej przemocy. Na przykład 25 marca 1967 roku w trakcie uroczystości Wieczerzy Pańskiej (Pamiątki) w Kairze aresztowano 15 osób. Samir Yacoub Mikhail, który wygłaszał przemówienie na tej uroczystości, został brutalnie pobity, ponieważ nie chciał wyjawić informacji dotyczących sposobu powielania i kolportażu publikacji biblijnych. Podobnie funkcjonariusze tajnej policji postapili z Nicolem Barghoutem. Czterech oskarżonych bez rozprawy sądowej wysłano do obozu koncentracyjnego.
25 kwietnia 1967 roku aresztowania miały miejsce w Aleksandrii. Policja wtargnęła do domu Amina Mikhaila Fanous oraz Alphonsea Michela Takle. W sumie pozbawiono wolności ponad 40 miejscowych głosicieli. Dwóch z nich wysłano do obozu koncentracyjnego pod Kairem, gdzie przybywało już 20 Świadków Jehowy.
Władze zakazywały wielbienia Boga nawet w domach prywatnych oraz nakazywały głosicielom, by zaprzestali mówienia innym o Piśmie Świętym. Konfiskowano im Biblie, literaturę religijną, a nawet dobytek. Niektórych deportowano za granicę. Bezskutecznie nakazywano członkom zborów podpisywanie oświadczeń o wyrzeczeniu się swojej religii oraz żądano podawania nazwisk współwyznawców. Nierzadko ta forma represji trwała nawet przez nawet 5 miesięcy. Ci, którzy się jej nie poddali, musieli odbyć karę więzienia lub byli wysyłani do pustynnych miejsc odosobnienia albo do obozów pracy. W brutalny sposób strażnicy chcieli ich skłonić do wyrzeczenia się wiary.
W tamtym okresie tygodniowo w samej tylko stolicy publikowano zdjęcia 25 aresztowanych Świadków Jehowy, w tym dzieci, które nie miały nawet 3 lat. Prawie wszyscy spośród 500 Świadków Jehowy byli nadal zatrzymywani, okrutnie bici oraz nękani fizycznie i psychicznie – nawet już po odbyciu kary więzienia. Odmawiano im praw do obrony (np. 10 maja 1967 roku nie wpuszczono 4 obrońców na ich rozprawę, która trwała do 21 czerwca tego samego roku, po czym brutalnie pobici skazani zostali osadzeni w więzieniu na pustyni). Wielu wyznawców zmuszonych zostało do opuszczenia Egiptu. Wyjechali do Grecji, Włoch, na Cypr i do innych krajów. Często pozwalano im zabrać ze sobą tylko jedną walizkę. Niektórzy wyznawcy natomiast przybyli z krajów ościennych, gdzie panowały jeszcze trudniejsze warunki związane z praktykowaniem ich wiary.
W „Strażnicy” w 1968 roku opisano brutalne prześladowania w Egipcie oraz podano adresy prezydenta G.A. Nasera i innych egipskich urzędników, aby Świadkowie Jehowy z całego świata mogli pisać do nich petycje o zaprzestanie takich praktyk. Tysiące listów z apelem o zapewnienie wolności wyznania, gwarantowanej przez konstytucję egipską, napłynęły do głowy państwa i innych instytucji. Wyznawcy nadal organizowali zebrania religijne (w domach prywatnych) oraz inne potajemne zgromadzenia.
Pod koniec lat 60. XX wieku Świadkom Jehowy w Egipcie utrudniano spotykanie się na zebraniach chrześcijańskich. Nierzadkie były wypadki konfiskaty literatury biblijnej, a także pobicia.
W roku 1970 nastąpił 40% wzrost liczby obecnych na dorocznej Wieczerzy Pańskiej (Pamiątce). W tym też roku deportowano z kraju tylko jednego wyznawcę.
Za prezydentury A. Sadata nadal trwały prześladowania oraz aresztowania członków i sympatyków tego wyznania. W 1978 roku w Aleksandrii aresztowano 30 wyznawców, w tym małe dzieci i oskarżono ich o praktykowanie zakazanej religii. W roku 1979 zagraniczni delegaci przybyli na kongres pod hasłem „Żywa nadzieja” w Izraelu; zwiedzili m.in. Górę Synaj, leżącą na terenie Półwyspu Synaj (okupowanym wówczas przez Izrael), rozpowszechniając na tamtym terenie swoje publikacje religijne.
Próby ponownej rejestracji prawnej.
Za prezydentury H. Mubaraka na początku lat 90. XX wieku Świadkowie Jehowy zaczęli ponownie ostrożnie prowadzić swoją publiczną działalność kaznodziejską. W okresie od zakończenia rządów Nasera ich aresztowania były sporadyczne. W roku 1985, 1993 i 1999 egipskie Ministerstwo Sprawiedliwości wydało dekrety o nieprzyznaniu prawnej rejestracji temu wyznaniu. 18 czerwca 1991 roku odrzucono kolejny wniosek o rejestrację. 8 maja 1994 roku miejscowi wyznawcy przegrali w sądzie rozprawę w sprawie zaskarżenia tej decyzji.
W marcu 1991 roku w Aleksandrii aresztowano 10 Świadków Jehowy. Również w tym mieście w marcu 1996 aresztowano 10 cudzoziemców, którzy rozpowszechniali publikacje biblijne. Literatura ta – według dziennika „El-Agamy” – została sprowadzona drogą morską w ilości około 214 tysięcy książek, które rozpowszechniane były w Kairze i innych miastach w Delcie Nilu i w Górnym Egipcie.
Dalsze próby rejestracji nastąpiły w marcu 2000 roku, jednak i ten wniosek został odrzucony 29 stycznia 2001 roku, co doprowadziło do kolejnego brutalnego ataku na wyznawców ze strony służb bezpieczeństwa państwa.
W sierpniu 2001 roku delegacja egipskich Świadków Jehowy była obecna na kongresie międzynarodowym pod hasłem „Nauczyciele słowa Bożego” w Rzymie.
W czerwcu 2005 roku Świadkowie Jehowy donosili, że jeden z głosicieli został zatrzymany na pięć dni i był brutalnie traktowany przez agentów bezpieczeństwa państwa. Na przełomie roku 2005 i 2006 wzrosła liczba represji ze strony egipskich służb bezpieczeństwa. W szczególności jeden z pracowników służby bezpieczeństwa w Kairze w coraz większym stopniu wykorzystywał zastraszanie i groźby użycia przemocy fizycznej w celu uzyskania informacji o współwyznawcach.
W lutym i maju 2006 roku przedstawiciele Świadków Jehowy z nowojorskiej siedziby, wraz z egipskimi i europejskimi przedstawicielami Towarzystwa Strażnica, które nadzoruje działalność w tym kraju, spotkali się z urzędnikami egipskiego Ministerstwa Spraw Zagranicznych, Krajowej Rady ds. Praw Człowieka, Ligi Arabskiej i innych urzędów. Delegacja stwierdziła, że w wyniku tej wizyty dostali zapewnienie, że prześladowania i kontrola rządowych służb zostaną przerwane, ale postęp w sprawie rejestracji działalności nie został osiągnięty.
W 2007 roku – jak wynika z raportów agentów bezpieczeństwa – zatrzymały one pewnego Świadka Jehowy. Wielokrotnie go bito, grożąc jemu i jego rodzinie różnymi represjami, jeśli nie zgodzi się zostać informatorem i donosić na współwyznawców, czego kategorycznie odmówił. W tym samym roku rządowa Krajowa Rada ds. Praw Człowieka otrzymała skargę od Michaela Geyada Kamela Girguisa, który zakończył edukację medyczną z najwyższym wyróżnieniem i starał się o pracę jako lekarz w stołecznym Ain Shams University Hospital. Jednak Urząd Bezpieczeństwa w Ministerstwie Szkolnictwa Wyższego odmówił mu tego prawa z powodu jego powiązań ze Świadkami Jehowy. Na początku roku 2007 gwałtownie wzrosła liczba przesłuchań wyznawców przez służby bezpieczeństwa państwa. W kwietniu tego samego roku służby bezpieczeństwa jednak zaprzestały masowych aresztowań i brutalnych pobić.
W kwietniu 2008 roku delegacja Świadków Jehowy uzyskała zapewnienie z Ministerstwa Spraw Zagranicznych o możliwości oficjalnego otrzymania od swoich zagranicznych współwyznawców nieodpłatnie egzemplarzy "Pisma Świętego w Przekładzie Nowego Świata" i innych publikacji religijnych – jednak jak dotąd te zapewnienia nie zostały zrealizowane. W czerwcu tego samego roku – według mediów – służby bezpieczeństwa aresztowały trzech rosyjskich turystów, którzy rozpowszechniali publikacje religijne i organizowali spotkania z zainteresowanymi ich wyznaniem w Szarm el-Szejk i innych kurortach. W 2008 roku służba bezpieczeństwa zatrzymała co najmniej dwóch głosicieli, a podczas przesłuchań grożono im i ich rodzinom oraz namawiano, by zostali tajnymi informatorami, czego odmówili. Nadal przeprowadzano rewizje w domach i podsłuchiwano rozmowy telefoniczne. Pomimo usilnych starań, władze nie przywróciły Świadkom Jehowy legalizacji w Egipcie.
7 lutego 2009 roku, europejska delegacja Świadków Jehowy złożyła wizytę w egipskim oddziale organizacji ochrony praw człowieka "NCHR" w celu pomocy przy rejestracji prawnej tego wyznania w Egipcie. Spotkanie to wywołało oburzenie kleru Koptyjskiego Kościoła Ortodoksyjnego. Represje ze strony władz w stosunku do wyznawców zostały od tego czasu zmniejszone, szczególnie w Aleksandrii. Latem 2009 roku delegacja egipskich Świadków Jehowy była obecna na kongresie międzynarodowym pod hasłem „Czuwajcie!” w Rzymie. Delegatom tym utrudniano przylot na to zgromadzenie, wielu było przed wylotem i po nim wielokrotnie przesłuchiwanych przez służby bezpieczeństwa "SSIB".
Sytuacja obecna.
Egipski rząd nadal jest przeciwny Świadkom Jehowy. U podstaw tego stanowiska leży m.in. jawny sprzeciw ze strony Koptyjskiego Kościoła Ortodoksyjnego – w szczególności ze strony byłego zwierzchnika kościoła – Szenudy III, który potępia Świadków Jehowy i uważa ich za heretyków – oraz obecnego – Tawadrosa II. Prawosławni Koptowie, są przekonani, iż liczebny wzrost Świadków Jehowy w Egipcie, spowodowany jest odejściami z ich kościoła. Druga przyczyna wrogiego nastawienia rządu, pochodzi jeszcze z czasów prezydenta Nasera, który uważał ich za grupę (wtedy około 500 osób) powiązaną z Izraelem i zakazał ich działalności. Również niektóre islamskie media są uprzedzone do tego wyznania.
W latach 2006–2009, miejscowi przedstawiciele Świadków Jehowy wraz z włoskimi, belgijskimi oraz amerykańskimi współwyznawcami spotykali się z przedstawicielami rządu egipskiego w celu zalegalizowania działalności. Spotkania te doprowadziły do zezwolenia przez tutejsze władze – w roku 2006 – na spotkania religijne tutejszych wyznawców w domach prywatnych, w grupach do 30 osób, chociaż w złożonym wniosku podano większą liczbę. Trwały próby zalegalizowania działalności i odzyskania statusu prawnego w tutejszych sądach. Służby bezpieczeństwa nadal inwigilowały członków zborów, zdarzały się przesłuchania, próby zastraszenia, podsłuch rozmów telefonicznych, konfiskaty publikacji religijnych, przysyłanych z zagranicy i ścisła obserwacja miejsc zamieszkania wyznawców przez agentów służb bezpieczeństwa. Świadkowie Jehowy zbierali się na swoich spotkaniach religijnych w domach prywatnych, a nie w Salach Królestwa, jak to ma miejsce w innych krajach arabskich (np. w Jordanii i Libanie). W grudniu 2009 roku i styczniu 2010 roku po raz kolejny "Sąd Administracyjny" odmówił prawnej rejestracji lokalnej społeczności tego wyznania. W 2011 roku po rewolucji egipskiej sytuacja wyznania się nie zmieniła, o czym poinformował prezes "Amerykańskiego Komitetu ds. Wolności Religijnej", Leonard Leo w kwietniu 2011 roku.
Corocznie organizacje monitorujące przestrzeganie praw człowieka publikują specjalne raporty m.in. o sytuacji tej społeczności religijnej w Egipcie. Według Komisji ds. Międzynarodowej Wolności Religijnej w sprawozdaniu za rok 2010 Egipt zajmuje drugie miejsce w rankingu państw, które naruszają wolność religijną. Według tego raportu wśród grup religijnych, których głównie dotyka dyskryminacja i łamanie praw człowieka, znajdują się Świadkowie Jehowy. W sprawozdaniu Komisji, opublikowanym w kwietniu 2011 roku zwrócono uwagę na stereotyp postępowania władz w związku z kolejnym odrzuceniem podań o rejestrację, składanych przez Świadków Jehowy. Raport ten oskarża rząd egipski o brak ochrony praw mniejszości religijnych, m.in. Świadków Jehowy, wskazując na możliwy wzrost przemocy wobec tej mniejszości w obecnym, przejściowym okresie w tym kraju. Według wypowiedzi przedstawiciela Ciała Kierowniczego Świadków Jehowy z lipca 2013 roku: "„obecna sytuacja Świadków Jehowy w Egipcie jest stabilna”".
Według raportu United States Commission on International Religious Freedom (USCIRF) z 2015, 2016 i 2017 roku.
W okresie od wiosny 2013 roku do wiosny 2014 roku, urzędnicy służb bezpieczeństwa zintensyfikowali nękanie i zastraszanie Świadków Jehowy poprzez inwigilowanie ich działalności oraz inne represje.
W roku 2016 w miejscowych sądach trwały próby zalegalizowania działalności, odzyskania statusu prawnego oraz uzyskania pozwoleń na budowę Sal Królestwa.
W styczniu 2022 roku Afrykańskie Stowarzyszenie Świadków Jehowy (AAJW) oraz Europejskie Stowarzyszenie Świadków Jehowy (EAJW) złożyły wspólne oświadczenie dotyczące sytuacji Świadków Jehowy w Egipcie od czasu zakazu działalności w 1960 roku.
Zwracają się do rządu Egiptu o podjęcie niezbędnych kroków w celu:
Świadkowie Jehowy nie mogą mieć Sal Królestwa, oficjalnie importować Biblii ani literatury religijnej. Rozporządzenia zabraniają im rejestracji jakiejkolwiek własności, jak również małżeństw. Nie mogą nawet zdobyć ziemi, aby pochować swoich zmarłych, i muszą korzystać z prywatnych cmentarzy.
W lutym 2020 roku egipski Świadek Jehowy, wynajął swoje mieszkanie współwyznawcom, by mogli urządzać w nim zebrania religijne. Ponieważ nie mogą uzyskać pozwolenia na użytkowanie nieruchomości na swoje spotkania religijne, służba bezpieczeństwa wielokrotnie próbowała uzyskać kopię umowy najmu, aby wnieść oskarżenia przeciwko zaangażowanym Świadkom Jehowy, którzy odmówili przekazania kopii umowy. Następnie agenci służby bezpieczeństwa przesłuchali i nękali właściciela mieszkania i nakazali mu jego natychmiastowe zamknięcie.
28 marca 2020 roku agent służby bezpieczeństwa przesłuchał rodzinę Świadków Jehowy z centrum Kairu, aby uzyskać informacje o zebraniach religijnych odbywających się w ich domu.
Służby bezpieczeństwa wyszukują i grożą Świadkom Jehowy, którzy są obcokrajowcami, zwłaszcza tym, których uważają za „wiodących kaznodziejów” i tym, którzy mają kontakty z miejscowymi Świadkami Jehowy. Aby uzyskać informacje zarówno o współwyznawcach w Egipcie, jak i o ich organizacji, agenci podczas przesłuchań starają się ich zastraszyć i często grożą aresztowaniem.
W marcu 2020 roku agenci bezpieczeństwa siłą bez nakazu weszli do domów co najmniej dwóch egipskich Świadków Jehowy, aby ich przesłuchać w sprawie małżeństwa Świadków, którzy byli obcokrajowcami, legalnie mieszkającymi w Egipcie. Z powodu groźby aresztowania i deportacji para opuściła Egipt i powróciła do Stanów Zjednoczonych.
W kwietniu i maju 2020 roku agenci służb bezpieczeństwa przesłuchali dwóch sudańskich Świadków Jehowy w sprawie ich działalności religijnej.
Powyższe incydenty miały miejsce od czasu przyjęcia przez Parlament Europejski w dniu 24 października 2019 roku rezolucji w sprawie Egiptu, która „podkreśla znaczenie zagwarantowania równości wszystkich Egipcjan, niezależnie od ich wiary lub przekonań; wzywa Egipt do zrewidowania swoich przepisów dotyczących bluźnierstwa w celu zapewnienia ochrony mniejszości religijnych (…) wzywa władze egipskie, w tym siły zbrojne i siły bezpieczeństwa, do poszanowania praw chrześcijan, ochrony ich przed przemocą i dyskryminacją oraz zapewnienia, by osoby odpowiedzialne za takie czyny były ścigane”.
W 2021 roku ze względu na środki ostrożności związane z pandemią Covid-19 wszystkie spotkania religijne Świadków Jehowy odbywały się za pośrednictwem wideokonferencji. Służby bezpieczeństwa skrupulatnie badały, kto posiada licencje na zastrzeżony system wideokonferencyjny, w jaki sposób są przekazywane szczegóły spotkań, kim są gospodarze oraz nazwiska uczestników. Takie szczegóły stanowiły część informacji poszukiwanych podczas przesłuchań Świadków Jehowy.
Świadkowie Jehowy wydają publikacje w języku arabskim, również w dialekcie egipskim. W tym dialekcie dostępny jest także oficjalny serwis internetowy – jw.org wraz z Biblioteką Internetową Strażnicy i telewizją internetową "JW Broadcasting".
Nie ma problemów z indywidualnym przywiezieniem przez obcokrajowców z zagranicy publikacji tego wyznania, jednak prozelityzm wśród wyznawców islamu jest przez tutejsze władze zabroniony – nie dotyczy on nieoficjalnej i bardzo ostrożnej działalności kaznodziejskiej wśród tutejszej mniejszości chrześcijańskiej oraz wśród chrześcijańskich obcokrajowców. Obecnie sprawozdanie z działalności w tym kraju dołączane jest do ogólnego z 33 krajów, gdzie działalność Świadków Jehowy jest ograniczona prawnie lub zakazana.

</doc>
<doc id="1339734" url="https://pl.wikipedia.org/wiki?curid=1339734" title="Kwas oksynerwonowy">
Kwas oksynerwonowy

Kwas oksynerwonowy – organiczny związek chemiczny z grupy nienasyconych hydroksykwasów karboksylowych. Hydroksylowa pochodna kwasu nerwonowego.

</doc>
<doc id="1339735" url="https://pl.wikipedia.org/wiki?curid=1339735" title="Dirty Dancing (ścieżka dźwiękowa)">
Dirty Dancing (ścieżka dźwiękowa)

Dirty Dancing (pełny tytuł: "Dirty Dancing: Original Soundtrack From The Vestron Motion Picture") - to oryginalna ścieżka dźwiękowa do filmu z roku 1987 zatytułowanego również "Dirty Dancing".
W Polsce soundtrack uzyskał status złotej płyty.

</doc>
<doc id="1339736" url="https://pl.wikipedia.org/wiki?curid=1339736" title="Gare d’Angers-Maître-École">
Gare d’Angers-Maître-École

Gare d’Angers-Maître-École – stacja kolejowa w Angers, w regionie Kraj Loary, we Francji. Znajdują się tu 2 perony.

</doc>
<doc id="1339737" url="https://pl.wikipedia.org/wiki?curid=1339737" title="Ricardo Rojas (paragwajski piłkarz)">
Ricardo Rojas (paragwajski piłkarz)

Ricardo Ismael Rojas Mendoza (ur. 26 stycznia 1971 w Posadas) – paragwajski piłkarz grający na pozycji lewego obrońcy. Posiada także obywatelstwo argentyńskie.
Kariera klubowa.
Urodzony w Argentynie Rojas karierę piłkarską rozpoczął w stołecznym mieście Paragwaju, Asunción, w tamtejszym klubie Club Libertad. W 1991 roku zadebiutował w jego barwach w paragwajskiej Primera División. W Libertad grał do 1995 roku, ale nie osiągnął znaczących sukcesów.
Latem 1995 roku Ricardo wrócił do Argentyny i został zawodnikiem Estudiantes La Plata, beniaminka argentyńskiej Primera División. Tam spędził cztery sezony, a w 1999 roku wyjechał do Europy. Był zawodnikiem portugalskiej Benfiki. Nie był tam jednak podstawowym zawodnikiem i rozegrał 32 spotkania przez dwa lata.
W 2001 roku Rojas został zawodnikiem jednego z czołowych klubów w Argentynie, Club Atlético River Plate. Tam stał się podstawowym zawodnikiem zespołu i stworzył blok obronny m.in. wraz z rodakiem Celso Ayalą. W 2002 roku wywalczył z River swój pierwszy tytuł - mistrzostwo fazy Clausra, a następnie powtórzył ten sukces w latach 2003 i 2004. W barwach River rozegrał 68 meczów i zdobył 2 gole. W 2006 roku odszedł do Belgrano Córdoba i w 2007 po sezonie zakończył piłkarską karierę.
Kariera reprezentacyjna.
W reprezentacji Paragwaju Sarabia zadebiutował w 1995 roku. W tym samym roku wystąpił na Copa América 1995, a w 1998 został powołany przez selekcjonera Paula Césara Carpegianiego do kadry na Mistrzostwa Świata we Francji. Tam był podstawowym zawodnikiem i wystąpił w czterech spotkaniach: zremisowanych 0:0 z Bułgarią i Hiszpanią, wygranym 3:1 z Nigerią oraz przegranym 0:1 w 1/8 finału z Francją. Ostatni mecz w drużynie narodowej rozegrał w 2006 roku, a ogółem w kadrze narodowej zagrał 47 razy.

</doc>
<doc id="1339743" url="https://pl.wikipedia.org/wiki?curid=1339743" title="Unna (stacja kolejowa)">
Unna (stacja kolejowa)

Unna – stacja kolejowa w Unna, w kraju związkowym Nadrenia Północna-Westfalia, w Niemczech. Znajdują się tu 2 perony.

</doc>
<doc id="1339747" url="https://pl.wikipedia.org/wiki?curid=1339747" title="Czy jesteś mądrzejszy od piątoklasisty?">
Czy jesteś mądrzejszy od piątoklasisty?



</doc>
<doc id="1339757" url="https://pl.wikipedia.org/wiki?curid=1339757" title="Warzob">
Warzob

Warzob, Duszanbe-daria, Duszanbinka (tadż. Варзоб) – rzeka w Tadżykistanie przepływająca przez Duszanbe. Ma długość 71 km i powierzchnię zlewni 1740 km². Prawy dopływ Kofarnihon.

</doc>
<doc id="1339758" url="https://pl.wikipedia.org/wiki?curid=1339758" title="Roman Zając">
Roman Zając

Roman Zając (ur. 30 sierpnia 1973 w Gostyninie) – biblista i demonolog, absolwent Instytutu Nauk Biblijnych Katolickiego Uniwersytetu Lubelskiego.
Życiorys.
Maturę zdał w 1992 w liceum im. Tadeusza Kościuszki w Gostyninie. W latach 1992–1997 studiował teologię na Katolickim Uniwersytecie Lubelskim. Pracę magisterską pt. "Rozwój koncepcji Szatana w Księgach Starego Testamentu" napisał pod kierunkiem ks. prof. Ryszarda Rubinkiewicza SDB. W latach 1997–2001 studiował na Instytucie Nauk Biblijnych KUL, uzyskując tytuł licencjata teologii biblijnej. 
Obszarem zainteresowań naukowych Romana Zająca jest literatura międzytestamentalna, a zwłaszcza apokryficzna Starego i Nowego Testamentu oraz demonologia biblijna.
Od 1993 związany jest ze wspólnotą muminkową "Ogród", działającą w ramach ruchu Wiara i Światło. 
Od 2001 jest pracownikiem Biblioteki Uniwersyteckiej KUL. 
Autor licznych artykułów popularnonaukowych i haseł ekcyklopedycznych (m.in. w "Encyklopedii Katolickiej" i "Leksykonie teologii fundamentalnej"). Jako publicysta współpracuje z Ekumenicznym Serwisem Informacyjnym – Kosciol.pl. oraz portalami internetowymi TwojaBiblia.pl, Stacja7, Czas na Biblie.pl. Publikuje w pismach" Któż jak Bóg, List, Biblia krok po kroku, Egzorcysta, Szum z Nieba, "w anglojęzycznym kwartalniku "The Angels" oraz białoruskiej gazecie "Слова Жыцця". Jest jurorem Ogólnopolskiego Konkursu Biblijnego organizowanego przez stowarzyszenie "Civitas Christiana".

</doc>
<doc id="1339762" url="https://pl.wikipedia.org/wiki?curid=1339762" title="Kąt widzenia">
Kąt widzenia

Kąt widzenia – kąt płaski, mierzony w stopniach, który zawarty jest w danej płaszczyźnie pomiędzy skrajnymi promieniami przechodzącymi przez dany układ optyczny. W przypadku urządzeń optycznych jak np. lornetka, często definiowany jest jako szerokość obszaru widzianego. W przypadku ludzkiego wzroku częściej mówi się o polu widzenia.
Fotografia.
W fotografii, kąt widzenia obiektywu jest to kąt zawarty pomiędzy najbardziej skrajnymi promieniami światła dostającymi się do aparatu, które są rejestrowane przez aparat, a wpływ na niego ma rodzaj użytego obiektywu fotograficznego.
Poniższa tabelka zawiera wartości kątów ukośnych, horyzontalnych i wertykalnych dla danych ogniskowych obiektywu, dla standardowych w aparatach analogowych wymiarów klatki 36×24 mm.

</doc>
<doc id="1339763" url="https://pl.wikipedia.org/wiki?curid=1339763" title="Hymn Mauretanii">
Hymn Mauretanii

Hymn Mauretanii został przyjęty po uzyskaniu przez ten kraj niepodległości w 1960 roku. Autorem melodii hymnu jest Tolia Nikiprowetzky.
Hymn ma swoje oficjalne słowa, które zostały zaczerpnięte z XIX-wiecznego poematu autorstwa Baby uld Szajcha. Skomplikowana linia melodyczna i rozbudowana rytmika sprawiają jednak, iż hymn wykonuje się bez partii wokalnej (przez co bywa mylnie klasyfikowany jako hymn wyłącznie instrumentalny).

</doc>
<doc id="1339767" url="https://pl.wikipedia.org/wiki?curid=1339767" title="Dornier S-Ray 007">
Dornier S-Ray 007

Dornier S-Ray 007 – dwumiejscowa amfibia powstała w zakładach Dornier Techologie, z chowanym podwoziem z kółkiem przednim, która umożliwia operowanie zarówno na akwenach jak i na lądzie. Dornier S-Ray jest konstrukcją po części bazującą na jednym z pierwszych wodnosamolotów Claude'a Dorniera z 1921 roku – Dornier Libelle. Tak też brzmiała z początku nazwa najnowszego samolotu Dorniera, która po próbach na wodzie i w powietrzu, z powodów prawnych została zmieniona na Dornier S-Ray 007. Inicjatorem pomysłu był Iren Dornier – wnuk sławnego konstruktora wodnosamolotów – Claude'a Dorniera, właściciel zakładów Dornier Technologie GmbH.
Konstrukcja.
Dornier S-Ray 007 to lekki górnopłat wykonany z materiałów kompozytowych. Pływaki, zapewniające stabilność podczas startu, lądowania i poruszania się wodnosamolotu po wodzie są połączone z kadłubem. Skrzydło oraz silnik samolotu (Rotax 912S lub Rotax 914) ze śmigłem ciągnącym znajdujący się centralnie nad kabiną pilota, umieszczone są na wychodzącym z górnej części kadłuba pylonie. Skrzydła samolotu można przekręcić o 90°, co może ułatwić transport. Elektrycznie sterowane podwozie można schować i wypuścić pod wodą, umożliwia samodzielne opuszczenie akwenu lub wjazd do niego w miejscach z łagodnie opadającym, utwardzonym brzegiem. Podobną właściwość posiada m.in. ultralekki wodnosamolot SeaMax produkowany przez brazylijską firmę Airmax. Dornier S-Ray 007 posiada umieszczony pod kadłubem ster, ułatwiający sterowanie samolotem na wodzie przy niewielkich prędkościach. Zbiorniki paliwa mogące pomieścić 100 litrów paliwa pozwalają na przelot 850 km.
Pierwszy lot.
Pierwszy lot wodnosamolotu Dornier S-Ray 007 odbył się 14 lipca 2007 roku we Friedrichshafen. Za sterami zasiadł pilot doświadczalny Gerhard Thalhammer.

</doc>
<doc id="1339768" url="https://pl.wikipedia.org/wiki?curid=1339768" title="Hymn Wybrzeża Kości Słoniowej">
Hymn Wybrzeża Kości Słoniowej

L'Abidjanaise ("Pieśń Abidżanu") – hymn państwowy Wybrzeża Kości Słoniowej.
Historia.
Hymn został przyjęty ustawą nr 60-207 z 27 lipca 1960 roku, co potwierdził zapis w art. 29 Konstytucji II Republiki Wybrzeża Kości Słoniowej. Autorami tekstu są Pierre Marie Coty, Mathieu Ekra, Joachim Bony. Muzykę skomponowali Pierre Marie Coty i Pierre Michel Pango.
Wykonywanie hymnu.
Podczas wykonywania hymnu narodowego należy przyjąć postawę stojącą,na baczność, zwrócić się w kierunku flagi Wybrzeża Kości Słoniowej. Głowa powinna być podniesiona, a wzrok powinien podążać za flagą, która się wznosi. Wojskowi przy pierwszych dźwiękach hymnu salutują. 

</doc>
<doc id="1339773" url="https://pl.wikipedia.org/wiki?curid=1339773" title="Parafia Najświętszego Serca Pana Jezusa w Katowicach-Koszutce">
Parafia Najświętszego Serca Pana Jezusa w Katowicach-Koszutce

Parafia Najświętszego Serca Pana Jezusa w Koszutce − dzielnicy Katowic, przy ul. Misjonarzy Oblatów MN 12.
Historia.
Pierwszym domem misyjnym Zgromadzenia Oblatów Maryi Niepokalanej (OMI) w Polsce był dom w Krotoszynie (poznańskim), założony w 1920 roku. Prowincja zakonna powstała w 1925 roku. Jednym z ostatnich domów zakonnych założonych przed II wojną światową był klasztor na Koszutce – jednej z północnych dzielnic Katowic. Powstał w 1933 roku 
Od Zjednoczenia Węglowego w Katowicach zakupiono działkę o powierzchni 14,5 tys. m2 ziemi na pograniczu Wełnowca i Katowic, przy ul. Zamkowej, na tzw. Kawowej Górze. Architekt Kapołka zaprojektował dom zakonny oraz kaplicę publiczną, zaś nadzór nad realizacją projektu sprawował o. Stefan Śmigielski oraz inż. Przybyła. 28 sierpnia 1936 położono kamień węgielny i przystąpiono do prac budowlanych, które, choć z drobnymi zakłóceniami – były pomyślnie realizowane. Początkowo biskup Teofil Bromboszcz zakazał budowy kaplicy publicznej; zezwolił jedynie na stworzenie kaplicy domowej na potrzeby księży oblatów. W 1937 roku biskup Juliusz Bieniek poświęcił klasztor i kaplicę. Kaplica poświęcona została Najświętszemu Sercu Pana Jezusa (odpust w niedzielę po tej uroczystości). Ze względu na szybki rozwój miasta w tym kierunku, przy klasztornej kaplicy 2 XII 1939 roku powstała samodzielna placówka duszpasterska. 
Po wojnie, w 1957 roku przystąpiono do rozbudowy kaplicy. Powstał kościół, z wnętrzem, w którym umieszczono witraże autorstwa Wiktora Ostrzołka. 3 grudnia 1984 stację duszpasterską zamieniono na pełnoprawną parafię. W 1989 podjęto starania o kolejną przebudowę. Rozbudowę kościoła według projektu Tadeusza Czerwińskiego i Jana Muszyńskiego zakończono w 1999 roku. 

</doc>
<doc id="1339775" url="https://pl.wikipedia.org/wiki?curid=1339775" title="Delegacja do Kongresu USA stanu Maine">
Delegacja do Kongresu USA stanu Maine

Delegacja do Kongresu Stanów Zjednoczonych stanu Maine liczy czterech kongresmenów (dwóch senatorów oraz dwóch reprezentantów). Maine został przyjęty do Unii jako 23. stan dnia 15 marca 1820, więc stanowa reprezentacja zasiada od 16. Kongresu (1819-1821).
Czynne prawo wyborcze przysługuje tym amerykanom, którym przysługuje prawo głosu w wyborach do stanowej Izby Reprezentantów ("Maine House of Representatives").
111. Kongres (2009-11).
W ostatnich wyborach 4 listopada 2008 wybierano reprezentantów oraz senatora. W wyborach do Izby Reprezentantów deputowanego Toma Allena (Partia Demokratyczna) ubiegającego się o stanowisko senatora zastąpiła partyjna koleżanka Chellie Pingree. Ostatecznie Tom Allen przegrał z ubiegającą się o reelekcję senator Susan Collins z Partii Republikańskiej stosunkiem głosów odpowiednio 38,6% do 61,3%.
W najbliższych wyborach 2 listopada 2010 mieszkańcy będą wybierać jedynie dwóch reprezentantów.
110. Kongres (2007-09).
W wyborach 7 listopada 2006 wybierano reprezentantów oraz senatora. W wyborach do Senatu uzyskała reelekcję Olympia Snowe (Partia Republikańska).
Liczba kongresmenów.
Z chwilą wejścia do Unii stan Maine uzyskał prawo wyboru jednego delegata do Izby Reprezentantów oraz dwóch senatorów. Jednak już w następnych wyborach w Maine wybrano siedmiu reprezentantów. W związku z rosnącą populacją stanu Maine zwiększała się również liczba delegatów (do ośmiu reprezentantów w latach 1833-1843). Od 1843 liczba kongresmanów systematycznie spada. Obecnie (od 1963) Maine jest reprezentowany przez czterech kongresmanów (w tym 2 senatorów).

</doc>
<doc id="1339781" url="https://pl.wikipedia.org/wiki?curid=1339781" title="Gołdapa">
Gołdapa

Gołdapa – prawy dopływ Węgorapy. Źródła rzeki znajdują się na północ od Olecka niedaleko wsi Monety. Ciek o nazwie "Borkowina" płynie na zachód, a następnie skręca na północ od miejscowości Rogówko. Odcinek rzeki od ujścia Pogorzelskiej Strugi do ujścia do jeziora Gołdap nazywa się Jarka. Z jeziora tego przyjmuje ona kierunek zachodni, a następnie południowy. Od miejscowości Nowa Boćwinka płynie w kierunku północno-zachodnim, aż do Węgorapy. Niedaleko miejscowości Banie Mazurskie Kanał Brożajcki łączy ją z Węgorapą.
Źródła rzeki znajdują się na wysokości 204 m n.p.m., natomiast ujście na wysokości 97 m n.p.m. Występujące dwa duże spadki powodują silną erozję denną i boczną koryta rzeki w jej środkowym i górnym biegu. W pobliżu rzeki znajdują się dwa jeziora pochodzenia rynnowego (jezioro Gołdap i Czarne), które powstały w wyniku subglacjalnej działalności.

</doc>
<doc id="1339782" url="https://pl.wikipedia.org/wiki?curid=1339782" title="Imizu">
Imizu

 – miasto w Japonii, w prefekturze Toyama, w środkowej części wyspy Honsiu.
Położenie.
Miasto leży w zachodniej części prefektury nad zatoką Toyama (Morze Japońskie). Imizu graniczy z miastami:
Historia.
Imizu otrzymało status miasta 1 listopada 2005.

</doc>
<doc id="1339784" url="https://pl.wikipedia.org/wiki?curid=1339784" title="Chris Waddle">
Chris Waddle

Chris Waddle, właśc. Christopher Roland Waddle (ur. 14 grudnia 1960 w Felling) – angielski piłkarz grający na pozycji pomocnika (skrzydłowego), reprezentant kraju, trener, ekspert piłkarski, komentator i dziennikarz sportowy.
Kariera.
Wczesna kariera.
Chris Waddle karierę piłkarską rozpoczął w juniorach Pelaw Juniors, następnie reprezentował barwy juniorów: Whitehouse SC, Mount Pleasant SC, HMH Printing Pelaw SC, Leam Lane SC i Clarke Chapman, a w 1978 roku rozpoczął profesjonalną karierę w Tow Law Town, w którym grał do 1980 roku.
Newcastle United.
Waddle łączył karierę piłkarską z pracą w fabryce przypraw. Po nieudanych testach w Sunderlandzie i Coventry City, w lipcu 1980 roku za 1 000 funtów brytyjskich trafił do klubu Second Division – Newcastle United, w barwach którego zadebiutował 22 października 1980 roku w wygranym 1:0 meczu u siebie ze Shrewsbury Town. Szybko został podstawowym zawodnikiem drużyny "Srok", grając u boku Petera Beardsleya i Kevina Keegana i miał spory udział w jej awansie do First Division w sezonie 1983/1984. 22 października 1984 roku w zremisowanym 5:5 meczu wyjazdowym z Queens Park Rangers, Waddle zdobył hat tricka. Po sezonie 1984/1985 odszedł z klubu. Łącznie w klubie rozegrał 170 meczów ligowych, w których zdobył 46 goli.
Tottenham Hotspur.
1 lipca 1985 roku Waddle za 590 000 funtów brytyjskich (kwota ustalona przez trybunał transferowy) trafił do Tottenhamu Hotspur. W debiucie w drużynie "Kogutów", 17 sierpnia 1985 roku w wygranym 4:0 meczu u siebie Watford zdobył dwa gole, jednak sezon 1985/1986 "Koguty" zakończyły na 10. miejscu, w wyniku czego został zwolniony ich trener – Peter Shreeves, a jego następcą został dotychczasowy trener Luton Town – David Pleat. W 1985 roku został wybrany do "Drużyny Roku First Division według PFA". W sezonie 1986/1987 zajął 3. miejsce w First Division, dotarł do finału Pucharu Anglii, w którym 16 maja 1987 roku na Stadionie Wembley "Koguty" przegrały po dogrywce z Coventry City oraz do półfinału Pucharu Ligi Angielskiej, w którym przegrał rywalizację z późniejszym triumfatorem rozgrywek – Arsenalem (1:0, 1:2 p.d.). W 1988 roku został "Piłkarzem Roku" w klubie. Po sezonie 1988/1989 odszedł z Tottenhamu. Łącznie w klubie rozegrał 138 meczów ligowych, w których zdobył 38 goli.
Olympique Marsylia.
1 lipca 1989 roku za 4 500 000 funtów brytyjskich (trzeci najdroższy transfer na świecie w tamtych czasach). W 1989 roku został wybrany do "Drużyny Roku First Division według PFA". Podczas pobytu w klubie w latach 1989–1992 stanowił o sile klubu (obwieszczony jako wielki następca Rogera Magnussona), trzykrotnie z rzędu zdobył mistrzostwo Francji (1990–1992) oraz dotarł do finału Pucharu Europy 1990/1991, w którym 29 maja 1991 roku na Stadio San Nicola w Bari przegrał po serii rzutów karnych 3:5 z jugosłowiańskim Red Star Belgrad. Za swoje fantastyczne występy w sezonie 1990/1991 (najlepszy sezon zawodnika z Wysp Brytyjskich poza jego terenem od czasów Johna Charlesa i Kevina Keegana) otrzymał nagrodę Onze d’Or oraz został wybrany do "Drużyny Roku FIFA", a także był jednym z faworytów do Złotej Piłki dla najlepszego piłkarza w Europie według tygodnika France Football, której laureatem został jego klubowy kolega – Jean-Pierre Papin.
W sezonie 1991/1992 klubowym partnerem w pomocy był Trevor Steven, który przybył ze szkockiego Glasgow Rangers, a po zakończeniu sezonu wrócił do klubu.
W czasie pobytu w klubie zyskał pseudonim "Magic Chris" (Magiczny Chris). Według dziennikarza sportowego – Luke’a Ginnella, jest uznawany za jednego z najlepszych ofensywnych pomocników w Europie ze względu na wysokie umiejętności techniczne, świetne wykonywanie rzutów wolnych. Zostanie zapamiętany jako wielki showman. W 1998 roku zajął 2. miejsce w plebiscycie na "Piłkarza 100-lecia" klubu (za Jean-Pierrem Papinem), natomiast w 2010 roku został wybrany do "Drużyny 110-lecia" klubu.
Sheffield Wednesday.
Waddle w lipcu 1992 roku wrócił do Anglii, gdzie za 1 250 000 funtów brytyjskich trafił do Sheffield Wednesday, gdzie grającym trenerem był Trevor Francis. W sezonie 1992/1993 dotarł do finału Pucharu Anglii i Pucharu Ligi Angielskiej, w których przegrali z Arsenalem kolejno (w dwóch meczach po dogrywkach 1:1, 1:2 – Waddle w 88. minucie zdobył gola na 1:1 oraz 2:1). W 1993 roku został wybrany "Piłkarzem Roku w Anglii według FWA", jednak to nie przekonało selekcjonera reprezentacji Anglii – Grahama Taylora, który od 1991 roku przestał powoływać Waddle’a do drużyny "Synów Albionu".
W sezonie 1993/1994 dotarł z klubem do półfinału Pucharu Ligi Angielskiej, w którym przegrał rywalizację z Manchesterem United (0:1, 1:4). W następnych sezonach: 1994/1995 i 1995/1996 klub kończył rozgrywki ligowe w dolnej części tabeli ligowej: odpowiednio 13. i 15. miejsce. W styczniu 1995 roku został wybrany "Piłkarzem Miesiąca w Premier League", a po sezonie 1994/1995 Trevor Francis został zastąpiony przez byłego trenera Tottenhamu Hotspur – Davida Pleata.
W styczniu 1996 roku trener Newcastle United – Kevin Keegan próbował ściągnąć swojego byłego kolegę z klubu do drużyny "Srok" jako zastępcę Davida Ginoli, który był wówczas zawieszony, jednak cena wywoławcza transferu zaproponowana przez Davida Pleata (1 000 000 funtów brytyjskich) nie zadowalała trenera "Srok". W tym samym czasie kupnem Waddle’a zainteresowane były kluby: Sunderland, szkocki Celtic, Leeds United.
Później Waddle był trapiony licznymi kontuzjami, w związku z czym oraz świetną formą młodego wówczas Ritchiego Humphreysa (4 gole w 5 meczach) opuścił klub, w którym rozegrał 109 meczów ligowych, zdobywając 10 goli oraz zanotował większą liczbę asyst. Waddle potrafił grać świetnie lewą nogą, a do jego najsłynniejszych trików należy „step over”.
Dalsza kariera.
We wrześniu 1996 roku został zawodnikiem szkockiego Falkirk, gdzie miał być grającym trenerem. Jednak po kilku miesiącach wrócił do Anglii grać w Bradford City, gdzie w krótkim czasie stał się ulubieńcem kibiców klubu. 8 listopada 1996 roku w zremisowanym 3:3 meczu wyjazdowym z Huddersfield Town (mecz był transmitowany w telewizji), zdobył gola z rzutu roźnego. 25 stycznia 1997 roku w czwartej rundzie Pucharu Anglii, zdobył gola w wygranym 3:2 meczu z Evertonem, który później został uznany "Golem Miesiąca w Anglii".
Jednak nie dokończył sezonu 1996/1997, gdyż w marcu 1997 roku za 75 000 funtów brytyjskich przeniósł się do Sunderlandu, w którym rozegrał 7 meczów ligowych, zdobywając 1 gola, jednak nie zdążył uratować klubu przed spadkiem z Premier League (18. miejsce).
W maju 1997 roku został grającym trenerem Burnley (klub już wcześniej chciał zatrudnić Waddle’a w tej roli), jednak po rozczarowującym sezonie 1997/1998 (20. miejsce), mimo uniknięcia przez klub spadku z Second Division, Waddle odszedł z klubu po rozegraniu 32 meczów oraz zdobyciu 1 gola (25 października 1997 roku w zremisowanym 2:2 meczu u siebie z AFC Bournemouth – gol w 25. minucie na 1:0).
We wrześniu 1998 roku został zawodnikiem Torquay United, jednak po rozegraniu 7 meczów ligowych wrócił do Sheffield Wednesday w roli trenera drużyny rezerw, którym był w okresie lipiec 1999 – czerwiec 2000 oraz grał jednocześnie w lokalnej drużynie amatorskiej. Klub opuścił po tym, jak w czerwcu 2000 jego menadżerem został Paul Jewell.
Następnymi klubami w karierze Waddle’a były: Worksop Town (2000–2002 – 60 meczów, 3 gole w tym 12:0 z Frickley Athletic w ramach Northern Premier League), Glapwell (2002 – 2 mecze) oraz Stocksbridge Park Steels (2002 – 1 mecz), w którym po raz pierwszym zakończył piłkarską karierę.
Potem grał w amatorskiej lidze Sheffield Wragg Over-40s w sezonie 2012/2013, wkrótce po 11 latach wznowił karierę, podpisując nieligowy kontrakt z występującym w rozgrywkach Northern Counties East League Hallam, w którym zadebiutował 22 lipca 2013 roku w przegranym 2:6 przedsezonowym wyjazdowym meczu towarzyskim z Chesterfield. 1 sierpnia 2013 roku podpisał profesjonalny kontrakt do końca sezonu 2013/2014, równocześnie pozostając członkiem zespołu komentatorskiego stacji ESPN. Po sezonie definitywnie zakończył piłkarską karierę.
Kariera reprezentacyjna.
Chris Waddle 16 października 1984 roku na The Dell w Southampton w wygranym 2:0 meczu eliminacyjnym mistrzostw Europy U-21 1986 z reprezentacją Finlandii U-21, rozegrał swój jedyny mecz w reprezentacji Anglii U-21 (zdobył gola 2. minucie, otwierając wynik meczu).
W latach 1985–1991 w seniorskiej reprezentacji Anglii rozegrał 62 mecze, w których zdobył 6 goli. Debiut zaliczył 26 marca 1985 roku na Stadionie Wembley w wygranym 2:1 meczu towarzyskim z reprezentacją Irlandii. Natomiast swojego pierwszego gola w reprezentacji Anglii zdobył 16 października 1985 roku na Stadionie Wembley w wygranym 5:0 meczu eliminacyjnym mistrzostw świata 1986 z reprezentacją Turcji (zdobył gola w 15. minucie, otwierając wynik meczu).
Waddle był w składzie reprezentacji Anglii na mistrzostwach świata 1986 w Meksyku (ćwierćfinał) i mistrzostwach świata 1990 we Włoszech (4. miejsce po przegranej 2:1 w meczu o 3. miejsce z reprezentacją Włoch 7 lipca 1990 roku na Stadio San Nicola w Bari), Waddle 4 lipca 1990 roku na Delle Alpi w Turynie w półfinale z późniejszym mistrzem świata – reprezentacją RFN (1:1 p.d. 3:4 po serii rzutów karnych, nie wykorzystał decydującego rzutu karnego), a także na mistrzostwach Europy 1988 w RFN, na których Waddle rozegrał wszystkie 3 mecze, a "Synowie Albionu" przegrali wszystkie mecze Grupy 2 (z reprezentacją Irlandii (0:1), z reprezentacją Holandii (1:3), z reprezentacją ZSRR (1:3)), w związku z czym zakończyli udział w fazie grupowej.
Po niewykorzystanym rzucie karnym w półfinale mistrzostw świata 1990 we Włoszech z reprezentacją RFN, tłumaczył, iż podszedł do próby za Paula Gascoigne’a, gdyż ten był zdenerwowany zawieszeniem z gry w następnym meczu. Swoje niepowodzenie tłumaczył wcześniejszym spotkaniem z izraelskim iluzjonistą – Uri Gellerem oraz amerykańskim piosenkarzem tzw. "królem popu" – Michaelem Jacksonem. Mimo niepowodzenia dziennikarz The Guardian – Rob Bagchi w 2010 roku ocenił występ Waddle’a na tym turnieju jako wspaniały.
Ostatni mecz w reprezentacji Anglii rozegrał 16 października 1991 roku na Stadionie Wembley w wygranym 1:0 meczu eliminacyjnym mistrzostw Europy 1992 z reprezentacją Turcji, natomiast swojego ostatniego gola w reprezentacji Anglii zdobył 27 maja 1989 roku w wygranym 2:0 meczu z reprezentacją Szkocji w ramach Rous Cup 1989 (zdobył gola w 15. minucie, otwierając wynik meczu).
Na początku 1994 roku ówczesny selekcjoner reprezentacji Anglii – Terry Venables chciał go powołać na mecz towarzyski z reprezentacją Danii, który został rozegrany 9 marca 1994 roku na Stadionie Wembley (1:0), jednak Waddle był wówczas kontuzjowany, w związku z czym nie mógł wystąpić w tym meczu.
Sukcesy.
Zawodnicze.
Newcastle United
Tottenham Hotspur
Olympique Marsylia
Sheffield Wednesday
Reprezentacja Anglii
Pozostała aktywność.
Chris Waddle w 1987 roku nagrał wraz z klubowym kolegą z Tottenhamu Hotspur – Glennem Hoddlem piosenkę pt. "„Diamond Lights”" (12. miejsce w UK Singles Chart), którą wykonali w programie pt. "Top Of The Pops". W 1991 roku nagrał wraz z klubowym kolegą z Olympique Marsylia – Basilem Bolim piosenkę pt. "„"We've Got a Feeling"”".
Po zakończeniu kariery piłkarskiej został ekspertem piłkarskim, komentatorem oraz dziennikarzem sportowym. Wcześniej pracował w Setanta Sports oraz w ESPN. Obecnie pracuje jako analityk transmisji meczów BBC Radio 5 Live, gdzie podsumowuje mecze Premier League, a także pisze felietony w dzienniku "The Sun". Podpisał umowę z Setanta Sports na komentowanie meczów wyjazdowych reprezentacji Anglii w latach 2008–2009. Jest także ekspertem w Showsports Arabia, obejmującym angielską Premier League, ze studia w Dubaju w Zjednoczonych Emiratach Arabskich.
Występował również w roli komentatora w grach sportowych wyprodukowanych przez Electronic Arts.
W 2003 roku Thierry Henry wybrał Waddle’a w swojej "Drużynie Marzeń". Po porażce reprezentacji Anglii z reprezentacją Niemiec (1:4) 27 czerwca 2010 roku na Free State Stadium w Bloemfontein, Waddle skrytykował Angielski Związek Piłki Nożnej, twierdząc: „FA siedzą na tyłkach i nie robią nic turniej po turnieju. Dlaczego nie słuchają? Dlaczego czy nie patrzą na inne kraje i nie pytają „jak oni dalej produkują talenty?” Trenujemy talenty z piłkarzy... Brakuje nam tak wielu pomysłów i to jest takie frustrujące. Ilość pieniędzy w naszej lidze jest przerażająca i jedyne co robimy to marnujemy je na śmieciowe pomysły... Oszukujemy się myśląc, że mamy szansę jeśli utrzymamy wysokie tempo. Możemy grać tylko w jedną stronę, a jest to kiepskie. Nie możesz grać w piłkę nożną i mieć nadzieję na zdobycie trofeów grając sto mil na godzinę i wywierając presję na drużyny przez 90 minut. aby móc grać wolno, wolno, szybko i nie możemy tego zrobić.”.
Waddle był kluczową częścią puli odniesień do kultury popularnej wykorzystywanych w skeczu stacji BBC pt. "The Fast Show". Odniesienia do niego i jego zdjęć pojawiały się regularnie podczas segmentu informacyjnego programu "„Chanel 9”".
Życie prywatne.
Chris Waddle ma córkę Brooke i syna Jacka – również piłkarza, który 29 kwietnia 2012 roku podpisał profesjonalny kontrakt z Chesterfield. Kuzyn Waddle’a – Alan Waddle, również był piłkarzem, zawodnikiem klubów takich jak: Halifax Town, Liverpool, Leicester City, Swansea City, Newport County, Mansfield Town, Hartlepool United i Peterborough United.
W kwietniu 2005 roku został oskarżony o zaatakowanie mężczyzny w pubie w Dore, jednak zarzuty zostały oddalone z powodu braku dowodów.

</doc>
<doc id="1339791" url="https://pl.wikipedia.org/wiki?curid=1339791" title="Lenni Viitala">
Lenni Viitala

Vilho Lennart „Lenni” Viitala (ur. 8 listopada 1921 w Nurmo, zm. 24 lutego 1966 w Jyväskylän maalaiskunta) – fiński zapaśnik. Złoty medalista olimpijski z Londynu.
Walczył w obu stylach, w obu odnosił międzynarodowe sukcesy, jednak medal olimpijski zdobył w wolnym. W Londynie w 1948 zwyciężył w wadze muszej. W 1946 był mistrzem Europy w tej samej kategorii, a rok później wywalczył brąz w rywalizacji klasyków. Wielokrotnie był mistrzem Finlandii (w obu stylach).

</doc>
<doc id="1339792" url="https://pl.wikipedia.org/wiki?curid=1339792" title="Lennart Viitala">
Lennart Viitala



</doc>
<doc id="1339800" url="https://pl.wikipedia.org/wiki?curid=1339800" title="5 Dywizja Lekka (III Rzesza)">
5 Dywizja Lekka (III Rzesza)

5 Dywizja Lekka (niem. "5. leichte Panzer-Division ") – niemiecka dywizja pancerna z okresu II wojny światowej
Historia.
Dywizja została sformowana zgodnie z rozkazem z dnia 18 lutego 1941 roku przy wykorzystaniu kadry i części sprzętu 3 Dywizji Pancernej oraz dodatkowych pododdziałów w celu skierowania do Afryki.
Następnie została skierowana do Trypolisu, gdzie weszła w skład Deutsches Afrika Korps. Wzięła udział w początkowych walkach wojsk niemieckich w Afryce Północnej od marca do lipca 1941 roku gdy została przekształcona w 21 Dywizję Pancerną a niektóre pododdziały zostały przekazane do 15 Dywizji Pancernej. 

</doc>
<doc id="1339802" url="https://pl.wikipedia.org/wiki?curid=1339802" title="Tania Raymonde">
Tania Raymonde

Tania Raymonde, właśc. Tania Raymonde Helen Katz (ur. 22 marca 1988 w Los Angeles) – amerykańska aktorka.
Życiorys.
Jej debiutem była rola Cynthii Sanders w serialu "Zwariowany świat Malcolma". Pojawiła się w pięciu odcinkach w latach 2001–2002. Wystąpiła także w roli Alex Rousseau w serialu "Zagubieni". W 2006 koordynowała produkcję krótkiego filmu "Cell Division". Jest autorką scenariusza do filmu i zdjęć.
W 2007 wystąpiła w teledysku "Won't Go Home Without You" grupy Maroon 5.

</doc>
<doc id="1339804" url="https://pl.wikipedia.org/wiki?curid=1339804" title="Bet Chanan">
Bet Chanan

Bet Chanan (hebr.: בית חנן) – moszaw położony w samorządzie regionu Gan Rawe, w Dystrykcie Centralnym, w Izraelu.
Leży w odległości 2 km na zachód od miasta Nes Cijjona.
Historia.
Moszaw został założony w 1929 przez imigrantów z Bułgarii.
Gospodarka.
Gospodarka moszawu opiera się na intensywnym rolnictwie.
Komunikacja.
Przy moszawie przebiega droga ekspresowa nr 42 (Aszdod-Riszon le-Cijjon).

</doc>
<doc id="1339806" url="https://pl.wikipedia.org/wiki?curid=1339806" title="Bet Owed">
Bet Owed

Bet Owed (hebr.: בית עובד) – moszaw położony w samorządzie regionu Gan Rawe, w Dystrykcie Centralnym, w Izraelu.
Historia.
Moszaw został założony w 1933.
Gospodarka.
Gospodarka moszawu opiera się na intensywnym rolnictwie.
Komunikacja.
Przy moszawie przebiega droga ekspresowa nr 42 (Aszdod-Riszon le-Cijjon).

</doc>
<doc id="1339809" url="https://pl.wikipedia.org/wiki?curid=1339809" title="Godło Burkiny Faso">
Godło Burkiny Faso



</doc>
<doc id="1339811" url="https://pl.wikipedia.org/wiki?curid=1339811" title="Ge’alja">
Ge’alja

Ge’alja (hebr.: גאליה) – moszaw położony w samorządzie regionu Gan Rawe, w Dystrykcie Centralnym, w Izraelu.
Historia.
Moszaw został założony w 1948 przez imigrantów z Bułgarii.
Gospodarka.
Gospodarka moszawu opiera się na intensywnym rolnictwie.

</doc>
<doc id="1339818" url="https://pl.wikipedia.org/wiki?curid=1339818" title="Gan Sorek">
Gan Sorek

Gan Sorek (hebr. גן שורק) – moszaw położony w samorządzie regionu Gan Rawe, w Dystrykcie Centralnym, w Izraelu.
Leży na równinie Szaron, w otoczeniu miast Riszon le-Cijjon i Jawne, moszawów Neta’im i Bet Chanan, oraz kibucu Palmachim.
Historia.
Pierwotnie w miejscu tym znajdowały się grunty rolne arabskiej wioski An-Nabi Rubin, która podczas wojny o niepodległość w dniu 1 czerwca 1948 została zdobyta, a jej mieszkańców deportowano.
Współczesny moszaw został założony w 1950 przez żydowskich imigrantów z Polski i Rumunii. Nazwano go na cześć przepływającej w pobliżu rzeki Sorek.
Kultura i sport.
W moszawie znajduje się ośrodek kultury i sportu, przy którym jest boisko do piłki nożnej.
Gospodarka.
Gospodarka moszawu opiera się na intensywnym rolnictwie i sadownictwie.
Zakłady "A.R.D. MOR Ltd." produkują różnorodne wyroby z plastiku.
Komunikacja.
Wzdłuż północno-wschodniej granicy moszawu przebiegają autostrady nr 4 (Erez–Kefar Rosz ha-Nikra), nr 20 (Riszon le-Cijjon–Riszpon) i nr 431 (Riszon le-Cijjon–Kefar Szemu’el), brak jednak możliwości bezpośredniego wjazdu na nią. Przy moszawie przechodzi droga nr 4311, którą jadąc na południowy zachód dojedzie się do kibucu Palmachim, natomiast jadąc na północny wschód dojedzie się do ronda z drogą nr 431, którą można dojechać na zachód do autostrady nr 4 lub na wschód do drogi ekspresowej nr 42 (Aszdod-Riszon le-Cijjon). Droga nr 4311 prowadzi dalej do miasta Riszon le-Cijjon.

</doc>
<doc id="1339820" url="https://pl.wikipedia.org/wiki?curid=1339820" title="Embolia">
Embolia



</doc>
<doc id="1339827" url="https://pl.wikipedia.org/wiki?curid=1339827" title="Kefar ha-Nagid">
Kefar ha-Nagid

Kefar ha-Nagid (hebr.: כפר הנגיד) – moszaw położony w samorządzie regionu Gan Rawe, w Dystrykcie Centralnym, w Izraelu.
Historia.
Moszaw został założony w 1949 przez imigrantów z Bułgarii.
Gospodarka.
Gospodarka moszawu opiera się na intensywnym rolnictwie.
Komunikacja.
Przy moszawie przebiega droga ekspresowa nr 42 (Aszdod-Riszon le-Cijjon).

</doc>
<doc id="1339830" url="https://pl.wikipedia.org/wiki?curid=1339830" title="Allelomorf">
Allelomorf



</doc>
<doc id="1339831" url="https://pl.wikipedia.org/wiki?curid=1339831" title="Tomislav Ivić">
Tomislav Ivić

Tomislav Ivić (ur. 30 czerwca 1933 w Splicie, zm. 24 czerwca 2011 tamże) – jeden z najbardziej utytułowanych trenerów piłkarskich w historii. W swojej karierze, podczas której odwiedził 10 państw, zdobył 15 ważnych trofeów.

</doc>
<doc id="1339834" url="https://pl.wikipedia.org/wiki?curid=1339834" title="Marco Giovannetti">
Marco Giovannetti

Marco Giovannetti (ur. 4 kwietnia 1962 w Mediolanie) – włoski kolarz szosowy, mistrz olimpijski oraz zwycięzca Vuelta a España.
Kariera.
Pierwszy sukces w karierze Marco Giovannetti osiągnął w 1984 roku, kiedy wspólnie z Marcello Bartalinim, Erosem Polim i Claudio Vandellim zdobył złoty medal w drużynowej jeździe na czas na igrzyskach olimpijskich w Los Angeles. Był to jedyny medal wywalczony przez Giovannettiego na międzynarodowej imprezie tej rangi oraz jego jedyny start olimpijski. Poza tym Włoch dwukrotnie wygrał włoski Giro del Casentino w latach 1982 i 1984, a w 1990 roku był najlepszy w klasyfikacji generalnej Vuelta a España i trzeci w Giro d'Italia. W 1992 roku w obu tych klasykach zajmował czwarte miejsce, wygrywając przy tym po jednym etapie. Trzykrotnie startował w Tour de France, ale nie odniósł sukcesu. Ponadto w 1992 roku zdobył złoty medal w indywidualnym wyścigu ze startu wspólnego zawodowców na szosowych mistrzostwach kraju. Nigdy nie zdobył medalu na szosowych mistrzostwach świata.

</doc>
<doc id="1339836" url="https://pl.wikipedia.org/wiki?curid=1339836" title="Marco Giovanetti">
Marco Giovanetti



</doc>
<doc id="1339838" url="https://pl.wikipedia.org/wiki?curid=1339838" title="Neta’im">
Neta’im

Neta’im (hebr.: נטעים) – moszaw położony w samorządzie regionu Gan Rawe, w Dystrykcie Centralnym, w Izraelu.
Leży w odległości 4 km na południe od miasta Riszon le-Cijjon.
Historia.
Moszaw został założony w 1932.
Gospodarka.
Gospodarka moszawu opiera się na intensywnym rolnictwie.

</doc>
<doc id="1339839" url="https://pl.wikipedia.org/wiki?curid=1339839" title="Et in Arcadia Ego">
Et in Arcadia Ego

Et in Arcadia Ego – tytuł dwóch obrazów Nicolasa Poussina, z których bardziej znany został namalowany około lat 1638–1640 i przechowywany jest obecnie w Luwrze. Jest to zarazem najbardziej znane dzieło z dorobku tego malarza i jeden z najważniejszych obrazów nurtu klasycyzującego we francuskim malarstwie. Wcześniejsza wersja z lat 1629–1630 znajduje się w Devonshire Collection w Chatsworth.
Datowanie drugiej wersji "Et in Arcadia Ego" jest jednak niepewne i bywa przesuwane na lata 50. XVII w. Nie wiadomo także, dla kogo obraz powstał. Ani o zleceniodawcy, ani o czasie powstania nie wspomnieli autorzy najwcześniejszych opisów dzieła, XVII-wieczni biografowie i historycy: André Félibien i Giovanni Pietro Bellori. W 1685 roku płótno trafiło do kolekcji królewskiej i od 1695 roku znajdowało się w Wersalu, gdzie pozostało co najmniej do początku XIX wieku, po czym trafiło do Luwru.
Obraz przedstawia trzech pasterzy i kobietę, którzy spacerując po Arkadii, krainie wiecznej szczęśliwości, znaleźli grób z wyrytym napisem ET IN ARCADIA EGO. Pasterze starają się odczytać inskrypcję, która uświadamia im przemijanie, o którym zapewne nigdy nie myśleli, żyjąc w raju. Wcześniejsza wersja obrazu, jest bardziej dynamiczna, barokowa, o weneckim kolorycie. Wersja późniejsza jest zdecydowanie klasycyzująca: kompozycja jest centralna i czytelna, dramatyzm z wcześniejszego przedstawienia został zastąpiony przez zadumę, w tle ukazany został pejzaż.
Interpretacje.
Znaczenie napisu do dziś nie zostało jednoznacznie ustalone, można go bowiem tłumaczyć na dwa sposoby: "I ja żyłem w Arkadii" albo "Ja (śmierć) jestem nawet w Arkadii". Podobnie dyskusyjna jest identyfikacja postaci kobiecej, stojącej po prawej.
XVII-wieczny historyk André Félibien pisał, że inskrypcja "Et in Arcadia Ego", rozumiana jako "I ja żyłem w Arkadii", jest epitafium zmarłego, który też żył w Arkadii. Zdaniem Erwina Panofsky’ego, autora artykułu z 1938 roku poświęconego obrazowi, Félibien popełnił błąd gramatyczny i prawidłowe tłumaczenie brzmi: "Nawet w Arkadii jestem", gdzie wypowiadającym te słowa jest nie nieboszczyk, ale śmierć.
Claude Lévi-Strauss w książce "Look Listen Read" (1977) odwołuje się do obrazu Guercina o tym samym tytule, powstałego w latach 20. XVII wieku. Jego zdaniem Poussin inspirował się nim, tworząc własne dzieła. Poprzez dwukrotne przekształcanie przez Poussina obrazu Guercina powstały trzy „fazy”. Na obrazie Guercina dwaj pasterze patrzą na czaszkę, leżącą na skale z wyrytą inskrypcją; słowa "Et in Arcadia Ego", tłumaczone jako "I ja żyłem w Arkadii", odnosiłyby się do czaszki i miały uświadamiać, że nawet w Arkadii nie można uciec od śmierci. Wcześniejszy obraz Poussina byłby zdaniem Lévi-Straussa stadium pośrednim między dziełem Guercina a późniejszym obrazem Poussina. Skała została zastąpiona sarkofagiem, a czaszka znacznie zmniejszona i usunięta na dalszy plan. Pojawiła się natomiast pasterka. Zdaniem Lévi-Straussa czaszka stopniowo zanika, aby zostać zastąpioną przez postać kobiety. I to właśnie ta kobieta z drugiej wersji poussinowskiego płótna, przedstawiająca śmierć, ma mówić "I ja jestem w Arkadii".
Zgodnie z inną koncepcją, odwołującą się do "Ikonologii" Cesarego Ripy, kobieta jest personifikacją rozumu. Ripa "ragione" opisywał jako młodą kobietę w niebiesko-złotym stroju, z laurem w ręku (na obrazie Poussina laur rośnie na drugim planie).
Pietro Citati zauważa, że klęczący pasterz, który odszyfrowuje inskrypcję, rzuca cień w kształcie kosy.

</doc>
<doc id="1339840" url="https://pl.wikipedia.org/wiki?curid=1339840" title="Język kottyjski">
Język kottyjski

Język kottyjski, język kottski, kocki () – wymarły język z rodziny jenisejskiej, używany w środkowej Syberii, nad brzegami Many, dopływu Jenisej. Wyszedł z użycia w połowie XIX wieku. Niektórzy językoznawcy do dialektów języka kottyjskiego wliczają język assański. Blisko spokrewniony z językiem ketyjskim, którym nadal posługuje się ludność dalej na północ rzeki Jenisej. 
W 1858 Matthias Castrén opublikował gramatykę i słownik – "Versuch einer jenissei-ostjakischen und kottischen Sprachlehre" – które zawierały materiały, dotyczące języków kottyjskiego i ketyjskiego.

</doc>
<doc id="1339841" url="https://pl.wikipedia.org/wiki?curid=1339841" title="Ratusz w Jaworze">
Ratusz w Jaworze

Ratusz w Jaworze – budowla została wzniesiona w latach 1895-1897 w stylu neorenesansowym, przy wykorzystaniu gotyckiej wieży, pochodzącej z poprzedniego ratusza. Obecnie budowla jest siedzibą władz miejskich Jawora.
Historia.
Pierwszy ratusz w Jaworze został wzniesiony na początku XIV wieku, w latach następnych był wielokrotnie przebudowywany. Po pożarach w 1846 i 1895 roku budowla została rozebrana, a na jej miejscu w roku 1897 został postawiona nowa siedziba władz miasta. Projekt w stylu neorenesansu niderlandzkiego wykonał berliński architekt H. Guthe. Z poprzedniego ratusza została tylko wieża.
Decyzjami wojewódzkiego konserwatora zabytków z dnia 8 października 1963 z i 16 kwietnia 1977 roku ratusz został wpisany do rejestru zabytków. 
Architektura.
Bryła ratusza jest rozczłonkowana, posiada dwa masywne skrzydła, z kamiennym boniowanym cokołem. Z poprzedniej budowli zachowała się jedynie gotycka wieża o wysokości 65 metrów, w dolnej części czworoboczna, wyżej ośmioboczna, posiadająca w górnej części galeryjkę, u podstawy której są rzygacze w formie maszkaronów Powyżej galeryjki jest barokowy hełm z podwójną latarnią. W narożnikach wieży umieszczono posągi rycerzy z tarczami herbowymi, uosabiające władców Jawora. Wewnątrz znajduje się sala rajców z największymi witrażami w budynku świeckim na Dolnym Śląsku, wykonanymi w 1897 roku w Berlińskim Instytucie Witraży według projektu Juliusa Jursa. Obecnie ratusz jest siedzibą władz samorządowych i administracyjnych Jawora. 
Przy północnej ścianie ratusza znajduje się kamień pamiątkowy "1000-lecia Państwa Polskiego" i "Dnia Zwycięstwa nad faszyzmem" ufundowany przez mieszkańców Jawora w maju 1966 r.

</doc>
<doc id="1339842" url="https://pl.wikipedia.org/wiki?curid=1339842" title="Ajanot">
Ajanot

Ajanot (hebr.: עיינות) - wieś położona w samorządzie regionu Gan Rawe, w Dystrykcie Centralnym, w Izraelu.
Historia.
Osada została założona w 1930.
Komunikacja.
Przy wiosce przebiega droga ekspresowa nr 42 (Aszdod-Riszon le-Cijjon).

</doc>
<doc id="1339845" url="https://pl.wikipedia.org/wiki?curid=1339845" title="Szwajcarscy Demokraci">
Szwajcarscy Demokraci

Szwajcarscy Demokraci (SD) jest to szwajcarska prawicowa partia polityczna założona w 1961 roku. Obecnym przewodniczącym partii oraz jej liderem jest Bernhard Hess. W wyborach w 2003 roku partia zdobyła 1% poparcia co pozwoliło jej na wprowadzenie jednego kandydata do parlamentu. W wyborach w 2007 roku poparcie partii spadło do 0,5% co spowodowało głosowanie nad rozwiązaniem partii. Członkowie SD zdecydowali aby partia kontynuowała istnienie i możliwą walkę o miejsce w parlamencie.
Poglądy oraz ideologia partii jest konserwatywna. Partia w programie ma propozycję zmniejszenia imigracji, zerwania umów międzynarodowych podpisanych przez Szwajcarię oraz preferuje tradycyjny model rodziny, w którym kobieta zostaje w domu, opiekując się dziećmi a mężczyzna zarabia na utrzymanie domu.

</doc>
<doc id="1339848" url="https://pl.wikipedia.org/wiki?curid=1339848" title="What’s the Frequency, Kenneth?">
What’s the Frequency, Kenneth?

"What’s the Frequency, Kenneth?" – utwór rockowej grupy R.E.M., pochodzący z jej wydanego w 1994 roku albumu, "Monster". 21 września tego samego roku został wydany jako pierwszy singel z tej płyty. Utwór uplasował się na miejscu #21 listy "Billboard" Hot 100, a także na pozycji #9 zestawienia UK Singles Chart. 
Utwór ukazał się również na albumach "In Time: The Best of R.E.M. 1988-2003" oraz "R.E.M. Live". 
"What’s the Frequency, Kenneth?" był pierwszym utworem, który zadebiutował na szczycie notowania Modern Rock Tracks.

</doc>
<doc id="1339849" url="https://pl.wikipedia.org/wiki?curid=1339849" title="Ai Yazawa">
Ai Yazawa

 – japońska mangaka. Wychowała się w Amagasaki, w prefekturze Hyōgo. Jej pseudonim pochodzi od japońskiego piosenkarza, Eikichi Yazawy, którego jest fanką.
Ai Yazawa zaczęła tworzyć swoje mangi w 1985. W Polsce znana przede wszystkim dzięki "Paradise Kiss" wydanej przez wydawnictwo Waneko.

</doc>
<doc id="1339852" url="https://pl.wikipedia.org/wiki?curid=1339852" title="Samorząd Regionu Derom ha-Szaron">
Samorząd Regionu Derom ha-Szaron

Samorząd Regionu Derom ha-Szaron (hebr. מועצה אזורית דרום השרון) – samorząd regionu położony w Dystrykcie Centralnym, w Izraelu.
Samorządowi podlegają osady rolnicze położone na równinie Szaron.
Osiedla.
Samorządowi podlega 7 kibuców, 21 moszawów i 4 wioski.

</doc>
<doc id="1339858" url="https://pl.wikipedia.org/wiki?curid=1339858" title="Melchor Mauri">
Melchor Mauri

Melchor Mauri Prat (ur. 8 kwietnia 1966 w Vic) – hiszpański kolarz szosowy i torowy, srebrny medalista szosowych mistrzostw świata.
Kariera.
Melchor Mauri startował wśród zawodowców w latach 1987-2002. Pierwsze sukcesy w karierze osiągnął w 1984 roku, kiedy zdobył trzy złote medale na torowych mistrzostwach Hiszpanii: w madisonie, wyścigu na 1 km oraz w indywidualnym wyścigu na dochodzenie. W 1991 roku zwyciężył w klasyfikacji generalnej Vuelta a España, odnosząc przy tym trzy zwycięstwa etapowe. Wygrał także Vuelta a la Comunidad Valenciana w latach 1991 i 1992, Klasika Primavera i Vuelta a Castilla y León w 1994 roku, Vuelta a Murcia w latach 1994 i 1996, Vuelta a Aragón w 1996 roku, Circuit de la Sarthe w latach 1997 i 1998 oraz Volta ao Algarve w 1999 roku. Swój jedyny medal na dużej imprezie międzynarodowej wywalczył podczas szosowych mistrzostw świata w Valkenburgu w 1998 roku. W indywidualnej jeździe na czas zajął tam drugie miejsce, za swym rodakiem Abrahamem Olano, a przed Ukraińcem Serhijem Honczarem. W 1996 roku wystartował w wyścigu ze startu wspólnego na igrzyskach olimpijskich w Atlancie, kończąc rywalizację na szóstej pozycji. Trzy razy zdobywał medale szosowych mistrzostw Hiszpanii, w tym złoty w indywidualnej jeździe na czas w 1995 roku. W 2002 roku zakończył karierę.

</doc>
<doc id="1339859" url="https://pl.wikipedia.org/wiki?curid=1339859" title="Bitwa pod Mortarą">
Bitwa pod Mortarą

Bitwa pod Mortarą – starcie zbrojne, które miało miejsce 21 marca 1849 podczas wojny austriackio-piemonckiej (1848–1849).
Armia piemoncka dowodzona przez generała Wojciecha Chrzanowskiego została pobita w okolicach miasta Mortara przez austriacką armię Josepha Radetzky'ego.
Bitwa.
Armia Chrzanowskiego liczyła 5 dywizji i 1 brygadę – dwie dywizje stały pod Mortarą, trzy dywizje pod Vigevano, a brygada zajęła pozycje przy moście Buffalora nad rzeką Ticino.
Mający 4 korpusy Radetzky, chcąc odciąć wojskom piemonckim drogę odwrotu na Turyn, skierował pierwszy korpus na Gambolò, podczas gdy 2 i 3 korpus prosto na Mortarę, a 4 korpus na San Giorgio.
Ponieważ stojące pod Mortarą dywizje piemonckie zajęły niedogodne pozycje, atak austriacki bez trudu zmusił je do odwrotu. Chrzanowski pomimo tego był zdania, że bitwę można jeszcze wygrać i zamierzał uderzyć na armię Radetzky'ego pozostałymi siłami. Ze względu na sprzeciw dowódców dywizji, zmuszony został do rezygnacji z natarcia i wycofał swą armię pod Novarę.

</doc>
<doc id="1339860" url="https://pl.wikipedia.org/wiki?curid=1339860" title="Język alutorski">
Język alutorski

Język alutorski – wymierający język z rodziny czukocko-kamczackiej, używany na półwyspie kamczackim w Rosji. Posługuje się nim 40 osób. Niektórzy lingwiści
uważają go za dialekt języka koriackiego.

</doc>
<doc id="1339861" url="https://pl.wikipedia.org/wiki?curid=1339861" title="Uedy">
Uedy



</doc>
<doc id="1339869" url="https://pl.wikipedia.org/wiki?curid=1339869" title="Ratusz w Lubaniu">
Ratusz w Lubaniu

Ratusz w Lubaniu – budynek został wzniesiony w latach 1539-1543 w stylu renesansowym, później był kilkakrotnie przebudowywany. Po zniszczeniu w roku 1945 został zrekonstruowany w latach 1962-1972. Obecnie ratusz jest siedzibą muzeum regionalnego, biblioteki i USC. 
Historia.
Ratusz w Lubaniu został wzniesiony w latach 1539-1543 przez Hansa Lindera. Po kilku pożarach został odbudowany w latach 1764-1783, a w roku 1810 był restaurowany. Podczas działań wojennych w roku 1945 został zniszczony, a w latach 1962-1972 został odbudowany, kiedy to zrekonstruowano jego renesansową architekturę.
Decyzjami wojewódzkiego konserwatora zabytków z dnia 29 marca 1949 i 22 listopada 1956 roku ratusz został wpisany do rejestru zabytków. 
Architektura.
Ratusz jest budynkiem trzykondygnacyjnym, wzniesionym na planie prostokąta i nakrytym dachem czterospadowym. Od wschodu jest sklepiony przejazd uliczny, nad którym na wysokości pierwszego i drugiego piętra są pomieszczenia. Po stronie zachodniej stoi wieża, w dolnej części czworoboczna, wyżej przechodząca w ośmiobok zakończony metalową balustradą. Powyżej balustrady jest barokowy hełm z prześwitem i iglicą. Na ścianie frontowej ratusza są dwa portale, należące do najciekawszych dzieł śląskiego renesansu. Na wysokości trzeciego piętra jest okazała tarcza zegarowa, flankowana parą pilastrów z głowicami tokańskimi, podtrzymujące belkowanie z ozdobnym fryzem. Okna są ujęte w renesansowe obramienia, wykonane podobnie jak portale i gzymsy z jasnego piaskowca. Wnętrza ratusza mieszczą sale ze sklepieniami krzyżowymi i kolebkowymi, wspartymi na filarach. Obecnie budynek jest siedzibą muzeum regionalnego, biblioteki i USC.

</doc>
<doc id="1339870" url="https://pl.wikipedia.org/wiki?curid=1339870" title="Annie Sprinkle">
Annie Sprinkle

Annie M. Sprinkle (ur. 23 lipca 1954 w Filadelfii) – amerykańska aktorka, scenarzystka i producentka filmów pornograficznych, striptizerka, pisarka, performerka oraz prezenterka telewizyjna. Jest także jedną z najbardziej znanych przedstawicielek feminizmu proseksualnego. W 2002 została umieszczona na dwudziestym siódmym miejscu na liście 50. największych gwiazd branży porno wszech czasów przez periodyk Adult Video News.
Życiorys.
Wczesne lata.
Urodziła się w Filadelfii w stanie Pensylwania jako najstarsza z czworga dzieci. Miała dwóch braci i jedną siostrę. Jej rodzice byli pochodzenia żydowskiego: matka była Żydówką z Rosji, a ojciec był Żydem z Polski. Jej rodzice byli naukowcami. Dorastała w rejonie Los Angeles i jako nastolatka była nieśmiałą dziewczyną. Uczęszczała do Balboa High School w Strefie Kanału Panamskiego. Mówiono o niej „ładna żydowska dziewczyna”. Zainteresowała się seksem w wieku 17. lat, gdy straciła dziewictwo. W okresie buntu dorabiała jako prostytutka.
Kariera.
W 1972 roku, w wieku 18. lat była zatrudniona jako kasjerka w teatrze porno. Potem pracowała na różnych stanowiskach przed kamerą. Wśród urządzanych przez nią performance znalazły się m.in. "Public Cervix Announcement", w którym zachęcała publiczność do obejrzenia jej narządów płciowych za pomocą narzędzi ginekologicznych oraz "The Legend of the Ancient Sacred Prostitute", w którym prezentowała akt publicznej masturbacji odwołujący się do rytuałów prostytucji sakralnej.
Zadebiutowała jako aktorka w filmie Video X Pix "Teenage Deviate" (1975). Zagrała w ponad 200. filmach erotycznych, w tym "Double Exposure Of Holly" (1976) z Jamie Gillisem, "Deep Inside Annie Sprinkle" (1981) z Ronem Jeremy i Sonny'm Landhamem, "Spitfire" (1984) z Erikiem Edwardsem, "Sherlick Holmes" (1975) z Harrym Reemsem.
W 1986 roku ukończyła studia na wydziale fotografii nowojorskiej School of Visual Arts. Zajmowała się także pracą naukową z dziedziny ludzkiej seksualności. Po ukończeniu studiów magisterskich na wydziale humanitaryzmu i seksualności w Institute for Advanced Study of Human Sexuality w San Francisco, w 2002 roku ukończyła doktorat. Jednakże przyznany jej tytuł pochodzi od instytucji nieposiadającej akredytacji.
Jest autorką kilku książek dotyczących edukacji seksualnej. W 2002 roku zdobyła nagrodę Firecracker Alternative Book Award za "Hardcore from the Heart: The Pleasures, Profits and Politics of Sex in Performance".
W 2014 roku na Sheffield International Documentary Festival była nominowana do Sheffield Green Award.
Spotykała się z reżyserem Gerardem Damiano (1972), holenderskim publicystą Willemem de Ridderem (1978-1980) i aktorem porno Ronem Jeremy (1981). W 2002 lipcu związała się z aktywistką Elizabeth M. „Beth” Stephens, którą poślubiła 14 stycznia 2007 w Kanadzie.

</doc>
<doc id="1339871" url="https://pl.wikipedia.org/wiki?curid=1339871" title="Order Świętego Stefana">
Order Świętego Stefana

Order Świętego Stefana, dawniej również: Order Świętego Szczepana, nazwa pełna: Order Świętego Apostolskiego Króla Węgier Stefana (łac. "Ordo Sancti Stephani Regis Hungariae Apostolici", niem. "Königlich Ungarischer Hoher Ritterorden vom heiligen Stephan, dem apostolischen König", węg. "Magyar királyi Szent Istvan lovagrend") lub Królewski Węgierski Order Świętego Stefana (niem. "Königlich Ungarischer Sankt Stephans-Orden", węg. "Magyar királyi Szent István rend") – order nadawany przez Habsburgów jako królów Węgier w latach 1764–1918, przez regenta Miklósa Horthyego w latach 1938–1944, a w 2011 został wznowiony pod nazwą Order Węgierski Świętego Stefana (węg. "Magyar Szent István Rend") jako najwyższe wedle starszeństwa odznaczenie państwowe Węgier, nadawane przez węgierskiego prezydenta.
Historia.
Order został ustanowiony 5 maja 1764 przez cesarzową Marię Teresę w dzień koronacji jej najstarszego syna Józefa na króla Rzymian (Niemiec), jako cywilny odpowiednik wojennego Orderu Marii Teresy, oddany pod szczególną opiekę króla Stefana I Świętego, patrona Węgier.
Pierwsze statuty trójklasowego orderu ograniczyły liczbę kawalerów do 20 posiadaczy Krzyża Wielkiego ("Großkreuze", otrzymywali tytuł „rzeczywistych tajnych radców J.K.Apostolskiej Mości” i mieli prawo zwracać się do monarchy "per" „mój kuzynie”), 30 Komandorów ("Commandeure", z tytułem „zwyczajnych tajnych radców”) i 50 Krzyży Małych ("Kleinkreuze"), razem zatem 100 osób (nie licząc członków dynastii i cudzoziemców), co utrzymało się aż do upadku monarchii habsburskiej w 1918 roku.
Wymogi wywodu szlachectwa były w pierwszych latach bardzo surowe: wymagano od kandydata czterech szlacheckich generacji po mieczu i po kądzieli, osiadłych na terenie Królestwa Węgier. Kawalerowie musieli być katolikami, ale nie przestrzegano tego wymogu przy nadaniach orderu cudzoziemcom. Do roku 1884 otrzymanie orderu przez nieutytułowanego szlachcica dawało mu prawo do godności barona, zaś baron zostawał hrabią.
18 marca 1918 węgierski król i zarazem ostatni habsburski wielki mistrz orderu i jego suweren Karol IV Habsburg, uznał nadawanie orderu za zakończone.
20 sierpnia 1938 order został odnowiony przez regenta Królestwa Węgier admirała Miklósa Horthyego (Węgry były już wówczas jedyną legalną kontynuacją monarchii Habsburgów po wcieleniu Austrii do III Rzeszy), ale nadania były ekstremalnie rzadkie i jego insygnia posiadło jedynie siedem osób.
W 2011 roku został przywrócony jako najwyższy order węgierski, który corocznie można nadać jedynie trzem Węgrom, oprócz prezydenta państwa będącego posiadaczem orderu z urzędu ("ex officio"). Otrzymać go można w uznaniu najwyższych zasług lub najwspanialszych dzieł przynoszących Węgrom chlubę międzynarodową.
Insygnia.
Lata 1764–1945.
Insygnia orderu to oznaka, gwiazda dla I klasy i łańcuch. Oznaka to emaliowany na zielono krzyż typu kawalerskiego. Otoczony złotym obramowaniem medalion środkowy awersu zawiera historyczny herb Węgier z trzema wzgórzami i krzyżem patriarchalnym, z inicjałami założycielki „MT” po bokach, otoczony napisem „PUBLICUM MERITORUM PRAEMIUM” („NAGRODA ZASŁUG PUBLICZNYCH”). W medalionie rewersu znajduje się napis STO.ST.RI.AP. („SANCTO STEPHANO REGI APOSTOLUM”).
Zawieszką oznaki była korona królewska stylizowana w kształcie trapezu, w późniejszych latach upodobniono ją do znanej węgierskiej korony św. Stefana.
Gwiazda orderowa była srebrna, ośmiopromienna, często pokryta brylantami, z medalionem awersu oznaki w środku. Niesłychanie kosztowny łańcuch składał się z 25 złotych koron św. Stefana, 13 inicjałów „SS” („SANCTUS STEPHANUS”) i 13 inicjałów „MT” („MARIA TERESA”). Wszystkie insygnia Wielkiego Krzyża podlegały zwrotowi do kancelarii orderu po śmierci posiadacza. Nie pojawiają się prawie nigdy na rynku numizmatycznym.
Order był noszony na zielonej wstędze z pojedynczym czerwonym paskiem w środku, I klasa na wielkiej wstędze z prawego ramienia na lewy bok, II na szyi, III na lewej piersi na wstążeczce wiązanej w trójkąt według zwyczaju austriackiego.
Od roku 2011.
W wersji ustanowionej w 2011 order nie jest podzielony na klasy i nadawane są wyłącznie insygnia w postaci wielkiej wstęgi z gwiazdą i miniatury: wersja mała (do noszenia na piersi, dla mężczyzn ze wstążką wiązaną w trójkąt, a dla kobiet na kokardzie, obie wersje z miniaturową gwiazdą orderu), miniaturka orderowa (na wstążeczce dla mężczyzn i kokardce dla kobiet), baretka z miniaturową gwiazdą, a także samodzielna rozetka.
Odznaczeni.
Lata 1764–1918.
Spośród Polaków Wielki Krzyż posiadali Aleksander Colonna-Walewski (nadanie z 1856, nr 907), Agenor Romuald Gołuchowski (nadanie z 1860, nr 952), Alfred Józef Potocki (nadanie z 1883, nr 1238), Julian Dunajewski (nadanie z 1891, nr 1323) i Agenor Maria Gołuchowski (nadanie z 1897, nr 1434).
Lata 1938–1945.
W tym okresie nadany został tylko trzem Węgrom: ministrowi Pál Telekiemu (1940), Istvánowi Uray (1943) i kardynałowi Jusztiniánowi Serédiemu (1944), a także trzem cudzoziemcom: Hermannowi Göringowi, Joachimowi von Ribbentrop i Galeazzo Ciano.
Od roku 2011.
Do chwili obecnej otrzymały go następujące osoby:

</doc>
<doc id="1339872" url="https://pl.wikipedia.org/wiki?curid=1339872" title="Entezopatie">
Entezopatie

Entezopatie - to bolesne zmiany chorobowe przyczepów ścięgnistych mięśni do kośćca. Są one wynikiem działania nadmiernych naprężeń i obciążeń. Istotą choroby jest stan zapalny, któremu z jednej strony towarzyszy ból zlokalizowany w okolicy danego przyczepu, a z drugiej strony osłabienie struktury, mogące prowadzić do wyrywania poszczególnych włókien ścięgna z przyczepu. 
Przemieszczenie wyrwanych włókien wraz z komórkami chrząstki czy kości w głąb ścięgna powoduje patologiczne kościotworzenie - powstawanie tzw. entezofitów, czyli specyficznych wyrośli kostnych. Proces chorobowy osłabia wydolność ścięgien, w wyniku czego mogą one ulec przerwaniu w miejscu połączenia ścięgnisto-kostnego. 
Entezopatia więzadła rzepki (tzw. „kolano skoczka”).
Mimo wielkiej wytrzymałości więzadła rzepki wielokrotnie powtarzane mikrourazy spowodowane biomechanicznymi przeciążeniami są w stanie je uszkodzić, szczególnie na podłożu pierwotnie upośledzonego mikrokrążenia w obrębie dolnego bieguna rzepki.
Kłujący ból zlokalizowany w okolicy podrzepkowej, występujący po wysiłku i ustępujący po kilkugodzinnym odpoczynku. Bólowi towarzyszy uczucie „pełności" i ucisku w okolicy dolnego brzegu rzepki, oraz wrażenie niepewności i „uciekania" kolana, związane z obawą (podświadomą) przed bólem; jest to I faza choroby. 
W II fazie choroby ból pojawia się już na początku treningu, ale po ogrzaniu tkanek ustępuje na czas wysiłku.
Miejsce bolesne daje się wyczuć w okolicy szczytu rzepki, przy czym nasila go czynne (wbrew oporowi) prostowanie kolana, lub wykonywanie przysiadów. 
W stadium I leczenie polega na stosowaniu krioterapii natychmiast po zakończeniu wysiłku oraz po kilkugodzinnym odpoczynku. W razie okresowego nasilenia się dolegliwości zaleca się podawanie leków przeciwzapalnych. Niekiedy, znaczną ulgę może przynieść stabilizator kolana z wkładką w kształcie podkowy, odciążający rzepkę. Konieczne są systematyczne ćwiczenia wzmacniające aparat wyprostny kolana. 
W stadium II rozpoczętą terapię uzupełnia się stosowaniem ciepła przed treningiem i jakimkolwiek wysiłkiem. Uzyskuje się to, za pomocą maści rozgrzewających lub sposobów fizykoterapii. W razie nasilonych dolegliwości dopuszcza się miejscowe ostrzyknięcie lekami przeciwzapalnymi. Zaleca się też przerwę w treningach, ale bez zaniedbywania ćwiczeń mięśnia czworogłowego uda.
Gdy choroba osiąga stadium III pacjent ma dwie możliwości: zaprzestać uprawiania sportu i czasowo nawet ograniczyć aktywność ruchową, albo poddać się leczeniu operacyjnemu. 
Celem uniknięcia nieporozumień należy wspomnieć, że niekiedy różne bóle kolana opatruje się terminem „kolano biegacza”. Są to zazwyczaj bóle umiejscawiane tak w przednim przedziale stawu kolanowego jak i po przyśrodkowej i bocznej stronie kolana, lub za rzepką.
Entezopatia mięśnia podkolanowego.
Mięsień podkolanowy jest pomocniczym stabilizatorem kolana, szczególnie eksploatowanym przy bieganiu. Do przeciążenia mięśnia dochodzi przy intensywnym bieganiu w terenie pagórkowatym lub bieganiu po nachylonej bieżni, wymuszającym nawracanie stóp i skręcanie goleni do wewnątrz. 
Przeciążenie mięśnia podkolanowego objawia się bólem po bocznej stronie stawu kolanowego.
Palpacyjnie, w ustawieniu kończyny w pozycji siadu tureckiego, wykrywa się tkliwość lub ból tuż ponad linią stawu i ku przodowi od więzadła pobocznego.
Chory powinien ograniczyć zbieganie z góry oraz bieganie po powierzchniach nachylonych. Pożytek przynoszą leki przeciwzapalne. 
Entezopatia mięśnia dwugłowego uda.
Wspólny przyczep dolny mięśnia dwugłowego uda, znajdujący się na głowie kości strzałkowej wzmacnia więzadło poboczne strzałkowe stawu kolanowego.
Mięsień dwugłowy uda jest silnym zginaczem podudzia w stawie kolanowym; w ustawieniu kolana w pozycji zgięcia daje rotacje zewnętrzną. 
Objawy - dolegliwości umiejscowione są po bocznej stronie stawu kolanowego; zazwyczaj (nie zawsze!) stwierdza się tkliwość przy ucisku od boku i tyłu głowy kości strzałkowej.
Postępowanie - ograniczenie (czasowe) biegania po nierównym podłożu, biegania po nachylonej bieżni, oraz używania nosków przy jeździe na rowerze.
Entezopatia rozcięgna podeszwowego.
Rozcięgno podeszwowe, utworzone przez mocne pasma łącznotkankowe, ma swój początek na guzowatości kości piętowej. Rozdziela się dystalnie na 5 pasm, które przyczepiają się u podstawy paliczków bliższych poszczególnych palców.
Rozcięgno podeszwowe odgrywa zasadniczą rolę dla czynnościowej stabilizacji stopy w czasie chodu i biegu. W środku fazy podparcia pomaga utrzymać stopę w pozycji neutralnej, zaś z fazie odbicia umożliwia zachowanie ustawienia supinacyjnego stopy. Przy nadmiernej pronacji stopy, tzn. przy obniżeniu sklepienia podłużnego, rozcięgno podczas fazy obciążenia i odbicia podlega przeciążeniom, które mogą spowodować entezopatię. 
U osób nieuprawiających sportu prawdopodobnie najczęstszym czynnikiem etiologicznym są mikrourazy. Z czasem, może dodatkowo rozwinąć się tzw. ostroga piętowa, która w pojedynczych przypadkach nasila ból, uciskając okoliczne tkanki. Często jednak, widoczne na radiogramie ostrogi piętowe są nieme klinicznie.
Ból w okolicy przyczepu piętowego rozcięgna podeszwowego często występuje zarówno u sportowców, jak i osób nieuprawiających sportu. Stan zapalny oraz częściowe lub całkowite przerwanie rozcięgna podeszwowego dotyczą zazwyczaj biegaczy.
U osób nieuprawiających sportu choroba występuje zazwyczaj między 45-60 rokiem życia (szczególnie kobiety i osoby z nadwagą). Szczególnie narażone na tę chorobę są osoby wykonujące zawody wymagające długotrwałego stania oraz z niewydolnością układu żylnego. 
Dolegliwości rozwijające się stopniowo w czasie intensywnego okresu treningowego.
Największe dolegliwości bólowe i sztywność stopy występują rano, zaraz po wstaniu. Również w początkowej fazie treningu dolegliwości są największe, zmniejszają się następnie, ale powracają przy końcu, a przede wszystkim po treningu.
Ból z reguły zlokalizowany jest w miejscu przyczepu bliższego, nieco przyśrodkowo przy guzie kości piętowej.
Chory zgłasza się z reguły późno, zaś przewlekły stan zapalny jest trudny do leczenia.
Na pierwszy plan wysuwa się dobór odpowiedniego obuwia oraz odciążenie chorej stopy. Problem odpowiedniego obuwia jest szczególnie istotny u sportowców, których stopy są szczególnie przeciążone podczas treningów i zawodów.
Duże znaczenie w obuwiu ma prawidłowe uformowanie zapiętka i obcasa. Mocny, dobrze dopasowany zapiętek oraz miękki, nieco podwyższony i rozszerzający się ku podłożu obcas, zapewniają dobrą stabilizację tyłostopia i równomierny rozkład już częściowo wytłumionych sił, oraz chronią przed zcieńczeniem ochronnej piętowej poduszeczki tłuszczowej.
Kość piętową należy chronić wkładką z miękkiego, wygodnego, ale dostatecznie wytrzymałego materiału.
W fazie ostrej wskazane są masaż lodem bolesnej okolicy oraz środki przeciwzapalne.
W przypadkach nie poddających się leczeniu zachowawczemu może być wskazane leczenie operacyjne.
Zapalenie ścięgna piętowego.
Ścięgna piętowe współczesnego człowieka poddawane są szkodliwie intensywnym (bo sporadycznym) obciążeniom. W normalnej populacji przeciążenia te nasilają się z przybywaniem wagi ciała w miarę upływu lat (przekarmianie), czy też z okazjonalnym podejmowaniem się nadmiernych wysiłków fizycznych u prowadzących siedzący tryb życia i pracy.
Z kolei, w pewnych grupach zawodowych (tancerze, cyrkowcy), oraz wśród sportowców wyczynowych przeciążenia ścięgna związane są ze zbyt intensywnym sumowaniem mikrourazów.
Do zmian zapalnych predysponują również zmiany obuwia, używanie butów o niezbyt elastycznej podeszwie, z zapiętkiem nie dającym stabilizacji pięty, oraz bieganie po nierównym terenie (hamowanie przy zbieganiu i odbijanie się z palców przy podbieganiu).
Istotną przyczyną zapalenia ścięgna mięśnia piętowego jest związana z wiekiem utrata fizjologicznej elastyczności jednostki mięśniowo-ścięgnistej m. trójgłowego łydki.
Nierzadko, w wyniku wewnętrznego i zewnętrznego ucisku dochodzi do narastającej anemizacji ścięgna. Doprowadza to w końcu do zmniejszenia elastyczności i rozciągliwości tkanki ścięgnistej, a co za tym idzie do obniżenia jej wytrzymałości mechanicznej.
Patognomicznym objawem zapalenia ścięgna (w stadium ostrym) jest piekący ból w pierwszej fazie wysiłku, zmniejszający się w czasie jego trwania i narastający ponownie po jego zakończeniu. Ból pojawiać się też może rano, po wstaniu z łóżka i ustępować w ciągu dnia. 
Obmacywaniem stwierdza się zwykle tkliwość ścięgna na ucisk, na wysokości 3–5 cm. nad jego przyczepem do guza kości piętowej. 
W niektórych przypadkach ruchom stopy towarzyszą trzeszczenia w okolicy ścięgna. W stanach przewlekłych daje się wyczuć bolesne, kolbowate pogrubienia ścięgna lub drobne guzki.
Badaniem dodatkowym, wybitnie ułatwiającym rozpoznanie, jest ultrasonografia. Dzięki niej można wykryć ubytki w ciągłości ścięgna, rozplem tkanek okołościęgnistych, zwyrodnienie torbielowate, oraz zmiany wytwórcze w obrębie samego ścięgna (zwłóknienia, zrosty).
Wskazane jest ograniczenie funkcji kończyny, lub niekiedy nawet jej unieruchomienie do czasu całkowitego ustąpienia ostrych objawów choroby. Leczenie uzupełniające stanowią zimne okłady oraz leki przeciwzapalne.
W doleczaniu, konieczne jest stopniowane dozowanie wysiłków fizycznych, chodzenie w obuwiu o miękkiej i elastycznej podeszwie, wyposażonym w nieco podwyższony obcas. 
Obuwie typu sportowego nie jest wskazane z racji braku obcasów (lub zbyt niskich obcasów). 
Stosowanie zabiegów łagodzących ból, bez jednoczesnego ograniczenia funkcji kończyny jest absolutnie niedopuszczalne. W stadium chronicznym choroby stopniuje się ruch i ćwiczenia oraz stosuje leki przeciwzapalne.
Przewlekanie się choroby dowodzi trwałego upośledzenia ukrwienia ścięgna z powodu „zamurowania” go w powłoce przerośniętego i stwardniałego ościęgna. W tych przypadkach konieczne jest chirurgiczne odbarczenie ścięgna. 
Polepszenie ukrwienia ścięgna oraz wytworzenie nowego kolagenu umożliwia też tzw. skaryfikacja ścięgna (Dziak). W przypadku stwierdzenia zaawansowanych zmian degeneracyjnych w samym ścięgnie konieczne jest wycięcie zmienionych fragmentów i rekonstrukcja ścięgna.

</doc>
<doc id="1339875" url="https://pl.wikipedia.org/wiki?curid=1339875" title="Szwacarscy Demokraci">
Szwacarscy Demokraci



</doc>
<doc id="1339877" url="https://pl.wikipedia.org/wiki?curid=1339877" title="Shingi Kawondera">
Shingi Kawondera

Shingirai „Shingi” Kawondera (ur. 31 lipca 1982 w Seke) – zimbabwejski piłkarz występujący na pozycji napastnika, reprezentant Zimbabwe w latach 2002–2007.
Kariera klubowa.
Kawondera jest wychowankiem Darryn Textiles Africa United z Zimbabwe. Grał też w barwach CAPS United, z którego to w 1997 roku trafił do Rakowa Częstochowa. W Rakowie nie zagrał jednak ani jednego spotkania i na dwa lata wrócił do Darryn Textiles Africa United. W 1999 roku znów trafił do Polski, tym razem do Górnika Zabrze. W ciągu trzech sezonów gry w Zabrzu strzelił 4 bramki w 52 występach.
Kolejnym przystankiem w karierze Kawondery był Cypr, a dokładniej AEP Pafos. Pierwsze dwa sezony miał nieudane, ani razu nie trafiając do bramki rywala. Trzeci sezon okazał się przełomowy dzięki strzeleniu 5 bramek w 19 występach. Wzbudził tym samym zainteresowanie tureckiego Gaziantepsporu. W Turcji nie wiodło mu się najlepiej zagrał tam tylko w 6 spotkaniach nie strzelając żadnego gola. Po jednej rundzie spędzonej nad Bosforem wrócił do Afryki, a konkretnie do Supersport United. Rundę jesienną sezonu 2007/08 spędził w cypryjskim AEK Larnaka, a do 2009 występował w Nea Salamina Famagusta. W sezonie 2009/10 grał w Digenis Akritas Morfu, w sezonie 2010/11 w Chalkanoras Idaliu, a następnie do 2012 występował w barwach AE Koklion. W połowie 2012 roku dołączył do CAPS United, gdzie wkrótce po tym zakończył karierę.
Kariera reprezentacyjna.
8 stycznia 2002 zadebiutował w reprezentacji Zimbabwe w wygranym 2:0 towarzyskim meczu z Katarem, w którym strzelił bramkę. W 2006 roku, będąc wolnym agentem, został powołany na Puchar Narodów Afryki, gdzie wystąpił we wszystkich trzech spotkaniach grupowych. Ogółem w latach 2002–2007 rozegrał w drużynie narodowej 22 mecze, w których zdobył 6 goli.
Życie prywatne.
Ma czworo dzieci, każde ze związku z inną partnerką: syna Nasira (ur. 2003) oraz córki Shantel (ur. 2005), Emmanuelę (ur. 2012) i Gabriellę (ur. 2015). W 2014 roku był hospitalizowany na oddziale psychiatrycznym Szpitala Parirenyatwa w Harare.

</doc>
<doc id="1339880" url="https://pl.wikipedia.org/wiki?curid=1339880" title="Reprezentacja Australii w rugby union mężczyzn">
Reprezentacja Australii w rugby union mężczyzn

Reprezentacja Australii w rugby union mężczyzn – zespół rugby union, biorący udział w imieniu Australii w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Australijski Związek Rugby.
Stroje.
Podstawowy strój reprezentacji Australii składa się ze złotej koszulki, zielonych spodenek oraz getrów. Symbolem reprezentacji znajdującym się na lewej piersi koszulek jest wizerunek wallabii. Dawniej zamiast wallabii, Australijczycy grali z herbem swojego kraju.

</doc>
<doc id="1339883" url="https://pl.wikipedia.org/wiki?curid=1339883" title="Ronald Langón">
Ronald Langón

Ronald Arturo Langón (6 sierpnia 1939) - piłkarz urugwajski, napastnik.
Jako piłkarz klubu Defensor Sporting wraz z reprezentacją Urugwaju wziął udział w finałach mistrzostw świata w 1962 roku. Urugwaj odpadł w fazie grupowej, a Langón zagrał tylko w jednym meczu - z Kolumbią.
Był w kadrze "40" na finały mistrzostw świata 1966 roku.
Nigdy nie wziął udziału w turnieju Copa América.
Od 29 listopada 1961 do 15 maja 1966 rozegrał w reprezentacji Urugwaju 11 meczów

</doc>
<doc id="1339885" url="https://pl.wikipedia.org/wiki?curid=1339885" title="Krzysztof Gałecki">
Krzysztof Gałecki

Krzysztof Gałecki (ur. 1962) — były polski siatkarz grający na pozycji rozgrywającego. Mistrz Polski juniorów (MKS-MDK Warszawa, 1981 r). Przez kilka sezonów grał w ekstraklasie w barwach Stali Nysa, zdobywając brązowy medal Mistrzostw Polski Seniorów (1992 r). Uczestnik Mistrzostw Polski Oldbojów w siatkówce zdobywając najwyższe miejsca na podium (II miejsce w 2008 r, I miejsce w 2009 r, III miejsce w 2012 r).
Obecnie nauczyciel wychowania fizycznego i trener siatkówki w klubie UKS Iskra Warszawa, gdzie trenuje seniorów i juniorów.

</doc>
<doc id="1339891" url="https://pl.wikipedia.org/wiki?curid=1339891" title="Ronald Langon">
Ronald Langon



</doc>
<doc id="1339892" url="https://pl.wikipedia.org/wiki?curid=1339892" title="Kukułka w ciemnym lesie">
Kukułka w ciemnym lesie

Kukułka w ciemnym lesie – polsko-czechosłowacki dramat wojenny z 1985 na podstawie powieści "Dzieci z tabliczką" Eduarda Pergnera i Zdenka Karla Slabego.
Opis fabuły.
II wojna światowa. Nastoletnia Emilka żyje z rodzicami w okupowanej Czechosłowacji. Pewnego dnia zostaje odebrana rodzicom (ojciec zabity a matka aresztowana) i wywieziona. Sklasyfikowana jako czysta Aryjka – „materiał” do germanizacji, zostaje osadzona wraz z innymi dziećmi w specjalnym ośrodku, gdzie uczy się niemieckiego i podawana jest ostrej dyscyplinie. Tam, na specjalnej prezentacji dla przyszłych „rodziców”, jako blondynka o niebieskich oczach wpada w oko oficerowi SS Kukuckowi, jak się później okazuje komendantowi obozu koncentracyjnego. Adoptowana (a raczej kupiona), udaje się wraz z nim do obozu, gdzie niczego jej nie brakuje, poza własnym domem i rodzicami. Musi mówić tylko po niemiecku, nie jest już Emilką tylko Ingeborge, szkolne łobuziaki uważają ją za obcą i dokuczają. Czuje się samotna i wyobcowana, jak tytułowa kukułka (gra słów od jej nowego nazwiska) w ciemnym lesie. Mimo wszystko próbuje przetrwać. Wraz z końcem wojny przybrany ojciec, dla którego Emilka jest oczkiem w głowie, ucieka wraz z nią i próbuje przedrzeć się do Szwajcarii. Dzięki sprytowi, w tłumie uchodźców niemal się mu to udaje. Jednak kiedy pozostawia na kilka chwil Emilkę samą, ta ucieka. Jednocześnie sam Kukuck zostaje zdemaskowany przez jednego z byłych więźniów i zlinczowany.
Obsada aktorska.
i inni.

</doc>
<doc id="1339902" url="https://pl.wikipedia.org/wiki?curid=1339902" title="Ronald Arturo Langón">
Ronald Arturo Langón



</doc>
<doc id="1339905" url="https://pl.wikipedia.org/wiki?curid=1339905" title="Jacek Rodek">
Jacek Rodek

Jacek Rodek (ur. 9 stycznia 1956 w Sosnowcu) – polski wydawca, działacz fandomu, scenarzysta komiksów.
Życiorys.
Jest synem Karola Rodka.
Działacz OKMFiSF oraz Polskiego Stowarzyszenia Miłośników Fantastyki. W 1982 jeden z współzałożycieli miesięcznika „Fantastyka”, najpierw kierownik działu literatury zagranicznej, następnie zastępca redaktora naczelnego. W latach 80. redaktor naczelny magazynu „Komiks-Fantastyka”, potem w wydawnictwach „Orbita” i „Korona”. Na przełomie lat 90. redaktor magazynu komiksowego „CDN”. Obecnie kieruje wydawnictwem Mag, które początkowo wydawało takie magazyny jak „Magia i Miecz” i „Fenix”.
Twórca wraz z Maciejem Parowskim serii Funky Koval, w której jest pierwowzorem jednego z bohaterów - Roddy`ego.
W 2007 na uroczystości Z okazji 25-lecia pisma „Fantastyka” został odznaczony przez ministra kultury i dziedzictwa narodowego Kazimierza Michała Ujazdowskiego Brązowym Medalem „Zasłużony Kulturze Gloria Artis”.

</doc>
<doc id="1339906" url="https://pl.wikipedia.org/wiki?curid=1339906" title="José Manuel Jurado">
José Manuel Jurado

José Manuel Jurado Marín (ur. 29 czerwca 1986 roku w Sanlúcar de Barrameda) – hiszpański piłkarz obecnie grający w Cádiz CF.
Jurado najlepiej czuje się grając jako rozgrywający, chociaż często występuje na lewym skrzydle. W barwach Realu Madryt Castilla próbowany był także w ataku. Właśnie w rezerwach Realu Madryt zrobiło się o nim głośno, zdążył nawet zadebiutować w pierwszej drużynie. Zagrał kilka spotkań nie tylko w hiszpańskiej Primera División, lecz również w Lidze Mistrzów, gdzie najważniejszym dla niego meczem była konfrontacja z greckim Olympiakosem Pireus.
W Realu Madryt jednak nie poznano się na talencie José Manuela Jurado i Predrag Mijatović pod nieobecność prezydenta sprzedał go do "Los Rojiblancos" za 3 miliony €. Ramón Calderón starał się odwołać ten transfer, ale rywal zza miedzy pozostał nieugięty, dlatego ostatecznie 4 sierpnia 2006 roku Jurado podpisał czteroletni kontrakt. "Królewscy" mieli opcję odkupienia wychowanka w ciągu dwóch najbliższych lat za 6 milionów €, ostatecznie nie zdecydowali się na skorzystanie z tej klauzuli.
W sezonie 2006/2007 nowy nabytek Atlético dostawał dużo szans na pokazanie się, głównie ze względu na to, że długoterminowych kontuzji doznali kluczowi skrzydłowi, czyli Maxi Rodríguez oraz Martin Petrov. Mimo wszystko, Jurado spisywał się średnio i w dwudziestu ośmiu spotkaniach nie zaliczył żadnego gola, ani asysty. Po wzmocnieniu składu i zakończeniu rehabilitacji kontuzjowanych zawodników, José Manuel Jurado wylądował na ławce rezerwowych. Gdy szkoleniowiec Javier Aguirre desygnował go do gry, to najczęściej w środku pola. Pomocnik musiał zadowolić się szesnastoma występami, gdzie dwa razy wpisał się na listę strzelców i raz udało mu się asystować.
Na Vicente Calderón zaczęto zastanawiać się nad przyszłością utalentowanego piłkarza. Zarząd "Los Colchoneros" postanowił, że optymalnym wyjściem będzie jego wypożyczenie. Zainteresowanych młodym Hiszpanem było wielu, najbardziej konkretną ofertę złożyła RCD Mallorca, dlatego właśnie tam trafił Jurado. W ekipie z Balearów talent byłego piłkarza Realu Madryt wybuchł, który w świetnym stylu poradził sobie z zadaniem zastąpienia byłej gwiazdy zespołu, Ariela Ibagazy.
José Manuel Jurado po sezonie wrócił do Atlético Madryt i przekonał nowego trenera, Abela Resino, do swojej osoby. W pierwszych meczach wywalczył miejsce w składzie kosztem Maxi Rodrígueza i nareszcie zaczął spłacać wydane na niego pieniądze.
31 sierpnia 2010 roku oficjalna strona Atletico Madryt podała, że Hiszpan kończy przygodę z madryckim klubem i zasila szeregi FC Schalke 04. Media szacują transfer na kwotę 13 mln €.
W 2012 r., podczas letniego okna transferowego przeniósł się na zasadzie rocznego wypożyczenia do rosyjskiego Spartaka Moskwa. Rok później na stałe przeniósł się do moskiewskiego klubu.

</doc>
<doc id="1339907" url="https://pl.wikipedia.org/wiki?curid=1339907" title="Obywatel świata (film)">
Obywatel świata (film)

Obywatel świata – polski film obyczajowy z 1991 roku w reżyserii Rolanda Rowińskiego, zrealizowany na podstawie noweli Grzegorza Ciechowskiego.

</doc>
<doc id="1339908" url="https://pl.wikipedia.org/wiki?curid=1339908" title="Obywatel świata">
Obywatel świata



</doc>
<doc id="1339911" url="https://pl.wikipedia.org/wiki?curid=1339911" title="Jurado">
Jurado



</doc>
<doc id="1339912" url="https://pl.wikipedia.org/wiki?curid=1339912" title="Kościół de la Sainte Trinité w Paryżu">
Kościół de la Sainte Trinité w Paryżu

Kościół de la Sainte-Trinité (Świętej Trójcy) – eklektyczny kościół katolicki w Paryżu na prawym brzegu Sekwany.
Historia.
Powstanie kościoła miało ścisły związek z wielką przebudową Paryża. Według osobistej koncepcji barona Haussmanna miał on stanowić kolejną, po Operze Garnier i dworcu Saint-Lazare, ozdobę bogatej dzielnicy wokół bulwarów Saint-Lazare i Chaussée-d'Antin.
Autorem projektu budynku był Theodore Ballu, który zbudował kościół w latach 1861-1867, dokonując przy okazji rzadkiej sztuki - budowy imponującego architektonicznie i zdobniczo obiektu przy minimalnych kosztach, które zamknęły się w kwocie czterech milionów franków. W roku zakończenia budowy obiekt został oficjalnie konsekrowany, w dwa lata później wzbogacił się o organy wybudowane przez Aristide'a Cavaillé-Colla. 
W 1868 w kościele odbył się pogrzeb Gioacchino Rossiniego, a w 1869 - Hectora Berlioza. 
Organistami tytularnymi głównych organów byli: Alexandre Guilmant w latach 1869-1901; Olivier Messiaen w latach 1931-1992.
Architektura.
Theodore Ballu postanowił przy realizacji projektu kościoła zerwać z dotychczasowym ścisłym przestrzeganiem form jednego stylu architektonicznego. Zamiast tego uczynił kościół Św. Trójcy mieszanką stylową. Fasada obiektu naśladuje renesansowe budownictwo flamandzkie (wieża w formie tzw. belforty, półokrągłe okna, ażurowe wieżyczki i hełm wieży głównej) i gotyk (ostrołukowe okna, rozeta jako centralny punkt fasady). Na fasadzie znajdują się posągi Cnót - sprawiedliwości, siły, opanowania oraz skromności oraz w osobnym rzędzie wiary, nadziei i miłości. 
Ze względu na wezwanie kościoła wielokrotnie powtarza się w nim symbolika liczby 3 - dolny poziom fasady zawiera trzy łuki arkadowe, zaś przed kościołem architekt ustawił trzy niewielkie fontanny. Kościół, podobnie jak inne dzieła Ballu, obficie wykorzystuje metal jako podstawę konstrukcyjną, choć nie jest on tak widoczny jak w innych kościołach tego projektanta. Obiekt wyróżnia się rozmiarami - ma 90 metrów długości, 34 szerokości oraz 65-metrową wieżę (wysokość do sklepienia wynosi 30 m). 
Kościół jest jednonawowy z szeregiem kaplic bocznych. Uderza bogactwem dekoracji wnętrza, niemal całkowicie polichromowanego lub pokrytego złoceniami. Wyróżniają się w nim figury apostołów, grupa aniołów oraz figura Madonny, wszystkie w stylu Cesarstwa.

</doc>
<doc id="1339914" url="https://pl.wikipedia.org/wiki?curid=1339914" title="KSP Jedlina-Zdrój">
KSP Jedlina-Zdrój

KSP Jedlina – klub pétanque z Jedliny-Zdroju.
Historia.
Gra w boules w Jedlinie sięga czasów końca II Wojny Światowej, kiedy to do Polski powrócili repatrianci z Francji. Część z nich osiedliła się w okolicach Wałbrzycha, przywożąc ze sobą nieznaną dotąd w Polsce grę – pétanque. Swoje pierwsze puenty stawiali oni na mało uczęszczanych w tamtym okresie i jeszcze nie wyasfaltowanych ulicach miasta .
Na początku lat 90. za sprawą W. Antasa gra w boules na nowo się odrodziła. Z Francji sprowadzał paroletnie bule i rozdawał je wszystkim, którzy mieli ochotę spędzać letnie popołudnia na tej grze. Po pewnym czasie wspólnym wysiłkiem jedlińskich bularzy zbudowano pierwsze boisko do buli, które mieściło się na Suliszowie. 
Pierwszy turniej zorganizowano w 1998 roku. Poza gospodarzami pojawiły się drużyny z: Wałbrzycha, Boguszowa-Gorc, Kamiennej Góry oraz Wrocławia. Obecny był także przyszły założyciel oraz pierwszy prezes Polskiej Federacji Petanque – Bogdan Zając. 
Parę lat później gdy powstawała Polska Federacja Pétanque, stowarzyszenie Klub Sportowy Petanque „Jedlina” został jednym z sześciu klubów założycielskich. Pierwszym Prezesem Klubu został Edmund Brniak. 
Członkami klubu są najstarsi gracze petanque w Polsce - Emil Szafrański i Edmund Łukaszewski.
Sukcesy.
2012
2011
2010
2008
2007
2006
2005
2004
2003

</doc>
<doc id="1339916" url="https://pl.wikipedia.org/wiki?curid=1339916" title="Serbia Centralna">
Serbia Centralna

Serbia Centralna – region w środkowej Serbii, który jest integralną częścią tego państwa.
Serbia Centralna podzielona jest na 18 okręgów (serb. "окрузи / okrug") oraz gminy ("општина / opština"). Stolicą Serbii Centralnej jest miasto stołeczne Belgrad.

</doc>
<doc id="1339917" url="https://pl.wikipedia.org/wiki?curid=1339917" title="Reprezentacja Rumunii w rugby union mężczyzn">
Reprezentacja Rumunii w rugby union mężczyzn

Reprezentacja Rumunii w rugby mężczyzn (rum. "Echipa națională de rugby a României") – zespół rugby union, biorący udział w imieniu Rumunii w meczach i międzynarodowych turniejach. Jest najbardziej utytułowaną drużyną z dawnego bloku wschodniego. W 1924 zdobyła brązowy medal igrzysk olimpijskich oraz dziewięć razy wygrywała Puchar Narodów Europy.

</doc>
<doc id="1339918" url="https://pl.wikipedia.org/wiki?curid=1339918" title="Przed odlotem">
Przed odlotem

Przed odlotem – polski film psychologiczny z 1980 roku.
Lokacje: Gdańsk, Sopot, Świerk (część Otwocka), Wrocław. 

</doc>
<doc id="1339920" url="https://pl.wikipedia.org/wiki?curid=1339920" title="Koszt zamortyzowany">
Koszt zamortyzowany

Koszt zamortyzowany – miara złożoności obliczeniowej operacji na strukturze danych. Koszt zamortyzowany operacji jest średnim czasem wykonania przypadającym na jedną operację w pesymistycznym ciągu operacji.
Analiza kosztu zamortyzowanego zajmuje się oszacowaniem czasu niezbędnego do wykonania ciągu operacji, a nie pojedynczej operacji. Może się bowiem zdarzyć, że wykonanie całego ciągu jest mniej kosztowne niż wskazywałaby na to złożoność obliczeniowa jednej operacji, ponieważ tylko niektóre ciągi operacji są możliwe.
Koszt zamortyzowany różni się od kosztu średniego tym, że bierze pod uwagę ciąg operacji i nie jest metodą probabilistyczną. O ile koszt średni reprezentuje wartość oczekiwaną złożoności czasowej operacji, tak koszt zamortyzowany stanowi oszacowany dla pesymistycznego przypadku średniego koszt operacji w ciągu.
Metody analizy kosztu zamortyzowanego.
Poszczególne metody analizy kosztu zamortyzowanego poniżej będą zilustrowane analizą kosztu operacji na stosie z operacjami "Push"("x"), która wkłada element formula_1 na stos, i "Multipop"("k"), która zdejmuje ze stosu formula_2 elementów. Niech formula_3 oznacza liczbę elementów na stosie. Pesymistyczna złożoność pojedynczej operacji "Multipop" może być formula_4 ponieważ może nastąpić zdjęcie kolejno wszystkich elementów stosu. Analiza kosztu zamortyzowanego posłuży do lepszego oszacowania złożoności tej operacji jako części ciągów operacji na stosie.
Metoda kosztu sumarycznego.
Jeżeli można oszacować sumaryczny koszt ciągu formula_5 operacji na strukturze danych przez funkcję formula_6 to mówimy, że zamortyzowany koszt jednej operacji wynosi formula_7 W przeciwieństwie do dwóch pozostałych metod, jeżeli w ciągu znajdują się operacje kilku typów, przy tej metodzie zamortyzowany koszt jest przypisywany niezależnie od typu operacji.
Metoda księgowania.
W metodzie księgowania koszt zamortyzowany jednej operacji jest równy sumie jej kosztu faktycznego oraz kredytu, który można przypisać lub odebrać elementom struktury. Operacje, których koszt zamortyzowany przewyższa koszt faktyczny dodają do elementów struktury kredyt, który jest potem wykorzystywany na „opłacenie” operacji, których koszt rzeczywisty jest większy.
Metoda potencjału.
W analizie kosztu zamortyzowanego metodą potencjału przypisujemy strukturze danych w jej stanie po wykonaniu formula_13-tej operacji w ciągu liczbę rzeczywistą formula_14 która reprezentuje potencjał struktury danych. Podobnie jak w przypadku kredytu, operacje mogą zwiększać lub zmniejszać potencjał struktury, a sam potencjał może być rozpatrywany jako suma kredytów we wszystkich elementach struktury, z tym, że nie jest on związany z żadnym jej elementem, a z całą strukturą. Koszt zamortyzowany formula_13-tej operacji na strukturze danych określamy następująco:
gdzie formula_17 jest rzeczywistym jej kosztem. Sumaryczny koszt zamortyzowany ciągu formula_5 operacji jest równy

</doc>
<doc id="1339922" url="https://pl.wikipedia.org/wiki?curid=1339922" title="Abu (ujednoznacznienie)">
Abu (ujednoznacznienie)



</doc>
<doc id="1339923" url="https://pl.wikipedia.org/wiki?curid=1339923" title="Daniel Romanowicz">
Daniel Romanowicz



</doc>
<doc id="1339930" url="https://pl.wikipedia.org/wiki?curid=1339930" title="Hamlet Mychitarian (ur. 1973)">
Hamlet Mychitarian (ur. 1973)

Hamlet Mychitarian, orm. Համլետ Մխիթարյան, wym. /hɑmˈlɛt məχi.tʰɑˈɾjɑn/; (ur. 24 listopada 1973 w Erywaniu) – ormiański piłkarz, zawodnik reprezentacji Armenii, grający na pozycji pomocnika.
Podczas eliminacji do Mistrzostw Europy 2008 zdobył gola przeciwko reprezentacji Polski w meczu zakończonym wynikiem 1:0 dla Ormian.

</doc>
<doc id="1339932" url="https://pl.wikipedia.org/wiki?curid=1339932" title="Alphonse Elric">
Alphonse Elric

 – postać fikcyjna, protagonista mangi i anime Fullmetal Alchemist. Jest alchemikiem i bratem Edwarda Elrica. W obu wersjach anime głosu użycza mu Rie Kugimiya.
Opis postaci.
Alphonse urodził się w 1900 roku w Resembool, jako syn Van Hohenheima i Trishy Elric. Po odejściu Van Hoheheima, Trisha sama wychowywała synów, jednak w 1904 roku zmarła na chorobę zakaźną. Al, podobnie jak Ed od dziecka interesował się alchemią i wkrótce potem razem wyruszyli w podróż, w czasie której poznali Izumi Curtis. Kobieta, mieszkająca w Dublith na południu wraz z mężem Sigiem, zostaje ich nauczycielką alchemii. Jako element treningu, obaj musieli przeżyć miesiąc na bezludnej wyspie, bez możliwości używania alchemii. Po powrocie do Resembool, w 1910 bracia Elric przeprowadzają zakazaną transmutancję ludzkiego ciała, chcąc przywrócić matkę do życia. Przedsięwzięcie kończy się jednak niepowodzeniem – wskrzeszone ciało (niepodobne do człowieka) natychmiast umiera, natomiast bracia za złamanie tabu – stają przed „Prawdą”. W wyniku tego Ed, traci lewą nogę, natomiast Al – całe ciało. Wówczas Edward poświęca swoją prawą rękę, aby przywołać duszę brata, do stojącej nieopodal zbroi. Pozostając w takiej formie, Alphonse nie odczuwa głodu, potrzeby snu, ani bólu i może żyć, dopóki istnieje znak na zbroi, namalowany krwią Edwarda. Po tym zdarzeniu bracia udali się do zaprzyjaźnionej rodziny Rockbellów, gdzie Winry wykonała protezy dla Eda. W rok po tych wydarzeniach, 3 października 1911 bracia spalili swój dom i wyruszyli poszukiwać sposobu na odzyskanie dawnych ciał.
Od tej chwili bracia szukają kamienia filozoficznego, dzięki któremu mogliby odzyskać ciała. Udaje mi się zdobyć informacje o nim, od doktora Marcoh, który kiedyś nad nim pracował. Niebawem trafiają na ślady homunkulusów, mając nadzieję, że dzięki ich nieśmiertelności zdołają także osiągnąć swój cel. Po starciu z Greedem, Alphonse odzyskuje wspomnienia po otwarciu Bramy i ujrzeniu „Prawdy” i od tej chwili jest w stanie transmutować bez rysowania kręgu. Wkrótce na swojej drodze spotykają podróżników z Xing – Ling, Lan Fan i Fu, którzy stają się ich sojusznikami. Niebawem dowiadują się, że armia jest kontrolowana przez homunkulusy, a dowodzi nimi Ojciec, który jest podobny do Van Hohenheima. Aby przeciwstawić się homunkulusom, a także aby znaleźć May Chang (dziewczynkę posługującą się danchemią – leczniczą alchemią), Al i Ed wyruszają na północ i trafiają do fortecy Briggs, dowodzonej przez generał Olivier Mirę Armstrong. W tym czasie zbroja zaczyna odrzucać duszę Ala, co może doprowadzić do jego śmierci. Al zostaje także oddzielony od brata, przez pewien czas wędrując z grupą Scara, a następnie trafia do Liore, gdzie potyka się ze swoim ojcem. W lesie obok miasteczka, dochodzi także do konfrontacji z Pride'm. Alphonse obmyśla wówczas plan, polegający na tym, że Hohenheim ma utworzyć z ziemi wielkie więzienie, w którym mają się znaleźć Pride i Al. Ma to na celu przeczekanie Sądnego Dnia, jednak Pride'owi na pomoc przychodzi Solf Kimblee i uwalania go. Będąc w trudnym położeniu, młodszy z braci Elric podejmuje decyzję, aby skorzystać z mocy kamienia filozoficznego, by stawić czoło Kimbleemu i Pride'owi, a także uleczyć rannego Heinkela. Dzięki pomocy dra Marcoh udaje mu się pokonać Kimblee'go, a ucieczkę przed Pride'm umożliwia Yoki. Sam Alphonse nie może zostać zabity, ponieważ jest kandydatem na „ofiarę”. Podczas końcowej walki z Ojcem, kiedy życie Eda jest zagrożone, Al, z pomocą May, przeprowadza transmutancję swojej duszy (niszcząc zbroję i powracając do prawdziwego ciała za Bramą Prawdy) i dzięki temu przywraca bratu jego prawdziwą rękę. Aby przywrócić Ala do życia, Ed poświęca własną Bramę, tym samym zrzekając się umiejętności alchemicznych. Po odzyskaniu ciała bracia wracają do Resembool, a po dwóch latach Alphonse wyjeżdża do Xing, aby dowiedzieć się więcej o danchemii. 
Odbiór.
Alphonse Elric w 2003 roku, w cyklu Anime Grand Prix został sklasyfikowany na 12. miejscu w kategorii najlepsza postać męska. Według rankingu popularności Gekkan Shōnen Gangan Alphonse został trzecią najpopularniejszą postacią mangi Fullmetal Alchemist.

</doc>
<doc id="1339934" url="https://pl.wikipedia.org/wiki?curid=1339934" title="Pierre Frank">
Pierre Frank

Pierre Frank (ur. 24 października 1905 w Paryżu – zm. 18 kwietnia 1984 w Paryżu) – francuski działacz polityczny, trockista.
Wczesna działalność.
Pierre Frank, razem z działaczem związkowym Alfredem Rosmerem i surrealistycznym literatem Pierre'em Navillem był jednym z twórców francuskiego trockizmu. Jego poglądy ukształtował okres pracy u boku samego Lwa Trockiego, którego sekretarzem był w latach 30., uczestnicząc w redagowaniu pism Międzynarodowej Lewicowej Opozycji. Po powrocie do Francji założył pierwszą większą grupę trockistowską - Ligę Komunistyczną.
W 1934 Frank sprzeciwił się zaleceniom Trockiego odnośnie do taktyki we Francji (tzw. francuski zwrot) i zdecydował się nie opuszczać Partii Socjalistycznej, gdy ta utworzyła z komunistami rząd Frontu Ludowego. W rezultacie grupa zwolenników Franka została usunięta z Ruchu na rzecz Czwartej Międzynarodówki; przez kolejne 5 lat, do wybuchu II wojny światowej, Frank działał w grupce o nazwie "Komuna razem" z Raymondem Molinierem.
II wojna światowa.
W czasie wojny Frank uzyskał możliwość powrotu do Międzynarodówki, wobec jej dramatycznej sytuacji kadrowej. Bez powodzenia starał się budować organizację trockistowską w Wielkiej Brytanii, gdzie jego działalność zakończyła się krótkim internowaniem. Większym sukcesem było rozpoczęcie prac nad gazetą "International Correspondence" ("Inprecor"), która po dziś dzień jest oficjalnym biuletynem IV Międzynarodówki. Jeszcze w czasie wojny Frank działał na rzecz zjednoczenia francuskich trockistów i doprowadził do ich zgrupowania w Partii Komunistów Internacjonalistów (PCI), której został współliderem razem z Ernestem Mandlem i Michelem Pablo.
Przywódca francuskiej sekcji.
W 1953 rozłam na tle oceny polityki prowadzonej przez Sekretariat Międzynarodowy doprowadził również do podziału francuskiej sekcji. Chociaż zwolennicy utrzymania dotychczasowego kursu, na czele których stał Frank, znaleźli się w mniejszości, grupa ta nie przestała używać starej nazwy, którą przez kolejne dziesięć lat posługiwała się też konkurencyjna organizacja Pierre'a Lamberta. W 1963 r. po zjednoczeniu w Międzynarodówce Frank pozostał jednym z jej liderów, szczególnie odpowiedzialnym za prasę trockistowską. Jest autorem jednego z większych opracowań historii trockizmu - książki "The long march of the trotskyists" oraz szeregu artykułów politycznych.

</doc>
<doc id="1339943" url="https://pl.wikipedia.org/wiki?curid=1339943" title="Present Simple">
Present Simple



</doc>
<doc id="1339945" url="https://pl.wikipedia.org/wiki?curid=1339945" title="Analiza kosztu zamortyzowanego">
Analiza kosztu zamortyzowanego



</doc>
<doc id="1339949" url="https://pl.wikipedia.org/wiki?curid=1339949" title="Baranówek (Kielce)">
Baranówek (Kielce)

Baranówek – część Kielc, znajdująca się na południowych obrzeżach miasta. Do Baranówka często zaliczany jest również sąsiadujący z nim teren rekreacyjny Stadion (Stadion Leśny). Na Baranówku przeważa zdecydowanie zabudowa jednorodzinna.
Na terenie Baranówka znajduje się Szkoła Podstawowa nr 9 im. Adolfa Dygasińskiego oraz Przedszkole Samorządowe nr 8. Na terenie pobliskiej Kawetczyzny swoją siedzibę ma zakon Karmelitanek Bosych. Baranówek należy do parafii pw. Chrystusa Króla.
Na Baranówku, przy ul. Mahometańskiej w młodości mieszkał aktor Wiesław Gołas.
Na terenie Baranówka (ściślej – Stadionu) znajduje się Park Kultury i Rekreacji, na jego terenie jest wyciąg narciarski „Skocznia” oraz Tor Koński. W lesie znajduje się również wiele miejsc związanych z II wojną światową, m.in. pomniki upamiętniające rozstrzelanie w pobliżu przez hitlerowców kilku tysięcy Polaków w latach 1940-1944, w tym pomnik ofiar Akcji AB (eksterminacja polskiej inteligencji), zamordowanych 12 czerwca 1940 roku.
Dojazd autobusami linii : 2, 4, 27, 29, 30, 44, 54, 103 i 113.

</doc>
<doc id="1339955" url="https://pl.wikipedia.org/wiki?curid=1339955" title="Wiciokrzew Ledeboura">
Wiciokrzew Ledeboura

Wiciokrzew skrytowocowy odmiany Ledeboura, suchodrzew Ledeboura ("Lonicera involucrata" var. "ledebourii") – odmiana wiciokrzewu skrytoowocowego ("Lonicera involucrata") z rodziny przewiertniowatych ("Caprifoliaceae"). Pochodzi z USA (ze stanów Kalifornia i Oregon). W Polsce uprawiany w nasadzeniach żywopłotowych i samodzielnie. 
Uprawa.
Bez specjalnych wymagań, niepodcinana roślina potrzebuje dużo przestrzeni gdyż silnie się rozrasta. Strefy mrozoodporności 6-10. Rozmnaża się przez nasiona wysiewane wiosną lub jesienią, oraz przez sadzonki wykonywane latem lub jesienią. Bywa atakowany przez mszyce.

</doc>
<doc id="1339957" url="https://pl.wikipedia.org/wiki?curid=1339957" title="Dida (bramkarz)">
Dida (bramkarz)



</doc>
<doc id="1339958" url="https://pl.wikipedia.org/wiki?curid=1339958" title="Ratusz w Olsztynie">
Ratusz w Olsztynie



</doc>
<doc id="1339969" url="https://pl.wikipedia.org/wiki?curid=1339969" title="BMW M5">
BMW M5

BMW M5 – sportowa wersja BMW serii 5 produkowana przez niemiecki koncern BMW od 1984 roku. Od 2018 roku produkowana jest szósta generacja modelu.
Pierwsza generacja.
BMW M5 I został zaprezentowany po raz pierwszy w 1984 roku.
Pojazd oparto na modelu serii 5 E28. Po raz pierwszy inżynierowie z M Motorsport postanowili zbudować coś niezwykłego po niezbyt udanym, modelu M1 z lat 70'. Wykorzystując jego silnik o mocy 277 KM, postanowili go zamontować do seryjnej "piątki" i wygenerować z niego jeszcze więcej – aż 286 KM.
Samochód produkowano jedynie przez 4 lata, ponieważ zadebiutował on stosunkowo późno po modelu bazowym. Ten zdążył się w międzyczasie zestarzeć, doczekując się następcy, który również otrzymał sportowy wariant M5
Druga generacja.
BMW M5 II został zaprezentowany po raz pierwszy w 1988 roku.
Zaprezentowany w 1988 roku sportowy model M5, bazujący na modelu BMW serii 5, otrzymał kod fabryczny E34. M5 E34 była drugim po M5 E28 sportowym modelem serii 5. Jako źródło napędu postanowiono zamontować silnik z BMW M1, który wcześniej montowano również w M5 starszej generacji. Model M5 wykonywany był całkowicie ręcznie w zakładach BMW Motorsport.
W 1990 roku w ramach dobrowolnej umowy między firmami Audi, BMW i Mercedesem podpisano porozumienie zakładające instalowanie w ich samochodach elektronicznego "kagańca" ograniczającego prędkość maksymalną do 250 km/h. W roku 1992 roku pojawiła się mocniejsza odmiana tego samego silnika tym razem z powiększoną pojemnością 3,8 l i mocą 340 KM. Nigdy jednak nie produkowana na rynek USA, przez cały okres produkcji była tylko odmiana z silnikiem 3.5.
Samochód po roku 1992 oferowany był również z nadwoziem touring (kombi), a od wiosny 1994 roku ze skrzynią manualną Getrag o 6 przełożeniach i tzw. szerokim grillem na przodzie, który dotychczas był zarezerwowany dla modeli E34 z silnikami V8, także z pakietem Nürburing, który zawierał: Servotronic, tylny stabilizator o gr. 19 mm, a w przypadku Touringa 20 mm, koła 9x17 z oponami 255/40R17, oraz EDC (Electronic Damper Control), czyli elektroniczną kontrolę amortyzatorów.
Produkowane były także specjalne krótkie serie M5: Cecotto, Winkelhock, Naghi Motors, 20 Jahre, UK Limited Edition oraz M5 Touring "Elekta" edition.
Produkcję rodziny E34 zakończono w 1995 roku, jednak wersja touring (kombi) jako jedyna była produkowana do połowy 1996, w tym również M5 w tej właśnie wersji.
Trzecia generacja.
BMW M5 zostało zaprezentowane po raz pierwszy w 1998 roku.
Model o kodzie fabrycznym E39 zaprezentowany został w 1998 roku na salonie w Genewie. Znów, to sportowa odmiana modelu BMW serii 5, której produkcja rozpoczęła się w październiku tego samego roku. W sumie wyprodukowano 20,482 E39 M5 od 1998 do 2003. BMW M produkowało trzy różne wersje E39 M5, europejską zwaną (LHD) i wersję na rynek angielski i japoński (RHD versions), w produkcji była także wersja na rynek Ameryki Północnej, E39 M5 był sportowym sedanem bazującym na modelu serii "5". Po raz trzeci inżynierowie z M-Motorsport postanowili zbudować coś niezwykłego na podwoziu popularnej "piątki" po bardzo udanym, modelu E34 M5 z lat 1989-1995. Ten niepozorny samochód bawarskiej firmy charakteryzował się osiągami godnymi aut typowo sportowych – 400-konny, 4.9-litrowy silnik V8 pozwalał na rozpędzenie auta do 100 km/h w czasie 5,3 s. Jak większość aut tego typu posiada blokadę prędkości – do 250 km/h, po jej zdjęciu bez problemu pojazd może rozpędzić się do około 300 km/h. Tak jak wszystkie M5, model bazował na zwykłym modelu BMW serii 5. Został on jednak wyposażony w o wiele bardziej agresywne, wzmocnione nadwozie, sportowe niższe zawieszenie, sportowy zestaw ospojlerowania o mniejszym oporze aerodynamicznym (zderzaki, lusterka, lotka na klapie), większe i szersze koła mające zapewnić lepszą trakcję i prowadzenie auta, oraz komplet oznaczeń z logo "M-Power" (w tym między innymi emblematy, listwy ). BMW M5 E39, w przeciwieństwie do poprzednika jak i następcy, występowało tylko w jednej wersji nadwoziowej, a mianowicie jako 4-drzwiowy sedan.
E39 w przeciwieństwie do swoich dwóch poprzedników (E34 M5) i (E28 M5), nie był budowany ręcznie. Powodem tego było zwiększenie produkcji, lecz nie było to możliwe w oryginalnej hali produkcyjnej firmy M-Motorsport. Toteż produkcja E39 M5 odbywała w mieście Dingolfing obok innych seryjnych "piątek". Na decyzję zaważającą o produkcji nowej generacji BMW M5 wpłynęła konkurencja. BMW zadecydowało w swoim stwierdzeniu o zaprzestaniu produkcji BMW M5, ponieważ uważano, że model 540i zaprezentowany w 1996 roku wraz z połączeniem manualnej skrzyni biegów o 6-przełożeniach i silnikowi V8, o 4 litrowej pojemności i mocy 286 KM wystarczą jako odmiana sportowa całej serii E39. Jednak gdy Jaguar wypuścił swoją wersję XJR o mocy 320 KM (później 363 KM), a odwieczny rywal Mercedes-Benz wyprodukował następcę popularnej 500-setki - Mercedesa W210 E55 AMG, zastępując odmianę E50, która nie sprzedawała się tak jak zakładano, BMW uznało, że byłaby to ogromna strata finansowa. Odpowiedzią BMW była zmodyfikowana wersja silnika E39 M5 z 4,9-litrowym silnikiem o mocy 400 KM.
Silniki.
Za bazę do zmodyfikowanego silnika służył blok 4,4-litrowego M62B44, o pierwotnej mocy 286 KM. Mimo identycznej mocy jak poprzednik M60B40, następca posiadał lepszy moment obrotowy, zużywał mniej paliwa i wyeliminowano w nim problem (The Nikasil problem) napotykany gdy tankowano niskiej jakością paliwa lub paliwa zawierające dużą ilość siarki. Było to częstym zjawiskiem w UK, Stanach Zjednoczonych i Brazylii. Osady siarki powodowały uszkodzenia górnej części cylindrów, gdzie paliwo miało kontakt z cylindrami. W trakcie spalania mieszanki z czasem powodowało to degradacje powierzchni metalowych i spadek kompresji w cylindrach. Po wyeliminowaniu kłopotów powiększono pojemność z 4,4 l do 4,9 l. Między innymi po tej zmianie, silnik osiągał (300 kW / 408 KM) w swojej pierwotnej wersji. Taki też model zaprezentowano dziennikarzom do testów. Jednak w koniecznością sprzedawania modelu na innych rynkach (USA) zmodyfikowano układ wydechowy obniżając lekko moc, kosztem lepszej emisji spalin. Wszystkie produkcyjne wersje posiadały równe 400 KM i 500 Nm.
Czwarta generacja.
BMW M5 IV został zaprezentowany po raz pierwszy w 2005 roku.
Sportowy model o kodzie fabrycznym E60 znów bazował na BMW serii 5. Było to czwarte wcielenie M5. Samochód charakteryzował się ponad 500-konnym silnikiem V10 o pojemności 5 litrów, pozwalał on na rozpędzenie auta do 100 km/h w czasie ok. 4,7 s. Samochód tak jak poprzednicy wyposażony jest w ogranicznik prędkości – do 250 km/h. Tak jak wszystkie M5, model bazował na zwykłym modelu BMW serii 5. Został on jednak wyposażony w bardziej agresywny sportowy zestaw ospojlerowania o mniejszym oporze aerodynamicznym (zderzaki, lusterka, lotka na klapie itp.), większe i szersze koła mające zapewnić lepszą trakcję i prowadzenie auta oraz komplet oznaczeń (w tym między innymi emblematy, listwy, wyposażenie wnętrza itp.). BMW M5 E60, w przeciwieństwie do poprzednika, występował w dwóch wersjach nadwoziowych, jako 4-drzwiowy sedan i 5-drzwiowe kombi (Touring).
Piąta generacja.
BMW M5 V został zaprezentowany po raz pierwszy w lipcu 2011 roku.
Samochód otrzymał kod fabryczny F10. Podobnie jak w przypadku poprzedników, model M5 bazuje na BMW serii 5. Jest to piąte wcielenie M5. Samochód charakteryzuje się podwójnie turbodoładowanym 560-konnym (wersja Competition - 575 KM) silnikiem V8 o pojemności 4,4 l, który pozwala na rozpędzenie auta do 100 km/h w czasie ok. 4,3 s. Samochód wyposażony jest w ogranicznik prędkości – do 250 km/h. Tak jak wszystkie M5, model bazował na zwykłym modelu BMW serii 5, w tym wypadku modelu (F10). Został on jednak wyposażony w bardziej agresywny sportowy zestaw ospojlerowania o mniejszym oporze aerodynamicznym (zderzaki, lusterka, większe i szersze koła, lotka na klapie itp.), większe i szersze koła mające zapewnić lepszą trakcję i prowadzenie auta oraz komplet oznaczeń (w tym między innymi emblematy, listwy itp.). BMW M5 F10, w porównaniu do poprzednika, zużywa znacznie mniej paliwa(ok. 31%). To dużo, zważywszy na większą masę. Emituje on także znacznie mniej szkodliwych spalin(w porównaniu do BMW M5(E60) jest to 21%). Średnie zużycie paliwa nowej wersji M5 to średnio 9,9 l na 100 km, podczas gdy starszy odpowiednik potrzebuje średnio 14,3 l. Wielu specjalistów zarzuca temu modelowi zastosowanie silnika z turbodoładowaniem tym samym odbiegając od tradycji tego modelu, w którym zawsze można było znaleźć silnik bez doładowania.
Wiosną 2014 roku BMW świętowało 30. rocznicę wprowadzenia na rynek pierwszego modelu M5. Z tej okazji niemiecki koncern przygotował specjalną limitowaną edycję BMW 30 Jahre M5. Samochód, który powstanie w krótkiej serii 300 egzemplarzy, napędzany jest doładowanym silnikiem o mocy 600 KM i momencie obrotowym 700 Nm. Tym samym w czasie produkcji był najmocniejszym i najszybszym M5 w historii - przyspieszenie do 100 km/h trwa 3,9 s.
Szósta generacja.
BMW M5 F90 zostało zaprezentowane po raz pierwszy w 2017 roku.
Sportowa odmiana o kodzie F90 bazuje na serii 5 G30. Jest to już szósta generacja BMW M5. Silnik który napędza ten samochód to podwójnie turbodoładowane V8 o mocy 600 KM (w zwykłej wersji; w wersji Competition jest to 620km KM, a w wersji CS 636KM) przy

</doc>
<doc id="1339970" url="https://pl.wikipedia.org/wiki?curid=1339970" title="Nora Walker">
Nora Walker

Nora Holden Walker (ur. w listopadzie 1946) to fikcyjna postać z telewizyjnego serialu "Bracia i siostry". Odtwórczynią tej roli jest Sally Field, która zdobyła zań statuetkę Emmy w 2007 roku jako "najlepsza aktorka w serialu dramatycznym".
Krótka historia bohaterki.
Jest głową rodziny. Ma piątkę dzieci: Sarę, Kitty, Tommy'ego, Kevina, i Justina (01x01), oraz brata Saula (01x01). Jej stosunki z matką Idą (01x13) są trudne. Rolę babci pełni dla czworga swoich wnucząt. Dzieci Sarah: Paige i Coopera, oraz Williama (zmarły) i Elizabeth, bliźniaków Toma.
Sezon 1.
W pierwszym odcinku mąż Nory, William Walker, umiera na zawał serca. Później dowiaduje się ona o jego wieloletnim romansie i nieślubnym dziecku. Nora uczy się zaakceptować dziewczynę. W tym czasie mierzy się również z radościami i problemami piątki swoich dzieci, którzy dowiedzieli się o przyszywanej siostrze.

</doc>
<doc id="1339974" url="https://pl.wikipedia.org/wiki?curid=1339974" title="Fritz Zuber-Buhler">
Fritz Zuber-Buhler

Fritz Zuber-Buhler (ur. 1822, zm. 23 listopada 1896 w Paryżu) – szwajcarski malarz akademicki.
Urodził się w Le Locle w Szwajcarii, w wieku 16. lat przeniósł się do Paryża. Jego pierwszym nauczycielem był Louis Grosclaude, później studiował w Ecole des Beaux-Arts i doskonalił się w atelier François`a Picot`a. Następnie przez pięć lat podróżował po Włoszech. Po powrocie do Paryża debiutował w Salonie w 1850 r., wystawiał obok obrazów olejnych także rysunki, pastele i akwarele.
Zuber-Buhler osiągnął znaczną popularność jako klasyczny malarz akademicki, w Salonie wystawiał do 1891 r., miał wystawy w Stanach Zjednoczonych m.in. w Akademii Sztuk Pięknych w Pensylwanii. Poruszał tematy mitologiczne i religijne, najczęściej malował wyidealizowane postacie dzieci i kobiet. Miał znaczny wpływ na rozwój europejskiego akademizmu.

</doc>
<doc id="1339976" url="https://pl.wikipedia.org/wiki?curid=1339976" title="Jezioro Sedraneckie">
Jezioro Sedraneckie

Jezioro Sedraneckie (niem. "Sedranki See") – jezioro w Polsce, położone na Pojezierzu Mazurskim na północ od Olecka, nieopodal miejscowości Sedranki.
Ma silnie wydłużony kształt. Długość maksymalna wynosi 2750 m, zaś największa szerokość 450 m. Na krańcach znajdują się zatoki oddzielone obecnie od misy głównej płytkimi przesmykami (ok. 1 m). Brzegi jeziora są wysokie, otaczają je grunty orne, łąki oraz (30% linii brzegowej) las liściasty. Roślinność wynurzona bardzo uboga (4,4 ha, 71,0% linii brzegowej), tworzy nieduże kępy sitowia i niewielkie skupiska trzciny wzdłuż brzegów. Całkowita długość linii brzegowej w rozwinięciu wraz z zatoką Młyńską wynosi 7600 m.
Fauna i flora.
Trzcina pospolita, sitowie, moczarka, ramienice, wywłócznik, rdestnice. Można złowić następujące gatunki ryb: troć jeziorowa, sieja, sielawa, płoć, wzdręga, leszcz, karp, ukleja, lin, karaś, okoń, jazgarz, sandacz, szczupak, sum, miętus, węgorz.
Sprzedaż licencji na łowisko wędkarskie na Jeziorze Sedraneckim prowadzi m.in. Miejski Ośrodek Sportu i Rekreacji w Olecku, koło PZW w Olecku. Ze względu na dość znaczne oddalenie od miasta. a tym samym mniejszą penetrację jest ono jednym z czystszych jezior w regionie.
Lasy porastające jego wysokie i stosunkowo strome brzegi składają się głównie ze starych drzewostanów wielogatunkowych stanowiących fragmentami namiastkę lasu pierwotnego. W runie występują rośliny charakterystyczne dla grądów (typ lasów liściastych) takie jak zawilce i przylaszczki.

</doc>
<doc id="1339980" url="https://pl.wikipedia.org/wiki?curid=1339980" title="Aleja Tysiąclecia w Lublinie">
Aleja Tysiąclecia w Lublinie

Aleja Tysiąclecia w Lublinie – wybudowana w latach 70. XX w. arteria komunikacyjna w Lublinie o długości 2,33 km, część lubelskiej Trasy W-Z, wyznaczająca północną granicę dzielnicy administracyjnej Stare Miasto. Na odcinku od ron. Dmowskiego na zachód stanowi fragment obwodnicy śródmiejskiej.
Przebieg.
Aleja rozpoczyna się na skrzyżowaniu z ul. Lubartowską i al. Solidarności, której jest przedłużeniem, kończy się węzłem drogowym z ul. Hutniczą, a następnie przechodzi w al. Wincentego Witosa. W początkowej części stanowi granicę dzielnic Śródmieście i Stare Miasto, następnie przebiega przez dzielnice Kalinowszczyzna i Tatary. Od ul. Lubartowskiej do Mełgiewskiej jest położona w relacji wschód-zachód, następnie, od ul. Mełgiewskiej do Grafa, znajduje się długi, wyprofilowany zakręt z mostem na Bystrzycy i dalej, do ul. Hutniczej, jest w relacji północ-południe.
Historia.
Część trasy od al. Warszawskiej do Zamku powstała w 1972. Kolejne odcinki powstawały: od ronda im. Romana Dmowskiego do ul. Mełgiewskiej wraz z węzłem w latach 1979–1980; część od węzła Mełgiewska do węzła Hutnicza oddano do użytku w 1983. W 1997 roku fragment al. Tysiąclecia od skrzyżowania z al. Warszawską do skrzyżowania z ul. Lubartowską otrzymał nazwę „Aleja Solidarności”.
Infrastruktura.
Trasa jest na całej swojej długości dwujezdniowa i posiada od dwóch do czterech pasów w każdym kierunku. W ciągu ulicy są trzy węzły drogowe z ulicami: Mełgiewską, Grafa i Hutniczą, oraz, w rejonie węzła z Hutniczą, kładka dla pieszych. Na odcinku od węzła Grafa w stronę Zamościa i Chełma trasa ma od zachodniej strony drogę serwisową. Całkowita długość ulicy to 2,33 km. Na długości całej alei Tysiąclecia zwiększona jest dopuszczalna prędkość do 70 km/h.
W 2016 przebudowano fragment alei od skrzyżowania z ul. Lubartowską do ronda przy Zamku. Jeden z pasów został przekształcony na buspas, ponadto wybudowano nowy chodnik o szerokości 4,5 m i drogę rowerową o szerokości 3 m (najszersza w mieście).
Otoczenie.
W okolicy alei znajduje się Zamek Lubelski, a naprzeciwko niego – Dworzec Główny PKS. W rejonie węzła Mełgiewska znajduje się zbór zielonoświątkowy „Oaza”.
21 maja 2015 Rada Miasta podjęła uchwałę w sprawie uchwalenia MPZP dla rejonu położonego na północ od al. Tysiąclecia, od skrzyżowania z ul. Lubartowską do ronda przy Zamku. Na etapie konstruowania planu rozważano m.in. obniżenie al. Tysiąclecia i połączenie płytą dla pieszych terenów oddzielonych aleją, a także usunięcie pasa alei z miejsca czytania tory w zburzonej Wielkiej Synagodze Maharszala.
W 2022 prezydent miasta zaproponował zmianę planu. Jego rzeczniczka uzasadniła to potrzebą „rozwoju komfortowych przestrzeni dla mieszkańców czy wzmocnienia funkcji w zakresie kultury”. Jednocześnie al. Tysiąclecia miałaby trafić do tunelu.

</doc>
<doc id="1339981" url="https://pl.wikipedia.org/wiki?curid=1339981" title="Walther Hermann">
Walther Hermann



</doc>
<doc id="1339985" url="https://pl.wikipedia.org/wiki?curid=1339985" title="Mariusz Skibniewski">
Mariusz Skibniewski

Dominik Mariusz Skibniewski herbu Ślepowron, używane imię Mariusz, (ur. 20 kwietnia 1881 w m. Balice k. Mościsk, zm. 27 września 1939 w m. Przyłbice) – ksiądz, jezuita, historyk Kościoła, profesor Papieskiego Instytutu Wschodniego w Rzymie. 
Życiorys.
Syn Bronisława i Olgi z Dzieduszyckich. Brat Aleksandra i Stefana Leona. 
W 1900 ukończył prywatne Gimnazjum w Chyrowie, a następnie udał się do Rzymu, gdzie w Collegium Germanicum Papieskiego Uniwersytetu Gregoriańskiego ukończył filozofię i teologię. Doktorat filozofii otrzymał w 1903, a teologii w 1907. W 1906 przyjął w Rzymie święcenia kapłańskie. Do zakonu jezuitów wstąpił w 1907. 
Wykładał historię Kościoła m.in. na uczelniach w Lublinie i w Krakowie. W 1935 udał się do Rzymu i wykładał tam historię kościoła w Papieskim Instytucie Wschodnim (Instituto Orientale). Był autorem publikacji naukowych z zakresu historii i hostoriografii Kościoła.
Po wybuchu II wojny światowej znalazł się przypadkowo w dworze rodziny Szeptyckich w Przyłbicach koło Lwowa, gdzie po wkroczeniu Armii Czerwonej został wraz z właścicielami dworu rozstrzelany przez NKWD 28 września 1939.

</doc>
<doc id="1339990" url="https://pl.wikipedia.org/wiki?curid=1339990" title="Ratusz miejski w Stargardzie Szczecińskim">
Ratusz miejski w Stargardzie Szczecińskim



</doc>
<doc id="1339995" url="https://pl.wikipedia.org/wiki?curid=1339995" title="Helene Segara">
Helene Segara



</doc>
<doc id="1339998" url="https://pl.wikipedia.org/wiki?curid=1339998" title="Bob Barr">
Bob Barr

Robert Laurence Barr, Jr. (ur. 5 listopada 1948 w Iowa City, Iowa) – amerykański polityk.
W latach 1995–2003 przez cztery kadencje Kongresu Stanów Zjednoczonych z ramienia Partii Republikańskiej był przedstawicielem stanu Georgia w Izbie Reprezentantów Stanów Zjednoczonych. W parlamencie był między innymi jednym z członków komisji powołanej w celu przeprowadzenia impeachmentu prezydenta Billa Clintona.
Barr wystąpił z Partii Republikańskiej w 2006 roku i w maju 2008 roku ogłosił zamiar ubiegania się o nominację Partii Libertariańskiej w wyborach prezydenckich w 2008 roku.

</doc>
<doc id="1340002" url="https://pl.wikipedia.org/wiki?curid=1340002" title="Aleja Unii Lubelskiej w Lublinie">
Aleja Unii Lubelskiej w Lublinie

Aleja Unii Lubelskiej w Lublinie – arteria komunikacyjna Lublinie łącząca rondo im. Romana Dmowskiego z rondem im. Lubelskiego Lipca '80 w relacji północ-południe o długości 1,4 km. Większa część trasy położona jest w dzielnicy Stare Miasto, ale biegnie daleko od zabytków. Na południu krótki odcinek położony jest w dzielnicy Za Cukrownią, następnie przez kilkaset metrów stanowi granicę Starego Miasta ze Śródmieściem, a w północnym odcinku krótką granicę Starego Miasta z Kalinowszczyzną. Aleja jest częścią drogi wojewódzkiej nr 835, a także obwodnicy śródmiejskiej.
Historia.
Trasę oddano do użytku w 1986 roku, aby odciążała ruch tranzytowy ze Śródmieścia i Starego Miasta w kierunku Chełma i Zamościa, tj. ówczesnej drogi krajowej nr 17. Rolę tę spełniała do 1989 roku, w którym wybudowano al. Witosa (wschodni odcinek Trasy W-Z). Wówczas stała się drogą wojewódzką nr 835 w kierunku Biłgoraja i Przemyśla.
Nazwa.
Ulica pierwotnie nosiła nazwę "al. Władysława Gomułki". Nazwę zmieniono w 1991 r. uchwałą Rady Miejskiej w Lublinie. Obecna nazwa upamiętnia związek między Królestwem Polskim i Wielkim Księstwem Litewskim tzw. Unię Lubelską z 1569 r. podpisaną na Zamku w Lublinie.
Przebieg i parametry techniczne.
Aleja rozpoczyna się od ronda Romana Dmowskiego i biegnie na południe w kierunku ronda Lubelskiego Lipca '80. Krzyżuje się z ul. Zamojską, a właściwie to łącznikiem do niej.
Prędkość na odcinku od Zamku Lubelskiego do ul. Zamojskiej jest zwiększona do 70 km/h. Posiada dwie jezdnie po trzy pasy w każdym kierunku i krótki (ok. 150 m) czteropasmowy odcinek zachodniej jezdni przez most na Bystrzycy. 
Otoczenie.
Po zachodniej stronie alei znajduje się Stare Miasto i Zamek Lubelski, a po przeciwnej stronie znajduje się otwarte w marcu 2015 centrum handlowe Vivo! Lublin. Sąsiadują z nim ogródki działkowe nad rzeką Bystrzycą. Przy ulicy znajduje się też stacja benzynowa AMIC. Na przeciwległym krańcu, przy rondzie im. Lubelskiego Lipca '80 znajduje się centrum handlowe „Gala”.
Komunikacja Miejska.
Aleją kursuje wiele linii autobusowych i trolejbusowych oraz znajduje się przy niej kilka przystanków.
Przy alei od początku istnienia postawiono stalowe słupy trakcyjno-oświetleniowe z myślą o budowie trakcji trolejbusowej. W 1985 r. w związku z zamknięciem starego mostu na Bystrzycy w ciągu ul. Zamojskiej trakcję trolejbusową przeniesiono na krótki odcinek nowej al. Unii Lubelskiej przez nowy most na Bystrzycy. Obecnie instalacja trakcji trolejbusowej jest zawieszona na całej długości alei.
Linie komunikacyjne.
Ulicą kursują następujące linie MPK Lublin:

</doc>
<doc id="1340005" url="https://pl.wikipedia.org/wiki?curid=1340005" title="Au nom d'une femme">
Au nom d'une femme

Au nom d'une femme – to drugi studyjny album Hélène Ségara, powstały w 1999 roku.

</doc>
<doc id="1340007" url="https://pl.wikipedia.org/wiki?curid=1340007" title="II wś">
II wś



</doc>
<doc id="1340009" url="https://pl.wikipedia.org/wiki?curid=1340009" title="Termometr gazowy">
Termometr gazowy

Termometr gazowy (termometr ciśnieniowy gazowy) – urządzenie służące do pomiaru temperatury, którego zasada działania oparta jest na wykorzystaniu zjawiska rozszerzalności termicznej gazu. Pomiar temperatury odbywa się za pomocą czujnika, który składa się z kapsuły wypełnionej gazem, kapilary i elementu sprężystego (rurka Bourdona). Zmiana temperatury medium powoduje powstanie wewnętrznego ciśnienia, co jest mierzone przez układ z rurką Bourdona. Zmiany temperatury otoczenia są wyrównywane z wykorzystaniem układu bimetalicznego znajdującego się wewnątrz termometru.
Temperaturę wyznacza zależność: formula_1 przy V=const, gdzie formula_2 i formula_3 to temperatura i ciśnienie wzorca.

</doc>
<doc id="1340011" url="https://pl.wikipedia.org/wiki?curid=1340011" title="BM-14-17">
BM-14-17

BM-14-17 - sowiecka wyrzutnia pocisków rakietowych na podwoziu samochodu GAZ-63 pochodząca z lat 50 (ujawniona w 1959 roku). 
BM-14-17 miała siedemnaście rurowych wyrzutni o długości 110 centymetrów. Z prowadnic odpalane były stabilizowane obrotowo pociski odłamkowo-burzące M-14OF kalibru 140 mm.

</doc>
<doc id="1340014" url="https://pl.wikipedia.org/wiki?curid=1340014" title="M.A.S.H.">
M.A.S.H.



</doc>
<doc id="1340024" url="https://pl.wikipedia.org/wiki?curid=1340024" title="(6386) Keithnoll">
(6386) Keithnoll

(6386) Keithnoll – planetoida z grupy przecinających orbitę Marsa okrążająca Słońce w ciągu 3 lat i 153 dni w średniej odległości 2,27 j.a. Została odkryta 10 lipca 1989 roku w Obserwatorium Palomar przez Henry'ego Holtę. Nazwa planetoidy pochodzi od "Keitha Nolla" (ur. 1958), amerykańskiego astronoma. Przed nadaniem nazwy planetoida nosiła oznaczenie tymczasowe (6386) 1989 NK1.

</doc>
<doc id="1340037" url="https://pl.wikipedia.org/wiki?curid=1340037" title="Aminokwasy białkowe">
Aminokwasy białkowe

Aminokwasy białkowe – aminokwasy wchodzące w skład białek, łączące się z sobą wiązaniem peptydowym. Ze względu na pozycję grupy aminowej względem karboksylowej należą do tak zwanych α-aminokwasów, w których obie te grupy połączone są z atomem węgla α cząsteczki aminokwasu. Z wyjątkiem achiralnej glicyny, są to związki optycznie czynne o konfiguracji , czyli mające grupę aminową po lewej stronie łańcucha głównego w projekcji Fischera.
Zazwyczaj wymienia się 20 podstawowych (tak zwanych kanonicznych) aminokwasów białkowych kodowanych przez kodony. Niektóre źródła podają dodatkowo: selenometioninę, selenocysteinę oraz pirolizynę. Selenocysteina ulega kotranslacyjnemu wbudowaniu w powstające białko, więc jest aminokwasem niekanonicznym, który nie powstaje poprzez modyfikacje potranslacyjne. W wyniku modyfikacji łańcuchów bocznych w trakcie translacji powstają: cystyna, hydroksylizyna, hydroksyprolina. Istnieje kilka teorii ogólnych wyjaśniających czemu akurat te 20 konkretne aminokwasy zostały wybrane na drodze ewolucji. W przypadku kilku aminokwasów znane są dokładne przyczyny np. ornityna i homoseryna ulegają cyklizacji zaburzając strukturę łańcucha głównego co skutkuje powstaniem białek o krótkim okresie półtrwania. Inną przyczyną może być wysokie podobieństwo strukturalne niektórych aminokwasów przez co mogą być one omyłkowo włączone do białek np. kanawanina będąca bliskim analogiem argininy jest z tego powodu wysoce toksyczna.
Ze względu na zdolność organizmu do syntezy danego związku wyróżnia się aminokwasy endogenne i egzogenne.
-Aminokwasy.
Pomimo że w przyrodzie dominują -aminokwasy, spotyka się także ich enancjomery o konfiguracji . Występują one naturalnie, na przykład w mikroorganizmach, roślinach i bezkręgowcach morskich. Powstają także podczas obróbki żywności, w wyniku racemizacji -aminokwasów. Białka zawierające reszty -aminokwasowe są gorzej trawione i mają niższą wartość odżywczą. Aktywność biologiczna -aminokwasów różni się od naturalnych enancjomerów , przy czym niektóre -aminokwasy wywierają korzystny wpływ na organizm człowieka, a inne szkodliwy.
Podstawowe aminokwasy białkowe.
Poniżej przedstawiono tabele zawierającą nazwy wraz ze skrótowymi oznaczeniami, podstawowe informacje oraz właściwości fizyko-chemiczne dla 20 standardowych aminokwasów.
Produkcja przemysłowa.
Roczna światowa produkcja podstawowych aminokwasów i ich soli wyniosła w 2005 r. ok. 3,3 mln ton, z czego ok. 95% stanowiła produkcja trzech z nich – kwasu glutaminowego i jego soli (głównie glutaminianu sodu), -metioniny i lizyny (głównie w postaci chlorowodorku).

</doc>
<doc id="1340039" url="https://pl.wikipedia.org/wiki?curid=1340039" title="Ejal">
Ejal

Ejal (hebr. אייל; pol. "Jeleń") – kibuc położony w samorządzie regionu Derom ha-Szaron, w Dystrykcie Centralnym, w Izraelu.
Leży w Szefeli, w otoczeniu miasta Tira, miasteczka Kochaw Ja’ir, kibuców Nir Elijjahu i Ramat ha-Kowesz, oraz osiedla żydowskiego Cufim. Na południe od kibucu przebiega granica terytoriów Autonomii Palestyńskiej, która jest strzeżona przez mur bezpieczeństwa. Po stronie palestyńskiej znajduje się miasto Kalkilja.
Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1949 jako typowa osada obronna na granicy Izraela.
Kultura i sport.
W kibucu znajduje się ośrodek kultury, boisko do piłki nożnej oraz basen pływacki.
Gospodarka.
Gospodarka kibucu opiera się na rolnictwie i sadownictwie. W kibucu funkcjonuje winiarnia "Saslove", w której można zwiedzać laboratorium i degustować produkowane wina.
Firma "Eyal Microwave Industry Ltd." produkuje mikrofale, podzespoły bloków zasilania, konwertory częstotliwości oraz inne specjalistyczne części elektroniczne.
Turystyka.
W kibucu znajduje się "Keren Sahar Vintage Auto Museum" posiadające bogatą kolekcję brytyjskich samochodów z lat 30. i 40.
Komunikacja.
Na zachód od kibucu przebiega autostrada nr 6, brak jednak możliwości bezpośredniego wjazdu na nią. Z kibucu wyjeżdża się na zachód na drogę nr 444 , którą jadąc na północ dojeżdża się do miasteczka Kochaw Ja’ir, lub na południe do dróg nr 551 i nr 5504. Drogą nr 551 jadąc na zachód dojeżdża się do węzła drogowego z autostradą nr 6. Drogą nr 5504 jadąc na wschód dojeżdża się do osiedla żydowskiego Cufim.

</doc>
<doc id="1340042" url="https://pl.wikipedia.org/wiki?curid=1340042" title="Izochronizm">
Izochronizm

Izochronizm (gr. "ἴσος" "równy", "χρόνος" "czas") – właściwość układu drgającego polegająca na niezależności okresu drgań od amplitudy. Izochroniczność jest własnością liniowych układów drgań.
Rzeczywiste układy drgające wykonują z dobrym przybliżeniem drgania harmoniczne i pozostają izochroniczne wówczas, gdy amplituda drgań jest stosunkowo mała. Dla drgań mechanicznych oznacza to np. 

</doc>
<doc id="1340046" url="https://pl.wikipedia.org/wiki?curid=1340046" title="I bitwa pod Chattanoogą">
I bitwa pod Chattanoogą

I bitwa pod Chattanoogą miała miejsce 7 i 8 czerwca 1862 roku podczas wojny secesyjnej i zakończyła się zwycięstwem Unii.

</doc>
<doc id="1340047" url="https://pl.wikipedia.org/wiki?curid=1340047" title="Giwat ha-Szelosza">
Giwat ha-Szelosza

Giwat ha-Szelosza (hebr. גבעת השלושה; pol. "Wzgórze Trzech") – kibuc położony w samorządzie regionu Derom ha-Szaron, w Dystrykcie Centralnym, w Izraelu.
Leży na równinie Szaron w pobliżu rzeki Jarkon, w otoczeniu miast Petach Tikwa i Rosz ha-Ajin, moszawów Kefar Sirkin i Newe Jarak, oraz kibucu Enat. Na południe od kibucu znajduje się baza sił powietrznych izraelskiej armii "Kefar Sirkin". Członek Ruchu Kibuców ("Ha-Tenu’a ha-Kibbucit").
Historia.
Kibuc został założony 1 maja 1925 przez żydowskich imigrantów z Polski, którzy byli członkami syjonistycznej organizacji młodzieżowej HeHalutz. Pierwotnie kibuc był położony na zachód od miasta Petach Tikwa, przy współczesnym skrzyżowaniu ulic Arlozorov i Tzaha, w miejscu gdzie obecnie znajduje się szkoła rolnicza "Rosa Cohen". Nazwano go na cześć trzech żydowskich robotników z Petach Tikwa, którzy podczas I wojny światowej zostali oskarżeni przez władze tureckie o szpiegostwo na rzecz Wielkiej Brytanii. Zostali oni przewiezieni do więzienia w Damaszku, gdzie byli torturowani i zostali straceni w 1916.
W okresie brytyjskiego Mandatu Palestyny kibuc służył jako tajna baza szkoleniowa oddziałów Palmach i magazyn broni. 29 czerwca 1946 brytyjskie oddziały wojskowe zajęły kibuc (operacja „Agata”) poszukując członków syjonistycznych organizacji podziemnych.
W 1953 nastąpiło przeniesienie kibucu na obecną lokalizację. Część jego mieszkańców założyła wówczas pobliski kibuc Enat.
Kultura i sport.
W kibucu jest ośrodek kultury, boisko do piłki nożnej, korty tenisowe i basen kąpielowy.
Gospodarka.
Gospodarka kibucu opiera się na rolnictwie, sadownictwie i hodowli bydła mlecznego. Znajduje się tutaj zakład prefabrykatów budowlanych.
Firma "Tomcar Ltd." produkuje doświadczalne samochody terenowe dla potrzeb przemysłu, rolnictwa i wojska. Spółka "Millimetrix Broadband Networks Ltd." rozwija technologię szerokopasmowych modemów do komunikacji radiowej.
Na północny wschód od kibucu znajduje się stacja pomp, które tłoczą wodę z rzeki Jarkon dwoma rurociągami na południe, na pustynię Negew. Urządzono tutaj centrum obsługi turystów ("Yarkon Springs Center"), w którym można zapoznać się ze schematem i sposobem działania izraelskiego systemu wodnego.
Turystyka.
Na północny wschód od kibucu znajduje się Park Narodowy Jarkon zajmujący powierzchnię 1 315 hektarów wokół rzeki Jarkon. Największymi tutejszymi atrakcjami są wzgórze Tel Afek z ruinami osmańskiej twierdzy Binar Bashi (pochodzi z 1571) oraz obszar źródeł rzeki Jarkon. Pomimo że większa część wody jest pobierana przez krajowy system wodny, to rzeka nigdy nie wysycha i jej brzegi rozkwitają bogactwem fauny i flory.
Komunikacja.
Na północ od kibucu przebiega autostrada nr 5 (Tel Awiw–Ari’el), a na wschód autostrada nr 6, brak jednak możliwości bezpośredniego wjazdu na nie. Z kibucu wyjeżdża się na północny zachód na drogę nr 483 , którą jadąc na wschód dojeżdża się do miasta Rosz ha-Ajin (jadąc stąd drogą nr 444 na północ dojedzie się do węzła drogowego z autostradami nr 5 i 6), lub jadąc na zachód dojeżdża się do miasta Petach Tikwa i drogi ekspresowej nr 40 (Kefar Sawa–Ketura).

</doc>
<doc id="1340055" url="https://pl.wikipedia.org/wiki?curid=1340055" title="II bitwa pod Chattanoogą">
II bitwa pod Chattanoogą

II bitwa pod Chattanoogą miała miejsce 21 sierpnia 1863 roku podczas wojny secesyjnej i zakończyła się zwycięstwem Unii.

</doc>
<doc id="1340057" url="https://pl.wikipedia.org/wiki?curid=1340057" title="Ne bis in idem">
Ne bis in idem

Ne bis in idem (łac.) – pojęcie wywodzi się bezpośrednio z cywilnego prawa rzymskiego. Dosłownie termin można przetłumaczyć jako „nie dwa razy w tej samej (sprawie)”. W terminologii prawniczej oznacza to zasadę, wedle której nie można orzekać dwa razy w tej samej sprawie.
Obecnie pojęcie funkcjonuje zarówno w europejskich, jak i amerykańskich systemach prawnych, choć istnieją kontrowersje, czy zasady tej nie łamie instancyjność postępowania sądowego.
Przykłady w prawie krajowym:
W prawie międzynarodowym:

</doc>
<doc id="1340058" url="https://pl.wikipedia.org/wiki?curid=1340058" title="Rozwój regionalny">
Rozwój regionalny

Rozwój regionalny - pozytywne zmiany ilościowe, jakościowe i strukturalne w gospodarce danego regionu, odbywające się poprzez inspirację samorządu województwa oraz samorządów lokalnych w jego obrębie, przy udziale partnerów tegoż regionu. Również całokształt zmian jakie zachodzą na danym terenie: zmiana struktury gospodarczej, przeobrażenia jednostek gospodarczych, zmiana poziomu życia, powstawanie nowych wartości intelektualnych i rozwój duchowy.
Dotyczy przede wszystkim takich komponentów jak:
Mechanizm rozwoju regionalnego polega na wiązaniu czynników rozwoju z efektami, jakie obserwujemy. Sposobem wyjaśniania mechanizmu rozwoju jest natomiast koncepcja rozwoju regionalnego.

</doc>
<doc id="1340061" url="https://pl.wikipedia.org/wiki?curid=1340061" title="Ranny telefon">
Ranny telefon

Ranny telefon (tytuł oryginalny: "Telefoni i një mëngjesi") – albański film fabularny z roku 1987 w reżyserii Kristaqa Mitro i Ibrahima Muçaja.
Opis fabuły.
Film rozgrywa się w środowisku dziennikarskim. Młody dziennikarz Neritan przygotował artykuł, który stawia w krytycznym świetle jego krewnego i żonę jednego z dyrektorów. Artykuł zostaje wstrzymany, a dyrektor podejmuje próbę usunięcia dziennikarza.

</doc>
<doc id="1340062" url="https://pl.wikipedia.org/wiki?curid=1340062" title="MIT Licence">
MIT Licence



</doc>
<doc id="1340063" url="https://pl.wikipedia.org/wiki?curid=1340063" title="Narracja szkatułkowa">
Narracja szkatułkowa



</doc>
<doc id="1340064" url="https://pl.wikipedia.org/wiki?curid=1340064" title="Tadeusz Ciuk">
Tadeusz Ciuk

Tadeusz Ciuk, ps. "Trzask" (ur. 23 kwietnia 1926 w Bliżynie, zm. 24 listopada 2014 w Kałkowie) – porucznik Wojska Polskiego, żołnierz Związku Walki Zbrojnej i Armii Krajowej.
Życiorys.
Tadeusz Ciuk podczas II wojny światowej walczył pod dowództwem Antoniego Hedy "Szarego", był łącznikiem pomiędzy batalionami. Uczestniczył w akcji rozbicia więzienia w Kielcach, 5 sierpnia 1945. 
Po tej akcji, w trakcie której dowodzący nią Antoni Heda „Szary” został ranny w kolano i wskutek zakażenia tężcem, tracił siły i przytomność, Tadeusz Ciuk był w wąskim 15 osobowym oddziale żołnierzy, którzy pieszo, poprzez Błota k. Suchedniowa, Szałas, Sorbin, ewakuowali „Szarego” na melinę konspiracyjną – placówkę nr 102, we wsi Zbrojów, gdzie udzielono mu pomocy lekarskiej.
Po rozbiciu więzienia w Kielcach, gdy „nowa władza” prowadziła intensywne i zakrojone na wielką skalę poszukiwania uczestników akcji, by ratować życie Tadeusz Ciuk uciekł do Opola. Tam ukończył liceum i zdał maturę. Następnie, po szkole otrzymał nakaz pracy w Kielcach. Stamtąd trafił do GS w Bodzentynie. Tu w 1951, został zdekonspirowany i aresztowany przez UB. Przewieziony do Kielc, zamknięty w więzieniu na ul. Zamkowej – tym samym, które rozbijał pod dowództwem „Szarego” w sierpniu 1945, był przesłuchiwany i katowany przez 4 miesiące przez kieleckie UB. Nie przyznał się do niczego. Okaleczony fizycznie został uwolniony.
Wrócił do Bodzentyna, do narzeczonej. Po ślubie wspólnie z żoną przeprowadzili się do Skarżyska-Kamiennej. Po wojnie Tadeusz Ciuk utrzymywał stały tajny kontakt ze swoim dowódcą Antonim Hedą-Szarym. 
Tadeusz Ciuk był chorążym w poczcie Sztandaru Samodzielnej Brygady Kieleckiej WiN, poświęconego 3 czerwca 1991 przez papieża Jana Pawła II w trakcie jego IV pielgrzymki do Polski, podczas mszy świętej na lotnisku w Masłowie Pierwszym koło Kielc.
Tadeusz Ciuk zmarł 24 listopada 2014 w Kałkowie gm. Pawłów po ciężkiej chorobie.
Linki zewnętrzne.
Ośrodek Myśli Patriotycznej i Obywatelskiej

</doc>
<doc id="1340065" url="https://pl.wikipedia.org/wiki?curid=1340065" title="Buick LaCrosse">
Buick LaCrosse

Buick LaCrosse – samochód osobowy klasy wyższej produkowany pod amerykańską marką Buick od 2004 roku. Od 2016 roku produkowana jest trzecia generacja modelu.
Pierwsza generacja.
Wersja amerykańska.
Buick LaCrosse I został zaprezentowany po raz pierwszy w 2004 roku.
Zupełnie nowy model LaCrosse trafił na rynek w połowie 2004 roku jako model klasy średniej, zastępując pojazdy Century i Regal w ofercie Buicka. Samochód otrzymał charakterystyczną stylistykę na czele z podwójnymi, owalnymi reflektorami, a także dużą ilością obłych przetłoczeń.
Samochód produkowany był w kanadyjskich zakładach w Oshawie, a w samej Kanadzie nosił inną nazwę niż w USA - Buick Allure. Wynikało to z niefortunnego znaczenia słowa "LaCrosse" w lokalnym slangu wśród francuskojęzycznych mieszkańców kraju, co oznaczało potocznie masturbację.
Lifting.
Buick LaCrosse I przeszedł modernizację w marcu 2007 roku. Pojawiła się zncznie większa, chromowana atrapa chłodnicy, a także przemodelowany zderzak i nowe warianty wyposażenia.
Wersja chińska.
Buick LaCrosse I został zaprezentowany po raz pierwszy w 2006 roku.
W lutym 2006 roku Buick zaprezentował w Chinach swój pierwszy model opracowany od podstaw z myślą o rynku chińskim. Pomimo takiej samej nazwy, jak oferowane wówczas w Ameryce Północnej LaCrosse, był to zupełnie inny model.
Samochód miał inne proporcje nadwozia, charakterystyczne kanciaste reflektory, masywniejszą linię nadwozia i większe tylne lampy ze srebrnym wypełnieniem. Produkcja odbywała się w zakładach spółki joint venture GM-Shanghai w Szangaju. Poza Chinami, lokalna wersja LaCrosse I oferowana i wytwarzana była także na Tajwanie w zakładach lokalnego konsorcjum Yulon.
Druga generacja.
Buick LaCrosse II został zaprezentowany po raz pierwszy w 2009 roku.
LaCrosse drugiej generacji zadebiutował podczas Detroit Motor Show w styczniu 2009 roku. Samochód zaprojektowano według zupełnie nowej koncepcji, opierając go na nowej platformie kocernu General Motors o nazwie "Epsilon II". Zbudowano na niej także m.in. Opla Insignię.
Nadwozie stało się masywniejsze, z większą ilością ostrych kantów, wysoko poprowadzoną linią szyb i mniejszą iloścą chromowanych ozdobników. Z powodu powrotu do sprzedaży modelu Regal w 2009 roku, LaCrosse stało się samochodem o segment większym. W 2011 roku LaCrosse II stało się sztandarowym modelem klasy wyższej, zastępując model Lucerne.
Lifitng.
W marcu 2013 roku Buick przedstawił LaCrosse II po gruntownej modernizacji. Zmieniono wygląd pasa przedniego, gdzie pojawiła się nowa, większa atrapa chłodnicy z większą ilością chromowanych ozdobników, a także zamontowano inne reflektory z charakterystycznymi wcięciami u dołu. Z tyłu pojawiły się z kolei nowe lampy z innym wypełnieniem i chromowaną poprzeczką łączącą je na całej szerokości klapy bagażnika.
Sprzedaż.
Podobnie jak poprzednik, LaCrosse drugiej generacji było sprzedawane na sąsiednim rynku kanadyjskim pod inną nazwą jako Buick Allure w związku z negatywnymi konotacjami wokół oryginalnej nazwy w dialekcie języka francuskiego używanego w stanie Quebec.
Między 2010 a 2015 rokiem Buick LaCrosse II był również produkowany i sprzedawany w Korei Południowej pod lokalną marką Alpheon jako po prostu Alpheon.
Trzecia generacja.
Buick LaCrosse III został zaprezentowany po raz pierwszy w 2015 roku.
Zupełnie nowa, trzecia generacja LaCrosse została zaprezentowana po raz pierwszy w listopadzie 2015 roku tuż przed premierą dla światowej publiczności, która odbyła się na LA Auto Show.
Samochód przeszedł gruntowną metamorfozę w stosunku do poprzedników - zyskał smuklejszą sylwetkę z dłuższym, szerszym i zarazem niższym nadwoziem. Charakterystycznymi elementami stały się reflektory o strzelistym kształcie, a także dwuczęśiowe tylne lampy w kształcie bumerangu. Dzięki dłuższemu rozstawowi osi, LaCrosse III stał się wyraźnie większy w środku, z naciskiem na tylny rząd siedzeń. Samochód zyskał też bardziej luksusowy charakter za pomocą bogatszej listy wyposażenia.
Koniec produkcji w USA.
W listopadzie 2018 roku General Motors, właściciel marki Buick, ogłosił, że w 2019 roku wycofa z produkcji 6 różnych samochodów osobwych z ofert kilku swoich marek z powodu restrukturyzacji.
Jej powodem jest malejący popyt na klasyczne sedany na rzecz SUV-ów i crossoverów, w które odtąd koncern chciał inwestować większość funduszy. Produkcja w amerykańskich zakładach GM w Detroit zakończyła się ostatecznie w lutym 2019, a do końca roku w Stanach Zjednoczonych i Kanadzie wyprzedawano pozostałe w zapasach dealerów egzemplarze.
Lifting.
Po zakończeniu produkcji LaCrosse III w USA, jego sprzedaż i wytwarzanie kontynuowane jest w 2019 roku wyłącznie na rynku chińskim. W kwietniu samochód przeszedł gruntowną modernizację, w ramach której przeprojektowano przód i tylną część nadwozia.
Pojawiły się węższe reflektory, większa atrapa chłodnicy i inny kształt tylnych lamp wzbogaconych chromowaną poprzeczką między nimi.

</doc>
<doc id="1340066" url="https://pl.wikipedia.org/wiki?curid=1340066" title="GDS">
GDS



</doc>
<doc id="1340068" url="https://pl.wikipedia.org/wiki?curid=1340068" title="Ulica Władysława Kunickiego w Lublinie">
Ulica Władysława Kunickiego w Lublinie

Ulica Władysława Kunickiego – główna ulica w Lublinie łącząca plac Bychawski z ulicą Abramowicką. Jest częścią drogi wojewódzkiej nr 835. 
Przebieg i zabudowania.
Przy ulicy jest zwarta zabudowa kamienic. Arteria od skrzyżowania z ul. Dywizjonu 303 i ul. Wyścigową (obwodnica miejska) do końca w kierunku Abramowic ma po dwa pasy ruchu w każdą stronę, w rejonie skrzyżowań więcej. W rejonie skrzyżowania z ul. Dywizjonu 303 i na odcinku od Zemborzyckiej do Mickiewicza jest dwujezdniowa. Długość ulicy wynosi 3,2 km.
Historia.
Patronem ulicy jest Władysław Kunicki, nauczyciel i właściciel gimnazjum oraz działacz socjalistyczny. Przed wybuchem II wojny światowej ulica nosiła nazwę Bychawska. Pod koniec XIX stulecia stała się główną arterią dzielnicy Dziesiąta. Była zamieszkiwana głównie przez proletariat zajmujący kamienice czynszowe. W dniu 15 października 1916 na polecenie generała gubernatora austriackiego została włączona w granice Lublina.
W 2015 roku wyremontowany został zabytkowy wiadukt, przy którym został wybudowany skwer im. Grażyny Chrostowskiej oraz przejście podziemne do Dworca Głównego PKP oraz placu Dworcowego. Po otwarciu przejścia podziemnego do dworca przy ulicy został utworzony nowy przystanek „Dworzec Gł. PKP – Kunickiego” po obu stronach.
Otoczenie.
Przy ulicy znajduje się III Komisariat Policji dzielnicy Dziesiąta, dwa kościoły rzymskokatolickie: pw. Najświętszego Serca Jezusowego i pw. Matki Bożej Fatimskiej, parafialny kościół polskokatolicki pw. Wniebowzięcia NMP, stacje benzynowe PKN Orlen i Circle K oraz Szkoła Podstawowa nr 1. 

</doc>
<doc id="1340072" url="https://pl.wikipedia.org/wiki?curid=1340072" title="Buick Estate">
Buick Estate

Buick Estate – samochód osobowy klasy luksusowej produkowany pod amerykańską marką Buick w latach 1970 – 1990.
Pierwsza generacja.
Buick Estate I został zaprezentowany po raz pierwszy w 1970 roku.
Pierwsze wcielenie Buicka Estate zostało zaprezentowane na początku 1970 roku, powstając na platformie "B-body", na której zbudowano także modele LeSabre oraz Wildcat. Estate poszerzył ofertę pełnowymiarowych kombi Buicka jako bardziej luksusowa alternatywa dla równolegle oferowanego modelu Sport Wagon. Produkcja trwała jedynie kilka miesięcy 1970 roku.
Druga generacja.
Buick Estate II został zaprezentowany po raz pierwszy w 1971 roku.
Drugie wcielenie Buicka Estate zastąpiło wytwarzanego zaledwie kilka miesięcy poprzednika na przełomie 1970 i 1971 roku. Pod kątem stylistycznym samochód przeszedł ewolucyjny kierunek, zyskując więcej chromowanych ozdobników, bardziej konwencjonalny wygląd przedniej części nadwozia oraz nieznacznie dłuższe nadwozie.
Z wymiarami sięgającymi niemal 5,9 metra długości, Buick Estate drugiej generacji był największym seryjnie produkowanym o nadwoziu kombi w historii światowej motoryzacji
Trzecia generacja.
Buick Estate III został zaprezentowany po raz pierwszy w 1977 roku.
Trzecia generacja Buicka Estate została zaprezentowana w 1977 roku, powstając tym razem na platformie "B-body" opracowaną we współpracy z Oldsmobile w ramach koncernu General Motors. Najbliżej spokrewnionym modelem w ofercie Buicka był z kolei model LeSabre. Estate III przeszedł istotne zmiany w stylistyce, zyskując kanciaste proporcje nadwozia, które stało się krótsze. 
Koniec produkcji i następca.
Produkcja Buicka Estate III trwała przez 13 lat, do 1990 roku, kiedy to producent zdecydował się zakończyć używanie tej nazwy na rzecz zupełnie nowego modelu. Rolę pełnowymiarowego kombi przejął Buick Roadmaster.

</doc>
<doc id="1340075" url="https://pl.wikipedia.org/wiki?curid=1340075" title="Kirby Muxloe Castle">
Kirby Muxloe Castle

Kirby Muxloe Castle (znany też jako Kirby Castle) – XV-wieczny, niedokończony warowny dwór w Kirby Muxloe, Leicestershire, w Anglii.
Budowę rozpoczął w 1480 r. William Hastings (1. Baron Hastings), w okresie trwania Wojny Dwóch Róż. Prace budowlane zamku zostały wstrzymane w 1483 r. za zdradę na królu Anglii Ryszardzie III York i nie zostały nigdy ukończone. Zamek jest teraz własnością instytucji English Heritage (Angielskie Dziedzictwo).
Budowla przeszła niedawno gruntowny remont, została odrestaurowana i przywrócono jej dawną świetność. Jest otwarta dla zwiedzających w soboty i niedziele w lipcu oraz sierpniu.

</doc>
<doc id="1340076" url="https://pl.wikipedia.org/wiki?curid=1340076" title="EV (zespół muzyczny)">
EV (zespół muzyczny)

EV – zespół muzyczny pochodzący z Nantes, złożony z 4 artystów. Śpiewają po bretońsku, francusku i fińsku. Ich styl to rock z wpływami bretońskimi i celtyckimi. Określają się jako celtycko-fińska grupa rockowa.
Członkowie.
Grupa jest obecnie złożona z 4 muzyków:
Pochodzenie nazwy.
Jari, spytany o pochodzenie nazwy zespołu, odpowiedział:
"To wielka tajemnica, której nie zdradzimy nawet na torturach. Powiedzmy, że [nazwa] nie jest ani bretońska, ani fińska, ani francuska, ale jest “międzynarodowa” w wymowie."

</doc>
<doc id="1340087" url="https://pl.wikipedia.org/wiki?curid=1340087" title="Chantal Mouffe">
Chantal Mouffe

Chantal Mouffe (ur. 1943 w Charleroi) – belgijska feministka i filozofka zajmująca się filozofią polityczną. Przedstawicielka postmarksizmu.
Charakterystyka twórczości.
Jej najważniejszą pracą jest napisana wspólnie z Ernestem Laclauem "Hegemonia i strategia socjalistyczna" (1985). Książka ta nawiązuje do stworzonej przez Antonia Gramsciego teorii hegemonii, rozwijając ją w duchu poststrukturalistycznym jako teorię dyskursu. Autorzy krytykują marksistowski determinizm ekonomiczny, wskazując na autonomiczne znaczenie wymiaru politycznego. Argumentują, że walka klasowa jest tylko jedną z wielu form społecznego antagonizmu, a celem lewicy nie powinna być budowa socjalizmu, lecz przekształcenie liberalnej demokracji w demokrację radykalną. Proponują oparcie strategii lewicowej na „demokratycznej praktyce hegemonii”, w której postulaty różnych ruchów społecznych nie są już podporządkowane jednemu wspólnemu celowi, lecz są traktowane jako równoważne.
W późniejszych pracach Mouffe pozostaje krytyczna wobec demokracji opartej na dominacji neoliberalnego konsensusu i niedającej obywatelom realnego wyboru. Opowiada się za przywróceniem agonicznego wymiaru współczesnej polityce. Nawiązując do teorii Carla Schmitta, według którego polityczność opiera się na różnicy przyjaciel/wróg, dowodzi, że sytuacja ta prowadzi do zastąpienia polityki przez moralność, a reakcją na to jest prawicowy populizm.

</doc>
<doc id="1340090" url="https://pl.wikipedia.org/wiki?curid=1340090" title="Fereczata">
Fereczata

Fereczata (1102 m n.p.m.) – szczyt w paśmie granicznym Bieszczadów Zachodnich. Jest kulminacją bocznego grzbietu odbiegającego z Okrąglika na wschód. Stoki, z których północny opada do doliny Bystrego, a południowy ku dolinie Smereka, są pocięte licznymi, niewielkimi dolinami płynących tamtędy potoków. Ze szczytu odbiega na południowy wschód boczne ramię z kulminacją "Tambołów Roh" (1030 m n.p.m.).
Nazwa pochodzi z języka wołoskiego (por. rum. "ferece" – „paproć”).

</doc>
<doc id="1340094" url="https://pl.wikipedia.org/wiki?curid=1340094" title="Dirty Sweet">
Dirty Sweet

Dirty Sweet — debiutancki minialbum australijskiej grupy rockowej Jet wydany 6 maja 2003 roku. Utwory znajdujące się na minialbumie, zostały również wydane na pierwszym studyjnym albumie zespołu, "Get Born".

</doc>
<doc id="1340098" url="https://pl.wikipedia.org/wiki?curid=1340098" title="Callithrix pygmaea">
Callithrix pygmaea



</doc>
<doc id="1340100" url="https://pl.wikipedia.org/wiki?curid=1340100" title="Filip I Macedoński">
Filip I Macedoński

Filip I (gr."Φίλιππος Α") – król Macedonii z rodu Argeadów. Tron objął po śmierci ojca, Argajosa I.

</doc>
<doc id="1340113" url="https://pl.wikipedia.org/wiki?curid=1340113" title="Year 3000">
Year 3000

Year 3000 ("Rok 3000") – piosenka brytyjskiego popowo-rockowego zespołu Busted, wydana na płycie w roku 2002, a później jako singiel w 2003. Następnie była przerobiona przez amerykański zespół Jonas Brothers w roku 2006.
Tekst piosenki nawiązuje do trylogii Powrót do przyszłości.
Wersja Busted.
Oryginalna wersja piosenki w wykonaniu zespołu Busted była wydana jako singiel w 2003 roku w Wielkiej Brytanii. Piosenka odniosła duży sukces w Europie, osiągając drugie miejsce na brytyjskiej i irlandzkiej liście przebojów, piąte miejsce w Belgii i siódme w Holandii, dziesiąte w Danii, piętnaste w Austrii oraz dwudzieste pierwsze miejsce w Niemczech.
W 2013 roku singiel otrzymał status srebrnego.
Cover Jonas Brothers.
Jonas Brothers wydali swoją wersję piosenki "Year 3000" w 2006 roku. Zmienili trochę tekst, aby ich utwór stał się bardziej komercyjny i przyjazny dla dzieci i młodzieży. Na przykład w oryginalnej piosence było "and your great-great-great granddaughter is pretty fine" ("twoja pra pra pra wnuczka jest całkiem niezła"), w ich wersji: "and your great-great-great granddaughter is doing fine" ("twoja pra pra pra wnuczka radzi sobie nieźle"); także u Jonas Brothers: "7th album ... outsold Kelly Clarkson" zamiast "Michael Jackson", a "Girls there with round hair like Star Wars float above the floor" zamiast "triple breasted women swim around town totally naked."
Mimo że wersja Jonas Brothers była wydana w 2006 roku, trafiła na listę przebojów Billboard Hot 100 dopiero w 2007 i zadebiutowała na miejscu 40. "Year 3000" był pierwszym singlem grupy, który zajął tak wysokie miejsce. Utwór pojawił się na ich dwóch płytach It’s About Time i Jonas Brothers.

</doc>
<doc id="1340114" url="https://pl.wikipedia.org/wiki?curid=1340114" title="Ernesto Laclau">
Ernesto Laclau

Ernesto Laclau (ur. 6 października 1935 w Buenos Aires, zm. 13 kwietnia 2014 w Sewilli) – argentyński filozof, przedstawiciel postmarksizmu. Przez większość życia związany z brytyjskim Uniwersytetem Essex. 
Wykształcenie.
W 1965 roku ukończył historię na Uniwersytecie w Buenos Aires. Podczas studiów zaangażował się w pracę w Partido Socialista de la Revolución Nacional (pol. socjalistycznej partii rewolucji narodowej) Abelardo Ramos’a. Za sprawą historyka profesora Eryka Hobsbawma uzyskał stypendium na badania doktoranckie na Uniwersytecie Oksfordzkim. W 1977 roku obronił doktorat na Uniwersytecie Essex.
Spuścizna.
Red Essex.
Zamach stanu w Argentynie i przejęcie władzy przez Peróna uniemożliwił mu powrót do kraju, pozostał w Colchester, z którym związał resztę swojego życia. Był profesorem i wykładowcą teorii politycznej na Uniwersytecie Essex w latach 1973 – 2008 (od 2003 roku jako emerytowany profesor), gdzie powstała wokół niego odrębna szkoły analizy dyskursu. Był to początkowo podyplomowy program „analiza ideologii i dyskursu”, z czasem zaczął przyciągając studentów z całego świata, studiujących w jaki sposób psychoanaliza Lacana, poststrukturalistyczne prace Foucaulta, Derridy, Barthesa oraz konceptualizacja hegemonii Gramsciego pomagającą analizować dyskurs polityczny. Szkoła Laclau odegrała decydującą rolę w stworzeniu reputacji Uniwersytetu Essex jako radykalnej instytucji. Absolwenci, którzy utożsamiają się z tradycją „Red Essex”, mieli przykład w Laclau „organicznego intelektualisty” zaangażowanego w politykę socjalistyczną. Obecnie szkoła analizy dyskursu Laclau jest kontynuowana jako Centrum Analiz Ideologii i Dyskursu przy naukach politycznych University of Essex (Department of Government). 
Najbardziej znaną pracą Ernesto Laclau'a jest napisana wspólnie z Chantal Mouffe „"Hegemonia i strategia socjalistyczna”" z 1985 roku. Książka ta rozwija stworzoną przez Antonia Gramsciego teorię hegemonii, kontynuując ją w duchu poststrukturalistycznym jako teorię dyskursu. Autorzy krytykują marksistowski determinizm ekonomiczny, wskazując na autonomiczne znaczenie wymiaru politycznego. Argumentują, że walka klasowa jest tylko jedną z wielu form społecznych antagonizmów, a celem lewicy nie powinna być budowa socjalizmu, lecz przekształcenie liberalnej demokracji w demokrację radykalną. Proponują oparcie strategii lewicowej na „demokratycznej praktyce hegemonii”, w której postulaty różnych ruchów społecznych nie są już podporządkowane jednemu wspólnemu celowi, lecz są traktowane równoważne.
Prowadził również badania nad populizmem, dowodząc, że wymiar populistyczny istnieje w każdej polityce, która odnosi się do potrzeb ludzi ("On Populist Reason", 2005). Populizm zdaniem Laclau nie jest wyrazem roszczeń politycznych „masy”, ale konsekwencją procesu różnicowania się i transformacji partykularnych, niezaspokojonych roszczeń (demands) zróżnicowanych grup „plebsu” we wspólną artykulację polityczną. Powoduje go „łańcuch ekwiwalencji”, dyskursywny mechanizm znajdowania wspólnego pojęcia, wokół którego lokuje się energia często sprzecznych, partykularnych roszczeń. Laclau odwołuje się do lingwistyki, zwłaszcza do prac de Saussure’a, pokazując kluczową rolę języka i dyskursu w populistycznej artykulacji i zamiany plebsu w „peuple”, lud.
W późniejszych pracach Laclau rozwijał pojęcie emancypacji. 
W ostatnich latach życia Laclau często pisywał dla argentyńskiego lewicowego dziennika Página 12, był również gospodarzem programu publicystycznego w argentyńskiej telewizji, seria wywiadów nosiła tytuł „Diálogos con Laclau”. Media przypisywały mu wpływ na politykę Argentyny czasów prezydenta Néstora Kirchnera i jego żony prezydentki Cristina Fernández de Kirchner. 
Życie prywatne.
Był synem prawnika i dyplomaty, również Ernesto Laclau'a i Marii Eleny Gastelou. Jego żoną była Chantal Mouffe, poznali się w kampusie w Colchester, pobrali w 1975 roku. Zmarł na atak serca w Sevilli gdzie miał wykładać. Miał troje dzieci Santiago, Soledad i Natalię. W 2005 roku wraz z żoną odwiedzili Polskę biorąc udział w debacie w Pałacu Staszica.

</doc>
<doc id="1340116" url="https://pl.wikipedia.org/wiki?curid=1340116" title="Bitwa pod Boonville">
Bitwa pod Boonville

Bitwa pod Boonville, niekiedy określana jako pierwsza bitwa pod Boonville, miała miejsce 17 czerwca 1861 roku na początku wojny secesyjnej na terenie obecnego hrabstwa Cooper w stanie Missouri. Chociaż z wojskowego punktu widzenie starcie było tylko niewielką potyczką, miało ono duże znaczenie strategiczne, gdyż zwycięstwo Unii zapewniło jej kontrolę nad rzeką Missouri i zapobiegło przyłączeniu się stanu Missouri do Skonfederowanych Stanów Ameryki.
Przebieg bitwy.
Claiborne Fox Jackson, sympatyzujący z Południem gubernator stanu Missouri, chciał secesji tego stanu z Unii i przyłączenia go do Konfederacji. Generał Unii, Nathaniel Lyon, wyruszył aby unieszkodliwić gubernatorskie oddziały gwardii stanowej pod dowództwem Sterlinga Price'a. Gdy Lyon ze swoimi siłami dotarł do Jefferson City, stolicy stanu Missouri, odkrył, że Jackson i Price wycofali podległe im oddziały w kierunku Bonnville. Lyon załadował swoich ludzi ponownie na parowce i przetransportował ich rzeką poniżej Boonville, skąd ruszył na miasto i zaatakował wroga. Po krótkiej walce siły Lyona rozproszyły sympatyzujące z konfederatami oddziały gwardii stanowej Missouri dowodzone przez pułkownika Johna S. Marmaduke'a i zajęły Boonville.

</doc>
<doc id="1340120" url="https://pl.wikipedia.org/wiki?curid=1340120" title="Komentarz prasowy">
Komentarz prasowy

Komentarz prasowy – określenie oznaczające artykuł publicystyczny omawiający w sposób subiektywny aktualne wydarzenia.
W literaturze poświęconej gatunkom wypowiedzi dziennikarskich zalicza się komentarz do publicystyki, akcentuje aktualność poruszanych problemów, a także ich znaczenie dla określonego kręgu odbiorców. Zwraca się uwagę na subiektywność wywodu, interpretacyjny i perswazyjny charakter wypowiedzi. Może być postrzegany jako informacja o komentowanych faktach czy zdarzeniach oraz powiadamianie o sposobach autorskich reakcji na te zdarzenia. Komentarz nie jest formą jednorodną, można wyróżnić komentarz żartobliwy, stonowany, ironiczny, satyryczny. Ze względu na strukturę tekstu komentarz może być autonomiczny (wydzielony z tekstu informacyjnego) bądź nieautonomiczny, będący częścią informacji.

</doc>
<doc id="1340122" url="https://pl.wikipedia.org/wiki?curid=1340122" title="Stephan Lichtsteiner">
Stephan Lichtsteiner

Stephan Lichtsteiner (ur. 16 stycznia 1984 w Adligenswil) – szwajcarski piłkarz grający na pozycji obrońcy, wieloletni kapitan reprezentacji Szwajcarii.
Kariera klubowa.
Stephan Lichtsteiner zawodową karierę rozpoczynał w 2001 roku w Grasshoppers Zurych. W Swiss Super League zadebiutował 4 maja 2002 roku w wygranym 4:1 meczu z BSC Young Boys. Był to jedyny występ Lichtsteinera w sezonie 2001/02, jednak w kolejnych rozgrywkach był już podstawowym zawodnikiem swojej drużyny. W sezonie 2002/03 Lichtsteiner wywalczył z Grasshoppers mistrzostwo kraju. W ciągu 4 sezonów szwajcarski zawodnik rozegrał dla klubu z Zurychu 79 ligowych meczów i strzelił 4 gole.
Latem 2005 roku Lichtsteiner przeniósł się do francuskiego Lille OSC. W Ligue 1 zadebiutował 30 lipca w wygranym 1:0 pojedynku ze Stade Rennais. W pierwszym sezonie gry dla „Les Dogues” wystąpił w 31 spotkaniach pierwszej ligi, a Lille zajęło w końcowej tabeli trzecie miejsce. Przez 3 lata szwajcarski zawodnik był podstawowym defensorem Lille. W sezonie 2007/08 zdobył w Ligue 1 4 bramki, w tym 2 w zwycięskim 5:0 pojedynku z SM Caen.
W sierpniu 2008 zawodnik przeszedł do włoskiego S.S. Lazio. W nowym klubie zadebiutował 31 sierpnia w wygranym 4:1 wyjazdowym meczu z Cagliari Calcio. Od czasu debiutu Szwajcar stał się podstawowym piłkarzem w linii obronnej Lazio. W lutym 2010 roku nowym trenerem Lazio został Edoardo Reja. W swoim pierwszym spotkaniu w roli szkoleniowca z Parmą zagrał taktyką 3–5–2, w której Lichtsteiner został ustawiony na pozycji prawego pomocnika.
Latem 2011 przeszedł do Juventusu i podpisał z tym klubem 4-letni kontrakt.
5 czerwca 2018 roku związał się 2 letnim kontraktem z Arsenalem. Po roku przeniósł się do FC Augsburg.
12 sierpnia 2020 roku ogłosił zakończenie piłkarskiej kariery.
Kariera reprezentacyjna.
Lichtsteiner ma za sobą występy w młodzieżowych reprezentacjach Szwajcarii. Razem z zespołem do lat 21 w 2004 roku wziął udział w mistrzostwach Europy juniorów. Na turnieju Szwajcarzy zajęli ostatnie miejsce w swojej grupie i odpadli z mistrzostw. W seniorskiej reprezentacji Lichtsteiner zadebiutował 15 listopada 2006 roku w przegranym 1:2 meczu przeciwko Brazylii. Z czasem wywalczył sobie miejsce w pierwszym składzie zastępując w nim Philippa Degena. W maju 2008 roku Jakob Kuhn powołał go do 23-osobowej kadry na mistrzostwa Europy, na których Szwajcarzy odpadli w rundzie grupowej. W 2009 roku awansował z zespołem narodowym na Mistrzostwa Świata w RPA.
Wraz ze swoją reprezentacją wywalczył awans na Mundial 2014. Tam Szwajcaria odpadła w 1/8 finału. Po turnieju karierę reprezentacyjną zakończył Gökhan İnler. Wówczas to Lichtsteiner przejął opaskę kapitana kadry. Z drużyną awansował na Mistrzostwa Europy 2016 i Mistrzostwa Świata 2018. Oba turnieje Szwajcaria zakończyła na 1/8 finału.

</doc>
<doc id="1340124" url="https://pl.wikipedia.org/wiki?curid=1340124" title="Shine On (album)">
Shine On (album)

Shine On – drugi album studyjny australijskiej grupy rockowej Jet wydany w 2006 roku.

</doc>
<doc id="1340135" url="https://pl.wikipedia.org/wiki?curid=1340135" title="Dub Incorporation">
Dub Incorporation

Dub Inc (do 2006 Dub Incorporation) - zespół reggae z Saint-Étienne, powstały w 1997 roku.

</doc>
<doc id="1340136" url="https://pl.wikipedia.org/wiki?curid=1340136" title="Wielki Meczet w Paryżu">
Wielki Meczet w Paryżu

Wielki Meczet w Paryżu (arab. مسجد باريس) – największa świątynia muzułmańska na terenie Francji, w Dzielnicy Łacińskiej, wybudowana w 1926 r. w stylu neomauretańskim.
Historia.
Już w 1895 r. Komitet ds. Afryki Francuskiej domagał się budowy meczetu na potrzeby rosnącej we Francji społeczności wyznawców islamu. Ich rzecznikiem stała się zwłaszcza gazeta "La Revue indigène", która podkreślała zasługi Francji w rozpowszechnianiu tradycji tolerancji i równości wyznania i zarazem uważała projekt budowy meczetu za ich logiczną kontynuację. Uważała również, że budowa meczetu, a zarazem przyjazny gest wobec świata arabskiego, będzie mieć pozytywne skutki polityczne. Mimo tego kampania na rzecz budowy meczetu trwała ponad 20 lat. Szczególnie wyróżniał się w niej autor szeregu artykułów w wymienionej gazecie, Paul Bourdarie.
Ostatecznie pozytywna decyzja o budowie obiektu została wydana w 1916 r. po bitwie pod Verdun, w której zginęło 28 tys. francuskich żołnierzy wiary muzułmańskiej. Meczet miał uczcić żołnierzy z Afryki Północnej (głównie Algierczyków), którzy walczyli i ginęli za Francję w wojnie. Francja całkowicie sfinansowała prace budowlane, które dozorowali architekci z Maroka, a budowali północnoafrykański robotnicy z tradycyjnych materiałów. W 1922 r. oficjalnie rozpoczęto prace na placu w pobliżu Ogrodu Botanicznego, na miejscu dawnego szpitala Miłosierdzia. W 1926 r. rezydent Gaston Domergue dokonał otwarcia obiektu. Meczet stał się oficjalnym centrum ruchu muzułmańskiego we Francji, którym jest po dziś dzień.
W czasie II wojny światowej w meczecie mieściło się jedno z centrów ruchu oporu, ośrodek działania partyzantów algierskich. Meczet stał się schronieniem kilku tysięcy francuskich Żydów oraz punktem zbornym dla łączników z Wielkiej Brytanii.
Obecnie meczet uczestniczy w programie promowania umiarkowanego islamu, zdecydowanie sprzeciwia się ekstremizmowi. Obiekt jest dostępny dla turystów, stanowiąc równolegle ośrodek teologiczny i informacyjny nt. islamu.
Architektura.
Twórcy meczetu wzorowali się na szeregu znanych budowli w Maroku i Algierii oraz na hiszpańskiej Alhambrze. Głównym materiałem budowlanym jest marmur w różnych kolorach. Obiekt oparty jest na szeregu arkadowych łuków w stylu neogotyku mauretańskiego. Wszystkie elementy konstrukcyjne obiektu pokrywa mozaika z motywami kwiatowymi, zaś plafony wykonano z drewna.
Kompleks zabudowań składa się z następujących elementów:
Najwyższym punktem kompleksu jest minaret, o wysokości ok. 30 metrów, z którego wierni wzywani są na tradycyjne modły. Minaret wzniesiony jest na planie kwadratowym, ze schodami zewnętrznymi wiodącymi na szczyt. Wewnątrz kompleksu meczetu znajduje się tradycyjne patio. Wejście do meczetu wiedzie przez główną bramę, jego budynki są częściowo zintegrowane z wcześniejszą zabudową miejską.

</doc>
<doc id="1340137" url="https://pl.wikipedia.org/wiki?curid=1340137" title="Kwas oktanowy">
Kwas oktanowy



</doc>
<doc id="1340140" url="https://pl.wikipedia.org/wiki?curid=1340140" title="Grzegorz Klaman">
Grzegorz Klaman

Grzegorz Klaman (ur. 7 stycznia 1959 w Nowym Targu) – polski artysta współczesny. Tworzy instalacje, zajmuje się działaniami w przestrzeni publicznej. Profesor Akademii Sztuk Pięknych w Gdańsku.
Życiorys.
W 1980 ukończył Państwowe Liceum Technik Plastycznych im. Antoniego Kenara w Zakopanem. W latach 1980–1985 studiował na Wydziale Rzeźby gdańskiej PWSSP (obecnie: Akademia Sztuk Pięknych w Gdańsku). Dyplom uzyskał w pracowni prof. Franciszka Duszeńki w 1985.
Od 1984 prowadził Galerię Rotacyjną w różnych miejscach Gdańska (Baraki, cypel Wyspy Spichrzów). Od 1985 pracuje jako pedagog w Akademii Sztuk Pięknych w Gdańsku, gdzie prowadzi Pracownię Intermedialną, obecnie jako profesor zwyczajny. Założyciel i lider Galerii Wyspa (od 1985), współautor koncepcji Otwartego Atelier (od 1992) i Centrum Sztuki Współczesnej „Łaźnia” (1998) w dawnej Łaźni Miejskiej oraz prezes Fundacji Wyspa Progress (od 1994). Założył i prowadził Modelarnie (2002–2013) i Instytut Sztuki Wyspa razem z Anetą Szyłak (2004–2016) na terenie dawnej Stoczni Gdańskiej.

</doc>
<doc id="1340141" url="https://pl.wikipedia.org/wiki?curid=1340141" title="Kwas heksanowy">
Kwas heksanowy



</doc>
<doc id="1340143" url="https://pl.wikipedia.org/wiki?curid=1340143" title="Kwas dodekanowy">
Kwas dodekanowy



</doc>
<doc id="1340144" url="https://pl.wikipedia.org/wiki?curid=1340144" title="Kwas tetradekanowy">
Kwas tetradekanowy



</doc>
<doc id="1340147" url="https://pl.wikipedia.org/wiki?curid=1340147" title="Przegląd dzieł Williama Shakespeare'a">
Przegląd dzieł Williama Shakespeare'a



</doc>
<doc id="1340154" url="https://pl.wikipedia.org/wiki?curid=1340154" title="The World (album)">
The World (album)

The World – album zespołu Pendragon z 1991. Od tej płyty zaczęła się długoletnia współpraca z twórcą okładek Simonem Williamsem.
Spis utworów.
Album zawiera utwory:
Skład zespołu.
Twórcami albumu są:

</doc>
<doc id="1340155" url="https://pl.wikipedia.org/wiki?curid=1340155" title="Doo woop">
Doo woop



</doc>
<doc id="1340162" url="https://pl.wikipedia.org/wiki?curid=1340162" title="Czertowica">
Czertowica

Czertowica (; 1238 m) – przełęcz rozdzielająca łańcuch Tatr Niżnych w Centralnych Karpatach Zachodnich na Słowacji na dwie części: zachodnią – większą i skupiającą wszystkie szczyty przekraczające 2000 m ("Ďumbierske Tatry") oraz wschodnią – niższą i nieco mniej rozległą ("Kráľovohoľské Tatry").
Przełęcz leży pomiędzy szczytami Čertova svadba (1463 m) na wschodzie i zboczem Lajštroch (1601 m) na zachodzie. Południowo-zachodnie stoki przełęczy opadają do doliny Štiavnička, wschodnie do Bocianskiej doliny. Przełęcz stanowi od dawna znane i używane przejście z górnej części doliny Hronu (słow. "Horehronia") na Liptów. Biegnie przez nią obecnie słowacka droga krajowa nr 72 z Podbrezovéj do Kráľovej Lehoty. 
Turystyka i narciarstwo.
Na przełęczy jest parking, dwie restauracje, hotele i ośrodek narciarski Čertovica ("Ski Centrum Čertovica"). Przełęcz stanowi także węzeł szlaków turystycznych.

</doc>
<doc id="1340165" url="https://pl.wikipedia.org/wiki?curid=1340165" title="Dumbo">
Dumbo

Dumbo – amerykański film animowany z 1941 roku produkcji Walta Disneya na podst. książki o tym samym tytule, autorstwa Helen Aberson z ilustracjami Harolda Pearla.
Film miał premierę w Polsce w kwietniu 1962 roku wraz z krótkometrażowym "Czy wiecie, że…" WFO nr 1/61, następnie wydano na kasetach wideo przez Imperial Entertainment w 1996 roku, później na DVD w wydaniu specjalnym. Film wydano również w Polsce na DVD i Blu-ray z dystrybucją CD Projekt i Galapagos Films.
W 2019 roku powstał aktorski remake w reżyserii Tima Burtona.
Fabuła.
Bocian przynosi pani Jumbo jej długo oczekiwane dziecko – malutkiego słonika Jumbo Juniora, co staje się wielkim wydarzeniem dla całego cyrku. Wkrótce jednak słoniątko staje się dla wszystkich pośmiewiskiem, gdyż przewrotny los wyposażył go w parę nienaturalnie wielkich uszu i zostaje przezwany Dumbo. Odrzucony i samotny słonik musi radzić sobie sam w okrutnym cyrkowym świecie. Dzięki pomocy i lojalności myszy o imieniu Tymoteusz, zdeterminowany Dumbo potrafi przezwyciężyć wszystkie kłopoty tak, by ostatecznie Dumbo stał się najbardziej znanym, pierwszym na świecie latającym słoniem.
Wersja polska.
Opracowanie wersji polskiej: Studio Opracowań Filmów w ŁodziReżyseria: Jerzy TwardowskiTeksty piosenek: Joanna KulmowaW wersji polskiej udział wzięli:
i inni
Lektorzy: Maria Ciesielska, Andrzej Łapicki
Planowane i usunięte sceny.
Planowane piosenki (ostatecznie nieprzygotowane, znane są tylko zapisy nutowe lub ich fragmenty):
Piosenka, do której znane jest tylko tło muzyczne – „Spread your wings” („Machaj skrzydłami”) – miała się znaleźć na początku filmu, by pokazać ideę latania, ostatecznie zastępują ją majestatyczne, eleganckie bociany. Jej słowa miały mówić „If the birds can do it, then there’s nothing to it, rise and spread your wings” („Jeśli ptaki to potrafią, to nie ma w tym nic trudnego, wznieś się i machaj skrzydłami”).
Usunięta piosenka – „Are you a man or a mouse” („Jesteś człowiekiem, czy myszą?”, na ostatnim wydanym w Polsce DVD znalazła się w dodatkach specjalnych, z napisami, zatytułowana „Człowiek tyś, czy mysz?”) – miała znaleźć się w scenie, gdy Timothy myje Dumbo, po pierwszym numerze Clownów. Timothy pocieszał w niej Dumbo i uczył gwizdania. Jednak ostatecznie została usunięta, gdyż nie pasowała do filmu w kontekście smutnej piosenki „Baby mine”, która ostatecznie znalazła się po tej scenie. W filmie Timothy pociesza Dumbo, mówiąc, że umówił się z jego mamą, że przyjdą do niej po zmierzchu na spotkanie. Tak więc „Are you...” została zastąpiona przez „Baby mine”.
Usunięta scena – „The Mouse Tail” („Opowieść myszy”, dołączona w dodatkach specjalnych na wspomnianym DVD pod tym tytułem) – Timothy opowiada w niej, dlaczego słonie boją się myszy. Usunięto, ponieważ była niepotrzebna i nie pasowała do filmu. Miała znaleźć się w filmie przy okazji spotkania Tymoteusza z Dumbem.
Różnice między polską a oryginalną wersją językową.
Piosenka „The Song of the Roustabouts” nie została przetłumaczona na język polski. Prawdopodobnie podczas polskiej premiery w 1962 roku sekwencja z nią została usunięta z filmu z powodu rasistowskiego i anty-robotniczego wydźwięku. Piosenkę wykonują czarnoskórzy robotnicy, a słowa śpiewane m.in. „We work all day, we work all night / We never learned to read or write / We're happy-hearted roustabouts” („Pracujemy noce i dnie / Nigdy się nie nauczyliśmy czytać i pisać / Jesteśmy szczęśliwymi robotnikami w cyrku”) czy „We don't know when we get our pay / And when we do, we throw our pay away” (Nie wiemy, kiedy dostaniemy wypłatę / A kiedy ją dostaniemy, to ją odrzucamy”) ukazują ich jako niewykształconych niewolników.
Podobnie jak scena, kiedy Casey Junior mówił „All aboard. Let’s go” („Wszystko załadowane. Odjazd.”) powtarzając słowa dyrektora, który mówił wcześniej to samo. Ta kwestia nie tylko nie została przetłumaczona na polski, ale w ogóle nie pojawia się w polskiej wersji dubbingu. Została zastąpiona odgłosami gwizdka. Wszystkie wymienione kwestie parowozu zostały nagrane przez Margaret Wright, przy pomocy urządzenia (vocodera) Sovonox zmieniającego głos na metaliczny, robotyczny. Prawdopodobnie część kwestii nie zostało nagranych w języku polskim z powodu braku takiej technologii. Nieprzetłumaczone zostało również imię lokomotywy – Casey Junior, które pojawia się w piosence o tym tytule. Ponieważ w polskiej wersji językowej piosenka nosi tytuł „Pa-parowóz” nie poznajemy tego imienia.
Piosenka „Happy birthday to you” kończy się słowem „you”, w polskiej wersji, podobnie jak jedna z kwestii Casey Juniora, to słowo zostało zastąpione gwizdem pociągu. W wersji anglojęzycznej również jest gwizd pociągu, ale dopiero chwilę później – w polskiej wersji gwizd jest dłuższy.
Kontrowersje.
Jako że wrony w "Dumbo" były pomyślane jako Afroamerykanie, film przez lata był oskarżony o rasistowski wydźwięk. Dowodem ma być to, iż lider wron nazywa się w oryginale Jim Crow, co nawiązuje do praw Jima Crowa, i jest dubbingowany przez białego aktora Cliffa Edwardsa. Jednakże samo imię nie pada w filmie i pojawiło się jedynie w scenariuszu, zaś wszystkie wrony jak i ich lider są anonimowe. Z kolei reszta wron jest grana przez czarnoskórych aktorów, wraz z materiałami referencyjnymi dla animatorów. Także ich partie wokalne wykonuje afroamerykański Hall Johnson Choir. Dodatkowo obrońcy podkreślają, iż wrony są jedynymi oprócz Tymoteusza postaciami, które wykazały współczucie dla Dumbo i to dzięki ich pomocy zyskał możliwość latania. Zwracają także uwagę, że mimo stereotypów są to jedne z najłagodniejszych animowanych przedstawień czarnoskórych w produkcjach animowanych z tego okresu, w tym Walt Disney Productions.
Niektórzy zwracają uwagę, iż dużo bardziej rasistowską sceną jest numer muzyczny „The Song of the Roustabouts” pokazująca czarnoskórych robotników cyrkowych jako analfabetów zachowujących się jak niewolnicy, zaś ich piosenkę wykonuje kwartet The King’s Men, składający się z białych wykonawców.
W 2017 roku Whoopi Goldberg w czasie odbierania tytułu Disney Legend na D23 Expo w Anaheim wyraziła zdanie, żeby The Walt Disney Company częściej umieszczał w merchandisingu wrony z filmu "Dumbo".
W 2019 roku ogłoszono, że sceny z wronami zostaną wycięte na platformie Disney+. Ostatecznie film pojawił się na platformie w formie oryginalnej, jednakowo tak jak inne niektóre starsze produkcje The Walt Disney Company otrzymał planszę ostrzegającą o nieaktualnych kulturowych przedstawieniach.

</doc>
<doc id="1340173" url="https://pl.wikipedia.org/wiki?curid=1340173" title="Stephen Smith (piłkarz)">
Stephen Smith (piłkarz)

Stephen Smith (ur. 14 stycznia 1874 w Abbots Bromley, zm. 19 maja 1935) – angielski piłkarz grający pod koniec XIX wieku.
Smith urodził się w Abbots Bromley. W latach 1893-1901 grał w barwach Aston Villi, swoją grą walnie przyczynił się do zdobycia przez drużynę mistrzostwa kraju w sezonach: 1893-94, 1895-96, 1896-97, 1898-99 oraz 1899-1900, a także triumfu w FA Cup w roku 1895. Aston Villa zdobyła również FA Cup w roku 1897 dzięki czemu wywalczyła w tamtym sezonie „The Double”. Mimo iż we wcześniejszych fazach FA Cup Smith cztery razy wybiegał na boisko, nie dane było zagrać mu w finale tych rozgrywek. W 1895 zagrał jedyny raz w reprezentacji Anglii przeciwko Szkocji.
W 1901 trafił do występującego wtedy w Southern League Portsmouth F.C., pomagając drużynie w zwycięstwie tejże ligi.
Później przez 2 lata (1906-1908) managerem Gillingham F.C. (znanym wtedy jako New Brompton F.C.).

</doc>
<doc id="1340178" url="https://pl.wikipedia.org/wiki?curid=1340178" title="The Very Very Bootleg">
The Very Very Bootleg

The Very Very Bootleg – album koncertowy zespołu Pendragon z 1993 roku, nagrany w 1992 w Lille we Francji.
Spis utworów.
Album zawiera utwory:
Skład zespołu.
Twórcami albumu są:

</doc>
<doc id="1340183" url="https://pl.wikipedia.org/wiki?curid=1340183" title="Kościół św. Bartłomieja w Kolínie">
Kościół św. Bartłomieja w Kolínie

Kościół św. Bartłomieja – dzieło reprezentujące czeską architekturę doby gotyku, historyczna fara miasta Kolína. 
Historia.
Początki dziejów kościoła ściśle wiążą się z dziejami miasta Kolín. Król czeski Przemysł Ottokar II założył po 1253 parafię miasta znanego wówczas jako Colonia Nova.
W 2 połowie XIII wieku wzniesiono prezbiterium wraz z kryptą, trójnawowy korpus nawowy, z dwoma ośmiobocznymi wieżami zachodnimi. W 1349 w wyniku pożaru spłonęła wschodnia część kościoła. W latach 1360-1378 wzniesiono wysokie prezbiterium z wieńcem kaplic, nawiązujący do stylu "rayonnant" typowego dla dzieł francuskiego gotyku katedralnego. Pracami kierował "Peter de Gemudia", co odnosi się do architekta praskiej katedry Św. Wita – Petera Parlera. Patronat nad rozbudową kościoła objął cesarz i król Czech Karol IV Luksemburski. Ok 1400 ukończono budowę kaplic. W czasie wojen husyckich kościół stał się ważnym ośrodkiem utrakwistów. Wówczas zbudowano znajdującą się w obecnym miejscu dzwonnicę. W 1604 kanonik Jan Teofil Turriades wprowadził do kościoła liturgię w porządku luterańskim, która odbywała się w kościele do czasu wojny trzydziestoletniej. Po zwycięstwie katolików w bitwie na Białej Górze urzędujący w parafii dziekan Jiří Chiliades został skazany na banicje, zaś w 1643 kościół został zniszczony przez wojska szwedzkie. W 1785 w wyniku reform Józefa II, rozwiązano przykościelne bractwo literatów, zaś w 1788 zredukowano personel parafii. W 1788 padł ofiarą pożaru. Z inicjatywy proboszcza Jana Svobody w 1847 dokonano kolejnej konserwacji kościoła, wymieniono dachy i hełmy wież. W 1866 zanotowano kolejny pożar kościoła, a w latach 1881-1898 pod kierownictwem czeskiego architekta Josefa Mockera gruntownie odnowiono kościół w duchu historyzmu, dokonując gruntownej regotyzacji, która częściowo naruszyła średniowieczną substancję zabytkową. Pod koniec II wojny światowej kościół został uszkodzony podczas nalotów alianckich na Kolín. W 1963 dokonano renowacji kościoła, która przywróciła kościołowi średniowieczny wygląd.

</doc>
<doc id="1340188" url="https://pl.wikipedia.org/wiki?curid=1340188" title="Przeczulica">
Przeczulica

Przeczulica, hiperestezja (łac. "hyperaesthesia") – stan w którym występuje nadmierna wrażliwość powierzchni ciała na bodźce, takie jak dotyk, dźwięk i inne.
Spożycie kofeiny.
Nadmierne spożycie kofeiny może przez krótki czas wywoływać hiperestezję u ludzi, ze względu na nadmierną stymulację rdzenia kręgowego, jak również kory mózgu i rdzenia przedłużonego.

</doc>
<doc id="1340189" url="https://pl.wikipedia.org/wiki?curid=1340189" title="Tuż przed tragedią">
Tuż przed tragedią

Tuż przed tragedią – serial dokumentalny, obrazujący niektóre katastrofy wywołane przez człowieka i kataklizmy ery współczesnej, analizując przyczyny i zdarzenia, które doprowadziły do tragedii. Obfituje on w wywiady, wspomnienia, testy i symulacje CGI, które odtwarzają widzom sekunda po sekundzie obraz tragedii.
Cechami charakterystycznymi serii są: chronologiczny ciąg wydarzeń (zgodnie z nazwą), użycie zaawansowanej technologii CGI do odtwarzania obrazów tragedii oraz animacje przypominające plany konstrukcyjne (ang. "blueprint"). Seria bardzo mało korzysta z dialogów między aktorami odgrywającymi postacie ofiar tragedii – główne kwestie wypowiada narrator i świadkowie.
Konstrukcja odcinka.
Każdy odcinek serii został nakręcony według stałego szablonu, który można zasadniczo podzielić na 5 części:
 Koniec serialu to zwykle opisywane przez świadków i uczestników tragedii odczucia z nią związane, oraz wykazanie czynów, które mają na celu uniknięcie podobnej katastrofy w przyszłości.
Zmiany w serii.
W sezonie drugim i trzecim zmieniono pewne elementy grafiki w stosunku do sezonu pierwszego W sezonie pierwszym po sekwencji otwierającej pokazywał się jeden z przekrojów jako tło i tytuł odcinka. W sezonie drugim i trzecim były to już obrazy komputerowe przedstawiające sceny z tragedii (np. w odcinku o katastrofie promu Columbia był to jego widok nad Ziemią).
Zmieniła się także czcionka i obraz odliczania – w sezonie pierwszym prezentowano je z dokładnością do jednej minuty, pokazując je w błękitnej ramce, zaś w drugim i trzecim pojawiały się bez ramki, jako białe, odliczające cyfry.
Serial emitowano do marca 2007 r. i zakończono liczbą 45 odcinków podzielonych na trzy sezony. „Tuż przed tragedią” zostało wznowione we wrześniu 2011 r., wraz z wyemitowaniem pierwszych odcinków czwartego sezonu (ze zmienioną szatą graficzną). Wyemitowano 22 odcinków nowej serii podzielonej na trzy sezony.
Premiera 6 sezonu rozpoczęła się wraz z emisją specjalnego odcinka poświęconego Zamachom w Norwegii w 2011 roku dokładnie rok po tym wydarzeniu.
Poprzez poszczególne sezony zmieniał się także narrator. Byli to:

</doc>
<doc id="1340190" url="https://pl.wikipedia.org/wiki?curid=1340190" title="Hiperestezja">
Hiperestezja



</doc>
<doc id="1340192" url="https://pl.wikipedia.org/wiki?curid=1340192" title="Mads Timm">
Mads Timm

Mads Timm (ur. 31 października 1984 w Odense) – duński piłkarz występujący na pozycji napastnika. Ostatnim jego zawodowym klubem był zespół Lyngby Boldklub, obecnie jest zawodnikiem amatorskiego Kerteminde.
Timm karierę zaczynał w Odense BK, po czym w 2000 roku dołączył do drużyny Manchester United F.C. W drużynie z Premiership zadebiutował w październiku 2002 roku w meczu z Maccabi Hajfa, w ramach Ligi Mistrzów. Jako że nie potrafił przebić się do pierwszego składu United przeszedł na wypożyczenie do norweskiego klubu Viking FK. Timm przebywał również na krótkotrwałych wypożyczeniach w F.C. Lyn Fotball i Walsall F.C.
24 maja 2006 roku wraz z sześcioma innymi zawodnika został zwolniony z Manchesteru United, a 1 czerwca 2006 roku związał się 3-letnim kontraktem z Odense. W tym klubie grał do sierpnia 2008 roku, po czym przeszedł do Lyngby Boldklub. Tam jednak nie zagrzał długo miejsca i z powodu kontuzji oraz braku motywacji do dalszej gry, w kwietniu 2009 roku zakończył karierę. Wznowił ją w 2011 w amatorskim zespole Kerteminde.

</doc>
<doc id="1340194" url="https://pl.wikipedia.org/wiki?curid=1340194" title="Droga do rzeczywistości">
Droga do rzeczywistości

Droga do rzeczywistości – książka brytyjskiego fizyka matematycznego Rogera Penrose'a. Opisuje współczesną fizykę teoretyczną od strony formalizmów matematycznych. Książka jest adresowana do dojrzałego czytelnika, znającego podstawy matematyki wyższej na poziomie studiów.
Autor wychodzi od nauki greckiej i geometrii nieeuklidesowych, poprzez liczby zespolone i funkcje analityczne przechodzi do teorii względności, grawitacji, mechaniki kwantowej i kwantowej teorii pola. Rozważa współczesne dylematy fizyki, ubierając je w język matematyki.
Na koniec książki przedstawia własne poglądy na przyszłość unifikacji w fizyce, m.in. grawitacji i mechaniki kwantowej. Traktuje o teorii strun, pętlowej grawitacji kwantowej i teorii twistorów.

</doc>
<doc id="1340196" url="https://pl.wikipedia.org/wiki?curid=1340196" title="Nystagmus">
Nystagmus



</doc>
<doc id="1340201" url="https://pl.wikipedia.org/wiki?curid=1340201" title="Luděk Mikloško">
Luděk Mikloško

Luděk Mikloško (ur. 9 grudnia 1961 roku w Ostrawie) – były czeski bramkarz.
Kariera.
Ludo Mikloško zaczynał karierę w Unionie Cheb, a w 1982 roku trafił do Banika Ostrawa. Jego talent został zauważony przez działaczy West Ham United, do którego dołączył w lutym 1990 roku za 300 tysięcy funtów. W ciągu ośmiu lat gry w klubie zaliczył 372 występy, w tym 316 w lidze. W 1991 został wybranym najlepszym zawodnikiem West Ham United. Dzięki dobremu występowi w zremisowanym 1:1 meczu z Manchesterem United pomógł Blackburn Rovers w zdobyciu swojego pierwszego od 80 lat tytułu Mistrza Anglii. W 1998 roku został wypożyczony do Queens Park Rangers, a następnie definitywnie trafił do tego klubu.
Mikloško 27 października 1982 roku zadebiutował w reprezentacji Czechosłowacji w meczu z Danią. Łącznie 40 razy wystąpił dla Czechosłowacji oraz dwukrotnie w reprezentacji Czech. W 2001 roku z powodu kontuzji zakończył karierę i dołączył w roli trenera bramkarzy do West Ham United. 18 marca 2010 roku zastąpił go na tym stanowisku Kevin Hitchcock.

</doc>
<doc id="1340203" url="https://pl.wikipedia.org/wiki?curid=1340203" title="Choreszim">
Choreszim

Choreszim (hebr. חורשים) - kibuc położony w samorządzie regionu Derom ha-Szaron, w Dystrykcie Centralnym, w Izraelu.
Leży w Szefeli, w otoczeniu miasteczek Kafr Bara, Dżaldżulja i Oranit, moszawów Chagor, Jarchiw, oraz wiosek Mattan i Nirit. Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1955.
Kultura i sport.
W kibucu jest ośrodek kultury, boisko do piłki nożnej oraz basen pływacki.
Każdego roku odbywa się tutaj 3-dniowy "Festiwal Bamuza", podczas którego odbywają się liczne spektakle teatralne, występy cyrkowe i koncerty muzyczne. Dodatkowo prowadzone są wykłady i zajęcia praktyczne z ekologii.
Gospodarka.
Gospodarka kibucu opiera się na rolnictwie i sadownictwie.
W północnej części kibucu znajduje się strefa przemysłowa. Działa tutaj firma "Termokir Industries Ltd.", która posiada 40% izraelskiego rynku produkcji materiałów budowlanych, takich jak izolacje cieplne, tynki, kleje i fugi.
Turystyka.
Okoliczne wzgórza są porośnięte lasami. Wytyczono tutaj kilka szlaków turystycznych. Jest to także popularne miejsce wycieczek rowerami górskimi.
Komunikacja.
Na zachód od kibucu przebiega autostrada nr 6, brak jednak możliwości bezpośredniego wjazdu na nią. Z kibucu wyjeżdża się na zachód na drogę nr 5233, którą jadąc na południe dojeżdża się do miejscowości Kafr Bara, na północ do moszawu Jarchiw, lub na zachód do miasteczka Dżaldżulja i drogi nr 531 .

</doc>
<doc id="1340204" url="https://pl.wikipedia.org/wiki?curid=1340204" title="Philippe Alliot">
Philippe Alliot

Philippe Alliot (ur. 27 lipca 1954 w Voves) – francuski kierowca Formuły 1.
W Formule 1 startował w latach 1984–1990 oraz 1993–1994. W późniejszym okresie startował w wyścigach GT, m.in. kilkakrotnie wystartował w wyścigu 24h Le Mans. Uczestniczył także w wyścigach na lodzie oraz w rajdzie Dakar.
Kariera.
Początki.
Przed rozpoczęciem kariery w Formule 1 startował w serii Formuła Renault, gdzie w 1978 roku zdobył tytuł mistrzowski, będąc członkiem zespołu BP Racing Team. Z tym samym zespołem wygrał również French Formula Renault Championship (późniejsza Formuła Renault 2.0). Następnie przeszedł do serii Formuła 3. W swoim debiutanckim wyścigu zajął trzecie miejsce. W roku 1983 zaczął starty w Formule 2, jednakże sławę dało mu zajęcie 3 miejsca w 24h Le Mans.
Formuła 1.
W sezonie dołączył do RAM Racing, jednak nie odniósł tam sukcesów. Po tym jak w Grand Prix Wielkiej Brytanii Jacques Laffite doznał poważnych obrażeń, Alliot zajął jego miejsce w zespole Ligier, gdzie zaczął osiągać lepsze rezultaty. W 1987 przeniósł się do Larrousse, jednak w 1990 wrócił do zespołu Ligier. Nie był to jednak udany powrót, gdyż Alliot spowodował sporo kolizji i wypadków, za co został ostro skrytykowany przez zespoły i komentatorów sportowych. James Hunt nazwał go „jednym z najgorszych kierowców, którzy jeździli bolidem F1”. Po tym Alliot zrobił przerwę od startów królowej sportów motorowych i przeszedł do zespołu Peugeot, kierowanego wtedy przez Jeana Todta. Zaowocowało to 3. miejscem w 1992 i 24h Le Mans.
W sezonie 1993 Alliot wrócił do F1 z Larrousse, osiągając w Grand Prix San Marino najlepsze (piąte) miejsce w swoich startach w F1.
Po roku objął funkcję kierowcy testowego w zespole McLaren. Podczas Grand Prix Węgier zastąpił Mikę Häkkinena. W kwalifikacjach zajął 14. miejsce, wyścigu nie ukończył. Następnie Alliot zmienił Oliviera Berettę z Larrousse na czas Grand Prix Belgii. Startował z 19 pola, wyścigu jednak nie ukończył przez problemy z jednostką napędową. Jednocześnie był to jego ostatni wyścig w Formule 1.

</doc>
<doc id="1340207" url="https://pl.wikipedia.org/wiki?curid=1340207" title="Tuż przed Tragedią">
Tuż przed Tragedią



</doc>
<doc id="1340213" url="https://pl.wikipedia.org/wiki?curid=1340213" title="Nachszonim">
Nachszonim

Nachszonim (hebr. נחשונים) - kibuc położony w samorządzie regionu Derom ha-Szaron, w Dystrykcie Centralnym, w Izraelu.
Leży w Szefeli w otoczeniu miast Elad, Petach Tikwa i Rosz ha-Ajin, moszawów Mazor, Nechalim i Kefar Sirkin, oraz kibucu Enat. Na wschód od kibucu znajduje się granica Autonomii Palestyńskiej, strzeżona przez mur bezpieczeństwa. Po stronie palestyńskie jest arabska wioska Dajr Ballut.
Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1949 przez żydowskich imigrantów z Egiptu.
Gospodarka.
Gospodarka kibucu opiera się na rolnictwie i turystyce.
Firma "Bashan Radiators Manufacturing Ltd." produkuje różnorodne radiatory dla potrzeb rolnictwa, przemysłu i motoryzacji.
Turystyka.
Kibuc słynie z toru samochodowego "Nahshonit" i parku rozrywki z kompleksem basenowym "ShaAshuei Maim".
Komunikacja.
Na zachód od kibucu przebiega autostrada nr 6, brak jednak możliwości bezpośredniego wjazdu na nią. Z kibucu wyjeżdża się na zachód na drogi nr 444 i nr 471 . Drogą nr 444 można pojechać na południe do miasta Elad, lub na północ do miasta Rosz ha-Ajin. Natomiast drogą nr 471 dojeżdża się do położonego na zachodzie węzła drogowego z autostradą nr 6 i następnie do miasta Petach Tikwa.

</doc>
<doc id="1340216" url="https://pl.wikipedia.org/wiki?curid=1340216" title="Zanim przywędrowały dinozaury">
Zanim przywędrowały dinozaury

Zanim przywędrowały dinozaury lub Wędrówki z potworami, ("Before the Dinosaurs: Walking With Monsters") – trzyodcinkowy serial dokumentalny poświęcony życiu na Ziemi przed pojawieniem się dinozaurów. Wyprodukowany przez BBC w 2005 roku, stanowi prequel seriali: Wędrówki z dinozaurami i Wędrówki z bestiami. W Polsce premiera nastąpiła w kwietniu 2006 roku na antenie TVP2. W oryginalnej wersji lektorem jest Kenneth Branagh, natomiast w polskiej – Maciej Gudowski, tłumaczem i redaktorem serii – Dorota Gostyńska, konsultantami wersji polskiej są: dr Izabela Olejniczak i Paweł Boniecki.
Odcinek pierwszy.
Odcinek został wyemitowany 8 grudnia 2005 roku. 
Kambr – 530 mln lat temu:
Sylur – 418 mln lat temu:
Dewon – 360 mln lat temu:
Odcinek drugi.
Odcinek został wyemitowany 15 grudnia 2005 roku. 
Karbon – 300 mln lat temu.
Wczesny perm – 280 mln lat temu.
Odcinek trzeci.
Odcinek został wyemitowany 19 grudnia 2005 roku. 
Późny perm – 250 mln lat temu.
Wczesny trias – 248 mln lat temu.
Błędy.
W serialu występuje kilka błędów budzących kontrowersje.

</doc>
<doc id="1340217" url="https://pl.wikipedia.org/wiki?curid=1340217" title="Anchnesneferibre">
Anchnesneferibre

Anchnesneferibre - boska małżonka Amona, córka Psametycha II i królowej Tachut (lub według innych ocen córka Necho II, a siostra Psametycha II). Urząd sprawowała w latach 595-525 p.n.e. Urząd objęła poprzez adopcję, dokonaną przez Nitokris I. Rządziła w Tebaidzie przez 70 lat w ramach dynastii saickiej do czasów inwazji perskiej na Egipt, tj. do roku 525 p.n.e. Prawdopodobnie pod koniec swych rządów dzieliła urząd z Nitokris II, córką Amazisa. Jej kaplica grobowa znajduje się w Medinet Habu, a wzniesiona została z bloków kamiennych, pochodzących ze świątyni Ozyrysa, wzniesionej niegdyś przez Taharkę.
Imię własne - "Neferibre żyje dla niej"
Imię tronowe - "Władczyni-piękna, Mut"

</doc>
<doc id="1340219" url="https://pl.wikipedia.org/wiki?curid=1340219" title="Nir Elijjahu">
Nir Elijjahu

Nir Elijjahu (hebr. ניר אליהו) – kibuc położony w samorządzie regionu Derom ha-Szaron, w Dystrykcie Centralnym, w Izraelu.
Leży na równinie Szaron, w otoczeniu miast Kefar Sawa i Tira, moszawu Cofit, kibuców Ramat ha-Kowesz i Ejal, oraz wioski Bet Berl. Na wschód od kibucu przebiega granica terytoriów Autonomii Palestyńskiej, która jest strzeżona przez mur bezpieczeństwa. Po stronie palestyńskiej znajduje się miasto Kalkilja.
Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1950. Nazwano go na cześć jednego z twórców Hagany, Elijjahu Golomba.
Kultura i sport.
W kibucu jest ośrodek kultury, korty tenisowe oraz basen pływacki.
Gospodarka.
Gospodarka kibucu opiera się na rolnictwie. Znajduje się tutaj zakład wyrobów plastikowych "Plastnir", który specjalizuje się w produkcji materiałów do laminowania oraz trwałych opakowań.
Ciekawostki.
W 2005 w kibucach Nir Elijjahu i Ruchama nakręcono film „"Sweet Mud"” (hebr. אדמה משוגעת, "Adama Meshugat").
Komunikacja.
Na wschód od kibucu przebiega autostrada nr 6, brak jednak możliwości bezpośredniego wjazdu na nią. Z kibucu wyjeżdża się na zachód drogą nr 5503, którą dojeżdża się do wioski Bet Berl oraz drogi nr 554 . Ze strefy przemysłowej można również wyjechać na wschód na drogę nr 5504, którą jadąc na północ dojeżdża się do drogi nr 551 i węzła drogowego z autostradą nr 6, lub jadąc na południe dojeżdża się do drogi ekspresowej nr 55 (Kefar Sawa-Nablus).

</doc>
<doc id="1340220" url="https://pl.wikipedia.org/wiki?curid=1340220" title="Fredrik Stoor">
Fredrik Stoor

Fredrik Stoor (ur. 28 lutego 1984 roku w Sztokholmie) – szwedzki piłkarz występujący na pozycji prawego obrońcy. Zawodnik Fulham.
Kariera.
Do londyńskiego klubu przybył z norweskiego Rosenborga Trondheim, w którym grał od 2006 roku. Karierę piłkarską rozpoczął w Hammarby IF.
Stoor dostał powołanie do reprezentacji Szwecji na EURO 2008. W kadrze narodowej zadebiutował 13 stycznia 2008 w wygranym 1:0 meczu z Kostaryką. Na Euro 2008 wystąpił w trzech spotkaniach: z Grecją (2:0), z Hiszpanią (1:2) oraz z Rosją (0:2).

</doc>
<doc id="1340222" url="https://pl.wikipedia.org/wiki?curid=1340222" title="Pazurkowce">
Pazurkowce



</doc>
<doc id="1340223" url="https://pl.wikipedia.org/wiki?curid=1340223" title="Czarna rada (1663)">
Czarna rada (1663)

Czarna rada 1663 roku () – spotkanie rady kozackiej 27–28 czerwca 1663 roku niedaleko miasta Nieżyn na Ukrainie Lewobrzeżnej. Podczas spotkania tysiące szeregowych Kozaków zaporoskich i miejscowych chłopów (czerni) wraz ze starszyzną kozacką dokonywało wyboru nowego hetmana Ukrainy Lewobrzeżnej.
Głównymi kandydatami byli hetman nakaźny Jakym Somko, pułkownik regimentu nieżnieńskiego Wasyl Zołotarenko oraz ataman koszowy Iwan Brzuchowiecki. Starszyzna zaproponowała kandydaturę Jakyma Somko, który obiecywał zredukować wpływy Moskwy na Ukrainie i dążyć do zjednoczenia państwa. Wkrótce Zołotarenko poparł Somko, lecz większość kozactwa była za kandydaturą Brzuchowieckiego, który obiecywał obniżenie podatków. Jednocześnie Brzuchowiecki posiadał poparcie cara Aleksego, który z kolei liczył na zwiększenie swoich wpływów na lewobrzeżnej Ukrainie.
Ostatecznie większość zdecydowała na kandydaturę Brzuchowieckiego, którego obrano nowym hetmanem. W czasie zamieszania po dokonaniu wyboru, Somko i Zołotarenko zaczęli obawiać się o swoje bezpieczeństwo. Zwrócili się więc do obserwatorów przysłanych z Moskwy, ci jednak nie zareagowali, gdy obaj zostali aresztowani przez Kozaków i oddani Brzuchowieckiemu. Ten więził ich 3 miesiące, po czym skazał na śmierć. Wyrok wykonano 28 września 1663 roku w mieście Borzna.

</doc>
<doc id="1340226" url="https://pl.wikipedia.org/wiki?curid=1340226" title="Enat">
Enat

Enat (hebr. עינת) – kibuc położony w samorządzie regionu Derom ha-Szaron, w Dystrykcie Centralnym, w Izraelu.
Leży na granicy równiny Szaron i Szefeli w otoczeniu miast Petach Tikwa i Rosz ha-Ajin, kibucu Giwat ha-Szelosza, oraz moszawów Kefar Sirkin, Nachszonim i Mazor. Na zachód od kibucu znajduje się baza sił powietrznych Izraelskich Sił Obronnych "Kefar Sirkin". Na wschód od kibucu znajduje się granica Autonomii Palestyńskiej, strzeżona przez mur bezpieczeństwa. Po stronie palestyńskie jest arabska wieś Dajr Ballut.
Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1952 przez mieszkańców kibuców Giwat ha-Szelosza i Ramat ha-Kowesz.
Kultura i sport.
W kibucu jest ośroedk kultury, boisko do piłki nożnej oraz basen pływacki.
Gospodarka.
Gospodarka kibucu opiera się na rolnictwie.
We wschodniej części kibucu znajduje się strefa przemysłowa. Swoją siedzibę ma tutaj między innymi amerykańska firma logistyczna "Global Logistics Ltd.". Firma "D.G Import Ltd." dostarcza kompletny osprzęt akwarystyczny.
Komunikacja.
Na zachód od kibucu przebiega autostrada nr 6, brak jednak możliwości bezpośredniego wjazdu na nią. Z kibucu wyjeżdża się na północ na drogę nr 444 , którą jadąc na południe dojeżdża się do moszawu Nachszonim i węzła drogowego z autostradą nr 6, lub jadąc na północ dojeżdża się do miasta Rosz ha-Ajin, drogi nr 483 , a następnie do węzła drogowego z autostradą nr 6 i autostradą nr 5 (Tel Awiw–Ari’el).

</doc>
<doc id="1340232" url="https://pl.wikipedia.org/wiki?curid=1340232" title="Ramat ha-Kowesz">
Ramat ha-Kowesz

Ramat ha-Kowesz (hebr. רמת הכובש; pol. "Wzgórza Zdobywców") – kibuc położony w samorządzie regionu Derom ha-Szaron, w Dystrykcie Centralnym, w Izraelu.
Leży na równinie Szaron, w otoczeniu miast Kefar Sawa i Tira, moszawów Sede Warburg i Miszmeret, kibuców Ejal i Nir Elijjahu, oraz wioski Bet Berl. Na południowy wschód od kibucu przebiega granica terytoriów Autonomii Palestyńskiej, która jest strzeżona przez mur bezpieczeństwa. Po stronie palestyńskiej znajduje się miasto Kalkilja.
Członek Ruchu Kibuców ("Ha-Tenu’a ha-Kibbucit").
Historia.
Kibuc został założony w 1932 przez członków młodzieżowych ruchów syjonistycznych Ha-Szomer Ha-Cair i HeHalutz. Większość założycieli kibucu było żydowskimi imigrantami z Polski, którzy przybyli do Mandatu Palestyny w 1926. W latach 1939-1948 kibuc był wielokrotnie atakowany i ostrzeliwany przez Arabów.
16 listopada 1943 brytyjscy żołnierze przeszukali kibuc w poszukiwaniu nielegalnej broni i ukrywających się członków żydowskich organizacji militarnych. Doszło wówczas do wymiany ognia pomiędzy Brytyjczykami a członkami Hagany.
Edukacja.
W kibucu znajduje się szkoła podstawowa.
Kultura i sport.
W kibucu jest ośrodek kultury, korty tenisowe oraz boisko do piłki nożnej.
Gospodarka.
Gospodarka kibucu opiera się na intensywnym rolnictwie i sadownictwie.
Znajduje się tutaj zakład "Duram Rubber Products Company", który produkuje różnorodne uszczelki gumowe, zaciski, pierścienie i inne części gumowe dla potrzeb przemysłu zbrojeniowego, motoryzacyjnego, rolnictwa i budownictwa.
Komunikacja.
Na wschód od kibucu przebiega autostrada nr 6, brak jednak możliwości bezpośredniego wjazdu na nią. Z kibucu wyjeżdża się na zachód na drogę nr 554 , którą jadąc na północny wschód dojeżdża się do miasta Tira, lub jadąc na południowy zachód dojeżdża się do wioski Bet Berl i moszawu Sede Warburg.

</doc>
<doc id="1340236" url="https://pl.wikipedia.org/wiki?curid=1340236" title="Ireneusz Sierocki">
Ireneusz Sierocki

Ireneusz Zbigniew Sierocki (ur. 7 sierpnia 1949 w Węgorzewie zm. 6 kwietnia 2015 we Wrocławiu) – polski inżynier i humanista, cybernetyk i filozof, profesor Dolnośląskiej Szkoły Wyższej.
Edukacja i kariera.
Wczesne dzieciństwo spędził na Mazurach. Jego młodość związana jest z Karkonoszami. Szkołę podstawową ukończył w Szklarskiej Porębie, a liceum w Cieplicach Zdroju. W wolnym czasie intensywnie uprawiał narciarstwo zjazdowe. W roku 1967 podjął studia cybernetyczne na Wydziale Elektroniki Politechniki Wrocławskiej w ramach eksperymentalnego Studium Podstawowych Problemów Techniki. Na czwartym roku studiów został uczestnikiem studium doktoranckiego, a w roku 1972 rozpoczął studia filozoficzne na Uniwersytecie Wrocławskim. Będąc studentem filozofii prowadził równocześnie zajęcia z podstaw cybernetyki dla studentów filozofii. 
W roku 1976 obronił pracę doktorską pt. "Formalna analiza modelowania cybernetycznego". Od tej pory praca naukowo-dydaktyczna I. Sierockiego była związana z Zakładem Podstaw Cybernetyki i Robotyki Instytutu Cybernetyki Technicznej Politechniki Wrocławskiej. W międzyczasie prowadził również zajęcia dydaktyczne w Instytucie Filozofii Uniwersytetu Wrocławskiego oraz na Uniwersytetach w Linzu (Austria) i Karlsruhe (Niemcy). W roku 2004 I. Sierocki uzyskuje tytuł dr hab. nauk filozoficznych na podstawie monografii "Metodologiczna analiza identyfikacji czarnej skrzynki. Gra w czarną skrzynkę". W tym samym roku zostaje profesorem w Dolnośląskiej Szkole Wyższej, gdzie na Wydziale Nauk Społecznych i Dziennikarstwa wykłada logikę i semiotykę. 
Prace naukowe.
Zainteresowania naukowe I. Sierockiego dotyczą filozoficzno-logicznych podstaw cybernetyki, teorii systemów i sztucznej inteligencji. Jest on autorem bądź współautorem blisko 100 prac naukowych i raportów badawczych. Kilkanaście z nich zostało opublikowanych w czasopismach z tzw. listy filadelfijskiej, m.in. w „International Journal of General System”. Za swoje osiągnięcia naukowe uzyskiwał Nagrody Ministra, Rektora i Dziekana. 
Życie prywatne.
Żona I. Sierockiego jest profesorem filozofii i dziekanem Wydziału Nauk Społecznych i Dziennikarstwa DSW, syn jest reżyserem i operatorem filmowym (absolwentem Łódzkiej Szkoły Filmowej), a córka aktorką teatralną i filmową (absolwentką Warszawskiej Szkoły Teatralnej).

</doc>
<doc id="1340238" url="https://pl.wikipedia.org/wiki?curid=1340238" title="Bitwa w zatoce Mobile">
Bitwa w zatoce Mobile

Bitwa w zatoce Mobile – starcie zbrojne, które miało miejsce między 5 a 23 sierpnia 1864 roku w trakcie wojny secesyjnej. Celem wojsk Unii było zablokowanie należącego do konfederatów portu w Mobile, leżącego nad zatoką o tej samej nazwie.
Bitwa.
Flota Unii dowodzona przez Davida Farraguta miała na celu zajęcie zatoki Mobile oraz zdobycie strzegących jej umocnień: Fortu Morgan i Fortu Gaines. Oprócz dobrze uzbrojonych fortów, aby zawęzić pole manewru flocie unijnej, konfederaci postawili u wejścia do zatoki zagrody z wbitych w dno pali, a wąskim kanale żeglownym – oddalonym od Fortu Morgan o około 350 metrów – zaporę minową.
Największym problemem dla Farraguta było wejście w zatokę. Zdecydował on, że forsowanie kanału zostanie przeprowadzone w dwóch kolumnach: monitory po prawej, biorąc na siebie cały ogień fortu, a spięte parami korwety i kanonierki po lewej (te pierwsze miały osłaniać te drugie swymi wysokimi burtami, przy czym same zostały prowizorycznie zabezpieczone workami z piaskiem – na korwecie USS "Richmond" zawieszono ich aż 3 000).
Wprawdzie posiadając 18 okrętów unioniści mieli znaczną przewagę nad konfederatami, ale już na samym początku flota Unii straciła monitor USS "Tecumseh", który idąc na czele dostrzegł wyłaniającą się zza cypla Półwyspu Mobile sylwetkę taranowca CSS "Tennessee" i – pragnąc go czym prędzej zaatakować – zmienił gwałtownie kurs i wszedł na pole minowe. Eksplodowały przypuszczalnie dwie miny. W ciągu zaledwie dwóch minut okręt zatonął, a wraz z nim zginęło 94 marynarzy. 21 zdołało się uratować.
Pozostałe monitory zatrzymały się, zaś dowódca prowadzącej lewą kolumnę korwety USS "Brooklyn" zorientował się, że wszedł w pole minowe i zaczął się cofać, co spowodowało niemały zamęt. Znalazłszy się pod ogniem konfederackich okrętów i Fortu Morgan Farragut miał do wyboru odwrót lub wejście kolejnych jednostek na pole minowe. Wtedy właśnie miał wydać swój słynny rozkaz: "Do diabła z minami! Cała naprzód!" (ang. "Damn the torpedoes! Full speed ahead!"), po czym wyminął "Brooklyn" i poprowadził flotę w wejście do kanału skutecznie omijając konfederackie pole minowe.
Sforsowanie kanału było znacznym sukcesem, teraz należało jeszcze pokonać flotyllę konfederatów. a ich wolny taranowiec CSS "Tennessee", po wielokrotnych bezskutecznych próbach taranowania szybkich okrętów przeciwnika, osaczony, z uszkodzoną maszyną sterową i urwanym kominem (co zredukowało jego prędkość o połowę), został poddany przez admirała Buchanana, który złożył kapitulację na okręcie Farraguta. Z trzech kanonierek konfederackich bez większych uszkodzeń wyszła tylko "Selma", której udało się uciec do Mobile; pozostałe dwie, osadzone na mieliznach, wpadły w ręce unionistów. Rozpoczęta o godz. 6.30 bitwa zakończyła się o 9.45.
Jeszcze tego samego dnia po południu kanonierki podpłynęły pod trzeci, niewielki, zaledwie 6-działowy Fort Powell broniący zachodniego wejścia i ostrzelały go od strony zatoki, powodując znaczne zniszczenia. Załoga utrzymała się do zmroku, by pod osłoną ciemności ewakuować się na stały ląd wysadzając umocnienia w powietrze. Podobny los spotkał 6 sierpnia Fort Gaines (również ostrzelany od strony zatoki), który skapitulował rankiem następnego dnia.
9 sierpnia okręty unijne (w tym także zdobyczny "Tennessee") rozpoczęły wielodniowe bombardowanie Fortu Morgan. 17 sierpnia oddziały gen. Grangera wylądowały u nasady półwyspu i zaczęły przygotowywać się do szturmu. M.in. w odległości 5 km od fortu ustawiono baterię 34 ciężkich dział. O świcie 22 sierpnia rozpoczął się huraganowy ogień z lądu i morza (na fort tego dnia spadło ponad 3 000 pocisków), co spowodowało znaczne straty w sprzęcie (głównie lawety dział) i konstrukcji wałów, wobec czego dowódca obrony, gen. Page, poddał się unionistom 23 tegoż miesiąca.
Zdobycie fortów ostatecznie zacisnęło blokadę morską portu i miasta Mobile, które ostatecznie wpadło w ręce unionistów 12 kwietnia 1865 roku.
Siły nawodne obu stron.
Unia.
14 drewnianych okrętów (w większości slupów z napędem śrubowym lub bocznokołowym):
4 monitory
Konfederacja.
1 okręt pancerny – taranowiec
3 kanonierki

</doc>
<doc id="1340239" url="https://pl.wikipedia.org/wiki?curid=1340239" title="Eufemia Malinowska">
Eufemia Malinowska

Eufemia Malinowska, ps. Myszka, kons. Eufemia Pilichowska (ur. 16 września 1909 w Łodzi, zm. 24 kwietnia 1975 w Łodzi) – polska podporucznik, w konspiracji dowódca plutonu łączności batalionu Pobóg (dowódca por. Marian Malinowski ps. „Pobóg”) wchodzącego w skład Grupy Operacyjnej WP „Edward” pod dowództwem pułkownik Edwarda Pfeiffera „Radwana”, w powstaniu warszawskim dowódca drużyny łączności 4 kompanii VIII Zgrupowania AK „Krybar” walczącym na Powiślu, więzień obozów jenieckich w Bergen-Belsen oraz Oberlangen, oficer łącznikowy 1 Dywizji Pancernej gen. Maczka.
Życiorys.
W okresie międzywojennym pracownica Biura Urzędu Ewidencji Zarządu Miejskiego i Szkolnictwa Zawodowego w Łodzi, praca społeczna – Polski Związek Zachodni, Polski Czerwony Krzyż.
We wrześniu 1939 roku powołana do służby wojskowej w łączności. W akcji Wojsk Polskich między Równym a Łuckiem podzieliła los wszystkich żołnierzy walczących na tym odcinku – niewolę radziecką. W dziesiątym dniu niewoli, udana, zorganizowana przez majora Ciążyńskiego, ucieczka z transportu na wschód i powrót do kraju.
W latach 1940–1944 brała udział w ruchu oporu w Warszawie – ZWZ-AK, Grupa Operacyjna WP „Edward”. W powstaniu warszawskim była dowódcą plutonu łączności w Zgrupowaniu „Krybar” walczącym na Powiślu. Po kapitulacji powstania znalazła się w obozie jenieckim w Bergen-Belsen, a następnie Oberlangen, wyzwolonym 18 kwietnia 1945 przez oddziałały 1 Dywizji Pancernej generała Maczka. Mianowana podporucznikiem. Do kraju powróciła w kwietniu 1946 roku.
Od 30 października 1939 roku żona Mariana Malinowskiego ps. „Pobóg”, miała syna: Janusza (ur. 1947 w Łodzi, zm. 1993).
Odznaczenia.
Krzyż Walecznych, Krzyż Armii Krajowej, Warszawski Krzyż Powstańczy (pośmiertnie), Medal Wojska 4-krotnie

</doc>
<doc id="1340243" url="https://pl.wikipedia.org/wiki?curid=1340243" title="Tamaryna czerwona">
Tamaryna czerwona



</doc>
<doc id="1340246" url="https://pl.wikipedia.org/wiki?curid=1340246" title="Spółka wodna">
Spółka wodna

Spółka wodna – osoba prawna, tworzona na podstawie Prawa wodnego w celu zaspokajania niektórych potrzeb w zakresie gospodarowania wodami.
Tworzenie spółki.
Utworzenie spółki wodnej następuje poprzez sporządzenie pisemnej umowy pomiędzy co najmniej trzema osobami fizycznymi lub prawnymi. Założyciele uchwalają statut spółki oraz dokonują wyboru zarządu i innych organów spółki. Spółki wodne podlegają nadzorowi starosty. Starosta zatwierdza statut spółki w drodze decyzji. Spółka wodna nabywa osobowość prawną z chwilą uprawomocnienia się decyzji starosty o zatwierdzeniu statutu. Spółki wodne nie działają w celu osiągnięcia zysku, ale mogą wypracowywać zysk netto, który musi być przeznaczony na cele statutowe spółki.
Działalność.
Spółki wodne są tworzone w szczególności do wykonywania, utrzymywania oraz eksploatacji urządzeń służących do:
Spółki wodne nie mogą prowadzić działalności w zakresie uregulowanym ustawą o zbiorowym zaopatrzeniu w wodę i zbiorowym odprowadzeniu ścieków. Spółka wodna odpowiada za swoje zobowiązania całym majątkiem natomiast członek spółki wodnej nie odpowiada za zobowiązania spółki.

</doc>
<doc id="1340250" url="https://pl.wikipedia.org/wiki?curid=1340250" title="The Cloisters">
The Cloisters

The Cloisters – oddział nowojorskiego Metropolitan Museum of Art. Początki zbiorów sięgają 1925 roku, kiedy to John D. Rockefeller Jr. zakupił kolekcję dzieł średniowiecznych od amerykańskiego rzeźbiarza, Georga'a Grey Barnarda, w tym fragmenty arkad czterech klasztorów "The Cloisters" (ang.). Rockefeller przeniósł zbiory do swojej rezydencji na północnym Manhattanie, do położonego na najwyższym wzniesieniu całej wyspy "Fortu Tryon", przebudowanego na zespół klasztorny. Pierwsza wystawa miała miejsce w 1938. Muzeum gromadzi zbiory sztuki i architektury europejskiego średniowiecza od X do XVI wieku.
W zabudowę włączono fragmenty pięciu klasztorów francuskich: Saint-Michel-de-Cuxa, Saint-Guilhem-le-Désert, Bonnefont-en-Comminges, Trie-en-Bigorre oraz Froville.
Układ muzeum.
W sali znajdują się cztery kamienne portale sprowadzone z Francji datowane na XII – XIII wiek, freski hiszpańskie z XII wieku oraz pochodzące z Francji i Włoch XII-wieczne rzeźby w drewnie.
Przeniesiona z kościoła pod wezwaniem Św. Marcina z Fuentidueña (Segowia) kamienna apsyda (wzniesiona z ok. 3 tys. kamiennych bloków) z freskiem Św. Jana z kościoła w Tredós (Lérida) oraz XII-wieczne rzeźby z Włoch, Austrii, Hiszpanii.
Wirydarz z elementami kamieniarki z klasztoru Saint-Guilhem-le-Désert (Francja) pochodzący z IX – XII wieku.
Kaplica z fragmentami kamiennych murów kościoła Notre-Dame-du-Bourg z Langon, Akwitania, Gironde. Późny wiek XII.
Sala z benedyktyńskiego klasztoru Notre-Dame-de-Ponaut z Francji, Gaskonia, z XII wieku.
Dwunastowieczny wirydarz z klasztoru benedyktyńskiego Saint-Michel-de-Cuxa, Pireneje. Na środku fontanna z klasztoru Saint-Genis-des-Fontaines. Odtworzony średniowieczny ogród przyklasztorny.
Wczesnogotyckie rzeźby z Francji oraz rzeźba Matki Boskiej z katedry w Strasburgu. Przełom XII – XIV wieku.
Rzeźbione nagrobki (Francja i Hiszpania) oraz witraże z Austrii. XII i XIV wiek.
Średniowieczne francuskie tapiserie ze scenami biblijnymi.
Sala z tapiseriami przedstawiającymi polowanie i schwytanie "Jednorożca". Tapiserie z Brukseli z ok. 1500 r.
Piętnastowieczne witraże z Boppard, Rhein-Hunsrück, Niemcy.
Tryptyk Roberta Campin przedstawiający Zwiastowanie, 1945 r. Drewniany sufit z Hiszpanii.
Ekspozycja rzeźby i fragmentów ołtarzy z Francji, Hiszpanii, Niemiec oraz Włoch.
Wirydarz z elementami kamieniarki z klasztoru Cystersów z Bonnefont-en-Commindes, Comminges, Francja, wczesny XIV wiek. W ogrodzie ponad 250 roślin typowych dla ogrodów w średniowiecznych klasztorach.
Wirydarz z karmelitańskiego klasztoru w Trie-en-Bigorre, XV wiek. W ogrodzie rośliny pokazane na tapiseriach z "Jednorożcem".
Złote i srebrne precjoza, głównie liturgiczne, pochodzące od IX do XVI wieku.
Witraże i szklane eksponaty z obiektów sakralnych oraz przedmioty świeckie, datowane od XIV do XVI wieku, Europa Północna.

</doc>
<doc id="1340254" url="https://pl.wikipedia.org/wiki?curid=1340254" title="Krzysztof Fibor">
Krzysztof Fibor

Krzysztof Fibor (ur. 1961) — były polski siatkarz. Przez kilka sezonów grał w ekstraklasie jako zawodnik łódzkich klubów — Resursy i Wifamy. Z tej ostatniej przeniósł się do Chemika Bydgoszcz, grającego wtedy w III lidze, i awansował z nim do ligi II. Następnie przez kilka sezonów był podstawowym graczem Chemika. 

</doc>
<doc id="1340256" url="https://pl.wikipedia.org/wiki?curid=1340256" title="Diebzig">
Diebzig

Diebzig – dzielnica gminy Osternienburger Land w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina we wspólnocie administracyjnej Osternienburg. Do 1 lipca 2007 należała do powiatu Köthen.

</doc>
<doc id="1340257" url="https://pl.wikipedia.org/wiki?curid=1340257" title="Hollywood Pictures">
Hollywood Pictures

Hollywood Pictures Company – marka używana przez wytwórnie filmowe należące do The Walt Disney Company, obecnie przez Walt Disney Motion Pictures Group.
Historia.
Wytwórnia została założona 30 marca 1984 i została aktywowana 1 lutego 1989, zaś pierwszym sygnowanym nią filmem była "Arachnofobia". W założeniu miała ona pełnić w portfolio koncernu rolę podobną do tej wypełnianej przez Touchstone Pictures – być wykorzystywana do filmów, do których ze względu na ich kontrowersyjny charakter (sceny przemocy lub erotyczne) nie pasowała kojarzona z kinem dzięciecym i familijnym marka Disney. Największym sukcesem finansowym spośród filmów Hollywood Pictures okazał się "Szósty zmysł", który w samej dystrybucji kinowej w Ameryce Północnej przyniósł 200 mln dolarów przychodu. W 2001 zaprzestano używania marki (ostatnią premierą byli "Goście w Ameryce"), jednak w 2006 przywrócono ją do życia. Od tego czasu są nią oznaczane produkowane przez Disneya filmy niskobudżetowe, kwalifikujące się raczej do klasy B.

</doc>
<doc id="1340260" url="https://pl.wikipedia.org/wiki?curid=1340260" title="Dornbock">
Dornbock

Dornbock – dzielnica gminy Osternienburger Land w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina we wspólnocie administracyjnej Osternienburg. Do 1 lipca 2007 należała do powiatu Köthen.

</doc>
<doc id="1340262" url="https://pl.wikipedia.org/wiki?curid=1340262" title="Postępowanie cywilne w II RP">
Postępowanie cywilne w II RP



</doc>
<doc id="1340263" url="https://pl.wikipedia.org/wiki?curid=1340263" title="Augustów (województwo dolnośląskie)">
Augustów (województwo dolnośląskie)

Augustów – osada w Polsce położona w województwie dolnośląskim, w powiecie jaworskim, w gminie Wądroże Wielkie.
W latach 1975–1998 miejscowość należała administracyjnie do województwa legnickiego.

</doc>
<doc id="1340264" url="https://pl.wikipedia.org/wiki?curid=1340264" title="Drosa">
Drosa

Drosa – dzielnica gminy Osternienburger Land w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina we wspólnocie administracyjnej Osternienburg. Do 1 lipca 2007 należała do powiatu Köthen.

</doc>
<doc id="1340267" url="https://pl.wikipedia.org/wiki?curid=1340267" title="Wulfen (Osternienburger Land)">
Wulfen (Osternienburger Land)

Wulfen – dzielnica gminy Osternienburger Land w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina we wspólnocie administracyjnej Osternienburg. Do 1 lipca 2007 należała do powiatu Köthen.

</doc>
<doc id="1340271" url="https://pl.wikipedia.org/wiki?curid=1340271" title="Pentafluorek antymonu">
Pentafluorek antymonu

Pentafluorek antymonu, – nieorganiczny związek chemiczny antymonu i fluoru.
Jest to lepka, bezbarwna i oleista ciecz. Jako mocny kwas Lewisa jest składnikiem superkwasów: kwasu fluoroantymonowego i kwasu magicznego. reaguje z większością związków, bardzo często z wydzieleniem fluorowodoru.
Otrzymywanie.
Pentafluorek antymonu otrzymuje się w bezpośredniej reakcji trifluorku antymonu i fluoru według reakcji:

</doc>
<doc id="1340274" url="https://pl.wikipedia.org/wiki?curid=1340274" title="Patty Jenkins">
Patty Jenkins

Patricia Lea Jenkins (ur. 24 lipca 1971 w Kalifornii) – amerykańska reżyserka. Uczęszczała do Amerykańskiego Instytutu Filmowego. Jej najsłynniejszymi filmami są "Monster" z Charlize Theron, która otrzymała Oscara w kategorii Najlepsza Aktorka Pierwszoplanowa za rolę główną w tym filmie, a także "Wonder Woman" oraz kontynuacja – "Wonder Woman 1984". W 2018 została Barbie Shero.

</doc>
<doc id="1340275" url="https://pl.wikipedia.org/wiki?curid=1340275" title="Micheln">
Micheln

Micheln – dzielnica gminy Osternienburger Land w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina we wspólnocie administracyjnej Osternienburg. Do 1 lipca 2007 należała do powiatu Köthen.

</doc>
<doc id="1340277" url="https://pl.wikipedia.org/wiki?curid=1340277" title="Wydział Filologiczny Uniwersytetu Gdańskiego">
Wydział Filologiczny Uniwersytetu Gdańskiego

Wydział Filologiczny Uniwersytetu Gdańskiego – jeden z wydziałów Uniwersytetu Gdańskiego. Mieści się w trzech budynkach: Neofilologia (ul. Wita Stwosza 51, razem z rektoratem), Filologia (ul. Wita Stwosza 55, razem z Wydziałem Historycznym) i Logopedia (ul. Wita Stwosza 58). Wydzielony w 2008 roku z Wydziału Filologiczno-Historycznego.
Historia.
1 października 1946 powstała Wyższa Szkoła Pedagogiczna w Gdańsku. Filologię i historię początkowo wykładano na Wydziale Humanistycznym. W 1952 nazwę zmieniono na Wydział Filologiczno-Historyczny. Był pierwszą jednostką Szkoły, która otrzymała prawo nadawania stopnia naukowego doktora. Popyt społeczny na humanistów zwiększył rozbudowę, zatem postanowiono o powrocie do poprzedniej nazwy. Instytuty zastąpiły katedry.
20 marca 1970 zgodnie z uchwałą Rady Ministrów PRL, Wyższa Szkoła Pedagogiczna w Gdańsku połączyła się z Wyższą Szkołą Ekonomiczną w Sopocie tworząc Uniwersytet Gdański. W momencie powstania nowej uczelni, Wydział Humanistyczny był jednym z największych. Kształcił 2275 studentów dzięki pracy 134 pracowników naukowo-dydaktycznych. W tym pięciu profesorów. Dalszymi etapami rozwoju były:
Część z powyższych zakładów została przeobrażona w katedry, bądź instytuty.
W 1990 Wydział Humanistyczny został podzielony na Wydział Nauk Społecznych oraz Wydział Filologiczno-Historyczny. W 2007 Senat UG podjął decyzję o podzieleniu tego drugiego na Wydział Historyczny i Wydział Filologiczny. Formalnie zaczęły one funkcjonować 1 września 2008. Dziekanem został profesor Andrzej Ceynowa, który tego dnia oddał insygnia Rektora po zakończeniu drugiej kadencji. Od 2009 proponowaną specjalizacją na filologii polskiej są tu studia licencjackie, nauczycielskie dwuprzedmiotowe: nauczanie języka polskiego i wiedzy o języku i kulturze kaszubskiej.
Adres.
ul. Wita Stwosza 51, 80-308 Gdańsk

</doc>
<doc id="1340280" url="https://pl.wikipedia.org/wiki?curid=1340280" title="Wydział Historyczny Uniwersytetu Gdańskiego">
Wydział Historyczny Uniwersytetu Gdańskiego

Wydział Historyczny Uniwersytetu Gdańskiego – mieści się w tym samym budynku, co Wydział Filologiczny Uniwersytetu Gdańskiego. Do 1 września 2008 tworzyły wspólnie Wydział Filologiczno-Historyczny.
Władze.
Władze wydziału:
Struktura.
Struktura wydziału:
Historia.
1 października 1946 powstała Wyższa Szkoła Pedagogiczna w Gdańsku. Filologię i historię początkowo wykładano na Wydziale Humanistycznym. W 1952 nazwę zmieniono na Wydział Filologiczno-Historyczny. Był pierwszą jednostką Szkoły, która otrzymała prawo nadawania stopnia doktora. Popyt społeczny na humanistów zwiększył rozbudowę, zatem postanowiono o powrocie do poprzedniej nazwy. Instytuty zastąpiły katedry.
20 marca 1970 zgodnie z uchwałą Rady Ministrów PRL, Wyższa Szkoła Pedagogiczna w Gdańsku połączyła się z Wyższą Szkołą Ekonomiczną w Sopocie tworząc Uniwersytet Gdański. W momencie powstania nowej uczelni, Wydział Humanistyczny był jednym z największych. Kształcił 2275 studentów dzięki pracy 134 pracowników naukowo-dydaktycznych. W tym pięciu profesorów. Dalszymi etapami rozwoju były:
W 1990 Wydział Humanistyczny został podzielony na Wydział Nauk Społecznych oraz Wydział Filologiczno-Historyczny. Wiosną 2008 Senat UG podjął decyzję, o podzieleniu na Wydział Historyczny i Wydział Filologiczny. Formalnie, zaczęły funkcjonować 1 września.
Adres.
Jedynie dziekanat i Instytut Historii znajdują się w Gdańsku Oliwie, przy ul. Wita Stwosza 55.
Instytut Historii Sztuki i Instytut Archeologii znajdują się w Gdańsku, w zespole budynków ul. Bielańska 5 - ul. Elżbietańska 3.

</doc>
<doc id="1340283" url="https://pl.wikipedia.org/wiki?curid=1340283" title="Zabójstwo na polowaniu">
Zabójstwo na polowaniu

Zabójstwo na polowaniu (tytuł oryginalny: "Vrasje në gjueti") – albański film fabularny z roku 1987 w reżyserii Kujtima Çashku.
Opis fabuły.
Trzech przyjaciół: Ferdinand, Aleko i Pertef wyjeżdża na polowanie. W trakcie polowania ktoś przez pomyłkę strzela do Pertefa i ten umiera. Zabity był inżynierem, pracującym w przemyśle petrochemicznym, wkrótce po jego śmierci pojawiają się przypuszczenia, że śmierć inżyniera była powiązana z wykrytymi wcześniej przypadkami sabotażu. Aleko, który strzelał, nie przyznaje się do winy obawiając się konsekwencji swojego czynu.

</doc>
<doc id="1340288" url="https://pl.wikipedia.org/wiki?curid=1340288" title="Osternienburg">
Osternienburg

Osternienburg – dzielnica gminy Osternienburger Land w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina we wspólnocie administracyjnej Osternienburg. Do 1 lipca 2007 należała do powiatu Köthen.
Geografia.
Dzielnica Osternienburg leży pomiędzy miastami Köthen i Aken (Elbe).
W skład obszaru dawnej gminy wchodziły dwie dzielnice:

</doc>
<doc id="1340293" url="https://pl.wikipedia.org/wiki?curid=1340293" title="Neo Karlowasi">
Neo Karlowasi

Neo Karlowasi (gr. Νέο Καρλόβασι), potocznie Karlowasi – miejscowość w Grecji, na wyspie Samos, nad Morzem Egejskiem, w administracji zdecentralizowanej Wyspy Egejskie, w regionie Wyspy Egejskie Północne, w jednostce regionalnej Samos, w gminie Samos. W 2011 roku liczyła 6708 mieszkańców.
Karlowasi stanowi jeden z głównych ośrodków administracyjnych wyspy. Mieści się tu filia Uniwersytetu Egejskiego. Miejscowość posiada bogatą kulturę sięgającą starożytności oraz jest znana z wyrobów tytoniowych, które są produkowane na wyspie od 1900 roku.

</doc>
<doc id="1340294" url="https://pl.wikipedia.org/wiki?curid=1340294" title="Reppichau">
Reppichau

Reppichau – dzielnica gminy Osternienburger Land w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina we wspólnocie administracyjnej Osternienburg. Do 1 lipca 2007 należała do powiatu Köthen.

</doc>
<doc id="1340295" url="https://pl.wikipedia.org/wiki?curid=1340295" title="Trinum">
Trinum

Trinum – dzielnica gminy Osternienburger Land w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina we wspólnocie administracyjnej Osternienburg. Do 1 lipca 2007 należała do powiatu Köthen.

</doc>
<doc id="1340297" url="https://pl.wikipedia.org/wiki?curid=1340297" title="Scatology">
Scatology

Scatology – debiutancki album studyjny brytyjskiej grupy Coil.
Spis utworów.
LP.
Strona A:
Strona B:

</doc>
<doc id="1340298" url="https://pl.wikipedia.org/wiki?curid=1340298" title="All Blacks">
All Blacks



</doc>
<doc id="1340300" url="https://pl.wikipedia.org/wiki?curid=1340300" title="Lektyna wiążąca mannozę">
Lektyna wiążąca mannozę



</doc>
<doc id="1340302" url="https://pl.wikipedia.org/wiki?curid=1340302" title="Springboks">
Springboks



</doc>
<doc id="1340303" url="https://pl.wikipedia.org/wiki?curid=1340303" title="Wallabies">
Wallabies



</doc>
<doc id="1340305" url="https://pl.wikipedia.org/wiki?curid=1340305" title="Zabitz (Osternienburger Land)">
Zabitz (Osternienburger Land)

Zabitz – dzielnica gminy Osternienburger Land w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina we wspólnocie administracyjnej Osternienburg. Do 1 lipca 2007 należała do powiatu Köthen.
Geografia.
Dzielnica Zabitz leży na północny zachód od miasta Köthen (Anhalt).
Dawna gmina dzieliła się na dwie dzielnice:

</doc>
<doc id="1340306" url="https://pl.wikipedia.org/wiki?curid=1340306" title="Pietro Caputo dei Signori di Capua">
Pietro Caputo dei Signori di Capua



</doc>
<doc id="1340307" url="https://pl.wikipedia.org/wiki?curid=1340307" title="Dobrzany (województwo dolnośląskie)">
Dobrzany (województwo dolnośląskie)

Dobrzany – wyludniona osada w Polsce położona w województwie dolnośląskim, w powiecie jaworskim, w gminie Wądroże Wielkie. Ostatnia mieszkanka wyprowadziła się w latach osiemdziesiątych XX w.
Znajdował się tu zajazd na trakcie kamiennym biegnącym z kierunku Mierczyc w kierunku Budziszowa Wielkiego. Budynki zajazdu zostały wyburzone na początku XIX w.
W czasach powojennych hodowano tu owce, które były wypasane na pastwiskach położonych na wschód od miejscowości.
W chwili obecnej został jedynie jeden ostatni budynek powojennej owczarni.
W latach 1975–1998 miejscowość administracyjnie należała do województwa legnickiego.

</doc>
<doc id="1340309" url="https://pl.wikipedia.org/wiki?curid=1340309" title="Objaw Beevora">
Objaw Beevora

Objaw Beevora (ang. Beevor's sign) – ruch pępka w kierunku głowy przy zginaniu szyi. Spowodowany osłabieniem mięśni dolnej partii brzucha. 
Patofizjologia.
Objaw Beevora jest charakterystyczny dla uszkodzenie rdzenia kręgowego na poziomie Th6–Th10. Był także opisywany w stwardnieniu zanikowym bocznym i dystrofii twarzowo-łopatkowo-ramieniowej.
Historia.
Nazwa objawu honoruje angielskiego neurologa Charlesa Edwarda Beevora.

</doc>
<doc id="1340311" url="https://pl.wikipedia.org/wiki?curid=1340311" title="Zbigniew Gorlak">
Zbigniew Gorlak

Zbigniew Gorlak (ur. 1955 w Sopocie) – polski malarz, grafik, profesor Akademii Sztuk Pięknych w Gdańsku.
Życiorys.
W latach 1974–1979 studiował w gdańskiej Państwowej Wyższej Szkole Sztuk Plastycznych (obecnie: Akademia Sztuk Pięknych w Gdańsku). Dyplom uzyskał w Pracowni Malarstwa prof. Władysława Jackiewicza w 1979. Profesor, kieruje Pracownią Litografii na Wydziale Malarstwa i Grafiki. Uprawia malarstwo, litografię, linoryt, serigrafię. 

</doc>
<doc id="1340312" url="https://pl.wikipedia.org/wiki?curid=1340312" title="Selvaggina, Go Back into the Woods">
Selvaggina, Go Back into the Woods

Selvaggina, Go Back into the Woods to album grupy Coil zawierający nagrania zarejestrowane na koncercie w Jesi we Włoszech 11 czerwca 2004 roku. Pierwsza edycja płyty (CD-R) była ograniczona do 230 sztuk. Później pliki do ściągnięcia z utworami z "Selvaggina..." udostępniono na oficjalnej stronie Coila, Thresholdhouse.com.
Wydanie płyty przypominało to w którym ukazały się albumy "Coil Presents Time Machines", "Megalithomania!", i oryginalna edycja "Black Antlers".
Utwory "The Gimp - Sometimes", "Sex With Sun Ra", "All The Pretty Little Horses", "Teenage Lightning" i "Wraiths And Strays" ukazały się w zmienionych wersjach i pod trochę zmienionymi tytułami na "Black Antlers". "Bang Bang" to znany też z innych albumów live Coila cover utworu Sonny'ego Bono. "Tattooed Man" w zmienionej aranżacji znalazł się na "The Ape Of Naples". Wersja "Amethyst Deceivers" z "Selvaggina..." przypomina te zamieszczone na "The Ape Of Naples" i "Live Two".
Coil podczas nagrania albumu tworzyli John Balance, Peter Christopherson i Thighpaulsandra.

</doc>
<doc id="1340313" url="https://pl.wikipedia.org/wiki?curid=1340313" title="The Ape Of Naples">
The Ape Of Naples



</doc>
<doc id="1340316" url="https://pl.wikipedia.org/wiki?curid=1340316" title="George Nuttall">
George Nuttall

George Henry Falkiner Nuttall (ur. 5 lipca 1862 w San Francisco – zm. 16 grudnia 1937 w Londynie) – brytyjski bakteriolog pochodzenia amerykańskiego.
Jego ojciec był lekarzem. W 1884 George ukończył University of California Medical School. W 1890 uzyskał tytuł naukowy doktora. W 1900 uzyskał brytyjskie obywatelstwo. Wykładał medycynę na Uniwersytecie w Cambridge. George Nuttall prowadził badania nad pasożytami i chorobami przenoszonymi przez owady. Jego wkład naukowy obejmował także zagadnienia immunologiczne, a także życie w warunkach aseptycznych, chemiczny skład krwi, choroby przenoszone przez stawonogi (szczególnie kleszcze). Badał rozmieszczenie w Wielkiej Brytanii komarów z rodzaju "Anopheles" w powiązaniu z występowaniem malarii. Wraz z Williamem Welchem ustalił, że "Clostridium perfringens" jest drobnoustrojem odpowiedzialnym za występowanie zgorzeli gazowej. W swoich badaniach wykazał znaczenie bakterii jelitowych w procesie trawienia oraz badał bakteriobójcze działanie składników krwi.
W 1921 założył "Molteno Institute of Biology and Parasitology" w Cambridge. Był założycielem czasopism naukowych: "Journal of Hygiene" oraz "Journal of Parasitology".

</doc>
<doc id="1340317" url="https://pl.wikipedia.org/wiki?curid=1340317" title="Jr. Stress">
Jr. Stress



</doc>
<doc id="1340321" url="https://pl.wikipedia.org/wiki?curid=1340321" title="Scuola Superiore di Sant’Anna">
Scuola Superiore di Sant’Anna

Scuola Superiore Sant’Anna (wł. "Scuola Superiore di Studi Universitari e di Perfezionamento Sant’Anna") – elitarna szkoła wyższa z siedzibą w Pizie.
Prowadzi studia w zakresie stosowanych nauk społecznych (prawo, ekonomia, politologia), medycyny, agronomii i nauk technicznych. Blisko współpracuje z uczelnią Scuola Normale di Pisa prowadzącą badania naukowe i studia wyższe w zakresie nauk humanistycznych i ścisłych.

</doc>
<doc id="1340327" url="https://pl.wikipedia.org/wiki?curid=1340327" title="(6109) Balseiro">
(6109) Balseiro

(6109) Balseiro – planetoida z grupy pasa głównego asteroid okrążająca Słońce w ciągu 3 lat i 219 dni w średniej odległości 2,35 j.a. Została odkryta 29 sierpnia 1975 roku w Obserwatorium Féliksa Aguilara przez zespół "El Leoncito Station". Nazwa planetoidy pochodzi od "José Antonio Balseiro" (1919-1962), argentyńskiego fizyka nuklearnego. Przed nadaniem nazwy planetoida nosiła oznaczenie tymczasowe (6109) 1975 QC.

</doc>
<doc id="1340329" url="https://pl.wikipedia.org/wiki?curid=1340329" title="Alfredo Ahnert">
Alfredo Ahnert

Alfredo Ahnert, właściwie Alfredo Ahnert García (ur. 17 lipca 19?? roku w Torreón) – meksykański aktor telewizyjny niemieckiego pochodzenia.
Życiorys.
Od dziecka był pewny, że chce zostać aktorem. W realizacji marzeń miały mu pomóc studia aktorskie Centro de Educación Artística (CEA) w rodzinnym mieście. W trakcie nauki wyjechał do Londynu, gdzie ukończył edukację artystyczną w Londyńskim Centrum Aktorstwa. Po powrocie do Meksyku, zadebiutował w telenoweli Televisa "Paloma" ("Preciosa", 1998). Następnie przyszedł czas na większą rolę Luisa Fernando "Fhera" w telenoweli Televisa "Primer amor... a mil por hora" (2000-2001). W 2002 roku przeszedł do kolumbijskiego Telemundo, by zagrać w telenowelach: "Daniela" (2002) w roli Carlosa Torriciasa, "Kobieta w lustrze" ("La Mujer en el espejo", 2004-2005) jako lekkoduch Charlie, "Miłość na sprzedaż" ("Amores de mercado", 2006) jako Irineo, "Sin Vergüenza" (2006) jako Max, "Decyzje" ("Decisiones", 2007) w roli Daniela oraz "Córka Mariachi" ("La Hija del Mariachi", 2007) jako Rubén. Debiutował na kinowym ekranie jako Zubieta w filmie "Fuera del Cielo" (2006). W 2008 roku przeszedł do konkurencyjnego RCN i rozpoczął zdjęcia do serialu "El penultimo beso".

</doc>
<doc id="1340331" url="https://pl.wikipedia.org/wiki?curid=1340331" title="Generator kroplowy Kelvina">
Generator kroplowy Kelvina

Generator kroplowy Kelvina – generator elektrostatyczny. Wykorzystuje on spadające krople wody do wytworzenia różnicy potencjału elektrycznego pomiędzy dwoma wzajemnie przeciwnie ładującymi się zbiornikami. Zasada działania opiera się na indukcji elektrostatycznej, a energia elektryczna wytwarzana jest przez pracę siły grawitacji.
Generator Kelvina został wynaleziony w 1867 roku przez Lorda Kelvina i stąd jego nazwa. 
Budowa i działanie.
Generator w wersji jednobiegunowej składa się z uziemionego zbiornika górnego, w którego dnie umieszczono rurkę, z której kapie woda lub inna ciecz przewodząca prąd elektryczny. Poniżej otworu znajduje się naelektryzowane ciało, zazwyczaj w kształcie pierścienia. W wyniku indukcji elektrostatycznej rurka ze zbiornika górnego jest naelektryzowana ładunkiem o znaku przeciwnym do ładunku pierścienia. Poniżej pierścienia znajduje się kubek zbierający krople. Spadające krople oddają ładunek kubkowi, elektryzując go. Strumień wypływającej cieczy musi rozbić się na krople przed przejściem przez naelektryzowany pierścień lub tuż pod nim. Gdyby ciecz wypływała strumieniem aż do kubka w wyniku przewodzenia prądu przez ciecz, kubek uległby rozelektryzowaniu. Wersja ta wymaga wstępnego naelektryzowania pierścienia i utrzymania tego naelektryzowania. 
W wersji z dwoma kapiącymi układami pierścienie są połączone do przeciwnych kubków elektryzując się od nich. Wzrost naelektryzowania kubków zwiększa naelektryzowanie pierścieni zwiększając wydajność maszyny. Do rozpoczęcia pracy układ wymaga choćby niewielkiego naelektryzowania, które zazwyczaj występuje samoistnie.
Zastosowanie.
Obecnie ma jedynie znaczenie pokazowe w dydaktyce fizyki, może służyć jako źródło ładunku lub wysokiego napięcia do doświadczeń fizycznych. 

</doc>
<doc id="1340332" url="https://pl.wikipedia.org/wiki?curid=1340332" title="Reuden/Anhalt">
Reuden/Anhalt

Reuden/Anhalt – dzielnica miasta Zerbst/Anhalt w Niemczech, w kraju związkowym Saksonia-Anhalt, w powiecie Anhalt-Bitterfeld.
Do 31 grudnia 2009 była to oddzielna gmina, która wchodziła w skład wspólnoty administracyjnej Elbe-Ehle-Nuthe. Do 1 lipca 2007 należała do powiatu Anhalt-Zerbst.

</doc>
<doc id="1340334" url="https://pl.wikipedia.org/wiki?curid=1340334" title="Rolf Peterson">
Rolf Peterson

Rolf Peterson (ur. 11 maja 1944) – szwedzki kajakarz. Dwukrotny medalista olimpijski.
Pierwszy medal olimpijski wywalczył w Tokio w 1964, kiedy to zwyciężył w jedynce na dystansie 1000 metrów. Osiem lat później na tym samym dystansie zdobył srebrny medal. Dwukrotnie, w 1970 i 1971 był mistrzem świata w dwójce. W 1964 został uhonorowany nagrodą Svenska Dagbladets guldmedalj.

</doc>
<doc id="1340335" url="https://pl.wikipedia.org/wiki?curid=1340335" title="Lorenzo De Silvestri">
Lorenzo De Silvestri

Lorenzo De Silvestri (ur. 23 maja 1988 w Rzymie) – włoski piłkarz występujący na pozycji obrońcy we włoskim klubie Bologna FC 1909 oraz w reprezentacji Włoch.
Kariera klubowa.
De Silvestri od początku swoją karierę związał z rzymskim S.S. Lazio, a w sezonie 2005/2006 został włączony do pierwszej drużyny. Swój debiut zanotował jednak dopiero w kolejnym sezonie dwukrotnie wchodząc na boisko z ławki rezerwowych. W sezonie 2007/2008 zastąpił na prawej stronie obrony 10 lat starszego Lionela Scaloniego i na stałe przebił się do pierwszego składu. Swój debiut w pierwszej jedenastce zaliczył 25 sierpnia 2007 roku w meczu z Torino FC, a następnie zagrał w meczu eliminacji Ligi Mistrzów w wygranym przez Lazio 3-1 meczu z Dinamo Bukareszt. Lorenzo De Silvestri strzelił swojego pierwszego oficjalnego gola w barwach Lazio 19 grudnia 2007 roku w meczu Pucharu Włoch przeciwko SSC Napoli.
Kariera reprezentacyjna.
Ma za sobą występy w młodzieżowych reprezentacjach Włoch, między innymi w kadrze U-21. Brał także udział w Igrzyskach Olimpijskich w Pekinie. 26 sierpnia 2009 roku za 6 milionów euro De Silvestri przeszedł do Fiorentiny. Podpisał z nią 5-letnią umowę. Pod koniec sierpnia 2010 Cesare Prandelli powołał De Silvestriego do seniorskiej reprezentacji Włoch na spotkania eliminacji do Euro 2012 z Estonią i Wyspami Owczymi. Włoch zadebiutował w kadrze 7 września w zwycięskim 5:0 pojedynku z Wyspami Owczymi.

</doc>
<doc id="1340342" url="https://pl.wikipedia.org/wiki?curid=1340342" title="Peter Taaffe">
Peter Taaffe

Peter Taaffe (ur. 1942 w Birkenhead) – sekretarz generalny Socjalistycznej Partii Anglii i Walii, faktyczny przywódca Komitetu na rzecz Międzynarodówki robotniczej (CWI). W przeszłości znany działacz Tendencji Militant. 
Wczesna działalność.
Urodził się w rodzinie robotniczej na półwyspie Wirral. Zainteresował się polityką, przystępując do organizowanej przez Partię Pracy kampanii przeciw broni nuklearnej. Następnie przyłączył się do liverpoolskiej grupy Partii Pracy, jednej z najradykalniejszych w kraju, gdzie zapoznał się z ideami trockistowskimi. Pytany w wiele lat później o genezę swoich poglądów zawsze wskazywał na atmosferę Liverpoolu i działaczy, z którymi się tam zetknął. W 1960 r. przyłączył się do niewielkiej grupy trockistowskiej Walka Socjalistyczna, w której spotkał Jimmy'ego Deane'a i Teda Granta, z którymi współdziałał przez wiele lat, aż do ostatecznego sporu poglądowego. Już w tym czasie Taaffe był zwolennikiem niezależności partii trockistowskiej od wszelkich innych organizacji, chociaż jako równie ważne deklarował poszukiwanie solidnej bazy wśród robotników. 
Militant.
W 1964 r. Taaffe założył gazetę Marxist Militant, od której wzięła swoją nazwę Tendencja Militant. Gazeta, przy redagowaniu której pracowali głównie Taaffe, Ted Grant oraz Keith Dickinson, miała całkowicie zmieniać taktykę trockistów: zamiast używania egzotycznego dla robotników języka marksizmu miała pisać głównie o ich problemach, jak i o bieżących wydarzeniach w sposób zrozumiały i jasny, zastępując klasyczne słownictwo marksistowskie starannie dobranymi synonimami. W tym czasie głównym celem grupy, która zmieniła nazwę na Militant, była walka z konserwatystami brytyjskimi, prowadzona w nieformalnym sojuszu z Partią Pracy, a następnie działająca jako jej frakcja (co Taaffe w wiele lat później uznał za błąd). Redakcja gazety rozrastała się i wkrótce założyła swoją organizację młodzieżową.
Taaffe specjalizował się w tematyce zagranicznej: pisał o wydarzeniach w Ameryce Łacińskiej i Chinach, głosząc potrzebę działania na skalę międzynarodową. Równie radykalne były jego postulaty gospodarcze - na łamach gazety niejednokrotnie domagał się nacjonalizacji bez odszkodowania w odniesieniu do czołowych firm brytyjskich. 
Konflikt z kierownictwem Partii Pracy.
Lata 70. i 80. były kolejnym okresem imponującego wzrostu Militant, która stała się najpoważniejszą organizacją trockistowską w Wielkiej Brytanii i jedną z ważniejszych na świecie. Trockiści byli jedną z większych frakcji Partii Pracy, zajmowali ważną pozycję w związkach zawodowych oraz praktycznie kontrolowali partyjną młodzieżówkę. Nie było to w smak kierownictwu partii, które poprzez szereg działań doprowadziło do usunięcia z Partii Pracy grupy czołowych działaczy Militant. Peter Taaffe musiał odejść razem z Tedem Grantem, Keithem Dickinsonem, Lynn Walsh oraz Clare Doyle, zatem całą redakcją biuletynu Militant. Podobne manewry doprowadziły do zniszczenia silnego ośrodka Militant w Liverpoolu, gdzie frakcja kontrolowała radę miejską. Peter Taaffe zaczął wówczas otwarcie głosić bezsens dalszego pozostawania w Partii Pracy, uważając, że trockiści będą w stanie pozyskać poparcie mas także (czy nawet w szczególności) wtedy, gdy opuszczą partię, która porzuciła tradycyjne rozumienie lewicowości
Rozłam.
Doprowadziło to do ostrego konfliktu z Tedem Grantem i jego zwolennikami, który od 1987 r. był już faktycznie nie do ukrycia. Chociaż Grant we wcześniejszych pismach rozważał możliwość odłączenia się od Partii Pracy, teraz stanowczo odrzucał tezy Taaffego. Ostatecznym zarzewiem konfliktu stały się wybory lokalne w 1991 r. w Szkocji, w których zwolennicy Taaffego postanowili wystartować jako samodzielna organizacja (Scottish Militant Labour, a następnie Scottish Socialist Party). Taaffowcy znaleźli się w większości, w październiku na konferencji poświęconej kwestii dalszej taktyki, kiedy obydwie grupy opublikowały swoje stanowiska (zasadniczo nieróżniące się od dotychczasowych), także opanowali dyskusję. W 1992 r. Taaffe ogłosił, iż grupa Granta ma zamiar opuścić Militant oraz że organizacja odrzuciła jej propozycje dalszej pracy. 
CWI.
Taaffe pozostaje aktywnym publicystą i komentatorem bieżących wydarzeń politycznych, nadal posługując się w swoich pismach zdecydowanie lewicową retoryką. Jego międzynarodowa organizacja, według własnych szacunków, posiada obecnie 36 sekcji o różnej liczebności oraz pojedynczych parlamentarzystów w Irlandii, Szwecji, Niemczech i Holandii. 
Od 1997 r. oficjalnie jest sekretarzem Partii Socjalistycznej działającej w Wielkiej Brytanii, działa w Komitecie Wykonawczym Komitetu na rzecz Międzynarodówki Robotniczej, z którego wkrótce po rozłamie w Militant odeszli zwolennicy Granta. 
Kontrowersje.
Wielu trockistów oskarża Petera Taaffego o nadmierną nieustępliwość, zbytnie przywiązanie do zasady niezależnej pracy organizacyjnej, a tym samym sekciarstwo. Wskazują oni, że SP pod wodzą Taaffego nigdy nie zyskała siły na miarę Militant, wykazując wręcz odwrotną tendencję. Podobne zarzuty są formułowane względem prowadzonej przezeń organizacji międzynarodowej. 

</doc>
<doc id="1340346" url="https://pl.wikipedia.org/wiki?curid=1340346" title="ॐ">
ॐ



</doc>
<doc id="1340347" url="https://pl.wikipedia.org/wiki?curid=1340347" title="Strawberry Mountains">
Strawberry Mountains

Strawberry Mountains – pasmo górskie w stanie Oregon w Stanach Zjednoczonych. Jego najwyższym szczytem jest Strawberry Mountain o wysokości 2756 m n.p.m. Pasmo to jest częścią większego pasma o nazwie Blue Mountains ("Góry Błękitne").

</doc>
<doc id="1340352" url="https://pl.wikipedia.org/wiki?curid=1340352" title="Poliana (imię)">
Poliana (imię)

Poliana, Polianna – imię żeńskie; żeński odpowiednik imienia męskiego, którego patronem jest św. Polian, wspominany razem ze św. Nemezjanem, Datywem, Feliksem, Łucjuszem (Lucjuszem), Wiktorem i Liteuszem (III wiek). 
Poliana, Polianna imieniny obchodzi 10 września.

</doc>
<doc id="1340353" url="https://pl.wikipedia.org/wiki?curid=1340353" title="Polianna">
Polianna



</doc>
<doc id="1340354" url="https://pl.wikipedia.org/wiki?curid=1340354" title="Mistrzostwa Europy w Pływaniu 1999">
Mistrzostwa Europy w Pływaniu 1999

24. Mistrzostwa Europy w Pływaniu odbyły się w Stambule w Turcji pod patronatem Europejskiej Federacji Pływackiej (LEN – "Ligue Européenne de Natation"). Trwały od 26 lipca do 1 sierpnia 1999. Oprócz zawodów pływackich na krytym basenie 50-metrowym, zawodnicy rywalizowali w skokach do wody i pływaniu synchronicznym.

</doc>
<doc id="1340355" url="https://pl.wikipedia.org/wiki?curid=1340355" title="Heidevolk">
Heidevolk

Heidevolk – holenderska grupa muzyczna wykonująca folk metal. Powstała w 2002 roku, początkowo funkcjonując pod nazwą Hymir. Zespół w swej twórczości nawiązuje do germańskiej mitologii oraz historii Geldrii, prowincji z której pochodzi Heidevolk.
Pierwszy singel grupy "Het Gelders Volkslied" ukazał się w 2004 roku nakładem zespołu. 11 marca 2005 roku ponownie nakładem zespołu ukazał się album zatytułowany "De Strijdlust is Geboren". 22 marca 2007 ukazał się natomiast pierwszy minialbum Heidevolk pt. "Wodan Heerst" zarejestrowany w Oldenburgu w studiu nagrań Tonmeisterei, gdzie zespół współpracował z producentem muzycznym Nico van Montfortem. 31 marca 2008 roku ukazał się album "Walhalla Wacht" wydany nakładem wytwórni muzycznej Napalm Records.

</doc>
<doc id="1340356" url="https://pl.wikipedia.org/wiki?curid=1340356" title="Jason Mayélé">
Jason Mayélé

Jason Mayélé (ur. 4 stycznia 1976 w Kinszasie, zm. 2 marca 2002 w Bussolengo) − piłkarz reprezentant Demokratycznej Republiki Konga.
Mayélé grał jako napastnik lub skrzydłowy w barwach Chievo Werona, był członkiem drużyny w czasach, kiedy po raz pierwszy awansowała do Serie A. Reprezentował DR Konga na Pucharze Narodów Afryki 2002. Wcześniej występował we włoskim Cagliari Calcio oraz francuskim LB Châteauroux.
Mayélé miał tylko 26 lat, gdy zginął w wypadku samochodowym. Jego samochód zderzył się z innym samochodem, kiedy Mayélé próbował złapać autobus, którym drużyna Chievo Werona miała udać się na mecz z Parmą. Został zabrany przez helikopter do szpitala w Weronie, gdzie zmarł z powodu rozległych obrażeń ciała.
Po śmierci, jego koszulka z numerem 30 został zastrzeżona przez władze klubu w uznaniu jego wielkich zasług dla Chievo.

</doc>
<doc id="1340357" url="https://pl.wikipedia.org/wiki?curid=1340357" title="Bitwa pod Carthage">
Bitwa pod Carthage

Bitwa pod Carthage miała miejsce 5 lipca 1861 roku na terenie obecnego hrabstwa Jasper w stanie Missouri. Przez niektórych uważana jest za pierwszą znaczącą bitwę lądową wojny secesyjnej. Starcie zakończyło się zwycięstwem sympatyzującej ze Skonfederowanymi Stanami Ameryki gwardii stanu Missouri. Mimo że militarne znaczenie bitwy było niewielkie, frakcje popierające Konfederację w Missouri wykorzystały zwycięstwo w celach propagandowych.
Przebieg bitwy.
Generał Nathaniel Lyon podążył za gubernatorem stanu Missouri Claibornem Jacksonem i podlegającymi mu oddziałami gwardii stanowej w sile około czterech tysięcy żołnierzy najpierw do stolicy stanu, Jefferson City, a następnie pokonał je w bitwie pod Boonville. Jednocześnie pułkownik Franz Sigel wraz z dowodzonym przez siebie brygadą w sile około tysiąca żołnierzy wkroczyli do południowo-zachodniego Missouri w poszukiwaniu gubernatora Jacksona i lojalnych mu jednostek walczących po stronie Konfederacji.
Dowiedziawszy się, że Siegel wraz ze swoimi oddziałami rozbił obozowisko pod Carthage nocą 4 lipca 1861 roku gubernator Jackson objął dowództwo oddziałów gwardii stanowej Missouri i sformułował plan ataku na siły Unii, nad którymi miał znaczącą przewagę liczebną. Następnego ranka Jackson zbliżył się do pozycji Siegela, ustanowił linię frontu na grani kilkanaście kilometrów od Carthage i sprowokował Siegela do ataku. Siegel otworzył ogniem artyleryjskim, a następnie zaatakował piechotą. 
Wówczas jednak zauważył w lesie na swojej lewej flance dużą liczbę Konfederatów, którzy w rzeczywistości byli nieuzbrojonymi rekrutami, i obawiając się, że zostanie oskrzydlony wycofał się. Walcząca po stronie Konfederacji stanowa gwardia Missouri podążyła za nim do ataku, jednak Siegel skutecznie osłaniał tyły. Do wieczora Siegel wycofał się do Carthage, a pod osłoną nocy dalej do Sarcoxie.

</doc>
<doc id="1340359" url="https://pl.wikipedia.org/wiki?curid=1340359" title="(6307) Maiztegui">
(6307) Maiztegui

(6307) Maiztegui – planetoida z pasa głównego asteroid okrążająca Słońce w ciągu 4 lat i 55 dni w średniej odległości 2,58 j.a. Została odkryta 22 listopada 1989 roku w Obserwatorium Féliksa Aguilara przez zespół "El Leoncito Station". Nazwa planetoidy pochodzi od "Alberto Maiztegui" (ur. 1920), argentyńskiego autora i wykładowcy z dziedziny fizyki, matematyki i astronomii. Przed nadaniem nazwy planetoida nosiła oznaczenie tymczasowe (6307) 1989 WL7.

</doc>
<doc id="1340360" url="https://pl.wikipedia.org/wiki?curid=1340360" title="Liga Ticino">
Liga Ticino

Liga Ticino jest to szwajcarska prawicowa, populistyczna, regionalna partia polityczna działająca w kantonie Ticino. Partia została założona w 1991 roku podczas kampanii Flavio Masopolirgo przeciwko nadużywaniu publicznych pieniędzy oraz władzy do politycznych celów. W wyborach parlamentarnych w 1991 roku partia wprowadziła jednego posła do parlamentu oraz 5 posłów do rad kantonów.
W wyborach w 2003 roku partia ponownie wprowadziła jednego posła do parlamentu natomiast w 2005 roku wyborach samorządowych partia otrzymała 0,5% poparcia w wyborach do parlamentu kantonów oraz 0,9% samorządów kantonów. W ostatnich wyborach, które odbył się w 2007 roku partia zdobyła 0,5% poparcia i wprowadziła jednego posła do parlamentu. 
Liga Ticino współpracuje politycznie z włoską koalicją Liga Północna.

</doc>
<doc id="1340364" url="https://pl.wikipedia.org/wiki?curid=1340364" title="Jordana">
Jordana

Jordana — imię żeńskie pochodzenia biblijnego. Żeński odpowiednik imienia Jordan, które wywodzi się od nazwy rzeki Jordan, w której chrzcił święty Jan Chrzciciel. Po hebrajsku "Yarden" oznacza "płynący w dół", "obniżający się".
Jordana imieniny obchodzi 13 lutego, 15 lutego i 6 marca.
Znane osoby noszące imię Jordana:

</doc>
<doc id="1340365" url="https://pl.wikipedia.org/wiki?curid=1340365" title="Muharrem Qena">
Muharrem Qena

Muharrem Qena, znany też jako Muharem Ćena (ur. 22 października 1930 w Kosovskiej Mitrovicy, zm. 25 września 2006 w Prisztinie) – albański aktor, reżyser, pisarz i piosenkarz z Kosowa.
Życiorys.
Po ukończeniu szkoły średniej w Prisztinie kształcił się na wydziale aktorskim szkoły filmowej w Belgradzie. W latach 50. zakładał trzy sceny teatralne: w Prizrenie, Djakowicy i Gnjilane. Największe sukcesy odnosił kierując teatrem w Prisztinie (Teatri Popullor Krahinor) – wystawił na jego deskach ponad 200 sztuk. Jedna z nich – "Erveheja" – zdobyła pięć nagród na krajowym festiwalu teatralnym w 1967 w Nowym Sadzie. W latach 60. XX w. napisał kilkadziesiąt piosenek, które przetrwały w repertuarze kosowskich wokalistów do dnia dzisiejszego (Kaçurrelja, Shokut, Lamtumirë).
We wrześniu 2004 Qena został uhonorowany nagrodą za całokształt twórczości na międzynarodowym festiwalu teatralnym w Prisztinie. 
Był żonaty (żona Iqballe Qena), miał córkę. Imię Muharrema Qeny nosi teatr w Mitrowicy.

</doc>
<doc id="1340367" url="https://pl.wikipedia.org/wiki?curid=1340367" title="Generator Kelvina">
Generator Kelvina



</doc>
<doc id="1340368" url="https://pl.wikipedia.org/wiki?curid=1340368" title="Komórka Betza">
Komórka Betza



</doc>
<doc id="1340369" url="https://pl.wikipedia.org/wiki?curid=1340369" title="David Crowder Band">
David Crowder Band

David Crowder Band – amerykański zespół, który grał rockową muzykę chrześcijańską. Za sprawą rockowego albumu, wydanego w 2005 roku "A Collision", zespół był nominowany w sześciu kategoriach w Gospel Music Association Music Awards, czyli tak zwanych nagród DOVE. Łącznie w czasie swego istnienia zespół był 17-krotnie nominowany do nagrody DOVE, a zdobył ją siedem razy.

</doc>
<doc id="1340371" url="https://pl.wikipedia.org/wiki?curid=1340371" title="Teatr ubogi">
Teatr ubogi

Teatr ubogi to koncepcja Jerzego Grotowskiego polegająca na realizowaniu teatru po odrzuceniu wszystkiego, co jest w nim zbędne. W ten sposób w teatrze pozostają tylko aktor i widz, bez zbędnych ozdobników, typu dekoracje czy rekwizyty, a także bez podziału na przestrzeń sceniczną i widownię.
Terminu tego użył pierwszy raz Ludwik Flaszen, opisując w komentarzu do programu "Akropolis" (10 października 1962) podstawowe cechy przedstawień Grotowskiego:
„Teatr” ubogi: dekoracji w znaczeniu potocznie przyjętym właściwie brak. […] przy użyciu najmniejszej ilości elementów stałych wydobyć – w drodze magicznych przekształceń rzeczy w rzecz, poprzez wielofunkcyjną grę przedmiotów – maksimum efektów. Tworzyć całe światy, posługując się tym, co znajduje się w zasięgu ręki. […] Jest to teatr uchwycony w fazie zalążkowej, w procesie swych narodzin, kiedy obudzony instynkt gry spontanicznie dobiera sobie narzędzia dla magicznego przeistoczenia. Jego siłą napędową jest oczywiście żywy człowiek, aktor.
W późniejszym okresie, po "Księciu Niezłomnym", formuły te uległy dalszym przekształceniom, a stałym elementem, który pozostał, będzie aktor.
Jerzy Grotowski w tekście "Ku teatrowi ubogiemu", który jest polskim odpowiednikiem "Towards a Poor Theatre," pisał, że teatr tego typu powstaje w efekcie procesu redukcji – minimalizacji wszelkich elementów typowych dla przedstawienia teatralnego, bez których może się ono obejść: rezygnacja ze scenografii, oświetlenia, kostiumów, charakteryzacji, a nawet muzyki, a także zniósł podział na scenę i widownię. To właśnie ludzie (aktor – widz) i relacje między nimi mają kształtować się i przebiegać bez zakłóceń, bez zbędnych ozdobników. Pozostaje więc tylko to, co stanowi istotę teatru: sytuację spotkania człowieka z człowiekiem. Istota teatru ubogiego tkwi w poszukiwaniu najgłębszej prawdy aktorskiego działania, jest dążeniem do spełnienia aktu całkowitego.
Książka ta jest świadectwem myśli Grotowskiego i jego współpracowników z Teatru Laboratorium w latach sześćdziesiątych minionego stulecia. Stała się znana na świecie i weszła do kanonu myśli teatralnej, stając się klasyczną jej pozycją. Książka "Ku teatrowi ubogiemu" (ISBN: 9788392363507) ukazała się w Polsce w 2007 roku nakładem Instytutu im. Jerzego Grotowskiego.
Po zdobyciu przez Grotowskiego światowej sławy i publikacji książki "Towards a Poor Theatre" pojęcie „teatr ubogi” stało się swoistym synonimem prowadzonych przez niego poszukiwań, stopniowo zmierzając w stronę stereotypowej formuły. Poddawane też było rozlicznym reinterpretacjom i przesunięciom (np. teatr ubogi jako teatr ubogich, a więc uciskanych ekonomicznie i politycznie). Do dziś funkcjonuje jako bodaj najbardziej znany termin związany z teatrem Grotowskiego.

</doc>
<doc id="1340373" url="https://pl.wikipedia.org/wiki?curid=1340373" title="James Chamanga">
James Chamanga

James Chamanga (ur. 2 lutego 1980 w Luanshya) – zambijski piłkarz występujący na pozycji napastnika.
Kariera.
Chamanga swój międzynarodowy debiut zaliczył 26 lutego 2005 roku w meczu przeciwko Botswanie, a pięć miesięcy później zdobył swojego pierwszego gola na arenie międzynarodowej w meczu z RPA w ramach Pucharu COSAFA. Jego gol strzelony w meczu z „Bafana Bafana” pomógł mu się wypromować, dzięki czemu trafił do drużyny Bush Bucks występującej w Premier Soccer League. Po degradacji Bush Bucks w 2006 roku Chamanga podpisał kontrakt z Supersport United, gdzie w sezonie 2006/07 został najlepszym strzelcem zespołu.
Był członkiem reprezentacji Zambii na turniej o Puchar Narodów Afryki 2006. Zambia fazę grupową zakończyła na 3. miejscu, po czym w ćwierćfinale została wyeliminowana przez Sudan. Chamanga strzelił bramkę w pierwszym meczu fazy grupowej przeciwko Tunezji.
9 grudnia 2007 strzelił 5 bramek dla Moroka Swallows w wygranym 6:2 meczu z Platinum Stars. W tym samym meczu ustrzelił hat-tricka pomiędzy 20 a 24 minutą spotkania.
W kwietniu 2008 roku Chamanga trafił do Dalian Shide występującego w Chinese Super League. W 2013 roku został zawodnikiem Liaoning Whowin i występował do 2018 roku.

</doc>
<doc id="1340374" url="https://pl.wikipedia.org/wiki?curid=1340374" title="Marcin Wróbel (sędzia piłkarski)">
Marcin Wróbel (sędzia piłkarski)

Marcin Wróbel (ur. 3 listopada 1979 w Warszawie) – piłkarz a następnie sędzia piłkarski.
Jest wychowankiem warszawskiej Agrykoli i do 1998 graczem tego klubu. Sędzią piłkarskim jest od 1998 roku.
Sędzia szczebla centralnego od 2003 roku. Sędzia międzynarodowy futsalu od 2006 roku. Arbiter Orange Ekstraklasy od 2007 roku.
Podejrzany w aferze korupcyjnej w polskiej piłce nożnej. Prokuratura wrocławska zatrzymała Wróbla tego samego dnia, kiedy został zatrzymany trener Korony Kielce Dariusz Wdowczyk. Sędzia Wróbel bezwzględnie zaprzeczył zarzutom Prokuratury i nie przyznał się do winy. Rozgłos przyniosło podpisanie przez Marcina Wróbla deklaracji antykorupcyjnej, w której zobowiązał się do przekazania na rzecz PZPN miliona złotych oraz 300 tys. euro jeśli zostanie skazany prawomocnym wyrokiem Sądu za korupcję sportową. Po kilkunastu tygodniach od zatrzymania przywrócony do sędziowania. Powrócił do Ekstraklasy 4 października 2008 meczem Piast Gliwice – ŁKS Łódź. W grudniu 2008 Wróbel podpisał z PZPN weksel na 100 tysięcy złotych, który podlega realizacji w przypadku skazania sędziego prawomocnym wyrokiem sądu za korupcję sportową. 5 lutego 2009 prokuratura postawiła Wróblowi kolejne zarzuty. Sprawą sędziego ponownie zajmie się Wydział Dyscypliny PZPN.
7 kwietnia 2009 Dominik Panek opublikował na swoim blogu List Otwarty Marcina Wróbla, w którym sędzia przedstawia swoją sprawę i prosi o pomoc w uwiarygodnieniu swojej niewinności.
Nazwisko Wróbla nie pojawia się na opublikowanej przez Przegląd Sportowy "Liście Fryzjera" ani w spisie sędziów, którzy utrzymywali telefoniczne kontakty z "Fryzjerem".

</doc>
<doc id="1340376" url="https://pl.wikipedia.org/wiki?curid=1340376" title="Dysfazja">
Dysfazja



</doc>
<doc id="1340377" url="https://pl.wikipedia.org/wiki?curid=1340377" title="Susan Helms">
Susan Helms

Susan Jane Helms (ur. 26 lutego 1958 w Charlotte) – amerykańska astronautka, inżynier, generał porucznik ("Lieutenant General") Sił Powietrznych Stanów Zjednoczonych. Była członkinią czterech misji wahadłowców kosmicznych oraz stałą załogantką Międzynarodowej Stacji Kosmicznej (ISS) przez ponad pięć miesięcy w 2001. W czasie pobytu na ISS odbyła wraz z Jimem Vossem, najdłuższy do dzisiaj spacer kosmiczny (8 godzin 56 minut).
Loty kosmiczne.
17 stycznia 1990 została zakwalifikowana do 13. grupy astronautów NASA (NASA-13). Pierwszy raz poleciała w kosmos z misją STS-54 w 1993. Potem brała jeszcze udział w misjach: STS-64 (1994), STS-78 (1996), STS-101 (2000), była również członkinią drugiej stałej załogi ISS (2001). Łącznie przebywała w kosmosie 5063 godziny, w tym 8 godzin 56 minut w otwartej przestrzeni kosmicznej (rekord świata w długości jednorazowego spaceru kosmicznego.
Po raz pierwszy wystartowała w kosmos 13 stycznia 1993 na pokładzie wahadłowca Endeavour w charakterze specjalisty misji (MS-3). Razem z nią w locie STS-54 uczestniczyli również: John Casper (dowódca), Donald McMonagle (pilot), Mario Runco (MS-1) i Gregory Harbaugh (MS-2).
9 września 1994 wystartowała do misji STS-64 na pokładzie wahadłowca Discovery. Pełniła funkcję specjalisty misji (MS-2). Razem z nią w kosmos polecieli: Richard Richards (dowódca), L. Blaine Hammond (pilot), Jerry Linenger (MS-1), Carl Meade (MS-3) i Mark C. Lee (MS-3).
Trzeci lot w kosmos Helms odbyła w dniach od 20 czerwca do 7 lipca [1996. Była inżynierem lotu podczas misji STS-78. Udział w niej wzięli również: Terence Henricks (dowódca), Kevin Kregel (pilot), Richard Linnehan (MS), Charles Brady (MS), Jean-Jacques Favier (specjalista ładunku) i Robert Brent Thirsk (specjalista ładunku).
29 maja 2000 wystartowała do misji STS-101 na pokładzie wahadłowca Atlantis. Pełniła funkcję specjalisty misji (MS). Razem z nią w kosmos polecieli: James Halsell (dowódca), Scott Horowitz (pilot), Mary Weber (MS), Jeffrey Williams (MS), James Voss (MS), Jurij Usaczow (MS).
8 marca 2001 na pokładzie wahadłowca Discovery (misja STS-102) wystartowała w kierunku stacji ISS. Helms podczas lotu promu pełniła funkcję inżyniera lotu. Razem z nią w kosmos polecieli: James Wetherbee (dowódca), James Kelly (pilot), Andrew S. W. Thomas (MS), Paul Richards (MS), Jurij Usaczow (dowódca ISS) i James Voss (inżynier pokładowy ISS). Dwaj ostatni razem z Helms stanowili ponadto drugą stałą załogę Międzynarodowej Stacji Kosmicznej. 10 marca wahadłowiec Discovery połączył się z ISS. Po prawie dziewięciu dniach wspólnego lotu – 19 marca prom odłączył się od stacji. Na Ziemię powrócili wówczas William Shepherd, Jurij Gidzenko i Siergiej Krikalow, czyli załoga Ekspedycji 1. Helms pozostała na ISS na ponad pięć miesięcy w charakterze oficera naukowego. Powróciła na Ziemię 22 sierpnia 2001 razem z załogą wahadłowca Discovery (misja STS-105).

</doc>
<doc id="1340382" url="https://pl.wikipedia.org/wiki?curid=1340382" title="Widownia">
Widownia

Widownia – część teatru, kina, stadionu lub innego obiektu widowiskowego przeznaczona dla widzów. 
Podstawową rolą widowni jest zapewnienie widzom jak najlepszego odbioru widowiska lub pokazu, stąd też na przestrzeni wieków widownie przyjmowały rozmaite formy. Od amfiteatralnie wznoszących się, wykutych w skale ław w teatrze greckim, aż do barokowych, z płaskim lub lekko wznoszącym się ku tyłowi parterem obudowanym wielopiętrowymi lożami. Taki układ, oprócz zapewnienia dobrego widoku dużej liczbie widzów, miał też znaczenie dla odbioru dźwięku - tworząc swego rodzaju muszlę rezonansową.
We współczesnych budowlach daje się zauważyć odejście od tradycyjnego podziału na scenę i widownię. Widownia często składa się z ruchomych elementów, które na potrzeby konkretnego spektaklu zestawiane są w określoną konfigurację.

</doc>
<doc id="1340385" url="https://pl.wikipedia.org/wiki?curid=1340385" title="Ledina Çelo">
Ledina Çelo

Ledina Çelo (ur. 9 lutego 1977 w Tiranie) – albańska piosenkarka i modelka.
Reprezentantka Albanii w 50. Konkursie Piosenki Eurowizji (2005).
Życiorys.
Po ukończeniu nauki w liceum artystycznym Jordan Misja podjęła studia z zakresu wokalistyki w Akademii Sztuk w Tiranie. W wieku 13 lat zadebiutowała scenicznie występem podczas koncertu w Pałacu Pionierów w Tiranie. W 1995 wystartowała na Festiwalu Piosenki Albańskiej w Tiranie, gdzie zaśpiewała piosenkę „E doni dashurine?” w duecie z Luanem Zhegu. W latach 1999–2000 pracowała jako modelka w Londynie.
W 2004 przyjęła propozycję poprowadzenia festiwalu "Festivali i Këngës". Pod koniec roku zgłosiła się z utworem „Nesër shkoj” do udziału w kolejnej edycji wydarzenia, a w połowie grudnia zajęła pierwsze miejsce w finale, dzięki czemu została reprezentantką Albanii podczas 50. Konkursu Piosenki Eurowizji w Kijowie. W styczniu 2005 wygrała nagrodę publiczności podczas Festiwalu "Kënga Magjike" w Prisztinie. Przed występem na Eurowizji wyruszyła w europejską trasę promocyjną. W promocji wsparła ją sieć telekomunikacyjna Vodafone, a wizerunkowo sieć AMC. Kilka dni przed koncertem producenci utworu poinformowali, że wycofują się z konkursu, ponieważ krajowy nadawca oraz sieć telekomunikacyjna AMC przywłaszczyła sobie prawa do piosenki oraz przygotowała konferencję prasową bez ich udziału. Piosenkarka wyraziła zaskoczenie całą sytuacją, podobnie jak Gezim Podgorica, szef delegacji eurowizyjnej Albanii. Ostatecznie wystartowała w konkursie, a w odbywającym się 21 maja finale konkursu zaśpiewała anglojęzyczną wersję swojej piosenki – „Tomorrow I Go”, z którą zajęła ostatecznie 16. miejsce z 53 punktami na koncie. W listopadzie 2006 zgłosiła się do udziału na festiwalu "Kënga Magjike", podczas którego zajęła drugie miejsce z piosenką „Jemi te huaj”.
Życie prywatne.
W 2009 wyszła za Naima Kabashiego, byłego mistrza świata w kick-boxingu.
W 2015 uzyskała niemieckie obywatelstwo.

</doc>
<doc id="1340388" url="https://pl.wikipedia.org/wiki?curid=1340388" title="SDMK">
SDMK



</doc>
<doc id="1340390" url="https://pl.wikipedia.org/wiki?curid=1340390" title="Nerwoból trójdzielny">
Nerwoból trójdzielny



</doc>
<doc id="1340394" url="https://pl.wikipedia.org/wiki?curid=1340394" title="Zespół wklinowania">
Zespół wklinowania



</doc>
<doc id="1340395" url="https://pl.wikipedia.org/wiki?curid=1340395" title="Niedowład połowiczy">
Niedowład połowiczy



</doc>
<doc id="1340397" url="https://pl.wikipedia.org/wiki?curid=1340397" title="Andrzej Tenard">
Andrzej Tenard

Andrzej Tenard (ur. 2 października 1948) − polski pieśniarz, gitarzysta, kompozytor, autor tekstów. 
Życiorys.
Działalność artystyczną rozpoczął zajmując I miejsce (ex aequo z Waldemarem Koconiem) na festiwalu Muzyki Młodzieżowej w Warszawie. Profesjonalny debiut to Grupa Bluesowa Stodoła (w zespole śpiewali: Ewa Bem, Halina Szemplińska i Andrzej Tenard) i nagrody na festiwalu Jazz nad Odrą.
Wokalista nagrał z zespołem pierwszą w Polsce płytę w stylu gospel, pt. "Blusełka" (na longplayu zaśpiewali: Barbara Erie, H. Szemplińska, Duda Napieralska, A. Tenard i Teodor Ratkowski). Następnie przez rok występował w programie Stana Borysa, koncertował z własnym Folk Triem (1972) i rozpoczął kilkuletnią działalność w zespole Bractwo Kurkowe 1791 Piotra Janczerskiego (1972-1975). Z tą grupą nagrał, m.in. dwa longplaye "Kolędy i Pastorałki" i "Życie, Miłość, Folk". W 1977 przez pół roku na liście przebojów Polskiego Radia królowała piosenka "Bliska moim myślom" (sł. i muz. A. Tenard) - to z nią Tenard jako solista zdobywa I nagrodę główną w konkursie "Nowe Twarze Polskiej Rozrywki" (1976). 
Występował u boku Anny Jantar (w programie "Zawsze gdzieś czeka ktoś"), z którą nagrał duet pt. "Kto umie tęsknić - Dwie tęsknoty". Następnie nagrał 6 płyt dla firmy Tonpress. W 1982 zaczął koncertować za granicą. Śpiewał piosenki i pieśni w ponad 20 językach (również egzotycznych: japoński, chiński, filipiński, arabski itd.). W repertuarze ma ponad 700 światowych evergreenów. 
Występował w ponad 40 krajach. Niedawno zakończył kontrakt w klubach Japonii, teraz występuje na Cyprze. Ostatnia wydana płyta CD "Romanse o cygańskiej Miłości" - zbiór starych i nowych romansów z różnych stron świata. "Romanse" przedstawia też w wersji estradowej: od jednoosobowego recitalu, po formę widowiska cygańskiego. Na estradach prezentuje również program w stylu country pt. "American Country music hits" i program przebojów światowych z lat 60/70 "Golden hits 60/70"
Dyskografia (jako członek grup muzycznych).
Z zespołem Bractwo Kurkowe 1791.
Wśród kompilacji, m.in.:
Nagrania radiowe:

</doc>
<doc id="1340398" url="https://pl.wikipedia.org/wiki?curid=1340398" title="Into My Arms">
Into My Arms

Into My Arms – ballada rockowa otwierająca album "The Boatman’s Call" Nicka Cave’a i the Bad Seeds, wydana również jako singiel. W tym utworze Nick Cave śpiewa i gra na pianinie, a na basie gra Martyn P. Casey.
Spis utworów.
Producenci: Nick Cave and the Bad Seeds i Flood

</doc>
<doc id="1340403" url="https://pl.wikipedia.org/wiki?curid=1340403" title="Ivan Wernisch">
Ivan Wernisch

Ivan Wernisch (ur. 18 czerwca 1942 w Pradze) – czeski poeta, redaktor i artysta tworzący kolaże. 
Życiorys.
Urodził się 18 czerwca 1942 w Pradze, w rodzinie niemieckiego urzędnika. Po zdaniu matury w szkole ceramicznej w Karlowych Warach (1959), krótko pracował jako artysta ceramik, po czym trudnił się szeregiem różnych zadań, od pracy fizycznej po funkcję nocnego stróża na praskim parkingu, czy w Lorecie (od 1981). W 1962 ożenił się z artystką Heleną Wernischovą; para rozwiodła się w 1973. W 1990 został redaktorem magazynu „Literární noviny”, od 1999 pracował w praskim antykwariacie. W 1990–1991 był przewodniczącym Stowarzyszenia Pisarzy, w 1994 zdobył stypendium literackie na roczny pobyt studyjny w Berlinie. Od 1998 redagował serię wydawniczą współczesnej poezji czeskiej.
Jego pierwszy wiersz ukazał się w 1958, a w 1961 jego debiutancki tomik utrzymany w poetyce Jiřego Wolkera, "Kam letí nebe". Jednak od kolejnego tomiku, "Těšení" (1963), jego twórczość nabrała elementów groteski i sennych wizji. Szybko umocnił się na pozycji jednego z najważniejszych poetów swojego pokolenia. Od 1968 do czasu Aksamitnej Rewolucji stał się poetą zakazanym, mógł więc publikować jedynie na emigracji, lub w wydawnictwach podziemnych. W latach siedemdziesiątych i osiemdziesiątych przygotował wiele audycji radiowych z własnymi przekładami dzieł sławnych poetów z całego świata (w których często dawał wyraz swojemu upodobaniu do mistyfikacji, posługując się wielokrotnie utworami własnymi). W 1981–85, wraz z Václavem Vokolkiem, redagował samizdatowy przegląd literacki „Almanach”. Niektóre wiersze Wernischa zostały wykorzystane w utworach muzycznych opozycyjnego zespołu The Plastic People of the Universe. Wernisch tworzy także kolaże, którymi np. ilustrował publikacje Martina Reinera.
W 2002 został odznaczony Medalem Za Zasługi I stopnia, a w 2012 Nagrodą Państwową za całokształt. W 2018 otrzymał Nagrodę Franza Kafki, rok później został wyróżniony nagrodą Magnesia Litera w kategorii poezja. Jego książki były tłumaczone na niemiecki, włoski, ukraiński, bośniacki oraz angielski. Na polski tłumaczyli jego twórczość Leszek Engelking (wybory i antologie), Zbigniew Machej (w „Literaturze na Świecie” i „Dekadzie Literackiej”) i Franciszek Nastulczyk.
Twórczość.
Publikacje.
Źródło.

</doc>
<doc id="1340407" url="https://pl.wikipedia.org/wiki?curid=1340407" title="Kurobe">
Kurobe

 – miasto w Japonii, w prefekturze Toyama, w środkowej części wyspy Honsiu.
Położenie.
Miasto leży we wschodniej części prefektury nad rzeką Kurobe oraz nad zatoką Toyama (Morze Japońskie). Kurobe graniczy z miastami:
Historia.
Kurobe otrzymało status miasta 1 kwietnia 1954.

</doc>
<doc id="1340408" url="https://pl.wikipedia.org/wiki?curid=1340408" title="Parkinsonizm-plus">
Parkinsonizm-plus



</doc>
<doc id="1340409" url="https://pl.wikipedia.org/wiki?curid=1340409" title="Claiborne Fox Jackson">
Claiborne Fox Jackson

Claiborne Fox Jackson (ur. 4 kwietnia 1806, zm. 6 grudnia 1862) – prawnik, polityk i wojskowy amerykański.
Życiorys.
W 1861 roku objął pozycję gubernatora stanu Missouri. Jako zwolennik Skonfederowanych Stanów Ameryki odmówił żądaniu prezydenta Abrahama Lincolna o wsparcie wojskowe dla Unii. W lipcu popierający w większości Unię stanowy parlament na stanowisko gubernatora powołał Hamiltona Rowana Gamble.
Jackson zorganizował oddziały gwardii stanowej, które walczyły po stronie konfederatów przeciwko Unii, i którymi dowodził w bitwach pod Carthage i nad Wilson’s Creek. Przewodniczył również sesji stanowego parlamentu, która przegłosowała secesję stanu Missouri z Unii. Sesja ta, a zatem i głosowanie, nie były legalne, ponieważ nie uczestniczyła w nich wymagana liczba parlametarzystów. Mimo tego rząd Konfederacji zaakceptował tę decyzję i Jackson pozostał gubernatorem Missouri na wygnaniu, aż do śmierci 6 grudnia 1862 roku.

</doc>
<doc id="1340410" url="https://pl.wikipedia.org/wiki?curid=1340410" title="Claiborne Jackson">
Claiborne Jackson



</doc>
<doc id="1340413" url="https://pl.wikipedia.org/wiki?curid=1340413" title="Namerikawa">
Namerikawa

 – miasto w Japonii, w prefekturze Toyama, w środkowej części wyspy Honsiu.
Położenie.
Miasto leży w centralnej części prefektury nad zatoką Toyama (Morze Japońskie). Namerikawa graniczy z miastami:
Historia.
Namerikawa otrzymało status miasta 1 marca 1954.

</doc>
<doc id="1340417" url="https://pl.wikipedia.org/wiki?curid=1340417" title="Ernst Fleischl von Marxow">
Ernst Fleischl von Marxow

Ernst Fleischl von Marxow (ur. 5 sierpnia 1846 w Wiedniu, zm. 22 października 1891 w Wiedniu) – austriacki lekarz, fizjolog.
Życiorys.
Urodził się w 1846 roku w Wiedniu. Syn Karla von Fleischla-Marxowa (1818–1893) i Idy z domu Marx (1824-1899). Ojciec, syn Samsona Fleischla i Sary Kohner, był kupcem i bankierem, tytuł szlachecki otrzymał od 1875 roku. Dziadek od strony matki Lipmann Marx był kupcem w Monachium i Pradze. Wujem Ernsta był fizjolog Johann Nepomuk Czermak. 
Fleischl studiował medycynę w Lipsku i Wiedniu, ukończył studia w 1870 roku. Karierę naukową zaczął jako asystent Ernsta Wilhelma von Brückego, potem był prosektorem w instytucie anatomicznym Uniwersytetu Wiedeńskiego u Carla von Rokitansky’ego. W 1873 roku został Privatdozentem i asystentem przy katedrze fizjologii. W 1874 roku otrzymał tytuł doktora. W 1880 roku mianowany profesorem nadzwyczajnym, a w 1887 wybrano go na członka korespondenta Cesarskiej Akademii Nauk w Wiedniu (Akademie der Wissenschaften in Wien). Był kawalerem orderu Franciszka Józefa.
Pracując w instytucie anatomicznym podczas przeprowadzania jednej z autopsji nabawił się infekcji, która doprowadziła do konieczności amputacji kciuka. Mimo wielu prób podejmowanych przez Theodora Billrotha, nie udało się uśmierzyć dolegliwości bólowych. Fleischl zdecydował się wtedy porzucić fizjologię i wrócił do laboratorium Brückego, wcześniej pracując przez rok razem z Carlem Ludwigiem w Lipsku.
Fleischl przez wiele lat cierpiał z powodu powikłań zabiegu amputacji, i uzależnił się od morfiny. Jednym z przyjaciół Fleischla był Sigmund Freud, który badał w tym czasie efekty stosowania kokainy. Freud zaproponował mu stosowanie kokainy w celu wyjścia z morfinizmu, ale Fleischl wpadł w jeszcze większe uzależnienie od kokainy i zmarł w 1891 roku w wieku zaledwie 45 lat, wyniszczony przez chorobę i narkotyki. Nie założył rodziny. Freud, który spędził wiele nocy przy łóżku cierpiącego przyjaciela, wspominał jego śmierć jako jedno z najbardziej wstrząsających doświadczeń swojego życia.
Fleischl został pochowany na Cmentarzu Centralnym w Wiedniu, w sektorze żydowskim (Gr.6/29/89).
Dwa lata po śmierci wydano jego dzieła zebrane, z przedmową Sigmunda Exnera. W 1898 roku w auli Uniwersytetu Wiedeńskiego odsłonięto płaskorzeźbę Fleischla autorstwa Ernsta Fuchsa, dar brata Ottona von Fleischla.
W 1997 roku ukazała się biografia uczonego.
Dorobek naukowy.
Głównym obszarem zainteresowań Fleischla była neurofizjologia. Dokonał przełomowego odkrycia, że bodźce pobudzające narządy zmysłów powodują zmiany rozkładu potencjałów rejestrowanych z powierzchni głowy badanego pacjenta. Z nieznanych powodów nie opublikował swoich wyników, zamiast tego zamykając je w sejfie bankowym z instrukcją upublicznienia ich w 1883 roku. W tym samym czasie niezależnie do odkryć mających stanowić podstawę elektroencefalografii dokonali Richard Caton i Adolf Beck.
W 1886 roku opatentował hemoglobinometr.

</doc>
<doc id="1340418" url="https://pl.wikipedia.org/wiki?curid=1340418" title="Carl von Rokitansky">
Carl von Rokitansky



</doc>
<doc id="1340430" url="https://pl.wikipedia.org/wiki?curid=1340430" title="Port lotniczy Toyama">
Port lotniczy Toyama

 – międzynarodowy port lotniczy położony w Toyama, w Prefekturze Toyama na wyspie Honsiu, w Japonii. 

</doc>
<doc id="1340457" url="https://pl.wikipedia.org/wiki?curid=1340457" title="Lista okrętów United States Army">
Lista okrętów United States Army

Lista ta zawiera spis statków określanych jako transportowce wojska i okręty szpitalne, które należały do United States Army.

</doc>
<doc id="1340458" url="https://pl.wikipedia.org/wiki?curid=1340458" title="Objaw zachodzącego słońca">
Objaw zachodzącego słońca



</doc>
<doc id="1340459" url="https://pl.wikipedia.org/wiki?curid=1340459" title="Lista okrętów podwodnych typu Los Angeles">
Lista okrętów podwodnych typu Los Angeles

Lista wszystkich okrętów podwodnych typu "Los Angeles".
Zobacz też: Lista aktywnych okrętów podwodnych typu Los Angeles, Lista nieaktywnych okrętów podwodnych typu Los Angeles

</doc>
<doc id="1340460" url="https://pl.wikipedia.org/wiki?curid=1340460" title="Lista aktywnych okrętów podwodnych typu Los Angeles">
Lista aktywnych okrętów podwodnych typu Los Angeles

Lista okrętów podwodnych typu "Los Angeles", które nadal pozostają w służbie pogrupowana według portu macierzystego.

</doc>
<doc id="1340461" url="https://pl.wikipedia.org/wiki?curid=1340461" title="Lista nieaktywnych okrętów podwodnych typu Los Angeles">
Lista nieaktywnych okrętów podwodnych typu Los Angeles

Lista wycofanych ze służby okrętów podwodnych typu "Los Angeles".
Zobacz też: Lista okrętów podwodnych typu Los Angeles Lista aktywnych okrętów podwodnych typu Los Angeles.

</doc>
<doc id="1340462" url="https://pl.wikipedia.org/wiki?curid=1340462" title="USS Antona">
USS Antona

Okręty US Navy o nazwie USS "Antona":

</doc>
<doc id="1340463" url="https://pl.wikipedia.org/wiki?curid=1340463" title="USS Araner">
USS Araner

Okręty US Navy o nazwie USS "Araner":

</doc>
<doc id="1340464" url="https://pl.wikipedia.org/wiki?curid=1340464" title="USS Arcadia">
USS Arcadia

Okręty US Navy o nazwie USS "Arcadia":

</doc>
<doc id="1340465" url="https://pl.wikipedia.org/wiki?curid=1340465" title="USS Arctic">
USS Arctic

Okręty US Navy o nazwie USS "Arctic":

</doc>
<doc id="1340466" url="https://pl.wikipedia.org/wiki?curid=1340466" title="USS Ardent">
USS Ardent

Okręty US Navy o nazwie USS "Ardent":

</doc>
<doc id="1340467" url="https://pl.wikipedia.org/wiki?curid=1340467" title="USS Arethusa">
USS Arethusa

Okręty US Navy o nazwie USS "Arethusa":

</doc>
<doc id="1340468" url="https://pl.wikipedia.org/wiki?curid=1340468" title="Objaw Parinauda">
Objaw Parinauda



</doc>
<doc id="1340469" url="https://pl.wikipedia.org/wiki?curid=1340469" title="Malformacja Dandy'ego-Walkera">
Malformacja Dandy'ego-Walkera



</doc>
<doc id="1340471" url="https://pl.wikipedia.org/wiki?curid=1340471" title="Krwawienie podpajęczynówkowe">
Krwawienie podpajęczynówkowe



</doc>
<doc id="1340472" url="https://pl.wikipedia.org/wiki?curid=1340472" title="Zespół nieadekwatnego wydzielania wazopresyny">
Zespół nieadekwatnego wydzielania wazopresyny



</doc>
<doc id="1340473" url="https://pl.wikipedia.org/wiki?curid=1340473" title="Mózgowy zespół utraty soli">
Mózgowy zespół utraty soli

Mózgowy zespół utraty soli, CSWS (od ang. "cerebral salt-wasting syndrome") – zespół zaburzeń elektrolitowych związanych z procesem chorobowym uszkadzającym mózgowie, przebiegający z odwodnieniem i hiponatremią. 
Diagnostyka różnicowa mózgowego zespołu utraty soli obejmuje zespół nieprawidłowego wydzielania hormonu antydiuretycznego.
Został opisany przez Petersa i wsp. w 1950 roku.

</doc>
<doc id="1340474" url="https://pl.wikipedia.org/wiki?curid=1340474" title="Annales Polonici Mathematici">
Annales Polonici Mathematici

Annales Polonici Mathematici – czasopismo matematyczne wydawane przez Instytut Matematyczny PAN, ISSN: 0066-2216(p) 1730-6272(e). Zazwyczaj ukazują się 2 tomy po 3 numery. Wszystkie artykuły publikowane przez to czasopismo są indeksowane i opisywane w Mathematical Reviews.
Tematyka i komitet redakcyjny.
Pismo publikuje oryginalne prace badawcze w zakresie analizy matematycznej i geometrii. 
Redaktorem naczelnym czasopisma jest Sławomir Kołodziej. W skład Komitetu Redakcyjnego wchodzą ponadto: Eric Bedford, Zbigniew Błocki, Bogdan Bojarski, Jean-Pierre Demailly, Marek Jarnicki, Konstantin Mischaikow, Wiesław Pawłucki, Peter Pflug, Wiesław Pleśniak, Józef Siciak, Roman Srzednicki, Bolesław Szafirski, Hans-Otto Walther i Wojciech M. Zajączkowski. Sekretarzem redakcji jest Marta Kosek.
"Adres redakcji": Annales Polonici Mathematici, Instytut Matematyki, Uniwersytet Jagielloński, ul. Łojasiewicza 6, 30-348 Kraków
Historia.
Realizując swe cele statutowe Polskie Towarzystwo Matematyczne zaczęło wydawać w 1921 własne czasopismo, które począwszy od tomu drugiego nazywało się „Annales de la Société Polonaise de Mathématique”, a którego redaktorem był Stanisław Zaremba. Do wybuchu II wojny światowej wydano 17 tomów tego czasopisma. Wychodziło ono w językach kongresowych, ale „Dodatki” drukowane do niektórych tomów były w języku polskim. Zawierały one m.in. dokumenty z życia Towarzystwa takie jak statut, sprawozdania, protokóły.
Czasopismo zostało wznowione po wojnie i do 1952 PTM wydało kolejne 8 tomów. W 1953 wszystkie wydawnictwa matematyczne PTM, włączając w to „Annales”, zostały przejęte przez Instytut Matematyczny PAN. Na bazie „Annales” utworzono nowe czasopismo, Annales Polonici Mathematici, którego pierwszy numer ukazał się w 1954.

</doc>
<doc id="1340481" url="https://pl.wikipedia.org/wiki?curid=1340481" title="Bitwa nad Wilson’s Creek">
Bitwa nad Wilson’s Creek

Bitwa nad Wilson’s Creek (niekiedy określana jako bitwa pod Oak Hills) – starcie zbrojne, które miało miejsce 10 sierpnia 1861 roku na terenie obecnych hrabstw Greene i Christian w stanie Missouri. Zwycięstwo Konfederacji nad siłami Unii pozwoliło jej uzyskać kontrolę nad południowo-zachodnią częścią stanu. Była to najważniejsza bitwa wojny secesyjnej w Missouri w 1861 roku i z tego powodu niekiedy określana jest przez historyków jako „Bull Run zachodu” w nawiązaniu do I bitwy nad Bull Run na wschodnim froncie wojny secesyjnej.
Przebieg bitwy.
Podczas gdy dowodzona przez generała Nathaniela Lyona armia Unii stacjonowała w pobliżu Springfield w Missouri, zbliżały się do niej siły Konfederacji pod dowództwem generała Bena McCullocha wspierane przez oddziały gwardii stanu Missouri dowodzone przez generała Sterlinga Price’a. Obie strony konfliktu spędziły 9 sierpnia 1861 roku przygotowując plany ataku. Lyon planował zaatakować przy pomocy dwóch kolumn.
Następnego dnia około 5 rano Lyon rozpoczął główny atak na pozycje konfederatów od północy, podczas gdy kolumna dowodzona przez Franza Sigela zaatakowała od południa. Atak Lyona zaskoczył konfederatów i udało mu się szybko zająć obozowisko konfederatów i wyprzeć ich poza grań wzniesienia określanego obecnie jako „krwawe wzgórze” (ang. "Bloody Hill").
Kolumna Sigela również początkowo odnosiła sukcesy, jednak wkrótce losy bitwy odmieniły się, gdy McCulloch wyprowadził kontratak. W tym okresie mundury jeszcze nie były ustandaryzowane i ludzie McCullocha nosili mundury podobne do mundurów oddziałów Sigela. Początkowo żołnierze Unii uznali zbliżające się oddziały McCullocha za posiłki Unii, a kiedy odkryli swój błąd, było już za późno. Dzięki temu zamieszaniu szala bitwy przechyliła się na korzyść konfederatów.
Konfederaci trzykrotnie atakowali pozycje unionistów, jednak nie udało im się przełamać ich linii. Około 11 rano major Samuel Sturgis, który przejął dowództwo nad siłami Unii po tym, jak generał Lyon został postrzelony i zabity w walce, uświadomił sobie, że jego ludzie są wyczerpani i brakuje im amunicji i rozkazał im wycofać się w kierunku miasta Rolla. Konfederaci, którzy odnieśli zwycięstwo na polu bitwy, byli zbyt zdezorganizowani i niedostatecznie wyposażeni, aby podążyć w pościg za oddziałami Unii.
Zwycięstwo Konfederacji zmobilizowało sympatyków Południa w Missouri. Sterling Price, który współdowodził nad Wilson’s Creek, wykorzystał je, aby wraz z gwardią stanu Missouri rozpocząć inwazję na północ, która doprowadziła 20 września 1861 roku do I bitwy pod Lexington.
Na froncie politycznym, pełniący obowiązki gubernatora Missouri na wygnaniu Claiborne Fox Jackson wykorzystał zwycięstwo, aby pod koniec października zwołać sesję stanowego parlamentu, która przegłosowała secesję stanu Missouri z Unii. Decyzja ta została zaakceptowana przez Konfederację, mimo że sama sesja, a zatem i głosowanie, nie były legalne, ponieważ nie uczestniczyła w nich wymagana liczba parlamentarzystów.
Pole bitwy nad Wilson’s Creek jest obecnie objęte ochroną federalną jako Wilson's Creek National Battlefield – historyczny obszar chroniony na prawach podobnych do parku narodowego znajdujący się pod zarządem National Park Service.

</doc>
<doc id="1340483" url="https://pl.wikipedia.org/wiki?curid=1340483" title="(6130) Hutton">
(6130) Hutton

(6130) Hutton - planetoida z grupy przecinających orbitę Marsa okrążająca Słońce w ciągu 5 lat i 47 dni w średniej odległości 2,97 j.a. Została odkryta 24 września 1989 roku w "Siding Spring Observatory" w Australii przez Roberta McNaughta. Nazwa planetoidy pochodzi od Jamesa Huttona (1726-1797), szkockiego geologa, uważanego za „ojca nowoczesnej geologii”. Przed nadaniem nazwy planetoida nosiła oznaczenie tymczasowe (6130) 1989 SL5.

</doc>
<doc id="1340489" url="https://pl.wikipedia.org/wiki?curid=1340489" title="USS Haddock">
USS Haddock

Okręty US Navy o nazwie USS "Haddock", pochodzącej od ryby haddock żyjącej w Atlantyku:

</doc>
<doc id="1340490" url="https://pl.wikipedia.org/wiki?curid=1340490" title="USS Hale">
USS Hale

Okręty US Navy o nazwie USS "Hale":

</doc>
<doc id="1340491" url="https://pl.wikipedia.org/wiki?curid=1340491" title="USS Halibut">
USS Halibut

Okręty US Navy o nazwie USS "Halibut", pochodzącej od halibuta:

</doc>
<doc id="1340492" url="https://pl.wikipedia.org/wiki?curid=1340492" title="USS Halsey">
USS Halsey

Okręty US Navy o nazwie USS "Halsey", pochodzącej od admirała floty Williama F. "Bull" Halseya (1882–1959):

</doc>
<doc id="1340493" url="https://pl.wikipedia.org/wiki?curid=1340493" title="USS Hamlin">
USS Hamlin

Okręty US Navy o nazwie USS "Hamlin" pochodzącej od cieśniny Hamlin Sound w pobliżu Charleston:

</doc>
<doc id="1340494" url="https://pl.wikipedia.org/wiki?curid=1340494" title="USS Hammann">
USS Hammann

Okręty US Navy o nazwie USS "Hammann", pochodzącej od Charlesa Hammanna:

</doc>
<doc id="1340495" url="https://pl.wikipedia.org/wiki?curid=1340495" title="USS Hammerhead">
USS Hammerhead

Okręty US Navy o nazwie USS "Hammerhead", pochodzącej do rekina-młota:

</doc>
<doc id="1340496" url="https://pl.wikipedia.org/wiki?curid=1340496" title="USS Hancock">
USS Hancock

Okręty US Navy o nazwie USS "Hancock" pochodzącej od Johna Hancocka:

</doc>
<doc id="1340497" url="https://pl.wikipedia.org/wiki?curid=1340497" title="Joachim Henryk Przebendowski">
Joachim Henryk Przebendowski

Joachim Henryk Przebendowski herbu Przebędowski (ur. 1675 w Janiszewie, zm. 21 maja 1721 w Janowie Podlaskim) – polski duchowny katolicki, biskup łucki.
Życiorys.
Po ukończeniu jezuickiego gimnazjum, odbył studia w Paryżu, a następnie wstąpił do Seminarium Duchownego w Chełmnie. Święcenia kapłańskie przyjął 21 stycznia 1710, po czym podjął pracę w charakterze kanonika krakowskiej katedry i kolejno kustosza kolegiaty w Wiślicy. Prekonizowany przez papieża Papież Klemens XI na ordynariusza diecezji łuckiej (5 października 1716).
6 czerwca 1717 dokonał konsekracji świątyni pod wezwaniem św. Doroty Dziewicy i Męczennicy w Winnej Poświętnej. W 1719 roku uczestniczył w procesie przygotowawczym ogłoszenia św. Andrzeja Boboli błogosławionym. W 1721 roku afiliował kościół w Jarnicach do prepozytury węgrowskiej.
Pochowany w kolegiacie Świętej Trójcy w Janowie Podlaskim. 

</doc>
<doc id="1340498" url="https://pl.wikipedia.org/wiki?curid=1340498" title="USS Haraden">
USS Haraden

Okręty US Navy o nazwie USS "Haraden":

</doc>
<doc id="1340499" url="https://pl.wikipedia.org/wiki?curid=1340499" title="USS Harder">
USS Harder

Okręty US Navy o nazwie USS "Harder":

</doc>
<doc id="1340500" url="https://pl.wikipedia.org/wiki?curid=1340500" title="USS Harding">
USS Harding

Okręty US Navy o nazwie USS "Harding", pochodzącej od Setha Hardinga:

</doc>
<doc id="1340501" url="https://pl.wikipedia.org/wiki?curid=1340501" title="USS Hart">
USS Hart

Okręty US Navy o nazwie USS "Hart":

</doc>
<doc id="1340502" url="https://pl.wikipedia.org/wiki?curid=1340502" title="USS Hartford">
USS Hartford

Okręty US Navy o nazwie USS "Hartford", pochodzącej od miasta Hartford, stolicy stanu Connecticut:

</doc>
<doc id="1340503" url="https://pl.wikipedia.org/wiki?curid=1340503" title="USS Hatteras">
USS Hatteras

Okręty US Navy o nazwie USS "Hatteras" pochodzącej od przylądka Cape Hatteras leżącego na wybrzeżu Karoliny Północnej:

</doc>
<doc id="1340504" url="https://pl.wikipedia.org/wiki?curid=1340504" title="USS Hawaii">
USS Hawaii

Okręty US Navy o nazwie USS "Hawaii", pochodzącej od Hawajów:

</doc>
<doc id="1340505" url="https://pl.wikipedia.org/wiki?curid=1340505" title="USS Hawk">
USS Hawk

Okręty US Navy o nazwie USS "Hawk", pochodzącej od jastrzębia:

</doc>
<doc id="1340506" url="https://pl.wikipedia.org/wiki?curid=1340506" title="USS Hawkbill">
USS Hawkbill

Okręty US Navy o nazwie USS "Hawkbill", pochodzącej od dużego żółwia morskiego noszącego nazwę "hawksbill" (litera "s" została opuszczona w nazwach okrętów):

</doc>
<doc id="1340507" url="https://pl.wikipedia.org/wiki?curid=1340507" title="USS Hazelwood">
USS Hazelwood

Okręty US Navy o nazwie USS "Hazelwood", pochodzącej od komodora Johna Hazelwooda, oficera Continental Navy:

</doc>
<doc id="1340509" url="https://pl.wikipedia.org/wiki?curid=1340509" title="USS Healy">
USS Healy

Okręty US Navy o nazwie USS "Healy":

</doc>
<doc id="1340510" url="https://pl.wikipedia.org/wiki?curid=1340510" title="USS Henderson">
USS Henderson

Okręty US Navy o nazwie USS "Henderson":

</doc>
<doc id="1340511" url="https://pl.wikipedia.org/wiki?curid=1340511" title="USS Henley">
USS Henley

Okręty US Navy o nazwie USS "Henley" pochodzącej od Roberta Henleya:
Zobacz też.
"John D. Henley" (DD-553) był niszczycielem typu "Fletcher", który został zwodowany w 1945. Brał udział w działaniach II wojny światowej i został sprzedany na złom w 1974.

</doc>
<doc id="1340512" url="https://pl.wikipedia.org/wiki?curid=1340512" title="USS Hercules">
USS Hercules

Okręty US Navy o nazwie USS "Hercules", pochodzącej od Heraklesa:

</doc>
<doc id="1340513" url="https://pl.wikipedia.org/wiki?curid=1340513" title="USS Hermitage">
USS Hermitage

Okręty US Navy o nazwie USS „Hermitage”:

</doc>
<doc id="1340514" url="https://pl.wikipedia.org/wiki?curid=1340514" title="USS Herndon">
USS Herndon

Okręty US Navy o nazwie USS "Herndon":

</doc>
<doc id="1340515" url="https://pl.wikipedia.org/wiki?curid=1340515" title="USS Heron">
USS Heron

Okręty US Navy o nazwie USS "Heron":

</doc>
<doc id="1340516" url="https://pl.wikipedia.org/wiki?curid=1340516" title="USS Hoel">
USS Hoel

Okręty US Navy o nazwie USS "Hoel", pochodzącej od Williama R. Hoela, oficera marynarki z czasów wojny secesyjnej:

</doc>
<doc id="1340517" url="https://pl.wikipedia.org/wiki?curid=1340517" title="USS Holder">
USS Holder

Okręty US Navy o nazwie USS "Holder", pochodzącej od Randolpha Holdera, pilota, który zginął w czasie bitwy pod Midway:

</doc>
<doc id="1340518" url="https://pl.wikipedia.org/wiki?curid=1340518" title="USS Honolulu">
USS Honolulu

Okręty US Navy o nazwie USS "Honolulu", pochodzącej od Honolulu:

</doc>
<doc id="1340519" url="https://pl.wikipedia.org/wiki?curid=1340519" title="USS Hopewell">
USS Hopewell

Okręty US Navy o nazwie USS "Hopewell":

</doc>
<doc id="1340520" url="https://pl.wikipedia.org/wiki?curid=1340520" title="Włodzimierz Martinek">
Włodzimierz Martinek

Włodzimierz Martinek (ur. 5 kwietnia 1945 w Poznaniu) – polski lekkoatleta, płotkarz. 
Jako junior zwyciężył w biegu na 400 metrów przez płotki podczas Europejskich Igrzysk Juniorów w 1964 w Warszawie (poprzednika mistrzostw Europy juniorów). Na tych samych igrzyskach zdobył srebrne medale w biegu na 110 metrów przez płotki i w sztafecie szwedzkiej 400-300-200-100 m. Miał najlepszy wynik na 400 metrów przez płotki wśród juniorów na świecie w 1964.
Był wicemistrzem Polski seniorów na 400 m przez płotki w 1965 i brązowym medalistą na 110 m przez płotki w 1964. W latach 1963 i 1964 był mistrzem Polski juniorów na obu tych dystansach. Trzykrotnie startował w reprezentacji Polski (zawsze na 400 m ppł) w 1965, w tym w finale Pucharu Europy w Stuttgarcie.
W 1966 miał startować w Mistrzostwach Europy, ale w czerwcu podczas biegu na 110 m przez płotki zerwał ścięgno Achillesa. Po wyleczeniu kontuzji startował do końca lat 60. (m.in. w dziesięcioboju), ale z mniejszymi sukcesami. 
Rekordy życiowe:
Był zawodnikiem Warty Poznań. Po zakończeniu kariery pracował w Zakładach Cegielskiego, a potem rozpoczął własną działalność gospodarczą.

</doc>
<doc id="1340521" url="https://pl.wikipedia.org/wiki?curid=1340521" title="USS Hopkins">
USS Hopkins

Okręty US Navy o nazwie USS "Hopkins", pochodzącej od Eseka Hopkinsa:

</doc>
<doc id="1340522" url="https://pl.wikipedia.org/wiki?curid=1340522" title="USS Houston">
USS Houston

Okręty US Navy o nazwie USS "Houston", pochodzącej od Houston:

</doc>
<doc id="1340523" url="https://pl.wikipedia.org/wiki?curid=1340523" title="USS Howard">
USS Howard

Okręty US Navy o nazwie USS "Howard":

</doc>
<doc id="1340524" url="https://pl.wikipedia.org/wiki?curid=1340524" title="USS Hudson">
USS Hudson

Okręty US Navy o nazwie USS "Hudson":

</doc>
<doc id="1340525" url="https://pl.wikipedia.org/wiki?curid=1340525" title="USS Hull">
USS Hull

Okręty US Navy o nazwie USS "Hull", pochodzącej od komodora Isaaca Hulla:

</doc>
<doc id="1340526" url="https://pl.wikipedia.org/wiki?curid=1340526" title="USS Humming Bird">
USS Humming Bird

Okręty US Navy o nazwie USS "Hummingbird" lub "Humming Bird":

</doc>
<doc id="1340527" url="https://pl.wikipedia.org/wiki?curid=1340527" title="USS Hunt">
USS Hunt

Okręty US Navy o nazwie USS "Hunt":

</doc>
<doc id="1340528" url="https://pl.wikipedia.org/wiki?curid=1340528" title="USS Huntington">
USS Huntington

Okręty US Navy o nazwie USS "Huntington", pochodzącej od miasta Huntington:

</doc>
<doc id="1340529" url="https://pl.wikipedia.org/wiki?curid=1340529" title="USS Huron">
USS Huron

Okręty US Navy o nazwie USS "Huron":

</doc>
<doc id="1340530" url="https://pl.wikipedia.org/wiki?curid=1340530" title="USS Hydra">
USS Hydra

Okręty US Navy o nazwie USS "Hydra":

</doc>
<doc id="1340531" url="https://pl.wikipedia.org/wiki?curid=1340531" title="USS La Salle">
USS La Salle

Okręty US Navy o nazwie USS "La Salle", pochodzącej od miasta LaSalle w stanie Illinois, nazwanego na cześć René-Roberta Cavelier de La Salle:

</doc>
<doc id="1340532" url="https://pl.wikipedia.org/wiki?curid=1340532" title="USS La Vallette">
USS La Vallette

Okręty US Navy o nazwie USS "La Vallette", pochodzącej od kontradmirała Elie A. F. La Vallette (1790–1862):

</doc>
<doc id="1340533" url="https://pl.wikipedia.org/wiki?curid=1340533" title="USS Laffey">
USS Laffey

Okręty US Navy o nazwie USS "Laffey":

</doc>
<doc id="1340534" url="https://pl.wikipedia.org/wiki?curid=1340534" title="USS Lake Champlain">
USS Lake Champlain

Okręty US Navy o nazwie USS "Lake Champlain", pochodzącej od jeziora Champlain na którym odbyła się bitwa w czasie wojny brytyjsko-amerykańskiej:

</doc>
<doc id="1340535" url="https://pl.wikipedia.org/wiki?curid=1340535" title="USS Lake Erie">
USS Lake Erie

Okręty US Navy o nazwie USS "Lake Erie", pochodzącej od bitwy na jeziorze Erie, która odbyła się w czasie wojny brytyjsko-amerykańskiej:

</doc>
<doc id="1340536" url="https://pl.wikipedia.org/wiki?curid=1340536" title="USS Lamson">
USS Lamson

Okręty US Navy o nazwie USS "Lamson", pochodzącej od Roswella Lamsona:

</doc>
<doc id="1340537" url="https://pl.wikipedia.org/wiki?curid=1340537" title="USS Lancaster">
USS Lancaster

Okręty US Navy o nazwie USS "Lancaster", pochodzącej od miasta Lancaster:

</doc>
<doc id="1340538" url="https://pl.wikipedia.org/wiki?curid=1340538" title="USS Lang">
USS Lang

Okręty US Navy o nazwie USS "Lang":

</doc>
<doc id="1340539" url="https://pl.wikipedia.org/wiki?curid=1340539" title="USS Langley">
USS Langley

Okręty US Navy o nazwie USS "Langley", pochodzącej od naukowca Samuela Langleya:

</doc>
<doc id="1340540" url="https://pl.wikipedia.org/wiki?curid=1340540" title="USS Lansdale">
USS Lansdale

Okręty US Navy o nazwie USS "Lansdale":

</doc>
<doc id="1340541" url="https://pl.wikipedia.org/wiki?curid=1340541" title="USS Lapon">
USS Lapon

Okręty US Navy o nazwie USS "Lapon":

</doc>
<doc id="1340542" url="https://pl.wikipedia.org/wiki?curid=1340542" title="USS Lapwing">
USS Lapwing

Okręty US Navy o nazwie USS "Lapwing":

</doc>
<doc id="1340543" url="https://pl.wikipedia.org/wiki?curid=1340543" title="USS Lardner">
USS Lardner

Okręty US Navy o nazwie USS "Lardner", pochodzącej od Jamesa L. Lardnera:

</doc>
<doc id="1340544" url="https://pl.wikipedia.org/wiki?curid=1340544" title="USS Lark">
USS Lark

Okręty US Navy o nazwie USS "Lark":

</doc>
<doc id="1340545" url="https://pl.wikipedia.org/wiki?curid=1340545" title="USS Laub">
USS Laub

Okręty US Navy o nazwie USS "Laub":

</doc>
<doc id="1340546" url="https://pl.wikipedia.org/wiki?curid=1340546" title="USS Lawrence">
USS Lawrence

Okręty US Navy o nazwie USS "Lawrence", pochodzącej od Jamesa Lawrence`a:

</doc>
<doc id="1340547" url="https://pl.wikipedia.org/wiki?curid=1340547" title="USS Leary">
USS Leary

Okręty US Navy o nazwie USS "Leary":
Zobacz też "Richard P. Leary" (DD-664)

</doc>
<doc id="1340548" url="https://pl.wikipedia.org/wiki?curid=1340548" title="USS Lewis">
USS Lewis

Okręty US Navy o nazwie USS "Lewis":

</doc>
<doc id="1340549" url="https://pl.wikipedia.org/wiki?curid=1340549" title="USS Leyte">
USS Leyte

Okręty US Navy o nazwie USS "Leyte", pochodzącej od bitwy w zatoce Leyte (1944):

</doc>
<doc id="1340550" url="https://pl.wikipedia.org/wiki?curid=1340550" title="USS Liberator">
USS Liberator

Okręty US Navy o nazwie USS "Liberator":

</doc>
<doc id="1340551" url="https://pl.wikipedia.org/wiki?curid=1340551" title="USS Liberty">
USS Liberty

Okręty US Navy o nazwie USS "Liberty":
Często jako USS "Liberty" podawany jest także statek transportowy US Army USAT "Liberty Glo", który został zatopiony w pobliżu Bali w 1942 i jest obecnie popularnym wrakiem wśród nurków.

</doc>
<doc id="1340552" url="https://pl.wikipedia.org/wiki?curid=1340552" title="USS Limpkin">
USS Limpkin

Okręty US Navy o nazwie USS "Limpkin":

</doc>
<doc id="1340553" url="https://pl.wikipedia.org/wiki?curid=1340553" title="USS Linnet">
USS Linnet

Okręty US Navy o nazwie USS "Linnet":

</doc>
<doc id="1340554" url="https://pl.wikipedia.org/wiki?curid=1340554" title="USS Little">
USS Little

Okręty US Navy o nazwie USS "Little", pochodzącej od komandora George’a Little’a (1754–1809):

</doc>
<doc id="1340555" url="https://pl.wikipedia.org/wiki?curid=1340555" title="USS Long Beach">
USS Long Beach

Okręty US Navy o nazwie USS "Long Beach":

</doc>
<doc id="1340556" url="https://pl.wikipedia.org/wiki?curid=1340556" title="USS Longspur">
USS Longspur

Okręty US Navy o nazwie USS "Longspur":

</doc>
<doc id="1340557" url="https://pl.wikipedia.org/wiki?curid=1340557" title="USS Lorikeet">
USS Lorikeet

Okręty US Navy o nazwie USS "Lorikeet":

</doc>
<doc id="1340558" url="https://pl.wikipedia.org/wiki?curid=1340558" title="USS Louisiana">
USS Louisiana

Okręty US Navy o nazwie USS "Louisiana", pochodzącej od stanu Louizjana:
Zobacz też CSS "Louisiana"

</doc>
<doc id="1340559" url="https://pl.wikipedia.org/wiki?curid=1340559" title="USS Louisville">
USS Louisville

Okręty US Navy o nazwie USS "Louisville", pochodzącej od miasta Louisville:

</doc>
<doc id="1340560" url="https://pl.wikipedia.org/wiki?curid=1340560" title="USS Luce">
USS Luce

Okręty US Navy o nazwie USS "Luce":

</doc>
<doc id="1340561" url="https://pl.wikipedia.org/wiki?curid=1340561" title="USS Lucid">
USS Lucid

Okręty US Navy o nazwie USS "Lucid":

</doc>
<doc id="1340562" url="https://pl.wikipedia.org/wiki?curid=1340562" title="USS Ludlow">
USS Ludlow

Okręty US Navy o nazwie USS "Ludlow":

</doc>
<doc id="1340563" url="https://pl.wikipedia.org/wiki?curid=1340563" title="USS Lynx">
USS Lynx

Okręty US Navy o nazwie USS "Lynx":

</doc>
<doc id="1340564" url="https://pl.wikipedia.org/wiki?curid=1340564" title="USS MacKenzie">
USS MacKenzie

Okręty US Navy o nazwie USS "MacKenzie" pochodzącej Alexandra Slidella MacKenzie, który służył w Marynarce w czasie wojny secesyjnej:
"George K. MacKenzie" (DD-836) był niszczycielem typu "Gearing" nosił nazwę pochodzącą od George`a K. MacKenzieiego. Wszedł do służby w 1945 i został wycofany w 1976. 

</doc>
<doc id="1340565" url="https://pl.wikipedia.org/wiki?curid=1340565" title="USS Macdonough">
USS Macdonough

Okręty US Navy o nazwie USS "Macdonough", która pochodziła od komodora Thomasa Macdonougha:
Zobacz też SS "Thomas Macdonough" Statek typu Liberty.

</doc>
<doc id="1340566" url="https://pl.wikipedia.org/wiki?curid=1340566" title="USS Macedonian">
USS Macedonian

Okręty US Navy o nazwie USS "Macedonian":

</doc>
<doc id="1340567" url="https://pl.wikipedia.org/wiki?curid=1340567" title="USS Mackerel">
USS Mackerel

Okręty podwodne US Navy o nazwie USS "Mackerel":

</doc>
<doc id="1340568" url="https://pl.wikipedia.org/wiki?curid=1340568" title="USS Macon">
USS Macon

Jednostki US Navy o nazwie USS "Macon" pochodzącej od miasta Macon:

</doc>
<doc id="1340570" url="https://pl.wikipedia.org/wiki?curid=1340570" title="USS Maddox">
USS Maddox

Okręty US Navy o nazwie USS "Maddox":

</doc>
<doc id="1340571" url="https://pl.wikipedia.org/wiki?curid=1340571" title="USS Madison">
USS Madison

Okręty US Navy o nazwie USS "Madison", pochodzącej w pierwszych dwóch wypadkach od Jamesa Madisona, czwartego prezydenta USA, a w przypadku trzeciego od Commandera Jamesa Jonasa Madisona, który otrzymał Medal Honoru w czasie I wojny światowej:

</doc>
<doc id="1340572" url="https://pl.wikipedia.org/wiki?curid=1340572" title="USS Magpie">
USS Magpie

Okręty US Navy o nazwie USS "Magpie":

</doc>
<doc id="1340573" url="https://pl.wikipedia.org/wiki?curid=1340573" title="USS Mahan">
USS Mahan

Okręty US Navy o nazwie USS "Mahan", pochodzącej od kontradmirała Alfreda Thayera Mahana:

</doc>
<doc id="1340574" url="https://pl.wikipedia.org/wiki?curid=1340574" title="USS Makin Island">
USS Makin Island

Okręty US Navy o nazwie USS "Makin Island":

</doc>
<doc id="1340575" url="https://pl.wikipedia.org/wiki?curid=1340575" title="USS Mallard">
USS Mallard

Okręty US Navy o nazwie USS "Mallard":

</doc>
<doc id="1340576" url="https://pl.wikipedia.org/wiki?curid=1340576" title="USS Manitowoc">
USS Manitowoc

Okręty US Navy o nazwie USS "Manitowoc":

</doc>
<doc id="1340577" url="https://pl.wikipedia.org/wiki?curid=1340577" title="USS Manley">
USS Manley

Okręty US Navy o nazwie USS "Manley", pochodzącej od oficera Johna Manleya:

</doc>
<doc id="1340578" url="https://pl.wikipedia.org/wiki?curid=1340578" title="USS Marblehead">
USS Marblehead

Okręty US Navy o nazwie USS "Marblehead", pochodzącej od Marblehead:

</doc>
<doc id="1340579" url="https://pl.wikipedia.org/wiki?curid=1340579" title="USS Martin">
USS Martin

Okręty US Navy o nazwie USS "Martin":

</doc>
<doc id="1340580" url="https://pl.wikipedia.org/wiki?curid=1340580" title="USS Mason">
USS Mason

Okręty US Navy o nazwie USS "Mason":
Zobacz też USS "Leonard F. Mason" (DD-852).

</doc>
<doc id="1340581" url="https://pl.wikipedia.org/wiki?curid=1340581" title="USS Mattabesett">
USS Mattabesett

Okręty US Navy o nazwie USS "Mattabesett" lub "Mattabesset":

</doc>
<doc id="1340582" url="https://pl.wikipedia.org/wiki?curid=1340582" title="USS Maury">
USS Maury

Okręty US Navy o nazwie USS "Maury", pochodzącej od Matthew Maury`ego:

</doc>
<doc id="1340583" url="https://pl.wikipedia.org/wiki?curid=1340583" title="USS Mayflower">
USS Mayflower

Okręty US Navy o nazwie USS "Mayflower", pochodzącej od statku "Mayflower":

</doc>
<doc id="1340584" url="https://pl.wikipedia.org/wiki?curid=1340584" title="USS Mayrant">
USS Mayrant

Okręty US Navy o nazwie USS "Mayrant", pochodzącej od Johna Mayranta:

</doc>
<doc id="1340585" url="https://pl.wikipedia.org/wiki?curid=1340585" title="USS McCall">
USS McCall

Okręty US Navy o nazwie USS "McCall", pochodzącej od Edwarda McCalla:

</doc>
<doc id="1340586" url="https://pl.wikipedia.org/wiki?curid=1340586" title="USS McCalla">
USS McCalla

Okręty US Navy o nazwie USS "McCalla", pochodzącej od Bowmana H. McCalla:

</doc>
<doc id="1340587" url="https://pl.wikipedia.org/wiki?curid=1340587" title="USS McCawley">
USS McCawley

Okręty US Navy o nazwie USS "McCawley":

</doc>
<doc id="1340589" url="https://pl.wikipedia.org/wiki?curid=1340589" title="USS McCook">
USS McCook

Okręty US Navy o nazwie USS "McCook", pochodzącej od Rodericka S. McCooka:

</doc>
<doc id="1340590" url="https://pl.wikipedia.org/wiki?curid=1340590" title="USS McDermut">
USS McDermut

Okręty US Navy o nazwie USS "McDermut", pochodzącej od Davida McDermuta:

</doc>
<doc id="1340591" url="https://pl.wikipedia.org/wiki?curid=1340591" title="USS McDougal">
USS McDougal

Okręty US Navy o nazwie USS "McDougal", pochodzącej od Davida Stocktona McDougala:

</doc>
<doc id="1340592" url="https://pl.wikipedia.org/wiki?curid=1340592" title="USS McKean">
USS McKean

Okręty US Navy o nazwie USS "McKean", pochodzącej od Williama McKeana:

</doc>
<doc id="1340593" url="https://pl.wikipedia.org/wiki?curid=1340593" title="USS McKee">
USS McKee

Okręty US Navy o nazwie USS "McKee", pochodzącej od Hugh W. McKee:

</doc>
<doc id="1340594" url="https://pl.wikipedia.org/wiki?curid=1340594" title="USS McLanahan">
USS McLanahan

Okręty US Navy o nazwie USS "McLanahan":

</doc>
<doc id="1340595" url="https://pl.wikipedia.org/wiki?curid=1340595" title="USS Meade">
USS Meade

Okręty US Navy o nazwie USS "Meade":

</doc>
<doc id="1340596" url="https://pl.wikipedia.org/wiki?curid=1340596" title="USS Melvin">
USS Melvin

Okręty US Navy o nazwie USS "Melvin":

</doc>
<doc id="1340597" url="https://pl.wikipedia.org/wiki?curid=1340597" title="USS Memphis">
USS Memphis

Okręty US Navy o nazwie USS "Memphis", pochodzącej od miasta Memphis:

</doc>
<doc id="1340598" url="https://pl.wikipedia.org/wiki?curid=1340598" title="USS Merak">
USS Merak

Okręty US Navy o nazwie USS "Merak":

</doc>
<doc id="1340599" url="https://pl.wikipedia.org/wiki?curid=1340599" title="USS Mercury">
USS Mercury

Okręty US Navy o nazwie USS "Mercury":

</doc>
<doc id="1340600" url="https://pl.wikipedia.org/wiki?curid=1340600" title="USS Mercy">
USS Mercy

Okręty US Navy o nazwie USS/USNS "Mercy":

</doc>
<doc id="1340601" url="https://pl.wikipedia.org/wiki?curid=1340601" title="USS Meredith">
USS Meredith

Okręty US Navy o nazwie USS "Meredith", pochodzącej od Jonathana Mereditha, sierżanta United States Marine Corps z czasów konfliktu znanego jako "First Barbary War":

</doc>
<doc id="1340602" url="https://pl.wikipedia.org/wiki?curid=1340602" title="USS Merganser">
USS Merganser

Okręty US Navy o nazwie USS "Merganser":

</doc>
<doc id="1340603" url="https://pl.wikipedia.org/wiki?curid=1340603" title="USS Merrill">
USS Merrill

Okręty US Navy o nazwie USS "Merrill":

</doc>
<doc id="1340604" url="https://pl.wikipedia.org/wiki?curid=1340604" title="USS Merrimack">
USS Merrimack

Okręty US Navy o nazwie USS "Merrimack" lub "Merrimac", których nazwa pochodzi od rzeki Merrimack:

</doc>
<doc id="1340605" url="https://pl.wikipedia.org/wiki?curid=1340605" title="USS Mervine">
USS Mervine

Okręty US Navy o nazwie USS "Mervine":

</doc>
<doc id="1340606" url="https://pl.wikipedia.org/wiki?curid=1340606" title="USS Metacomet">
USS Metacomet

Okręty US Navy o nazwie USS "Metacomet":

</doc>
<doc id="1340607" url="https://pl.wikipedia.org/wiki?curid=1340607" title="USS Miantonomah">
USS Miantonomah

Okręty US Navy o nazwie USS "Miantonomah", pochodzącą od Miantonomoha, wodza plemienia Narragansett, który był krewnym słynnego szefa tego plemienia - Canonicusa:
Zobacz też USS "Miantonomoh".

</doc>
<doc id="1340608" url="https://pl.wikipedia.org/wiki?curid=1340608" title="USS Michigan">
USS Michigan

Okręty US Navy o nazwie USS "Michigan":

</doc>
<doc id="1340609" url="https://pl.wikipedia.org/wiki?curid=1340609" title="USS Midnight">
USS Midnight

Okręty US Navy o nazwie USS "Midnight":

</doc>
<doc id="1340610" url="https://pl.wikipedia.org/wiki?curid=1340610" title="USS Midway">
USS Midway

Okręty US Navy o nazwie USS "Midway", pochodzącej w pierwszym przypadku od wyspy Midway, w pozostałych dwóch od bitwy pod Midway:

</doc>
<doc id="1340611" url="https://pl.wikipedia.org/wiki?curid=1340611" title="USS Milledgeville">
USS Milledgeville

Okręty US Navy o nazwie USS "Milledgeville":

</doc>
<doc id="1340612" url="https://pl.wikipedia.org/wiki?curid=1340612" title="USS Miller">
USS Miller

Okręty US Navy o nazwie USS "Miller":

</doc>
<doc id="1340613" url="https://pl.wikipedia.org/wiki?curid=1340613" title="USS Milwaukee">
USS Milwaukee

Okręty US Navy o nazwie USS "Milwaukee", pochodzącej od miasta Milwaukee:

</doc>
<doc id="1340614" url="https://pl.wikipedia.org/wiki?curid=1340614" title="USS Minah">
USS Minah

Okręty US Navy o nazwie USS "Minah":

</doc>
<doc id="1340615" url="https://pl.wikipedia.org/wiki?curid=1340615" title="USS Mindoro">
USS Mindoro

Okręty US Navy o nazwie USS "Mindoro", pochodzącej w przypadku dwóch ostatnich od wyspy Mindoro na Filipinach:

</doc>
<doc id="1340616" url="https://pl.wikipedia.org/wiki?curid=1340616" title="USS Minneapolis">
USS Minneapolis

Okręty US Navy o nazwie USS "Minneapolis", pochodzącej od miasta Minneapolis:

</doc>
<doc id="1340617" url="https://pl.wikipedia.org/wiki?curid=1340617" title="USS Minnesota">
USS Minnesota

Okręty US Navy o nazwie USS "Minnesota":

</doc>
<doc id="1340618" url="https://pl.wikipedia.org/wiki?curid=1340618" title="USS Mississinewa">
USS Mississinewa

Okręty US Navy o nazwie USS "Mississinewa", pochodzącej od rzeki Mississinewa w stanie Indiana:

</doc>
<doc id="1340619" url="https://pl.wikipedia.org/wiki?curid=1340619" title="USS Missoula">
USS Missoula

Okręty US Navy o nazwie USS "Missoula", nazwa pierwszego pochodzi od miasta Missoula, drugiego od hrabstwa Missoula County:
Po zwróceniu cywilnemu właścicielowi statek towarowy USS "M. J. Scanlon" został przemianowany na "Missoula" w 1926.

</doc>
<doc id="1340620" url="https://pl.wikipedia.org/wiki?curid=1340620" title="USS Mitscher">
USS Mitscher

Okręty US Navy o nazwie USS "Mitscher", pochodzącej od admirała Marka Mitschera:

</doc>
<doc id="1340621" url="https://pl.wikipedia.org/wiki?curid=1340621" title="USS Mizar">
USS Mizar

Okręty US Navy o nazwie USS "Mizar", pochodzącej od gwiazdy Mizar:

</doc>
<doc id="1340622" url="https://pl.wikipedia.org/wiki?curid=1340622" title="USS Mobile">
USS Mobile

Okręty US Navy o nazwie USS "Mobile":

</doc>
<doc id="1340623" url="https://pl.wikipedia.org/wiki?curid=1340623" title="USS Mockingbird">
USS Mockingbird

Okręty US Navy o nazwie USS "Mockingbird":

</doc>
<doc id="1340624" url="https://pl.wikipedia.org/wiki?curid=1340624" title="USS Mohican">
USS Mohican

Okręty US Navy o nazwie USS "Mohican":

</doc>
<doc id="1340625" url="https://pl.wikipedia.org/wiki?curid=1340625" title="USS Monadnock">
USS Monadnock

Okręty US Navy o nazwie USS "Monadnock", pochodzącej od góry Mount Monadnock:

</doc>
<doc id="1340626" url="https://pl.wikipedia.org/wiki?curid=1340626" title="USS Monaghan">
USS Monaghan

Okręty US Navy o nazwie USS "Monaghan", pochodzącej od Johna R. Monaghana:

</doc>
<doc id="1340627" url="https://pl.wikipedia.org/wiki?curid=1340627" title="USS Monocacy">
USS Monocacy

Okręty US Navy o nazwie USS "Monocacy", pochodzącej od bitwy o Monocacy:

</doc>
<doc id="1340628" url="https://pl.wikipedia.org/wiki?curid=1340628" title="USS Monongahela">
USS Monongahela

Okręty US Navy o nazwie USS "Monongahela", pochodzącej od rzeki Monongahela:

</doc>
<doc id="1340629" url="https://pl.wikipedia.org/wiki?curid=1340629" title="USS Monssen">
USS Monssen

Okręty US Navy o nazwie USS "Monssen", pochodzącej od, odznaczonego Medalem Honoru, Monsa Monssena:

</doc>
<doc id="1340630" url="https://pl.wikipedia.org/wiki?curid=1340630" title="USS Montana">
USS Montana

Okręty US Navy o nazwie USS "Montana", pochodzącej od stanu Montana:
Ze wszystkich 48 stanów które wchodziły w skład Stanów Zjednoczonych w czasach budowania pancerników tylko Montana nie miała pancernika w aktywnej służbie.
Fikcyjne "USS Montana".
Pancernik USS "Montana" wystąpił w odcinku "Sink The Montana" serii animowanej G.I. Joe.
Filmy "The Abyss" i "The Fifth Missile" prezentują fikcyjny okręt typu "Ohio" noszący nazwę USS "Montana". Okręt w filmie "Abyss" nosi numer SSBN-741 - w rzeczywistości taki numer nosił "Maine" (SSBN-741)
Krążownik USS "Montana" (CGN-46) wystąpił w odcinku "Dungaree Justice" 4 sezonu serialu J.A.G.

</doc>
<doc id="1340632" url="https://pl.wikipedia.org/wiki?curid=1340632" title="USS Montauk">
USS Montauk

Okręty US Navy o nazwie USS "Montauk":

</doc>
<doc id="1340633" url="https://pl.wikipedia.org/wiki?curid=1340633" title="USS Monterey">
USS Monterey

Okręty US Navy o nazwie USS "Monterey" pochodzącej od bitwy o Monterey w czasie wojny amerykańsko-meksykańskiej:
Inne jednostki noszące nazwę "Monterey":

</doc>
<doc id="1340634" url="https://pl.wikipedia.org/wiki?curid=1340634" title="USS Montgomery">
USS Montgomery

Okręty US Navy o nazwie USS "Montgomery", pochodzącej w pierwszych czterech przypadkach od generała Richarda Montgomery, a w ostatnim także od admirała Johna B. Montgomery:

</doc>
<doc id="1340635" url="https://pl.wikipedia.org/wiki?curid=1340635" title="USS Monticello">
USS Monticello

Okręty US Navy o nazwie USS "Monticello":

</doc>
<doc id="1340636" url="https://pl.wikipedia.org/wiki?curid=1340636" title="USS Montpelier">
USS Montpelier

Okręty US Navy o nazwie USS "Montpelier", pochodzącej od miasta Montpelier:

</doc>
<doc id="1340637" url="https://pl.wikipedia.org/wiki?curid=1340637" title="USS Moosehead">
USS Moosehead

Okręty US Navy o nazwie USS "Moosehead":

</doc>
<doc id="1340638" url="https://pl.wikipedia.org/wiki?curid=1340638" title="USS Morris">
USS Morris

Okręty US Navy o nazwie USS "Morris":

</doc>
<doc id="1340639" url="https://pl.wikipedia.org/wiki?curid=1340639" title="USS Mount Baker">
USS Mount Baker

Okręty US Navy o nazwie USS "Mount Baker":

</doc>
<doc id="1340640" url="https://pl.wikipedia.org/wiki?curid=1340640" title="USS Mount Hood">
USS Mount Hood

Okręty US Navy o nazwie USS "Mount Hood", pochodzącej od Mount Hood – wulkanicznego szczytu w Górach Kaskadowych.

</doc>
<doc id="1340641" url="https://pl.wikipedia.org/wiki?curid=1340641" title="USS Mount Vernon">
USS Mount Vernon

Okręty US Navy o nazwie USS "Mount Vernon", pochodzącej od plantacji Mount Vernon - domu Jerzego Waszyngtona:
Innym okrętem noszącym tę nazwę był USS "Mount Washington" z lat wojny secesyjnej.

</doc>
<doc id="1340642" url="https://pl.wikipedia.org/wiki?curid=1340642" title="USS Mugford">
USS Mugford

Okręty US Navy o nazwie USS "Mugford":

</doc>
<doc id="1340643" url="https://pl.wikipedia.org/wiki?curid=1340643" title="USS Mullany">
USS Mullany

Okręty US Navy o nazwie USS "Mullany":

</doc>
<doc id="1340644" url="https://pl.wikipedia.org/wiki?curid=1340644" title="USS Murray">
USS Murray

Okręty US Navy o nazwie USS "Murray":

</doc>
<doc id="1340645" url="https://pl.wikipedia.org/wiki?curid=1340645" title="Karol Niedziałkowski">
Karol Niedziałkowski



</doc>
<doc id="1340646" url="https://pl.wikipedia.org/wiki?curid=1340646" title="USS Mustin">
USS Mustin

Okręty US Navy o nazwie USS "Mustin", pochodzącej od rodziny Mustin, których wielu członków służyło w Marynarce:

</doc>
<doc id="1340647" url="https://pl.wikipedia.org/wiki?curid=1340647" title="USS Kalamazoo">
USS Kalamazoo

Okręty US Navy o nazwie USS "Kalamazoo":

</doc>
<doc id="1340648" url="https://pl.wikipedia.org/wiki?curid=1340648" title="USS Kanawha">
USS Kanawha

Okręty US Navy o nazwie USS "Kanawha":

</doc>
<doc id="1340649" url="https://pl.wikipedia.org/wiki?curid=1340649" title="USS Kane">
USS Kane

Okręty US Navy o nazwie USS "Kane", pochodzącej od oficera medycznego Elisha Kenta Kane`a:

</doc>
<doc id="1340650" url="https://pl.wikipedia.org/wiki?curid=1340650" title="USS Kansas">
USS Kansas

Okręty US Navy o nazwie USS "Kansas", pochodzącej od stanu Kansas:

</doc>
<doc id="1340651" url="https://pl.wikipedia.org/wiki?curid=1340651" title="USS Kansas City">
USS Kansas City

Okręty US Navy o nazwie USS "Kansas City", pochodzącej od miasta Kansas City w stanie Missouri:

</doc>
<doc id="1340652" url="https://pl.wikipedia.org/wiki?curid=1340652" title="USS Kearsarge">
USS Kearsarge

Okręty US Navy o nazwie USS „Kearsarge”:

</doc>
<doc id="1340653" url="https://pl.wikipedia.org/wiki?curid=1340653" title="USS Kenmore">
USS Kenmore

Okręty US Navy o nazwie USS "Kenmore":

</doc>
<doc id="1340654" url="https://pl.wikipedia.org/wiki?curid=1340654" title="USS Kennebec">
USS Kennebec

Okręty US Navy o nazwie USS "Kennebec":

</doc>
<doc id="1340655" url="https://pl.wikipedia.org/wiki?curid=1340655" title="USS Kennedy">
USS Kennedy

Okręt US Navy o nazwie USS „Kennedy”:

</doc>
<doc id="1340656" url="https://pl.wikipedia.org/wiki?curid=1340656" title="USS Kensington">
USS Kensington

Okręty US Navy o nazwie USS "Kensington":

</doc>
<doc id="1340657" url="https://pl.wikipedia.org/wiki?curid=1340657" title="USS Kentucky">
USS Kentucky

Okręty US Navy o nazwie USS "Kentucky", pochodzącej od stanu Kentucky:

</doc>
<doc id="1340659" url="https://pl.wikipedia.org/wiki?curid=1340659" title="USS Keokuk">
USS Keokuk

Okręty US Navy o nazwie USS "Keokuk":

</doc>
<doc id="1340660" url="https://pl.wikipedia.org/wiki?curid=1340660" title="USS Kestrel">
USS Kestrel

Okręty US Navy o nazwie USS "Kestrel":

</doc>
<doc id="1340661" url="https://pl.wikipedia.org/wiki?curid=1340661" title="USS Keywadin">
USS Keywadin

Okręty US Navy o nazwie USS "Keywadin":
Pokrewna nazwa okrętów amerykańskich: "Kewaydin".

</doc>
<doc id="1340662" url="https://pl.wikipedia.org/wiki?curid=1340662" title="USS Kewaydin">
USS Kewaydin

Okręty US Navy o nazwie USS "Kewaydin":
Zobacz też nazwę USS "Keywadin".

</doc>
<doc id="1340663" url="https://pl.wikipedia.org/wiki?curid=1340663" title="USS Kickapoo">
USS Kickapoo

Okręty US Navy o nazwie USS "Kickapoo":

</doc>
<doc id="1340664" url="https://pl.wikipedia.org/wiki?curid=1340664" title="USS Kidd">
USS Kidd

Okręty US Navy o nazwie USS "Kidd", pochodzącej od Isaaca C. Kidda:

</doc>
<doc id="1340665" url="https://pl.wikipedia.org/wiki?curid=1340665" title="Jędrzej Załuski">
Jędrzej Załuski



</doc>
<doc id="1340666" url="https://pl.wikipedia.org/wiki?curid=1340666" title="USS Kimberly">
USS Kimberly

Okręty US Navy o nazwie USS "Kimberly", pochodzącej od Lewis Ashfield Kimberly:

</doc>
<doc id="1340667" url="https://pl.wikipedia.org/wiki?curid=1340667" title="USS Kingbird">
USS Kingbird

Okręty US Navy o nazwie USS "Kingbird":

</doc>
<doc id="1340668" url="https://pl.wikipedia.org/wiki?curid=1340668" title="USS Kingfisher">
USS Kingfisher

Okręty US Navy o nazwie USS "Kingfisher":

</doc>
<doc id="1340669" url="https://pl.wikipedia.org/wiki?curid=1340669" title="USS Kite">
USS Kite

Okręty US Navy o nazwie USS "Kite":

</doc>
<doc id="1340670" url="https://pl.wikipedia.org/wiki?curid=1340670" title="USS Kitty Hawk">
USS Kitty Hawk

Okręty US Navy o nazwie USS „Kitty Hawk”:

</doc>
<doc id="1340671" url="https://pl.wikipedia.org/wiki?curid=1340671" title="USS Kleinsmith">
USS Kleinsmith

Okręty US Navy o nazwie USS "Kleinsmith", pochodzącej od Charlesa Kleinsmitha (1904-1942), który został pośmiertnie odznaczony za bohaterstwo w czasie bitwy pod Midway:

</doc>
<doc id="1340672" url="https://pl.wikipedia.org/wiki?curid=1340672" title="USS Knox">
USS Knox

Okręty US Navy o nazwie USS "Knox":

</doc>
<doc id="1340673" url="https://pl.wikipedia.org/wiki?curid=1340673" title="CSS Nashville">
CSS Nashville

Okręty Confederate Navy o nazwie CSS "Nashville" pochodzącej od miasta Nashville:

</doc>
<doc id="1340674" url="https://pl.wikipedia.org/wiki?curid=1340674" title="USS Nahant">
USS Nahant

Okręty US Navy o nazwie USS "Nahant":

</doc>
<doc id="1340675" url="https://pl.wikipedia.org/wiki?curid=1340675" title="USS Nahma">
USS Nahma

Okręty US Navy o nazwie USS "Nahma":

</doc>
<doc id="1340676" url="https://pl.wikipedia.org/wiki?curid=1340676" title="USS Nansemond">
USS Nansemond

Okręty US Navy o nazwie USS "Nansemond":

</doc>
<doc id="1340677" url="https://pl.wikipedia.org/wiki?curid=1340677" title="USS Nantahala">
USS Nantahala

Okręty US Navy o nazwie USS "Nantahala":

</doc>
<doc id="1340678" url="https://pl.wikipedia.org/wiki?curid=1340678" title="USS Nantucket">
USS Nantucket

Okręty US Navy o nazwie USS "Nantucket":

</doc>
<doc id="1340679" url="https://pl.wikipedia.org/wiki?curid=1340679" title="USS Narcissus">
USS Narcissus

Okręty US Navy o nazwie USS "Narcissus":

</doc>
<doc id="1340680" url="https://pl.wikipedia.org/wiki?curid=1340680" title="USS Narkeeta">
USS Narkeeta

Okręty US Navy o nazwie USS "Narkeeta":

</doc>
<doc id="1340681" url="https://pl.wikipedia.org/wiki?curid=1340681" title="USS Narragansett">
USS Narragansett

Okręty US Navy o nazwie USS "Narragansett":

</doc>
<doc id="1340682" url="https://pl.wikipedia.org/wiki?curid=1340682" title="USS Narwhal">
USS Narwhal

Okręty podwodne US Navy o nazwie USS "Narwhal":

</doc>
<doc id="1340683" url="https://pl.wikipedia.org/wiki?curid=1340683" title="USS Nashville">
USS Nashville

Okręty US Navy o nazwie USS "Nashville" pochodzącej od miasta Nashville:
zobacz też CSS "Nashville"

</doc>
<doc id="1340684" url="https://pl.wikipedia.org/wiki?curid=1340684" title="USS Nassau">
USS Nassau

Okręty US Navy o nazwie USS "Nassau", pochodzącej od bitwy pod Nassau, pierwszej, w której okręty US Navy walczyły w czasie amerykańskiej rewolucji:

</doc>
<doc id="1340685" url="https://pl.wikipedia.org/wiki?curid=1340685" title="USS Natchez">
USS Natchez

Okręty US Navy o nazwie USS "Natchez", pochodzącej od miasta Natchez :

</doc>
<doc id="1340686" url="https://pl.wikipedia.org/wiki?curid=1340686" title="USS Nausett">
USS Nausett

Okręty US Navy o nazwie USS "Nausett":

</doc>
<doc id="1340687" url="https://pl.wikipedia.org/wiki?curid=1340687" title="USS Nebraska">
USS Nebraska

Okręty US Navy o nazwie USS "Nebraska", pochodzącej od stanu Nebraska:

</doc>
<doc id="1340688" url="https://pl.wikipedia.org/wiki?curid=1340688" title="USS Neosho">
USS Neosho

Okręty US Navy o nazwie USS "Neosho":

</doc>
<doc id="1340689" url="https://pl.wikipedia.org/wiki?curid=1340689" title="USS Neptune">
USS Neptune

Okręty US Navy o nazwie USS "Neptune", pochodzącej od Neptuna:
Fikcyjny atomowy okręt podwodny USS "Neptune" jest pokazany w filmie "Gray Lady Down".

</doc>
<doc id="1340690" url="https://pl.wikipedia.org/wiki?curid=1340690" title="USS Niagara">
USS Niagara

Okręty US Navy o nazwie USS "Niagara":
"Niagara" to także nazwa repliki pierwszego okrętu.

</doc>
<doc id="1340691" url="https://pl.wikipedia.org/wiki?curid=1340691" title="USS Nicholson">
USS Nicholson

Okręty US Navy o nazwie USS "Nicholson", pochodzącej od rodziny Nicholson, której pięciu członków było prominentnymi osobami na początku historii amerykańskiej marynarki:

</doc>
<doc id="1340692" url="https://pl.wikipedia.org/wiki?curid=1340692" title="USS Nightingale">
USS Nightingale

Okręty US Navy o nazwie USS "Nightingale":

</doc>
<doc id="1340693" url="https://pl.wikipedia.org/wiki?curid=1340693" title="USS Nimble">
USS Nimble

Okręty US Navy o nazwie USS "Nimble":

</doc>
<doc id="1340694" url="https://pl.wikipedia.org/wiki?curid=1340694" title="USS Nereus">
USS Nereus

Okręty US Navy o nazwie USS "Nereus":

</doc>
<doc id="1340695" url="https://pl.wikipedia.org/wiki?curid=1340695" title="USS New Hampshire">
USS New Hampshire

Okręty US Navy o nazwie USS "New Hampshire", pochodzącej od New Hampshire:

</doc>
<doc id="1340696" url="https://pl.wikipedia.org/wiki?curid=1340696" title="USS New Haven">
USS New Haven

Okręty US Navy o nazwie USS „New Haven”, pochodzącej od miasta New Haven w Connecticut:

</doc>
<doc id="1340697" url="https://pl.wikipedia.org/wiki?curid=1340697" title="USS New Mexico">
USS New Mexico

Okręty US Navy o nazwie USS "New Mexico", pochodzącej od stanu New Mexico:

</doc>
<doc id="1340698" url="https://pl.wikipedia.org/wiki?curid=1340698" title="USS New Orleans">
USS New Orleans

Okręty US Navy o nazwie USS "New Orleans", pochodzącej od Nowego Orleanu:

</doc>
<doc id="1340699" url="https://pl.wikipedia.org/wiki?curid=1340699" title="USS New York">
USS New York

Okręty US Navy o nazwie USS "New York":

</doc>
<doc id="1340700" url="https://pl.wikipedia.org/wiki?curid=1340700" title="USS Newark">
USS Newark

Okręty US Navy o nazwie USS "Newark", pochodzącej od miasta Newark:

</doc>
<doc id="1340701" url="https://pl.wikipedia.org/wiki?curid=1340701" title="USS Newport News">
USS Newport News

Okręty US Navy o nazwie USS "Newport News", pochodzącej od miasta Newport News:

</doc>
<doc id="1340702" url="https://pl.wikipedia.org/wiki?curid=1340702" title="USS Nitro">
USS Nitro

Okręty US Navy o nazwie USS "Nitro":

</doc>
<doc id="1340703" url="https://pl.wikipedia.org/wiki?curid=1340703" title="USS Noa">
USS Noa

Okręty US Navy o nazwie USS "Noa":

</doc>
<doc id="1340704" url="https://pl.wikipedia.org/wiki?curid=1340704" title="USS Norfolk">
USS Norfolk

Okręty US Navy o nazwie USS "Norfolk", pochodzącej od miasta Norfolk w Wirginii:
Zobacz też: USS "Norfolk Packet"

</doc>
<doc id="1340705" url="https://pl.wikipedia.org/wiki?curid=1340705" title="USS Northampton">
USS Northampton

Okręty US Navy o nazwie USS "Northampton":

</doc>
<doc id="1340706" url="https://pl.wikipedia.org/wiki?curid=1340706" title="USS Notable">
USS Notable

Okręty US Navy o nazwie USS Notable:

</doc>
<doc id="1340707" url="https://pl.wikipedia.org/wiki?curid=1340707" title="USS Nyack">
USS Nyack

Okręty US Navy o nazwie USS "Nyack", pochodzącej od wioski Nyack w Rockland County w stanie Nowy Jork, która z kolei bierze nazwę od indiańskiego słowa "punkt" lub "narożnik": 

</doc>
<doc id="1340708" url="https://pl.wikipedia.org/wiki?curid=1340708" title="USS Pioneer">
USS Pioneer

Okręty US Navy o nazwie USS "Pioneer":

</doc>
<doc id="1340709" url="https://pl.wikipedia.org/wiki?curid=1340709" title="USS Pipit">
USS Pipit

Okręty US Navy o nazwie USS "Pipit":

</doc>
<doc id="1340710" url="https://pl.wikipedia.org/wiki?curid=1340710" title="USS Pirate">
USS Pirate

Okręty US Navy o nazwie USS "Pirate":

</doc>
<doc id="1340711" url="https://pl.wikipedia.org/wiki?curid=1340711" title="USS Piscataqua">
USS Piscataqua

Okręty US Navy o nazwie USS "Piscataqua", pochodzącej od rzeki w Nowej Anglii:

</doc>
<doc id="1340712" url="https://pl.wikipedia.org/wiki?curid=1340712" title="USS Planter">
USS Planter

Okręty US Navy o nazwie USS "Planter":

</doc>
<doc id="1340713" url="https://pl.wikipedia.org/wiki?curid=1340713" title="USS Pleiades">
USS Pleiades

Okręty US Navy o nazwie USS "Pleiades":

</doc>
<doc id="1340714" url="https://pl.wikipedia.org/wiki?curid=1340714" title="USS Plover">
USS Plover

Okręty US Navy o nazwie USS "Plover":

</doc>
<doc id="1340715" url="https://pl.wikipedia.org/wiki?curid=1340715" title="USS Plymouth">
USS Plymouth

Okręty US Navy o nazwie USS "Plymouth", pochodzącej od miasta Plymouth (Massachusetts), usytuowanego 40 mil na południowy wschód od Bostonu:
Zobacz też USS "Plymouth Rock" (LSD-29).

</doc>
<doc id="1340716" url="https://pl.wikipedia.org/wiki?curid=1340716" title="USS Pocahontas">
USS Pocahontas

Okręty US Navy o nazwie USS "Pocahontas", pochodzącej od Pocahontas:

</doc>
<doc id="1340717" url="https://pl.wikipedia.org/wiki?curid=1340717" title="USS Pocomoke">
USS Pocomoke

Okręty US Navy o nazwie USS "Pocomoke", pochodzącej od miasta Pocomoke:

</doc>
<doc id="1340718" url="https://pl.wikipedia.org/wiki?curid=1340718" title="USS Pogy">
USS Pogy

Okręty US Navy o nazwie USS "Pogy", pochodzącej od odmiany pstrąga występującej w jeziorze Tahoe:

</doc>
<doc id="1340719" url="https://pl.wikipedia.org/wiki?curid=1340719" title="USS Polaris">
USS Polaris

Okręty US Navy o nazwie USS "Polaris":

</doc>
<doc id="1340720" url="https://pl.wikipedia.org/wiki?curid=1340720" title="USS Pollack">
USS Pollack

Okręty US Navy o nazwie USS "Pollack", pochodzącej od ryb Pollachius :

</doc>
<doc id="1340721" url="https://pl.wikipedia.org/wiki?curid=1340721" title="USS Pollux">
USS Pollux

Okręty US Navy o nazwie USS "Pollux":

</doc>
<doc id="1340722" url="https://pl.wikipedia.org/wiki?curid=1340722" title="USS Pompano">
USS Pompano

Okręty US Navy o nazwie USS "Pompano", pochodzącej od ryb z rodziny ostrobokowatych :

</doc>
<doc id="1340723" url="https://pl.wikipedia.org/wiki?curid=1340723" title="USS Ponchatoula">
USS Ponchatoula

Okręty US Navy o nazwie USS "Ponchatoula", pochodzącej od rzeki Ponchatoula w stanie Louizjana:

</doc>
<doc id="1340724" url="https://pl.wikipedia.org/wiki?curid=1340724" title="USS Pontiac">
USS Pontiac

Okręty US Navy o nazwie USS „Pontiac”:

</doc>
<doc id="1340725" url="https://pl.wikipedia.org/wiki?curid=1340725" title="USS Pope">
USS Pope

Okręty US Navy o nazwie USS "Pope", pochodzącej od Johna Pope – oficera marynarki :

</doc>
<doc id="1340726" url="https://pl.wikipedia.org/wiki?curid=1340726" title="USS Porpoise">
USS Porpoise

Okręty US Navy o nazwie USS "Porpoise":

</doc>
<doc id="1340727" url="https://pl.wikipedia.org/wiki?curid=1340727" title="USS Porter">
USS Porter

Okręty US Navy o nazwie USS "Porter", pochodzącej od komodora Davida Portera i jego syna admirała Davida Dixona Portera:
Zobacz też USS "William D. Porter" (DD-579).

</doc>
<doc id="1340728" url="https://pl.wikipedia.org/wiki?curid=1340728" title="USS Portland">
USS Portland

Okręty US Navy o nazwie USS "Portland", pochodzącej od miast Portland w stanach Oregon i Maine:

</doc>
<doc id="1340729" url="https://pl.wikipedia.org/wiki?curid=1340729" title="USS Portsmouth">
USS Portsmouth

Okręty US Navy o nazwie USS "Portsmouth", pochodzącej od miast Portsmouth w stanach New Hampshire i Wirginia:

</doc>
<doc id="1340730" url="https://pl.wikipedia.org/wiki?curid=1340730" title="USS Portunus">
USS Portunus

Okręty US Navy o nazwie USS "Portunus":

</doc>
<doc id="1340731" url="https://pl.wikipedia.org/wiki?curid=1340731" title="USS Potomac">
USS Potomac

Okręty US Navy o nazwie USS "Potomac", pochodzącej od rzeki Potomac:

</doc>
<doc id="1340732" url="https://pl.wikipedia.org/wiki?curid=1340732" title="USS Power">
USS Power

Okręty US Navy o nazwie USS "Power":

</doc>
<doc id="1340733" url="https://pl.wikipedia.org/wiki?curid=1340733" title="USS Powhatan">
USS Powhatan

Okręty US Navy o nazwie USS "Powhatan", pochodzącej od Powhatan (1550-1618) ojca Pocahontas:

</doc>
<doc id="1340734" url="https://pl.wikipedia.org/wiki?curid=1340734" title="USS Prairie">
USS Prairie

Okręty US Navy o nazwie USS "Prairie":

</doc>
<doc id="1340735" url="https://pl.wikipedia.org/wiki?curid=1340735" title="USS Preble">
USS Preble

Okręty US Navy o nazwie USS "Preble", pochodzącej od komodora Edwarda Preble (1761-1807):

</doc>
<doc id="1340736" url="https://pl.wikipedia.org/wiki?curid=1340736" title="USS President">
USS President

Okręty US Navy o nazwie USS "President":

</doc>
<doc id="1340737" url="https://pl.wikipedia.org/wiki?curid=1340737" title="USS Preston">
USS Preston

Okręty US Navy o nazwie USS "Preston", pochodzącej od Samuela W. Prestona:

</doc>
<doc id="1340738" url="https://pl.wikipedia.org/wiki?curid=1340738" title="USS Prime">
USS Prime

Okręty US Navy o nazwie USS "Prime":

</doc>
<doc id="1340739" url="https://pl.wikipedia.org/wiki?curid=1340739" title="USS Prince William">
USS Prince William

Okręty US Navy o nazwie USS "Prince William", pochodzącej od zatoki Księcia Williama :

</doc>
<doc id="1340740" url="https://pl.wikipedia.org/wiki?curid=1340740" title="USS Princeton">
USS Princeton

Okręty US Navy o nazwie USS "Princeton", pochodzącej od miasta Princeton:

</doc>
<doc id="1340741" url="https://pl.wikipedia.org/wiki?curid=1340741" title="USS Procyon">
USS Procyon

Okręty US Navy o nazwie USS "Procyon":

</doc>
<doc id="1340742" url="https://pl.wikipedia.org/wiki?curid=1340742" title="USS Protector">
USS Protector

Okręty US Navy o nazwie USS "Protector":

</doc>
<doc id="1340743" url="https://pl.wikipedia.org/wiki?curid=1340743" title="USS Proteus">
USS Proteus

Okręty US Navy o nazwie USS "Proteus":

</doc>
<doc id="1340744" url="https://pl.wikipedia.org/wiki?curid=1340744" title="USS Providence">
USS Providence

Okręty US Navy o nazwie USS "Providence", pochodzącej od miasta Providence w stanie Rhode Island:

</doc>
<doc id="1340745" url="https://pl.wikipedia.org/wiki?curid=1340745" title="USS Pueblo">
USS Pueblo

Okręty US Navy o nazwie USS "Pueblo":

</doc>
<doc id="1340746" url="https://pl.wikipedia.org/wiki?curid=1340746" title="USS Puffer">
USS Puffer

Okręty US Navy o nazwie USS "Puffer", pochodzącej od ryby z rodziny rozdymkowatych:

</doc>
<doc id="1340747" url="https://pl.wikipedia.org/wiki?curid=1340747" title="USS Puget Sound">
USS Puget Sound

Okręty US Navy o nazwie USS "Puget Sound", pochodzącej od Puget Sound:

</doc>
<doc id="1340748" url="https://pl.wikipedia.org/wiki?curid=1340748" title="USS Puritan">
USS Puritan

Okręty US Navy o nazwie USS "Puritan":

</doc>
<doc id="1340749" url="https://pl.wikipedia.org/wiki?curid=1340749" title="USS Pyro">
USS Pyro

Okręty US Navy o nazwie USS "Pyro":

</doc>
<doc id="1340750" url="https://pl.wikipedia.org/wiki?curid=1340750" title="USS Haddo">
USS Haddo

Okręty US Navy o nazwie USS "Haddo", pochodzącej od ryby haddo żyjącej na pacyficznym wybrzeżu USA i Kanady:

</doc>
<doc id="1340751" url="https://pl.wikipedia.org/wiki?curid=1340751" title="USS Hurst">
USS Hurst

Okręty US Navy o nazwie USS "Hurst":

</doc>
<doc id="1340752" url="https://pl.wikipedia.org/wiki?curid=1340752" title="USS Loyalty">
USS Loyalty

Okręty US Navy o nazwie USS "Loyalty":

</doc>
<doc id="1340755" url="https://pl.wikipedia.org/wiki?curid=1340755" title="USS Porter (DD-59)">
USS Porter (DD-59)

USS Porter (Destroyer No. 59/DD-59) – amerykański niszczyciel typu "Tucker" zbudowany dla United States Navy w czasie I wojny światowej. Po wojnie służył w United States Coast Guard. Nazwa okrętu pochodziła od Davida Portera i Davida Dixona Portera.
Stępkę okrętu położono w stoczni William Cramp and Sons w Filadelfii 24 sierpnia 1914 r., Okręt miał ponad 96 metrów długości i 9,1 metra szerokości. Jego standardowa wyporność to 1090 długich ton (1110 t). Był uzbrojony w 4 działa kal. 102 mm i 8 wyrzutni torpedowych kal. 533 mm. Był napędzany przez parę turbin parowych, które pozwalały na rozpędzenie go do prędkości 29,5 węzła.
Wszedł do służby w kwietniu 1916 r. W dziewiczy rejs „Porter” popłynął na Karaiby. Następnie – po przystąpieniu Stanów Zjednoczonych do I wojny światowej w kwietniu 1917 r. – niszczyciel wszedł w skład pierwszej eskadry niszczycieli wysłanej za ocean. Patrolował Morze Irlandzkie bazując w Queenstown. Poważnie uszkodził okręt podwodny U-108 w kwietniu 1918 r.
Po wojnie, po powrocie do Stanów Zjednoczonych „Porter” operował w pobliżu wschodniego wybrzeża USA do momentu wycofania go ze służby w czerwcu 1922 r. W czerwcu 1924 r. okręt został przekazany United States Coast Guard w ramach wzmocnienia tej formacji po wprowadzeniu prohibicji (patrole rumowe). Operował pod nazwą USCGC Porter (CG-7) do 1933 r., gdy został zwrócony US Navy. W tym samym roku nazwę okrętu zmieniono na DD-59 by zwolnić nazwę „Porter” dla innego niszczyciela. Został sprzedany na złom w sierpniu 1934 r.
Projekt i budowa.
„Porter” został zatwierdzony do budowy w 1913 r. jako trzecia jednostka niszczycieli typu "Tucker", które podobnie jak okręty typu "O'Brien" były ulepszoną wersją niszczycieli typu "Cassin", zatwierdzonych do budowy w 1911 r. Budowa okrętu została przydzielona stoczni William Cramp and Sons z Filadelfii, w której uzyskał numer stoczniowy 420. Stępkę położono 24 sierpnia 1914 r. Dwanaście miesięcy później, 26 sierpnia 1915 r. okręt został zwodowany, matką chrzestną została Georgiana Porter Cusachs, potomkini patronów okrętu: komodora Davida Dixona (1780–1843) i jego syna, admirała Davida Dixona Portera (1813–1891), oficerów US Navy.
„Porter” był wyposażony w dwie turbiny parowe Curtisa, które z kolei napędzały dwie śruby. Okręt był także wyposażony w dodatkową turbinę parową napędzającą jedną ze śrub, która była wykorzystywana w czasie rejsu z prędkością ekonomiczną. Maszynownia mogła wygenerować moc 18000 SHP i rozpędzić okręt do prędkości 29,5 węzła.
Główna artyleria okrętu składała się z 4 dział kal. 102 mm L/50 Mark 9. Każde działo ważyło ponad 2800 kg. Działa wystrzeliwały 15-kilogramowe pociski przeciwpancerne z prędkością początkową 880 m/s. Przy podniesieniu luf równym 20° pociski miały zasięg 14 560 metrów.
„Porter” był także wyposażony w osiem wyrzutni torped kal. 533 mm. General Board of the United States Navy nawoływała do umieszczenia dwóch dział przeciwlotniczych na każdej jednostce typu "Tucker", a także do zapewnienia możliwości postawienia 36 min morskich. Źródła nie podają jednak, czy te rekomendacje zostały wprowadzone w życie na „Porterze” lub innej jednostce tego typu.
Służba w United States Navy.
USS „Porter” wszedł do służby w United States Navy 17 kwietnia 1916 r., pierwszym dowódcą został Lieutenant Commander Ward K. Wortman. W pierwszy rejs okręt wyruszył na Karaiby.
Po tym, jak Stany Zjednoczone przystąpiły oficjalnie do walki w I wojnie światowej (6 kwietnia 1917 r.), „Porter” został przygotowany do służby zamorskiej i opuścił Nowy Jork 24 kwietnia wraz z pięcioma innymi jednostkami swojego dywizjonu: USS „Wadsworth” (DD-60) (okrętem flagowym), „Davis” (DD-65), „Conyngham” (DD-58), „McDougal” (DD-54) i „Wainwright” (DD-62). Szóstka okrętów dotarła do Queenstown w Irlandii 4 maja i następnego dnia rozpoczęła patrolowanie południowych podejść do Morza Irlandzkiego. Bazując w Queenstown „Porter” eskortował konwoje płynące z USA i wkraczające w strefę działań wojennych.
26 października 1917 r., „Porter” ruszył na pomoc amerykańskiemu niszczycielowi USS „Cassin” (DD-43), który został storpedowany przez niemiecki okręt podwodny U-61 w miejscu oddalonym o 20 mil morskich na południe od Mine Head w Irlandii. Rufa niszczyciela została ciężko uszkodzona, ster okrętu został urwany pozbawiając okręt możliwości manewru. „Porter” dotarł do uszkodzonego towarzysza około 16:00 i pozostał z „Cassin” do zachodu słońca, gdy dwa brytyjskie slupy HMS „Jessamine” i HMS „Tamarisk” przejęły od niego rolę eskorty uszkodzonej jednostki. „Cassin” został odholowany do bezpiecznego miejsca i wrócił później do służby patrolowej.
28 kwietnia 1918 r. „Porter” poważnie uszkodził okręt podwodny SM U-108, gdy niemiecki okręt płynął przechwycić konwój. Niszczyciel został przebazowany do Brestu 14 czerwca. Wrócił do Stanów Zjednoczonych pod koniec wojny i operował w pobliżu wschodniego wybrzeża USA do momentu wycofania ze służby 23 czerwca 1922 r.
Służba w United States Coast Guard.
17 stycznia 1920 r. w Stanach Zjednoczonych została zatwierdzona prohibicja. Wkrótce szmugiel produktów alkoholowych wzdłuż wybrzeży USA znacznie wzrósł. Departament Skarbu uznał, że United States Coast Guard nie ma odpowiedniej ilości jednostek pływających, by prowadzić skutecznie służbę patrolową. Rozwiązując ten problem, w 1924 r. prezydent Calvin Coolidge autoryzował przekazanie z Marynarki do Straży Wybrzeża dwudziestu starych niszczycieli, które znajdowały się w rezerwie, poza służbą. Wśród tych jednostek znalazł się też „Porter” – został reaktywowany i przekazany Departamentowi Skarbu 7 czerwca 1924 r. w celu wykorzystania przez Coast Guard.
Okręt otrzymał oznaczenie "CG-7" i wszedł do służby w USCG 20 lutego 1925 r. Stacjonując w Nowym Jorku pełnił służbę w ramach patroli rumowych, które miały na celu wprowadzenie w życie praw związanych z prohibicją. W czasie służby w Straży Wybrzeża „Porter” przechwycił w pobliżu wybrzeży Long Island statek „Consuelo II” (dawny „Louise”), który przemycał produkty alkoholowe.
Po przegłosowaniu przez Kongres Stanów Zjednoczonych Dwudziestej Pierwszej Poprawki do Konstytucji, kończącej prohibicję w lutym 1933 r., zaplanowano, że „Porter” wróci do Marynarki. 27 maja 1933 r. niszczyciel dotarł do Philadelphia Navy Yard i został tam wycofany ze służby dziewięć dni później, 5 czerwca. Niszczyciel został przekazany do US Navy 30 czerwca. Następnie okręt został przemianowany na „DD-59” w celu zwolnienia nazwy, którą przydzielono nowemu niszczycielowi. „DD-59” pozostał poza służbą (ang. "noncommissioned status") do momentu skreślenia z listy jednostek floty (Naval Vessel Register) 5 lipca 1934 r. Został sprzedany na złom 22 sierpnia zgodnie z ustaleniami londyńskiego traktatu morskiego.

</doc>
<doc id="1340756" url="https://pl.wikipedia.org/wiki?curid=1340756" title="USS Conyngham (DD-58)">
USS Conyngham (DD-58)

USS Conyngham (Destroyer No. 58/DD-58) – amerykański niszczyciel typu "Tucker" zbudowany dla marynarki wojennej Stanów Zjednoczonych w czasie I wojny światowej. Po wojnie służył w amerykańskiej straży przybrzeżnej. Nazwa okrętu pochodziła od Gustavusa Conynghama.
Stępkę niszczyciela położono w stoczni William Cramp and Sons w Filadelfii w lipcu 1914 roku. Sam okręt został zwodowany w lipcu następnego roku. Okręt miał ponad 96 metrów długości, 9,1 m szerokości, a jego standardowa wyporność wynosiła 1090 długich ton (1110 t). Był uzbrojony w cztery działa kal. 102 mm i osiem wyrzutni torpedowych kal. 533 mm. „Conyngham” był napędzany przez dwie turbiny parowe, które mogły rozpędzić go do prędkości 29,5 węzła.
Po wejściu do służby w styczniu 1916 roku okręt odbył rejsy po Atlantyku i Karaibach. Po tym jak Stany Zjednoczone przystąpiły do I wojny światowej, „Conyngham” wszedł w skład pierwszej eskadry niszczycieli amerykańskich wysłanej na wody europejskie. Patrolował Morze Irlandzkie, bazując w Queenstown. Okręt przeprowadził kilka akcji ratowniczych pasażerów i członków załóg statków zatopionych przez U-Booty. Dowódca jednostki otrzymał pochwałę za akcję, która zakończyła się, jak oceniono w tamtym czasie, prawdopodobnym zatopieniem niemieckiego okrętu podwodnego.
Po powrocie do Stanów Zjednoczonych w grudniu 1918 roku „Conyngham” przeszedł remont w Boston Navy Yard. Pozostawał w ograniczonej służbie (ang. "reduced commission") do 1921 roku, tylko z krótkimi epizodami aktywnej służby. Po powrocie do pełnej służby na około rok, został wycofany z niej w czerwcu 1922 roku. W czerwcu 1924 roku „Conyngham” został przekazany amerykańskiej straży przybrzeżnej, by wspomóc tę formację w egzekwowaniu prawa o prohibicji, w ramach tzw. patroli rumowych. Pływał pod nazwą USCGC Conyngham (CG-2) do 1933 roku, gdy został zwrócony marynarce. W tym samym roku okręt został przemianowany na DD-58, by zwolnić nazwę „Conyngham” dla innego niszczyciela. Okręt został sprzedany na złom w sierpniu 1934 roku.
Projekt i budowa.
Budowa okrętu została zatwierdzona w 1913 roku, jako drugiej jednostki typu "Tucker". Typ ten, tak jak podobny "O'Brien", był ulepszoną wersją okrętów typu "Cassin", zatwierdzonych do budowy w 1911 roku. Kontrakt na budowę został przyznany firmie William Cramp and Sons z Filadelfii, która położyła stępkę 27 lipca 1914 roku. Okręt otrzymał numer stoczniowy 419. Dwanaście miesięcy później, 8 lipca 1915 roku, „Conyngham” został zwodowany; matką chrzestną okrętu była A.C. Stevens, prapraprawnuczka patrona jednostki – Gustavusa Conynghama (1744–1819), oficera Continental Navy. Po zbudowaniu niszczyciel miał długość 96,1 m i szerokość 9,3 m oraz zanurzenie 2,8 m. Miał standardową wyporność 1090 długich ton (1110 t), a wyporność pełną 1205 długich ton (1224 t).
„Conyngham” był wyposażony w dwie turbiny parowe Curtisa, które z kolei napędzały dwie śruby. Okręt był także wyposażony w dodatkową turbinę parową napędzającą jedną ze śrub, która była wykorzystywana w czasie rejsu z prędkością ekonomiczną. Maszynownia mogła wygenerować moc 18000 SHP i rozpędzić okręt do prędkości 29,5 węzła.
Główna artyleria okrętu składała się z 4 dział kal. 102 mm L/50 Mark 9. Każde działo ważyło ponad 2800 kg. Działa wystrzeliwały 15-kilogramowe pociski przeciwpancerne z prędkością początkową 880 m/s. Przy podniesieniu luf równym 20° pociski miały zasięg 14 560 metrów.
„Conyngham” był także wyposażony w osiem wyrzutni torped kal. 533 mm. Główna Izba Marynarki Wojennej Stanów Zjednoczonych zalecała umieszczenie dwóch dział przeciwlotniczych na każdej jednostce typu "Tucker", a także zapewnienie możliwości postawienia 36 min morskich; źródła nie podają jednak, czy te rekomendacje zostały wprowadzone w życie na „Conyngham” lub innej jednostce tego typu.
Początek służby.
USS „Conyngham” po raz pierwszy wszedł do służby w United States Navy 21 stycznia 1916 roku, pierwszym dowódcą został komandor porucznik A.W. Johnson. Po wejściu do służby okręt brał udział w manewrach w pobliżu wschodniego wybrzeża USA w 1916 roku. Na początku 1917 roku popłynął na Karaiby na ćwiczenia i gry wojenne. Do Norfolk wrócił 23 marca i dołączył do sił patrolowych 5. Dystryktu Morskiego (ang. 5th Naval District Patrol Force). Wraz z USS „Wadsworth” (DD-60) i USS „Sampson” (DD-63) patrolował podejścia do Chesapeake Bay.
I wojna światowa.
24 kwietnia 1917 roku „Conyngham” wypłynął z Bostonu wraz ze swoim dywizjonem do Queenstown w Irlandii (wtedy będącej częścią Wielkiej Brytanii), w grupie pierwszych niszczycieli amerykańskich mających dołączyć do brytyjskich sił konwojujących statki na wodach europejskich. Amerykańskie okręty patrolowały wody w pobliżu wybrzeża Irlandii i eskortowały konwoje przepływające przez akweny, na których operowały niemieckie okręty podwodne.
Niszczyciele zapewniały także wsparcie ratownicze dla uszkodzonych i zatopionych jednostek. Gdy brytyjski parowiec SS „Karina” został storpedowany i zatopiony przez niemiecki SM UC-75 17 sierpnia 1917 roku „Conyngham” uratował 39 rozbitków. Podobną akcję ratunkową prowadził po zatopieniu brytyjskiego SS „Hartland” 22 listopada, gdy ten został storpedowany przez U-97. Tym razem uratowano 30 członków załogi.
Gdy brytyjski krążownik pomocniczy SS „Orama” i dziesięć niszczycieli (w tym „Conyngham”) eskortowało konwój 12 parowców zmierzających na wschód, 19 października konwój został zaatakowany przez niemiecki okręt podwodny U-62, który wynurzył się wewnątrz grupy. Okręt wystrzelił torpedy w kierunku „Oramy”, zatapiając jednostkę. Obserwatorzy na niszczycielu amerykańskim zauważyli peryskop i szybko przeprowadzili atak bombami głębinowymi w miejscu, gdzie niemiecki okręt się zanurzył. Po ataku na powierzchnię wypłynęła ropa i szczątki. Oficer dowodzący niszczycielem został nagrodzony pochwałą za swoją akcję, a brytyjska Admiralicja przyznała niszczycielowi „prawdopodobne zatopienie” okrętu podwodnego. U-62 jednak przetrwał atak.
Okres powojenny.
Po tym jak 11 listopada 1918 roku Niemcy podpisały kapitulację, „Conyngham” wypłynął z Queenstown 14 grudnia do Bostonu na przegląd. Od lutego do kwietnia 1919 roku niszczyciel uczestniczył w ćwiczeniach floty i manewrach dywizjonu na Karaibach. Po powrocie do Bostonu został skierowany do ograniczonej służby (ang. "reduced commission"), w której pozostawał do 1921 roku.
W czerwcu 1921 roku „Conyngham” towarzyszył kubańskiemu okrętowi, który przewoził szczątki byłego prezydenta Kuby Jose Gómeza do Hawany. Niszczyciel wrócił do Newport (Rhode Island) na letnie ćwiczenia eskadry i, po przezimowaniu w Charleston, w marcu 1922 roku zameldował się w stoczni marynarki wojennej w Filadelfii w celu dezaktywacji. Został tam wycofany ze służby 23 czerwca 1922 roku.
Służba w amerykańskiej straży przybrzeżnej.
17 stycznia 1920 roku została w USA wprowadzona w życie prohibicja. Wkrótce bardzo zwiększył się przemyt produktów alkoholowych wzdłuż wybrzeża Stanów Zjednoczonych. Departament Skarbu zdał sobie sprawę, że amerykańska straż przybrzeżna nie ma odpowiedniej ilości jednostek, by prowadzić z odpowiednią intensywnością patrole. By rozwiązać ten problem, prezydent Calvin Coolidge w 1924 roku wyraził zgodę na przekazanie z US Navy do USCG dwunastu starych niszczycieli znajdujących się wtedy w rezerwie lub poza służbą.
„Conyngham” został reaktywowany i przekazany do Departamentu Skarbu 7 czerwca 1924 roku z przeznaczeniem dla Straży Przybrzeżnej. Otrzymał oznaczenie CG-2 i wszedł do służby 8 marca 1925 roku. Dołączył do tzw. patroli rumowych mających na celu egzekwowanie prawa o prohibicji.
Po tym jak amerykański Kongres w lutym 1933 roku przyjął 21. poprawkę do konstytucji znoszącą prohibicję, postanowiono, że okręt powróci do marynarki. 27 maja 1933 roku „Conyngham” dotarł do Philadelphia Navy Yard i został tam wycofany ze służby dziewięć dni później, 5 czerwca. Okręt został przekazany US Navy 30 czerwca. Następnie niszczyciel został przemianowany z USS „Conyngham” na USS DD-58, by zwolnić nazwę „Conyngham” dla nowo wybudowanego niszczyciela. DD-58 pozostał poza służbą (ang. "noncommissioned status") do momentu skreślenia go z rejestrów floty 5 lipca 1934 roku. Został sprzedany na złom 22 sierpnia zgodnie z ustaleniami londyńskiego traktatu morskiego.

</doc>
<doc id="1340757" url="https://pl.wikipedia.org/wiki?curid=1340757" title="USS Jacob Jones (DD-61)">
USS Jacob Jones (DD-61)

USS Jacob Jones (Destroyer No. 61) – niszczyciel typu "Tucker". Został zbudowany dla United States Navy przed przystąpieniem Stanów Zjednoczonych do I wojny światowej. Okręt był pierwszą jednostką US Navy noszącą nazwę pochodzącą od Jacoba Jonesa.
Stępkę okrętu położono w stoczni New York Shipbuilding w Camden w sierpniu 1914 roku. Zwodowano go w maju następnego roku. Okręt miał ponad 96 m długości, ponad 9,1 m szerokości i miał standardową wyporność 1090 długich ton (1110 t). Był uzbrojony w cztery działa kal. 102 mm i osiem wyrzutni torped kal. 533 mm. Był wyposażony w parę turbin parowych, które umożliwiały rozpędzenie go do prędkości 30 węzłów.
W lutym 1916 roku niszczyciel wszedł do służby i rozpoczął pełnienie patroli w pobliżu wybrzeża Nowej Anglii. Po tym jak Stany Zjednoczone przystąpiły do I wojny światowej w kwietniu 1917 roku, „Jacob Jones” został wysłany do Europy. Patrolując Morze Irlandzkie z Queenstown, uratował rozbitków z kilku statków. Najbardziej znaną akcją ratowniczą było podnoszenie z morza ponad 300 rozbitków z zatopionego krążownika pomocniczego „Orama”.
6 grudnia 1917 roku „Jacob Jones”, płynąc samotnie z Brestu do Queenstown, został storpedowany i zatopiony przez niemiecki okręt podwodny SM U-53. Zginęło 66 oficerów i marynarzy. Był pierwszym amerykańskim niszczycielem, który został zatopiony w wyniku akcji wroga. Niszczyciel zatonął w ciągu ośmiu minut bez nadania sygnału radiowego. Dowódca niemieckiego okrętu podwodnego, "Kapitänleutnant" Hans Rose, po zabraniu na pokład dwóch ciężko rannych członków załogi niszczyciela, powiadomił drogą radiową bazę w Queenstown o pozycji rozbitków.
Projekt i budowa.
„Jacob Jones” został zatwierdzony do budowy w 1913 roku jako piąta jednostka typu "Tucker", które podobnie jak okręty typu "O’Brien" były ulepszoną wersją niszczycieli typu "Cassin", zatwierdzonych do budowy w 1911 roku. Budowa okrętu została przydzielona stoczni New York Shipbuilding z Camden, w której uzyskał numer stoczniowy 150. Stępkę położono 3 sierpnia 1914 roku. Dziesięć miesięcy później, 29 maja 1915 roku okręt został zwodowany, matką chrzestną została pani Jerome Parker Crittendon, praprawnuczka patrona okrętu: komodora Jacoba Jonesa (1768–1850), oficera US Navy.
„Jacob Jones” był wyposażony w dwie turbiny parowe Curtisa, które z kolei napędzały dwie śruby. Okręt był także wyposażony w dodatkową turbinę parową napędzającą jedną ze śrub, wykorzystywaną w czasie rejsu z prędkością ekonomiczną. Maszynownia mogła wygenerować moc 17 000 shp i rozpędzić okręt do prędkości 30 węzłów.
Główna artyleria okrętu składała się z 4 dział kal. 102 mm L/50 Mark 9. Każde działo ważyło ponad 2800 kg. Działa wystrzeliwały 15-kilogramowe pociski przeciwpancerne z prędkością początkową 880 m/s. Przy podniesieniu luf równym 20° pociski miały zasięg 14 560 metrów.
„Jacob Jones” był także wyposażony w osiem wyrzutni torped kal. 533 mm. General Board of the United States Navy nawoływała do umieszczenia dwóch dział przeciwlotniczych na każdej jednostce typu "Tucker", a także zapewnienie możliwości postawienia 36 min morskich. Źródła nie podają jednak, czy te rekomendacje zostały wprowadzone w życie na „Jacob Jones” lub innej jednostce tego typu.
Służba w United States Navy.
USS „Jacob Jones” wszedł do służby w United States Navy 10 lutego 1916 roku pod dowództwem Lieutenant Commandera Williama Pye. Po wejściu do służby niszczyciel odbywał ćwiczenia w pobliżu wybrzeża Nowej Anglii, a następnie wszedł do Philadelphia Navy Yard w celu remontu. W dniu przystąpienia Stanów Zjednoczonych do I wojny światowej 6 kwietnia 1917 roku okręt patrolował wody w pobliżu Wirginii. Okręt wypłynął z Bostonu do Europy 7 maja, wraz z grupą niszczycieli, w skład której wchodził USS „Cassin” (DD-43) i dotarł do Queenstown 17 maja.
Do obowiązków niszczyciela w Queenstown należało patrolowanie i eskortowanie konwojów płynących po Morzu Irlandzkim oraz okazjonalne ratowanie rozbitków z zatopionych jednostek. 8 lipca 1917 roku SS „Valetta” został storpedowany przez niemiecki okręt podwodny SM U-87 około 120 mil na zachód od Fastnet Rock. „Jacob Jones” dotarł na miejsce zatopienia i podniósł z wody 44 rozbitków z brytyjskiego parowca. W czasie eskortowania brytyjskiego parowca SS „Dafila” dwa tygodnie później wachtowi z niszczyciela zobaczyli peryskop, ale zanim okręt mógł przeprowadzić atak na wroga, SM U-45 storpedował i zatopił parowiec. „Jacob Jones” uratował 26 z 28 członków załogi statku, gdy ten zatonął.
19 października brytyjski krążownik pomocniczy „Orama” i dziesięć niszczycieli, w tym „Jacob Jones”, płynęło w eskorcie konwoju składającego się z dwudziestu parowców, który płynął na wschód. Niemiecki okręt podwodny SM U-62 wynurzył się w środku grupy. Okręt wystrzelił swoją jedyną pozostałą torpedę w kierunku „Oramy”, trafił i zatopił okręt. Podczas gdy siostrzany okręt USS „Conyngham” (DD-58) bezskutecznie zrzucał bomby głębinowe na U-62, „Jacob Jones” skupił się na ratowaniu rozbitków z zatopionego okrętu – uratował 309 członków załogi.
Zatopienie.
Na początku grudnia 1917 roku „Jacob Jones” eskortował konwój zmierzający do Brestu we Francji, wraz z pięcioma innymi niszczycielami bazującymi w Queenstown. Jako ostatni opuszczający Brest, wracając do Irlandii okręt płynął samotnie, zygzakując, gdy został spostrzeżony przez "Kapitänleutnanta" Hansa Rose – dowódcę niemieckiego okrętu podwodnego SM U-53. O godzinie 16:20 6 grudnia w pobliżu pozycji wachtowi niszczyciela spostrzegli torpedę w odległości 800 jardów zmierzającą w stronę sterburty. Pomimo zmiany kursu mocno na lewo i alarmowego przyśpieszenia okręt nie mógł zejść z drogi pocisku i torpeda trafiła w prawoburtowy zbiornik paliwa na śródokręciu. Pomimo tego, że olej napędowy nie zapalił się, „Jacob Jones” zaczął tonąć. Uderzenie pozbawiło okręt prądu, nie mógł więc wysłać sygnału alarmowego przez radiostację. Ponieważ niszczyciel płynął sam, żadna inna jednostka pływająca nie znała losu okrętu.
Commander David W. Bagley, dowódca niszczyciela, rozkazał spuszczenie wszystkich tratw ratunkowych i szalup. Następnie rozkazał opuścić okręt, wiedząc, że ładunek uzbrojonych bomb głębinowych może wybuchnąć w każdej chwili. Gdy okręt zaczął tonąć, jego dziób uniósł się prawie pionowo, zanim kadłub poszedł pod wodę. W tym momencie bomby głębinowe eksplodowały, zabijając marynarzy, którzy zdążyli uciec z niszczyciela oraz ogłuszając wielu znajdujących się w wodzie. Niszczyciel, pierwsza amerykańska jednostka tej klasy zatopiona w wyniku wrogiej akcji, zatonął w osiem minut po trafieniu torpedą, zabierając ze sobą dwóch oficerów i sześćdziesięciu czterech marynarzy.
W wodzie kilku członków załogi, szczególnie porucznik Stanton F. Kalk (oficer wachtowy w momencie trafienia), rozpoczęli wyciąganie ludzi z wody i umieszczanie ich na tratwach. Kalk pływał w zimnej wodzie, starając się wyrównać ładunek różnych tratw, ale zmarł w wyniku wyczerpania i wychłodzenia.
Bagley zaznaczył w oficjalnym raporcie, że 30 minut po tym, jak niszczyciel zatonął, niemiecki okręt podwodny wynurzył się w odległości 2-3 mil od grupy tratw i wziął jednego z amerykańskich marynarzy na pokład. Według strony Uboat.net U-53 wynurzył się i zabrał na pokład dwóch ciężko rannych amerykańskich marynarzy. Rose zawiadomił także przez radio amerykańską bazę w Queenstown, podając przybliżoną pozycję rozbitków, zanim opuścił ten rejon.
Bagley, nieświadomy humanitarnego gestu Rosego, pozostawił większość żywności wody i medykamentów z Lt. Cmdr. Johnem K. Richardsem, którego pozostawił jako dowódcę na tratwach. Sam wraz z Lt. Cmdr. Normanem Scottem (pierwszym oficerem niszczyciela) oraz czterema członkami załogi udał się łodzią wiosłową po pomoc na pobliskie wyspy Scilly. O 13:00 7 grudnia grupa Bagleya została odnaleziona przez brytyjski okręt patrolowy w odległości 6 mil od celu. Grupa dowiedziała się, że brytyjski slup HMS „Camellia” odnalazł i zabrał na pokład większość rozbitków wcześniej tego samego dnia. Inna, mniejsza grupa, została odnaleziona w noc po zatonięciu przez amerykański parowiec SS „Catalina”.
Kilku członków załogi zostało odznaczonych za działania podjęte po ataku. Kalk (pośmiertnie) oraz Bagley otrzymali Distinguished Service Medal. Inni członkowie załogi także otrzymali odznaczenia, w tym Chief Boatswain’s Mate Harry Gibson (pośmiertnie) oraz Chief Electrician's Mate L.J. Kelly otrzymali Navy Cross. Richards, Scott, i Chief Boatswain’s Mate Charles Charlesworth otrzymali listy pochwalne.

</doc>
<doc id="1340758" url="https://pl.wikipedia.org/wiki?curid=1340758" title="USS Rowan (DD-64)">
USS Rowan (DD-64)

USS Rowan (DD-64) – amerykański niszczyciel typu "Sampson". Był drugą jednostką United States Navy noszącą nazwę pochodzącą od wiceadmirała Stephena C. Rowana (1805–1890).
Stępkę okrętu położono w Fore River Shipbuilding Company w Quincy (Massachusetts) 10 maja 1915. Został zwodowany 23 marca 1916, matką chrzestną była pani Louise McL. Ayres, dalsza krewna admirała Rowana. Wszedł do służby w Bostonie 22 sierpnia 1916. Pierwszym dowódcą został Lieutenant William R. Purnell.
Po przejściu prób „Rowan” bazując w Naval Station Newport operował wzdłuż atlantyckiego wybrzeża USA w czasie jesieni 1916, następnie brał udział w zimowych ćwiczeniach na Karaibach i Zatoce Meksykańskiej. Gdy Stany Zjednoczone przystąpiły do I wojny światowej, okręt patrolował ujście York River. Następnie przeszedł remont w Nowym Jorku. 7 maja 1917 opuścił Boston i popłynął do Irlandii. Do Queenstown w Irlandii dotarł wraz z 7 Dywizjonem 27 maja.
Przez resztę wojny niszczyciel brał udział w patrolach przeciwpodwodnych i eskortował konwoje płynące do portów brytyjskich i francuskich. 28 maja 1918 dołączył do dwóch innych niszczycieli atakujących U-Boota. Zrzucił 14 bomb głębinowych, w rejonie ataku zaobserwowano ślady ropy.
„Rowan” opuścił Queenstown 26 grudnia 1918 i dotarł do Nowego Jorku 8 stycznia 1919. W lecie przeprowadził ćwiczenia w pobliżu wschodniego wybrzeża USA i na Karaibach. 29 sierpnia wszedł do Philadelphia Navy Yard i został umieszczony w ograniczonej służbie.
Otrzymał oznaczenie DD-64 w lecie 1920 w rezultacie obejmującej całą flotę akcji przyznawania symboli. „Rowan” podjął operację w składzie Floty Atlantyku w marcu 1921 i przeprowadzał je do marca 1922. Wrócił do Filadelfii i został wycofany ze służby 19 czerwca 1922. Pozostawał tam nieaktywny, zakotwiczony w pobliżu League Island, do czasu skreślenia z listy okrętów floty 7 stycznia 1936. Niszczyciel został sprzedany na złom 20 kwietnia 1939.

</doc>
<doc id="1340759" url="https://pl.wikipedia.org/wiki?curid=1340759" title="USS Sampson (DD-63)">
USS Sampson (DD-63)

USS Sampson (DD-63) – amerykański niszczyciel, okręt główny typu "Sampson" będący w służbie United States Navy w czasie I wojny światowej. Nazwa okrętu pochodziła od admirała Williama T. Sampsona (1840–1902).
Stępkę okrętu położono 21 kwietnia 1915 w stoczni Fore River Shipbuilding Company. Zwodowano go 4 marca 1916, matką chrzestną była Marjorie Sampson Smith. Jednostka weszła do służby 27 czerwca 1916 w Boston Navy Yard, pierwszym dowódcą został Commander B. C. Sampson.
Kontrtorpedowiec "Sampson" został przydzielony do 9 Dywizjonu wchodzącego w skład Atlantyckich Sił Niszczycieli (ang. Atlantic Destroyer Force) i przeprowadził rejs odbiorczy w pobliżu zatoki Narragansett. Po odbyciu gier wojennych w rejonie Provicetovn opuścił Tompkinsville 15 maja 1917 i dołączył do eskorty konwoju ruszającego z Halifaksu. Do Queenstown w Irlandii dotarł 25 maja 1917. Rozpoczął służbę patrolową i eskortową w okolicach Wysp Brytyjskich bazując w Queenstown. Na jego rufie zainstalowano dwa miotacze bomb głębinowych brytyjskiej produkcji. 29 maja rozpoczął służbę mającą na celu obronę statków z zaopatrzeniem przez niemieckimi okrętami podwodnymi, którą to służbę prowadził do końca I wojny światowej.
18 czerwca 1917 "Sampson" uratował dwie małe łodzie wyładowane rozbitkami z SS "English Monarch" storpedowanego przez U-24. Uratował także kapitana i 13 marynarzy z SS "Elele" (kolejna ofiara U-24). Następnego ranka podniósł z wody kolejnych 17 ocalałych z "Elele", a 20 czerwca wyładował wszystkich w Queenstown. Niszczyciel odpowiadał także na inne wołania o pomoc oraz przeprowadzał kilka razy ataki mające na celu odpędzenie okrętów podwodnych widzianych w pobliżu konwojów. Okręty wypłynął z Brestu 12 grudnia by eskortować prezydenta USA Woodrow Wilsona płynącego na pokładzie transportowca "George Washington" do Europy na konferencję pokojową. Niszczyciel wrócił do Queenstown 14 grudnia i popłynął do Stanów Zjednoczonych 26 grudnia. Do New York Navy Yard dotarł 7 stycznia 1919.
Po remoncie w tej stoczni "Sampson" został przydzielony do 4 Dywizjonu 2 Flotylli Sił Niszczycieli (ang. 4th Division, 2d Flotilla, of the Destroyer Force) i popłynął 22 marca 1919 do bazy Naval Torpedo Station w Newport, z której miał operować. Zameldował się Inspektorowi Zaopatrzenia (ang. Inspector of Ordnance) w celu przeprowadzenia testów eksperymentalnych torped i min, ale ten przydział został przerwany w maju 1919. Asystował wtedy przy transatlantyckim przelocie wodnopłatowców NC-4, gdy te samoloty Marynarki dokonywały pierwszego transoceanicznego lotu. Do New York Navy Yard wszedł 1 grudnia 1919 na przegląd deaktywacyjny, który został zakończony 14 lutego 1921.
Po przeholowaniu do Philadelphia Navy Yard "Sampson" został wycofany ze służby 15 czerwca 1921. Pozostawał nieaktywny w czasie kolejnych lat, a 17 lipca 1935 został wydany rozkaz zezłomowania go zgodnie z ustaleniami londyńskiego traktatu morskiego. Nazwa okrętu została skreślona z listy jednostek floty 7 stycznia 1936. Były okręt został sprzedany na złom 8 września 1936 firmie Boston Iron and Metal Company, Inc. z Baltimore.

</doc>
<doc id="1340760" url="https://pl.wikipedia.org/wiki?curid=1340760" title="USS Davis (DD-65)">
USS Davis (DD-65)

USS Davis (DD-65) – amerykański niszczyciel typu "Sampson". Okręt służył w United States Navy w czasie I wojny światowej, a później w United States Coast Guard (nosząc oznaczenie CG-21). Nazwa okrętu pochodziła od kontradmirała Charlesa Davisa (1807–1877).
Stępkę okrętu położono 7 maja 1915 w stoczni Bath Iron Works. Zwodowano go 15 sierpnia, matką chrzestną była E. Davis, prawnuczka patrona okrętu. Jednostka weszła do służby 5 października 1916, pierwszym dowódcą został Lieutenant Commander R. F. Zogbaum, Jr.
Po przydzieleniu do Sił Niszczycieli Floty Atlantyku (ang. Destroyer Force, Atlantic Fleet) "Davis" operował w pobliżu wschodniego wybrzeża USA i na Karaibach do czasu wejścia Stanów Zjednoczonych do I wojny światowej. Okręt wypłynął z Bostonu 24 kwietnia 1917 jako jedna z sześciu jednostek wchodzących w skład pierwszej tury niszczycieli amerykańskich mających pełnić służbę w Europie. Do Queenstown w Irlandii dotarł 4 maja. Pełnił służbę patrolową w pobliżu wybrzeża Zielonej Wyspy i eskortował konwoje w czasie przechodzenia przez nie strefy największego niebezpieczeństwa ze strony niemieckich okrętów podwodnych. Pomiędzy 25 a 28 czerwca spotkał i eskortował transportowce wojska przewożące Amerykańskie Siły Ekspedycyjne (ang. American Expeditionary Force) płynące do Francji. Ratował także rozbitków zatopionych jednostek. 12 maja 1918 podniósł z wody 35 członków załogi niemieckiego okrętu podwodnego U-103, który został ciężko uszkodzony w kolizji z brytyjskim statkiem "Olympic". Jeńców przekazał brytyjskim władzom wojskowym w Milford Haven. 13 grudnia 1918 wziął udział w eskortowaniu transportowca "George Washington", na którego do Brestu przypłynął prezydent USA Woodrow Wilson. Następnie uczestniczył w przeglądzie floty przeprowadzonym przez prezydenta.
"Davis" wrócił do Nowego Jorku 7 stycznia 1919 i po przejściu w tym mieście przeglądu dołączył do 4 Dywizjonu 8 Flotylli Sił Niszczycieli Floty Atlantyku (ang. Division 4, Flotilla 8, Destroyer Force, Atlantic Fleet), który służył na wschodnim wybrzeżu USA.
Od września 1919 do listopada 1920 był w rezerwie w Philadelphia Navy Yard. Do Charleston dotarł 3 grudnia 1920 i operował z tego portu oraz z Newport będąc w ograniczonej służbie (ang. reduced commission) do czasu dotarcia do stoczni filadelfijskiej 29 marca 1922.
Został wycofany ze służby 20 czerwca 1922 i przekazany Straży Przybrzeżnej 25 marca 1926. Bazując w New London pełnił służbę w ramach patroli rumowych
Do Marynarki wrócił 30 czerwca 1933 i nie wszedł już do służby do czasu sprzedaży 22 sierpnia 1934.

</doc>
<doc id="1340761" url="https://pl.wikipedia.org/wiki?curid=1340761" title="USS Caldwell (DD-69)">
USS Caldwell (DD-69)

USS Caldwell (DD-69) – amerykański niszczyciel, okręt główny typu "Caldwell" będący w służbie United States Navy w czasie I wojny światowej. Nazwa okrętu pochodziła od Lieutenant Jamesa R. Caldwella (?–1804).
Okręt zwodowano 10 lipca 1917 w stoczni Mare Island Naval Shipyard, matką chrzestną była C. Caldwell. Jednostka weszła do służby 1 grudnia 1917, pierwszym dowódcą został Lieutenant Commander B. McCandless.
Niszczyciel został przydzielony do Floty Atlantyku. Do Norfolk dotarł 8 stycznia 1918, a do Queenstown w Irlandii 5 marca. Bazując w tym ostatnim porcie pełnił służbę patrolową i eskortową. Została ona przerwana gdy "Caldwell" został przydzielony do eksperymentalnych prac nad urządzeniem przeznaczonym do wykrywania okrętów podwodnych. Po zakończeniu I wojny światowej niszczyciel przewoził żołnierzy do Brestu. Gdy przebywał w tym porcie eskortował transportowiec "George Washington" na którego pokładzie przybył na konferencję w Wersalu prezydent Stanów Zjednoczonych Woodrow Wilson.
"Caldwell" wrócił do normalnej służby w Dywizjonie Norfolk Sił Niszczycieli Floty Atlantyku (ang. Norfolk Division, Destroyer Force, Atlantic Fleet). Wraz z 3 Eskadrą Niszczycieli (ang. Destroyer Squadron 3) pełnił służbę wzdłuż wschodniego wybrzeża USA w czasie 1919. Został umieszczony w rezerwie w sierpniu 1920 i operował ze zredukowaną obsadą z Charleston i Newport.
Został wycofany ze służby w Philadelphia Navy Yard 27 czerwca 1922. Został sprzedany 30 czerwca 1936.

</doc>
<doc id="1340762" url="https://pl.wikipedia.org/wiki?curid=1340762" title="Date (Fukushima)">
Date (Fukushima)

 – miasto w Japonii, na wyspie Honsiu, prefekturze Fukushima. Ma powierzchnię 265,12 km2 . W 2020 r. mieszkało w nim 58 250 osób, w 21 149 gospodarstwach domowych (w 2010 r. 66 081 osób, w 20 930 gospodarstwach domowych).
Położenie.
Miasto leży we wschodniej części prefektury, graniczy z miastami:
Historia.
Date uzyskało status miasta 1 stycznia 2006. Powstało z połączenia miasteczek: Hobara, Yanagawa, Date, Ryōzen i Tsukidate.

</doc>
<doc id="1340763" url="https://pl.wikipedia.org/wiki?curid=1340763" title="Tomasz Schramm">
Tomasz Schramm

Tomasz Jan Schramm (ur. 22 listopada 1949 w Poznaniu) – polski historyk, specjalizujący się w historii najnowszej, profesor nauk humanistycznych.
Życiorys.
Syn Ryszarda Wiktora Schramma. Absolwent I Liceum Ogólnokształcącego im. Karola Marcinkowskiego w Poznaniu. Przez całą karierę naukową związany z Uniwersytetem im. Adama Mickiewicza w Poznaniu. Pracę na tej uczelni rozpoczął w 1976, doszedł na niej do stanowiska profesora zwyczajnego. Był uczniem profesora Janusza Pajewskiego. Magisterium uzyskał w 1971, zaś stopień naukowy doktora w 1977. Stopień doktora habilitowanego nauk humanistycznych w zakresie historii uzyskał w 1988 na podstawie dorobku naukowego oraz rozprawy zatytułowanej "Francuskie misje wojskowe w państwach Europy Środkowej 1919–1938". Tytuł profesora nauk humanistycznych otrzymał 4 listopada 1999.
W latach 1990–1996 pełnił funkcję prodziekana Wydziału Historycznego UAM, a od 1984 do 1987 i od 1996 do 2008 wicedyrektora Instytutu Historii UAM. Został członkiem Poznańskiego Towarzystwa Przyjaciół Nauk (1993), Commission d’Histoire des Relations Internationales (1993), wiceprzewodniczącym "Association Internationale d'Histoire Contemporaine de'l Europe" (2000), członkiem prezydium Polskiego Towarzystwa Historycznego (2004) i przewodniczącym uniwersyteckiej komisji dyscyplinarnej dla nauczycieli akademickich (2008). Był członkiem senatu UAM, a także przewodniczącym senackiej komisji rozwoju UAM (2005–2008).
Został wybrany na członka Komitetu Nauk Historycznych PAN na kadencję 2020–2023.
Członek powołanej przy UAM trzyosobowej komisji historycznej, badającej stopień inwigilacji środowiska uczelni przez Służbę Bezpieczeństwa. W latach 80. związany był z ruchem solidarnościowym i z tego względu inwigilowany. W 1990 sekretarz uniwersyteckiego Komitetu Obywatelskiego. W 2005 ujawnił odnalezienie w teczce założonej mu przez funkcjonariuszy SB meldunków tajnego współpracownika o pseudonimie "Leński", którym – po odtajnieniu danych na jego prośbę przez Instytut Pamięci Narodowej – okazał się Dariusz Matelski.
W 1997 był pierwszym polskim zdobywcą Góry Newtona na Spitsbergenie (wraz z Wojciechem Jazdonem, Wojciechem Moskalem i Andrzejem Śmiałym). W 1999 wraz z Andrzejem Śmiałym był pierwszym polskim zdobywcą góry Monte San Valentín w chilijskiej części Patagonii. W tym samym roku został wraz z Andrzejem Śmiałym nominowany do nagrody Kolosy za przejście, jako pierwsi Polacy, przez Lądolód Patagoński Południowy z laguny San Rafael do jeziora Fiero w Ameryce Południowej.
W 2006 został konsulem honorowym Republiki Francuskiej, a w 2009 wiceprezesem polskiego oddziału The Explorers Club. W 2010 otrzymał tytuł honorowego profesora Uniwersytetu Marii Curie-Skłodowskiej w Lublinie. W 2016 Uniwersytet Jana Kochanowskiego w Kielcach nadał mu tytuł "doctora honoris causa".

</doc>
<doc id="1340765" url="https://pl.wikipedia.org/wiki?curid=1340765" title="Kokory">
Kokory

Kokory – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 1115 mieszkańców.
Pierwsza wzmianka o miejscowości pochodzi z 1279 roku.

</doc>
<doc id="1340766" url="https://pl.wikipedia.org/wiki?curid=1340766" title="Babina (rejon starosamborski)">
Babina (rejon starosamborski)

Babina (ukr. Бабино) – wieś na Ukrainie w rejonie starosamborskim obwodu lwowskiego, nad Mszańcem i Dniestrem. Liczy około 480 mieszkańców. Podlega hołowieckiej silskiej radzie.

</doc>
<doc id="1340769" url="https://pl.wikipedia.org/wiki?curid=1340769" title="NBA draft">
NBA draft



</doc>
<doc id="1340770" url="https://pl.wikipedia.org/wiki?curid=1340770" title="Kitakata">
Kitakata

 – miasto w prefekturze Fukushima, na wyspie Honsiu, w Japonii. Ma powierzchnię 554,63 km2 . W 2020 r. mieszkało w nim 44 810 osób, w 16 025 gospodarstwach domowych (w 2010 r. 52 373 osoby, w 16 981 gospodarstwach domowych).
Położenie.
Miasto leży we wschodniej części prefektury, graniczy z miastami:
Historia.
Kitakata uzyskało status miasta 31 marca 1954.
Bibliografia.
 

</doc>
<doc id="1340771" url="https://pl.wikipedia.org/wiki?curid=1340771" title="Baczyna (obwód lwowski)">
Baczyna (obwód lwowski)

Baczyna (ukr. Бачина) – wieś w rejonie starosamborskim obwodu lwowskiego Ukrainy, nad Dniestrem. Liczy około 366 mieszkańców. Podlega torczynowickiej silskiej radzie.
Od 1905 przez wieś przebiega linia kolejowa łącząca Użhorod z Samborem. Znajduje tu się przystanek kolejowy Sozań, położony na linii Sambor – Czop.
W 1921 liczyła 301 mieszkańców. W okresie międzywojennym w granicach Polski, wchodziła w skład powiatu starosamborskiego.

</doc>
<doc id="1340772" url="https://pl.wikipedia.org/wiki?curid=1340772" title="Berezów (obwód lwowski)">
Berezów (obwód lwowski)

Berezów (ukr. Березів) – wieś w rejonie starosamborskim obwodu lwowskiego Ukrainy. Wieś liczy około 287 mieszkańców. Podlega murowańskiej silskiej radzie.
Wieś szlachecka Berezow, własność Tarłów, położona była w 1589 roku w ziemi przemyskiej województwa ruskiego. Wieś, położona w powiecie przemyskim, była własnością Józefa Wandalina Mniszcha, została spustoszona w czasie najazdu tatarskiego w 1672 roku. W 1921 wieś liczyła około 597 mieszkańców. Znajdowała się w powiecie starosamborskim.

</doc>
<doc id="1340773" url="https://pl.wikipedia.org/wiki?curid=1340773" title="Kuhle Wampe">
Kuhle Wampe

Kuhle Wampe (oryg. "Kuhle Wampe oder Wem gehört die Welt") – niemiecki film fabularny reżyserii Złatana Dudowa, wyprodukowany w 1932 roku, poruszający temat bezrobocia i lewego skrzydła w polityce Republiki Weimarskiej.
Charakterystyka.
Reżyser był silnie inspirowany przez Bertolda Brechta. W filmie ukazał nędzę bezrobotnych w sposób bardzo wstrzemięźliwy, charakterystyczny dla kina dokumentalnego, jednak wzmocniony gwałtowną muzyką i agresywnością montażu. Zbliża to obraz do niektórych realizacji włoskich i sowieckich tego okresu. Szczególnie wybitna jest scena wyścigu kolarzy poszukujących pracy. Przyspieszają oni coraz bardziej wraz z muzyką Hansa Eislera, ostatecznie pogrążając się w paroksyzmie wizualnym i akustycznym, niemalże rozsadzającym ekran. Mimo zalet film posiada też słabsze momenty, jak np. następująca tuż po wyścigu, sielankowa i drobnomieszczańska scena zaręczyn robotnika, połączonych z wesołą libacją i obżarstwem. W innym ujęciu sportowe święto przedstawiono w stylistyce hitlerowskiej parady.

</doc>
<doc id="1340775" url="https://pl.wikipedia.org/wiki?curid=1340775" title="USS Gwin (DD-71)">
USS Gwin (DD-71)

USS Gwin (DD-71) – amerykański niszczyciel typu "Caldwell" będący w służbie United States Navy w czasie I wojny światowej. Patronem okrętu był Lieutenant Commander William Gwin (1832–1863).
Okręt został zwodowany 22 grudnia 1917 w stoczni Seattle Construction &amp; Drydock Company, matką chrzestną była James S. Woods. Jednostka weszła do służby 18 marca 1920 w Puget Sound, pierwszym dowódcą został Lt. Comdr. H. H. Bousen.
"Gwin" opuścił Puget Sound 26 kwietnia i udał się w rejs do portów kalifornijskich. Stamtąd przeszedł przez Kanał Panamski do Newport, gdzie dotarł 2 czerwca. Brał udział w operacjach wzdłuż wschodniego wybrzeża USA sięgających na południe do Charleston.
Niszczyciel został wycofany ze służby w Philadelphia Navy Yard 28 czerwca 1922. Pozostał nieaktywny w Filadelfii do czasu skreślenia jego nazwy z listy okrętów floty 25 stycznia 1937. Jego kadłub został sprzedany na złom 16 marca 1939 firmie Union Shipbuilding Company z Baltimore.

</doc>
<doc id="1340776" url="https://pl.wikipedia.org/wiki?curid=1340776" title="USS Stockton (DD-73)">
USS Stockton (DD-73)

USS Stockton (DD-73) – amerykański niszczyciel typu "Caldwell" będący w służbie United States Navy w czasie I wojny światowej. W czasie II wojny światowej służył w Royal Navy pod nazwą HMS Ludlow. Nazwa okrętu pochodziła od komandora Roberta Stocktona (1795–1866).
Służba jako USS Stockton.
Stępkę okrętu położono 16 października 1916 w stoczni William Cramp &amp; Sons w Filadelfii. Zwodowano go 17 lipca 1917, matką chrzestną była Ellen Emelie De Martelly. Jednostka weszła do służby 26 listopada 1917, pierwszym dowódcą został Comdr. H. A. Baldridge.
„Stockton” spędził ostatni rok I wojny światowej pełniąc służbę eskorty konwojów i okrętu ZOP operując z bazy w Queenstown w Irlandii. W tym czasie walczył przynajmniej jeden raz z wrogim U-Bootem. 30 marca 1918, okręt wraz z „Ericsson” (Destroyer No. 56) eskortował transportowiec wojska „St. Paul” na trasie Queenstown-Liverpool. W czasie rejsu „Ericsson” otworzył ogień do niemieckiego okrętu podwodnego. Zanurzony wróg wystrzelił torpedę w kierunku „Stocktona” prawie natychmiast potem. Niszczyciel jednak wymanewrował zbliżające się zagrożenie. Dwa niszczyciele zrzuciły bomby głębinowe, ale podwodniakowi udało się uniknąć ataku i uciekł. Później tej samej nocy niszczyciel zderzył się ze statkiem SS „Slieve Bloom” w pobliżu South Sark Light. Niszczyciel dotarł do portu w Liverpool, statek natomiast zatonął.
Służba jako HMS Ludlow.
"Stockton" wrócił do Stanów Zjednoczonych w 1919 i przez trzy lata pełnił dalszą służbę we flocie. 26 czerwca 1922 został wycofany ze służby i zakotwiczony w Filadelfii. "Stockton" został ponownie włączony do służby 16 sierpnia 1940 i przeprowadzony do Halifaksu. Tam został wycofany ze służby amerykańskiej 23 grudnia i przekazany Wielkiej Brytanii zgodnie z porozumieniem "niszczyciele za bazy".
Okręt służył w Royal Navy jako HMS "Ludlow" do czasu wycofania ze służby w czerwcu 1945. Po wycofaniu stary niszczyciel został 15 lipca 1945 wyrzucony na plażę w pobliżu Fidra Island, Firth of Forth w celu użycia jako okręt cel dla samolotów RAFu ćwiczących ataki rakietowe. Według źródeł pierwsza salwa trafiła go poniżej linii wodnej i zatopiła. Wrak spoczywa w pobliżu plaży Yellowcraigs na głębokości 6 metrów (Ord Survey NT 522 861) i pomimo tego że znajduje się już w złym stanie, jego szczątki nadal są widoczne tuż pod powierzchnią w czasie odpływu.
Nazwa jednostki została skreślona z amerykańskiej listy okrętów floty 8 stycznia 1941.

</doc>
<doc id="1340777" url="https://pl.wikipedia.org/wiki?curid=1340777" title="USS Benham (DD-49)">
USS Benham (DD-49)

USS Benham (DD-49) – amerykański niszczyciel typu "Aylwin" będący w służbie United States Navy w czasie I wojny światowej. 
Okręt zwodowano 22 marca 1913 w stoczni William Cramp and Sons Ship and Engine Building Company w Filadelfii. Matką chrzestną była Edith Wallace Benham, córka patrona okrętu, kontradmirała Benhama. Jednostka weszła do służby 20 stycznia 1914, pierwszym dowódcą został Lieutenant Commander C. P. Train.
Po rejsie odbiorczym w rejonie Karaibów, "Benham" przeszedł do rezerwy 24 lipca 1914. Ponownie przeszedł do aktywnej służby 21 grudnia 1914, dołączył do Flotylli Torpedowej Floty Atlantyku i pełnił służbę patrolową i szkoleniową wzdłuż wschodniego wybrzeża USA. Ratował załogę z holenderskiego parowca "Blommersdijk" 8 października 1916 po tym jak statek został zatopiony przez niemiecki okręt podwodny U-53 w pobliżu Nowej Anglii. Okręt opuścił Tomkinsville 15 maja 1917 i po przejściu do Queenstown w Irlandii pełnił służbę patrolową do czasu przejścia do Brestu we Francji 10 czerwca 1918. Bazując w Breście pełnił służbę patrolową do końca I wojny światowej. 21 grudnia 1918 odpłynął do Stanów Zjednoczonych.
Dołączył do Floty Atlantyku na początku 1919 "Benham" i wziął udział w manewrach zanim przeszedł do rezerwy służbowej w Norfolk 28 czerwca 1919. Podczas 1921 pływał wzdłuż atlantyckiego wybrzeża USA do momentu przydzielenia do Eskadr Lotniczych (ang. Air Squadrons) Floty Atlantyku jako okręt obserwacji samolotów i tender. Zwolniony z tego przydziału w maju 1922 przeszedł do Filadelfii, gdzie został wycofany ze służby 7 lipca 1922.
Został rozebrany na złom w 1935, a pozostałości zostały sprzedane 23 kwietnia 1935.

</doc>
<doc id="1340778" url="https://pl.wikipedia.org/wiki?curid=1340778" title="USS Perkins (DD-26)">
USS Perkins (DD-26)

USS Perkins (DD-26) – amerykański zmodyfikowany niszczyciel typu "Paulding" będący w służbie United States Navy w czasie I wojny światowej. Nazwa okrętu pochodziła od komodora George`a Hamiltona Perkinsa.
Stępkę okrętu położono 22 marca 1909 w stoczni Fore River Shipbuilding Company w Quincy (Massachusetts). Zwodowano go 9 kwietnia 1910. Jednostka weszła do służby 18 listopada 1910, pierwszym dowódcą został Lieutenant Commander Joel R. P. Pringle.
Po prawie 7 latach pokojowej służby w normalnych i rezerwowych eskadrach niszczycieli "Perkins" został włączony ponownie do pełnej służby 3 kwietnia 1917. Dowódcą został Lieutenant Frank M. Knox. Okręt został przydzielony do drugiego dywizjonu niszczycieli sił amerykańskich stacjonujących w Europie. Jednostka składała się z niszczycieli "Perkins", "Paulding", "Wilkes" i "Ammen". Operowała z Queenstown w Irlandii od czerwca do listopada 1917.
W czasie tej służby okręt uratował rozbitków z "Tarquah" 7 sierpnia. Eskortował także SS "Bohemia" z Saint Nazaire do Irlandii i SS "New York" z Queenstown do Liverpoolu. W listopadzie 1917 okręt opuścił Irlandię i popłynął do Nowego Jorku.
W czasie zimy 1917-1918 okręt przeszedł przegląd w Charleston. Od marca do grudnia 1918 operował w pobliżu Gravesend Bay pełniąc patrole przeciwpodwodne i służbę eskortową. Spostrzegł niemiecki okręt podwodny U-151 w pobliżu New Jersey 2 czerwca 1918. W czasie służby konwojowej eskortował różnej statki, w tym "President Grant" i "President Washington" pomiędzy Halifaksem (Nowa Szkocja) i Nowym Jorkiem.
Okręt został przydzielony do Floty Rezerwowej 5 grudnia 1919 i pozostawał w niej do czasu skreślenia z listy okrętów floty 8 marca 1935. Został sprzedany na złom 28 czerwca i zezłomowany.

</doc>
<doc id="1340780" url="https://pl.wikipedia.org/wiki?curid=1340780" title="USS Balch (DD-50)">
USS Balch (DD-50)

USS Balch (DD-50) – amerykański niszczyciel typu "Aylwin" będący w służbie United States Navy w czasie I wojny światowej. Patronem okrętu był admirał George Balch.
Okręt zwodowano 21 grudnia 1912 w stoczni William Cramp and Sons Ship and Engine Building Company, matką chrzestną była Grace Balch, córka patrona. Jednostka weszła do służby 26 marca 1914, pierwszym dowódcą został Lieutenant Commander D. C. Hanrahan.
„Balch” był w służbie we Flotylli Torpedowej Floty Atlantyku jedynie przez kilka miesięcy, zanim został umieszczony w rezerwie służbowej w New York Navy Yard 24 lipca 1914. Pełnił jednak w tym czasie służbę na wodach meksykańskich (28 kwietnia-3 maja). 17 grudnia 1914 został ponownie umieszczony w pełnej służbie i dołączył do Floty Atlantyku. Do czasu przystąpienia Stanów Zjednoczonych do I wojny światowej okręt brał udział w „patrolach neutralności”. 8 października 1916 uratował rozbitków z brytyjskiego parowca „Stephano”, który został zatopiony przez niemiecki okręt podwodny U-53 w pobliżu Newport.
Gdy Stany Zjednoczone przystąpiły do I wojny światowej „Balch” popłynął na wody europejskie i dotarł do Queenstown w Irlandii 17 listopada 1917. Został przydzielony do Sił Queenstown (ang. "Queenstown Force") i pełnił służbę eskortową, chroniąc atlantyckie konwoje, do 16 listopada 1918. Wtedy odpłynął z Irlandii do USA. Niszczyciel dotarł do Norfolk 1 stycznia 1919 i został umieszczony w rezerwie.
Wrócił do służby w atlantyckich dywizjonach niszczycieli w drugiej części 1921 i pływał wzdłuż wschodniego wybrzeża USA do kwietnia 1922. „Balch” został wycofany ze służby 20 czerwca 1922 i umieszczony w rezerwie w Filadelfii. Nazwę jednostki skreślono z listy okrętów floty 1 listopada 1933. Okręt został zezłomowany w 1935.

</doc>
<doc id="1340781" url="https://pl.wikipedia.org/wiki?curid=1340781" title="USS Paulding (DD-22)">
USS Paulding (DD-22)

USS Paulding (DD-22) – amerykański niszczyciel, okręt główny typu "Paulding" będący w służbie United States Navy w czasie I wojny światowej. Po wojnie służył w United States Coast Guard jako CG-17. Nazwa okrętu pochodziła od kontradmirała Hirama A. Pauldinga USN (1797-1878).
Stępkę okrętu położono 24 lipca 1909 w stoczni Bath Iron Works. Zwodowano go 12 kwietnia 1910, matką chrzestną była Emma Paulding. Jednostka weszła do służby 29 września 1910, pierwszym dowódcą został Lieutenant Commander Yates Stirling, Jr.
Okręt został przydzielony do Flotylli Torpedowej Atlantyku (ang. Atlantic Torpedo Fleet) i operował głównie z portów wschodniego wybrzeża USA. Taką służbę pełnił do czasu wejścia Stanów Zjednoczonych do I wojny światowej. W kwietniu 1917 okręt patrolował wybrzeże Nowej Anglii, w maju został przygotowany do służby zamorskiej. 21 maja niszczyciel wyszedł w drogę do Wielkiej Brytanii i dotarł do Queenstown w Irlandii. Jego głównym zadaniem było eskortowanie konwojów płynących z USA do Wielkiej Brytanii i Francji przed niemieckimi okrętami podwodnymi. "Paulding" wrócił do Stanów Zjednoczonych po podpisaniu rozejmu.
Niszczyciel został wycofany ze służby w sierpniu 1919 i pozostawał we Flocie Rezerwowej. Od 28 kwietnia 1924 do 18 października 1930 był wypożyczony Straży Przybrzeżnej i służył w patrolach rumowych. Stacjonował wtedy w Bostonie.
Niszczyciel został wysłany by znaleźć "CG-238" w czasie huraganu w lutym 1927 w pobliżu Cape Cod. 75 stopowa jednostka już się rozpadła, a "Paulding" spędził dwa dni sztormując. Stracił sporo wyposażenia pokładowego i jeden z czterech kominów. 17 grudnia 1927 w wypadku staranował i zatopił okręt podwodny "S-4", gdy ten wynurzał się. "S-4" zatonął wraz z całą załogą. Sąd uznał Straż Przybrzeżną za niewinną.
Do marynarki wrócił 18 października 1930. Został ponownie przydzielony do Floty Rezerwowej i stanął na kotwicy przy League Island. Został skreślony z listy okrętów floty 28 czerwca 1934 i sprzedany na złom zgodnie z ustaleniami londyńskiego traktatu morskiego.

</doc>
<doc id="1340782" url="https://pl.wikipedia.org/wiki?curid=1340782" title="USS Aylwin (DD-47)">
USS Aylwin (DD-47)

USS Aylwin (DD-47) – amerykański niszczyciel, okręt główny typu "Aylwin" będący w służbie United States Navy w czasie I wojny światowej. Nazwa okrętu pochodziła od Johna Aylwina.
Stępkę okrętu położono 7 marca 1912 w stoczni William Cramp &amp; Sons Shipbuilding Company w Filadelfii. Zwodowano go 23 listopada 1912, matką chrzestną była Joseph Wright Powell. Jednostka weszła do służby 17 stycznia 1914, pierwszym dowódcą został Lieutenant Commander Leigh C. Palmer.
Po krótkim rejsie na Kubę niszczyciel został wycofany ze służby w Norfolk Naval Shipyard i pozostał nieaktywny przez ponad rok. Został ponownie wcielony do służby 25 maja 1915 i przydzielony do 6 Dywizjonu Flotylli Torpedowej Floty Atlantyku. Okręt pływał po wodach wschodniego wybrzeża USA prowadząc rutynową służbę.
Na początku 1917 "Aylwin" popłynął na kilkumiesięczne manewry zimowe na wody kubańskie. W pobliże wybrzeża Wirginii wrócił po wejściu Stanów Zjednoczonych do I wojny światowej. Od czerwca 1917 do stycznia 1918 niszczyciel brał udział w eksperymentalnych pracach operując w pobliżu Bostonu i Newport.
4 stycznia 1918 okręt popłynął do Queenstown w Irlandii i krótko po dotarciu do Zielonej Wyspy rozpoczął patrole. Krótko potem został wydzielony do brytyjskich sił operujących z Portsmouth i Devonport. W ich składzie prowadził patrole przeciwpodwodne.
"Aylwin" pozostawał na wodach europejskich także po zakończeniu wojny. 26 grudnia 1918 niszczyciel popłynął wraz z krążownikiem "Chester" (Cruiser No. 1) na inspekcję do niemieckich portów na Bałtyku. Okręty, operując zgodnie z auspicjami morskiej alianckiej komisji pokojowej miały za zadanie pomoc wszystkim amerykańskim jeńcom wojennym i obywatelom amerykańskim w portach, do których zawijały. 16 czerwca 1919 niszczyciel opuścił Brest kierując się w stronę Stanów Zjednoczonych. Do Nowego Jorku dotarł 10 dni później. Następnie przeszedł do Philadelphia Navy Yard, gdzie został umieszczony w rezerwie.
Gdy pozostawał w Filadelfii otrzymał oznaczenie DD-47 17 lipca 1920, w ramach obejmującej całą flotę reformy klasyfikacyjnej. Niszczyciel został wycofany ze służby 23 lutego 1921. Nazwa okrętu została zniesiona 1 lipca 1933, na skutek czego nowy niszczyciel DD-355 mógł otrzymać nazwę "Aylwin". Stary okręt, nazywano od tego czasu po prostu DD-47. Jednostkę skreślono z listy okrętów floty 8 marca 1935. Został sprzedany na złom zgodnie z ustaleniami londyńskiego traktatu morskiego.

</doc>
<doc id="1340784" url="https://pl.wikipedia.org/wiki?curid=1340784" title="USS Monaghan (DD-32)">
USS Monaghan (DD-32)

USS Monaghan (DD-32) – amerykański niszczyciel typu "Paulding" będący w służbie United States Navy w czasie I wojny światowej. Po wojnie służył w United States Coast Guard oznaczony jako (CG-15). Patronem okrętu był Ensign John R. Monaghan.
Stępkę okrętu położono 1 czerwca 1910 w stoczni Newport News Shipbuilding Company. Zwodowano go 18 lutego 1911, matką chrzestną była F. J. Gavin, siostra patrona okrętu. Jednostka weszła do służby 21 czerwca 1911, pierwszym dowódcą został Lieutenant Commander W. P. Cronan.
Niszczyciel dołączył do Floty Atlantyku i brał udział w ćwiczeniach i operacjach mających przygotować US Navy do wejścia do walk, gdy Stany Zjednoczone oficjalnie zadeklarują przystąpienie do wojny. Pierwszymi wojennymi obowiązkami "Monaghana" była służba patrolowa, następnie eskortowanie konwojów z żołnierzami przez niebezpieczną środkową część oceanu. Od listopada 1917 do podpisania rozejmu rok później niszczyciel wykonywał patrole przeciwpodwodne przeciw U-Bootom na wodach europejskich.
Po powrocie do Stanów Zjednoczonych "Monaghan" został wycofany ze służby w Filadelfii 4 listopada 1919.
Okręt został przekazany Straży Przybrzeżnej 7 czerwca 1924 do służby w patrolach rumowych. Stacjonował w New London do 1930 gdy przeszedł do Bostonu.
Wrócił do Marynarki 8 maja 1931. Jego nazwa została skreślona z listy okrętów floty 1 lipca 1933 i została przydzielona nowemu niszczycielowi. Stary okręt został sprzedany firmie Michael Flynn z Brooklynu 22 sierpnia 1934 ma złom zgodnie z ustaleniami londyńskiego traktatu morskiego.

</doc>
<doc id="1340785" url="https://pl.wikipedia.org/wiki?curid=1340785" title="USS McCall (DD-28)">
USS McCall (DD-28)

USS McCall (DD-28) – amerykański niszczyciel typu "Paulding" będący w służbie United States Navy w czasie I wojny światowej. Po wojnie służył w United States Coast Guard oznaczony jako (CG-14). Nazwa okrętu pochodziła od Edwarda McCalla.
Stępkę okrętu położono 8 czerwca 1909 w stoczni New York Shipbuilding Company w Camden. Zwodowano go 4 czerwca 1910, matką chrzestną była Jessie Willits. Jednostka weszła do służby 23 stycznia 1911, pierwszym dowódcą został Lieutenant Commander J. T. Tomkins.
Okręt został przydzielony do Flotylli Torpedowej Floty Atlantyku i operował wzdłuż wybrzeża Atlantyku, głównie z Newport i w rejonie zatoki Chesapeake. Każdej zimy płynął wraz z flotą na wody kubańskie na manewry.
W 1916 "McCall" brał udział w patrolach neutralności w pobliżu Nowego Jorku i wybrzeża Nowej Anglii. 14 czerwca 1917, po przejściu przeglądu w Filadelfii, popłynął do Nowego Jorku by eskortować konwój z żołnierzami płynący do Europy. Kontrtorpedowiec kontynuował wykonywanie obowiązków eskortowych na zachodnim Atlantyku do stycznia 1918, gdy popłynął do Queenstown. Dotarł tam 22 lutego i pełnił obowiązki eskortowe i ratownicze do 16 grudnia.
Po powrocie do Stanów Zjednoczonych w styczniu 1919 wznowił służbę w pobliżu wschodniego wybrzeża USA do czasu wycofania ze służby w Filadelfii 12 grudnia 1919.
Był w rezerwie przez następne cztery i pół roku, po czym został przekazany United States Coast Guard 7 czerwca 1924. Stacjonował w New London i brał udział w patrolach rumowych.
Wrócił do US Navy 18 października 1930 i został sprzedany na złom 2 maja 1934 zgodnie z ustaleniami londyńskiego traktatu morskiego.

</doc>
<doc id="1340786" url="https://pl.wikipedia.org/wiki?curid=1340786" title="USS Mayrant (DD-31)">
USS Mayrant (DD-31)

USS Mayrant (DD-31) – amerykański niszczyciel typu " Paulding " będący w służbie United States Navy w czasie I wojny światowej. Nazwa okrętu pochodziła od Johna Mayranta.
Stępkę okrętu położono 22 kwietnia 1909 w stoczni William Cramp &amp; Sons w Filadelfii. Zwodowano go 23 kwietnia 1910, matką chrzestną była I. B. Beard, praprawnuczka patrona okrętu. Jednostka weszła do służby 12 lipca 1911, pierwszym dowódcą został Lieutenant Commander C. P. Nelson.
Po odbyciu rejsu odbiorczego "Mayrant" operował krótko w pobliżu wybrzeża Nowej Anglii zanim opuścił Newport w rejs na południe pod koniec października. Dotarł do zatoki Guantanamo 9 stycznia 1912, wziął udział w zimowych manewrach na Karaibach i następnie, jako część Flotylli Torpedowej Floty Atlantyku pozostał w tym rejonie odwiedzając do wiosny wiele zatok i portów karaibskich. Do Newport wrócił 14 maja i kontynuował operacje w pobliżu wschodniego wybrzeża i Karaibów do 1915. Po zakończeniu zimowych manewrów w 1915 w pobliżu Kuby popłynął do stoczni Brooklyn Navy Yard na przegląd poprzedzający wycofanie ze służby 20 maja.
9 listopada 1915 przeszedł do Filadelfii, gdzie był zakotwiczony do czasu ponownego wejścia do służby 2 stycznia 1918. Dołączył do floty na wiosnę i rozpoczął pełnienie obowiązków eskortowych. Operował wzdłuż wybrzeża i pływał w konwojach transatlantyckich. Po podpisaniu rozejmu popłynął na południe na zimowe manewry, a następnie pływał w rejonie środkowego wschodniego wybrzeża USA. Do stoczni Charleston Navy Yard wszedł 21 czerwca 1919 na drugi przegląd poprzedzającego wycofanie ze służby. Charleson opuścił 16 lipca i popłynął do Filadelfii, gdzie został po raz ostatni wycofany ze służby 12 grudnia 1919. Otrzymał oznaczenie DD-31 17 lipca 1920 w ramach obejmującej całą flotę reformy klasyfikacji. Pozostawał zakotwiczony w Filadelfii jako część Floty Rezerwowej do 1935. 8 marca tego roku został skreślony z listy okrętów floty. 28 czerwca został sprzedany firmie M. Block &amp; Company z Norfolk. 21 sierpnia jego kadłub został zezłomowany.

</doc>
<doc id="1340787" url="https://pl.wikipedia.org/wiki?curid=1340787" title="USS Jouett (DD-41)">
USS Jouett (DD-41)

USS Jouett (DD-41) – amerykański niszczyciel typu " Paulding " będący w służbie United States Navy w czasie I wojny światowej. Po wojnie służył w United States Coast Guard oznaczony jako (CG-13). Nazwa okrętu pochodziła od Jamesa Edwarda Jouetta.
Stępkę okrętu położono 7 marca 1911 w stoczni Bath Iron Works w Bath (Maine). Zwodowano go 15 kwietnia 1912, matką chrzestną była Marylee Nally. Jednostka weszła do służby 24 maja 1912 w Bostonie, pierwszym dowódcą został Lieutenant Commander W. P. Cronan.
"Jouett" dołączył do Flotylli Torpedowej Floty Atlantyku i operował w pobliżu wschodniego wybrzeża USA do początków 1914. Gdy rewolucja w Meksyku zaczęła grozić amerykańskim interesom i urzędnicy w Tampico aresztowali amerykańskich żołnierzy (później na szczeblu lokalnym incydent załagodzono bardzo szybko, ale na szczeblu międzynarodowym znacznie pogorszył panujące stosunki pomiędzy krajami) niszczyciel wspierał lądujących marines w Veracruz 21 kwietnia 1914. Wrócił na wschodnie wybrzeże po zakończeniu tej operacji i pełnił dalej normalną służbę do czasu wejścia Stanów Zjednoczonych do I wojny światowej w kwietniu 1917.
Okręt pełnił służbę patrolową na zatoce Delaware w kwietniu 1917 i wypełniał ten przydział do przejścia do Nowego Jorku 8 sierpnia 1917 jako eskorta pięciu transportowców wojska kierujących się do Francji. Po powrocie z Europy "Jouett" podjął obowiązki patrolowe i pełnił je do czasu przybycia do New London 15 stycznia 1918. Tam uczestniczył w próbach eksperymentalnego urządzenia wykrywającego okręty podwodne. Zakończył ten przydział 4 czerwca 1918 i do podpisania rozejmu operował ze specjalną grupą ZOP wzdłuż wschodniego wybrzeża USA.
Po wojnie "Jouett" pełnił normalną służbę ćwicząc i biorąc udział w manewrach floty do czasu wejścia do stoczni Philadelphia Navy Yard 20 lipca 1919. Został wycofany ze służby 24 listopada 1919 i pozostawał nieaktywny do czasu wypożyczenia Straży Przybrzeżnej 23 kwietnia 1924. Wrócił do Marynarki 22 maja 1931 i został sprzedany na złom firmie Michael Flynn Inc. z Brooklynu.

</doc>
<doc id="1340788" url="https://pl.wikipedia.org/wiki?curid=1340788" title="USS Jenkins (DD-42)">
USS Jenkins (DD-42)

USS Jenkins (DD-42) – amerykański niszczyciel typu "Paulding" będący w służbie United States Navy w czasie I wojny światowej. Nazwa okrętu pochodziła od kontradmirała Thortana A. Jenkinsa.
Stępkę okrętu położono 24 marca 1911 w stoczni Bath Iron Works. Zwodowano go 29 kwietnia 1912, matką chrzestną była Alice Jenkins, córka patrona okrętu. Jednostka weszła do służby 15 czerwca 1912, pierwszym dowódcą został Lieutenant Commander E. H. Delany.
W czasie lat poprzedzających I wojnę światową "Jenkins" bazując w Newport służył we Flocie Atlantyku. W zimie pływał po Karaibach w ramach manewrów floty, latem służył w pobliżu wschodniego wybrzeża USA. W połowie kwietnia 1914 popłynął do Tampico, by wspierać amerykańską okupację Veracruz.
Gdy wojna wybuchła w Europie niszczyciel kontynuował operacje patrolowe na wybrzeżu Stanów Zjednoczonych w poszukiwaniu niemieckich u-bootów. Patrole i manewry podniosły jego gotowość bojową, więc był gotowy do wyruszenia do Europy 26 maja 1917.
Bazując w Queenstown "Jenkins" i jego siostrzane okręty patrolował wschodni Atlantyk, eskortował konwoje i ratował rozbitków z zatopionych statków. Taką służbę pełnił przez cały okres wojny. Miał kilka kontaktów z okrętami podwodnymi wroga, ale nie ma potwierdzonych rezultatów jego ataków. Po podpisaniu rozejmu 11 listopada 1918 okręt popłynął do Stanów Zjednoczonych i dotarł do Bostonu 3 stycznia 1919.
Niszczyciel operował wzdłuż wschodniego wybrzeża USA do 20 lipca gdy zawinął do Filadelfii. Pozostał tam do wycofania ze służby 31 października 1919. "Jenkins" został zezłomowany w 1935 zgodnie z ustaleniami londyńskiego traktatu morskiego.

</doc>
<doc id="1340790" url="https://pl.wikipedia.org/wiki?curid=1340790" title="USS Jarvis (DD-38)">
USS Jarvis (DD-38)

USS Jarvis (DD-38) – amerykański niszczyciel typu "Paulding " będący w służbie United States Navy w czasie I wojny światowej. Nazwa okrętu pochodziła od Jamesa C. Jarvisa.
Stępkę okrętu położono 1 lipca 1911 w stoczni New York Shipbuilding Company w Camden. Zwodowano go 4 kwietnia 1912, matką chrzestną była Jean King. Jednostka weszła do służby 22 października 1912, pierwszym dowódcą został Lieutenant Commander D. P. Mannix.
Po przejściu rejsu odbiorczego w rejonie Kuby niszczyciel spędził rok operując z Norfolk i pływając po Karaibach. Opuścił Pensacolę 20 kwietnia 1914 by patrolować rejon Tampico i Veracruz w czasie, gdy to ostatnie miasto było okupowane przez oddziały amerykańskie. Wrócił do Norfolk 16 czerwca, operował na Atlantyku do czasu opuszczenia Nowego Jorku 26 maja 1917 by wesprzeć siły amerykańskie operujące w Europie dowodzone przez wiceadmirała Williama S. Simsa. 
Do Queenstown okręt zawinął 11 czerwca odwiedzając po drodze Saint-Nazaire. Pełnił służbę patrolową i eskortową wzdłuż irlandzkiego i angielskiego wybrzeża starając się zwalczać niemieckie okręty podwodne. Dwa razy ratował załogi statków zatopionych przez torpedy U-Bootów. 19 czerwca uratował 41 rozbitków z SS "Batoum" w pobliżu wybrzeża Irlandii uszkodzone przez UB-17, dobitego zaś przez U-61. Po podniesieniu rozbitków z "Batoum", niszczyciel starał się zapobiec możliwemu atakowi torpedowemu i ustawił się pomiędzy SS "Mechanician" a potencjalnym miejscem przebywania niemieckiego okrętu podwodnego. 25 lipca wyciągnął z wody 22 ocalałych marynarzy z brytyjskiego statku handlowego "Purley" na Morzu Północnym (ofiara U-46).
"Jarvis" operował z Queenstown do 15 lutego 1918, gdy popłynął do Brestu we Francji by chronić aliancką żeglugę w pobliżu wybrzeża francuskiego. Pełnił służbę patrolową bazując w Breście do 28 grudnia. Wtedy, po podpisaniu rozejmu, odpłynął do Stanów Zjednoczonych. Do Filadelfii dotarł 12 stycznia 1919 i wznowił operacje w pobliżu atlantyckiego wybrzeża USA. Do Filadelfii niszczyciel wrócił 21 lipca i został wycofany ze służby 26 listopada. Zgodnie z ustaleniami londyńskiego traktatu morskiego z 1930 został sprzedany na złom 23 kwietnia 1935.

</doc>
<doc id="1340791" url="https://pl.wikipedia.org/wiki?curid=1340791" title="USS Henley (DD-39)">
USS Henley (DD-39)

USS Henley (DD-39) – amerykański niszczyciel zmodyfikowanego typu "Paulding " będący w służbie United States Navy w czasie I wojny światowej. Po wojnie służył w United States Coast Guard oznaczony jako (CG-12). Nazwa okrętu pochodziła od Roberta Henleya.
Okręt zwodowano 3 kwietnia 1912 w stoczni Fore River Shipbuilding Company w Quincy (Massachusetts), matką chrzestną była Constance Henley Kane, daleka krewna patrona okrętu. Jednostka weszła do służby 6 grudnia 1912 w Bostonie, pierwszym dowódcą został Lieutenant Commander W. L. Littlefield.
Po wstępnym szkoleniu i rejsie odbiorczym „Henley” dołączył do Flotylli Torpedowej Atlantyku (ang. "Atlantic Torpedo Fleet") w Newport i pełnił normalną służbę czasu pokoju składającą się m.in. z ćwiczeń taktycznych i manewrów szkoleniowych wzdłuż wybrzeża od Karaibów do północnego Atlantyku. 22 kwietnia 1914 dołączył do floty w pobliżu Tampico, by chronić amerykańskie interesy w czasie rewolucji w Meksyku. W tym czasie niszczyciel pełnił służbę transportową przewożąc uchodźców i zapasy. Gdy wybuchła I wojna światowa w Europie „Henley” brał udział w patrolach neutralności wzdłuż wybrzeża i kontrolował jednostki walczących stron w amerykańskich portach.
Gdy Stany Zjednoczone przystąpiły do I wojny światowej w kwietniu 1917 „Henley” dalej pełnił służbę patrolową wzdłuż wybrzeża. Eskortował także zbiornikowce, które przewoziły ropę dla niszczycieli osłaniających pierwszy konwój z żołnierzami płynący 13 czerwca do Europy. Przez resztę wojny niszczyciel pełnił rolę okrętu eskorty konwojów i przeprowadzał patrole przeciwpodwodne w pobliżu portu nowojorskiego. Okręt wszedł do Philadelphia Navy Yard 22 grudnia 1918 i został wycofany tam ze służby 12 grudnia 1919.
Przekazany United States Coast Guard 16 maja 1924, brał udział w patrolach rumowych. Najpierw stacjonował w Stapleton, później został przeniesiony do New London.
Wrócił do Marynarki 8 maja 1931 i został sprzedany na złom firmie Michael Flynn Inc. z Brooklynu 22 sierpnia 1934.

</doc>
<doc id="1340793" url="https://pl.wikipedia.org/wiki?curid=1340793" title="USS Beale (DD-40)">
USS Beale (DD-40)

USS Beale (DD-40) – amerykański niszczyciel typu "Paulding". Okręt służył w United States Navy w czasie I wojny światowej, a później w United States Coast Guard (nosząc oznaczenie CG-9). Był pierwszą jednostką Marynarki noszącą nazwę pochodzącą od Edwarda Fitzgeralda Beale`a.
Okręt został zwodowany 30 kwietnia 1912 w stoczni William Cramp and Sons Ship and Engine Building Company w Filadelfii, matką chrzestną była pani John R. McLean, córka Lieutenanta Beale`a. Jednostka weszła do służby 30 sierpnia 1912, pierwszym dowódcą został Lieutenant (junior grade) C. T. Blackburn.
Niszczyciel dołączył do 5 Grupy Flotylli Torpedowej Floty Atlantyku i pływał wzdłuż atlantyckiego wybrzeża USA i Meksyku oraz na Karaibach. Przeniesiony do rezerwy 13 grudnia 1915. Reaktywowany z ograniczoną załogą 5 stycznia 1916, brał udział w patrolach neutralności wzdłuż wschodniego wybrzeża USA do momentu przeniesienia do pełnej służby 22 marca 1917. Dołączył do Atlantic Destroyer Force. Zawinął do Queenstown w Irlandii 5 lutego 1918.
"Beale" operował z Queenstown pełniąc służbę konwojową i patrolową do zakończenia I wojny światowej. Wrócił do Stanów Zjednoczonych w grudniu 1918 i służył w składzie Floty Atlantyku do momentu wycofania ze służby i przeniesienia do rezerwy w Philadelphia Navy Yard 25 października 1919. Reaktywowany w 1924 niszczyciel został przekazany Straży Przybrzeżnej 28 kwietnia 1924 do przestrzegania prohibicji. Wrócił do Marynarki 18 października 1930 i pozostawał w Philadelphia Navy Yard do momentu złomowania w 1934.

</doc>
<doc id="1340794" url="https://pl.wikipedia.org/wiki?curid=1340794" title="USS McCaffery (DD-860)">
USS McCaffery (DD-860)

USS McCaffery (DD/DDE-860) – amerykański niszczyciel typu "Gearing" będący w służbie United States Navy w okresie po II wojnie światowej. Patronem okrętu był Lieutenant Colonel Joseph P. McCaffery, USMC, (1906–1943), który został zabity w czasie akcji na wyspie Bougainville 1 listopada 1943 i został pośmiertnie odznaczony Krzyżem Marynarki.
Stępkę okrętu położono 1 października 1944 w stoczni Bethlehem Steel Corporation w San Pedro. Zwodowano go 12 kwietnia 1945, matką chrzestną była Patricia McCaffery, krewna patrona okrętu. Jednostka weszła do służby 26 lipca 1945.
"McCaffery" operował w składzie 7 Floty wspierając siły Narodów Zjednoczonych w czasie wojny koreańskiej. Pełnił służbę w pobliżu wschodniego wybrzeża USA i na Karaibach w składzie 2 Floty, którą przeplatał przydziałami na Morze Śródziemne do 6 Floty. Brał udział w blokadzie morskiej Kuby w czasie kryzysu kubańskiego w 1962. Przeszedł przez program Fleet Rehabilitation and Modernization (FRAM) w New York Naval Shipyard w 1961. Brał udział w operacjach Sea Dragon i Market Time oraz patrolach i operacjach ratowniczych (SAR), udzielał wsparcia artyleryjskiego oddziałom na lądzie w czasie wojny w Wietnamie.
Asystował w odbieraniu lądującej kapsuły powrotnej statków Gemini 9 i Gemini 12. Był okrętem komunikacyjnym w czasie lotu Mercury w maju 1963.
Niszczyciel został wycofany ze służby i skreślony z listy okrętów floty 30 września 1973. "McCaffery" został sprzedany na złom 11 czerwca 1974.

</doc>
<doc id="1340795" url="https://pl.wikipedia.org/wiki?curid=1340795" title="USS Rogers (DD-876)">
USS Rogers (DD-876)

USS Rogers (DD-876) – amerykański niszczyciel typu "Gearing". Okręt nosił nazwę pochodzącą od trzech braci Jacka E. Rogersa Jr., Charlesa E. Rogersa i Edwina K. Rogersa — zabitych w czasie walki na pokładzie krążownika USS "New Orleans" (CA-32) w czasie bitwy koło Tassafaronga na Salomonach 30 listopada 1942.
Stępkę okrętu położono w Consolidated Steel Corporation w Orange (Teksas) 3 czerwca 1944. Został zwodowany 20 listopada 1944, matką chrzestną była pani J. E. Rogers, Sr. Wszedł do służby 26 marca 1945.
„Rogers” operował w składzie 7 Floty w czasie wojny koreańskiej wspierając siły Narodów Zjednoczonych. Później przeplatał przydziały na zachodnim Pacyfiku okresami służby na zachodnim wybrzeżu USA i Hawajach. Przeszedł program Fleet Rehabilitation and Modernization (FRAM) w Charleston Naval Shipyard w 1963. Niszczyciel służył jako okręt dozorujący samoloty w rejonie Yankee Station w zatoce Tonkijskiej, brał udział w operacjach "Sea Dragon" i "Market Time", brał udział w misjach SAR i udzielał wsparcia artyleryjskiego jednostkom lądowym w czasie wojny wietnamskiej.
Okręt został odznaczony Meritorious Unit Commendation za akcję na wodach hawajskich 14 stycznia 1969, gdy podszedł do burty "Enterprise" (CVN-65) by pomagać w ugaszeniu pożaru, który wybuchł na pokładzie lotniczym lotniskowca.
"Rogers" został wycofany ze służby i skreślony z listy okrętów floty 1 października 1980. Został przekazany Korei Południowej 25 lipca 1981 i przemianowany na ROKS "Jeong Ju".

</doc>
<doc id="1340796" url="https://pl.wikipedia.org/wiki?curid=1340796" title="USS Duncan (DD-874)">
USS Duncan (DD-874)

USS Duncan (DD-874) amerykański niszczyciel typu "Gearing". Nazwa okrętu pochodziła od komandora Silasa Duncana USN (1788–1834). 
Stępkę okrętu położono 22 maja 1944 w stoczni Consolidated Steel Corporation w Orange (Teksas). Zwodowano go 27 października 1944, matką chrzestną była pani D. C. Thayer. Jednostka weszła do służby 25 lutego 1945, pierwszym dowódcą został Commander P. D. Williams. 18 marca 1949 okręt został przeklasyfikowany na DDR-874.
"Duncan" został przydzielony na Pacyfik do służby patrolowej w czasie wojny koreańskiej. Pływał w pobliżu wybrzeży chińskich i koreańskich operując w składzie amerykańskiej 7 Floty wspierając siły Narodów Zjednoczonych. Przydziały na zachodnim Pacyfiku przeplatał z okresami służby na wodach w pobliżu zachodniego wybrzeża USA i Hawajów. 
Służył jako okręt dozorujący samoloty w rejonie Yankee Station w zatoce Tonkijskiej, uczestniczył w operacjach "Sea Dragon" i "Market Time" w czasie wojny wietnamskiej. Wypełniał także misje SAR i zapewniał wsparcie artyleryjskie oddziałom na lądzie. W latach 1960-1961 przeszedł modernizację FRAM II.
"Duncan" został wycofany ze służby 15 stycznia 1971 i skreślony z listy okrętów floty 1 lutego 1974. Został zatopiony jako okręt-cel 31 lipca 1980.

</doc>
<doc id="1340797" url="https://pl.wikipedia.org/wiki?curid=1340797" title="USS Henry W. Tucker (DD-875)">
USS Henry W. Tucker (DD-875)

USS Henry W. Tucker (DD-875) – amerykański niszczyciel typu "Gearing". Patronem okrętu był Pharmacist’s Mate Third Class Henry W. Tucker (1919–1942), który został pośmiertnie odznaczony Krzyżem Marynarki za działania w czasie bitwy na Morzu Koralowym.
Stępkę jednostki położono w Consolidated Steel Corporation w Orange, w Teksasie 29 maja 1944. Okręt zwodowano 8 listopada 1944, matką chrzestną była pani Henry Walton Tucker, matka patrona okrętu. Niszczyciel wszedł do służby 12 marca 1945.
"Henry W. Tucker" operował w składzie 7 Floty w czasie wojny koreańskiej wspierając siły Narodów Zjednoczonych. Później przeplatał przydziały na zachodnim Pacyfiku okresami służby na zachodnim wybrzeżu USA i Hawajach. Przeszedł program Fleet Rehabilitation and Modernization (FRAM) w Boston Naval Shipyard pomiędzy 13 grudnia 1962 i 4 grudnia 1963. Niszczyciel służył jako okręt dozorujący samoloty w rejonie Yankee Station w zatoce Tonkijskiej, brał udział w operacjach "Sea Dragon" i "Market Time", brał udział w misjach SAR i udzielał wsparcia artyleryjskiego jednostkom lądowym w czasie wojny wietnamskiej.
Niszczyciel został wycofany ze służby i skreślony z listy okrętów floty 3 grudnia 1973. Tego samego dnia został przekazany Brazylii i przemianowany na Marcilio Dias (D-25).
Po służbie w barwach brazylijskich okręt został wycofany ze służby i zatopiony jako okręt-cel w czasie ćwiczeń torpedowych 19 września 1994.
Okręt otrzymał siedem odznaczeń battle star za służbę w czasie wojny koreańskiej.

</doc>
<doc id="1340798" url="https://pl.wikipedia.org/wiki?curid=1340798" title="USS John R. Craig (DD-885)">
USS John R. Craig (DD-885)

USS John R. Craig (DD-885) amerykański niszczyciel typu "Gearing". Okręt nosił nazwę pochodzącą od Lieutenant Commandera Johna R. Craiga USN (1906–1943), dowódcy "Grampus" (SS-207), który został zatopiony przez japońskie niszczyciele w czasie bitwy w cieśninie Blacketta 5 marca 1943. Craig został pośmiertnie odznaczony Krzyżem Marynarki.
Stępkę okrętu położono w Consolidated Steel Corporation w Orange (Teksas) 17 listopada 1944. Został zwodowany 14 kwietnia 1945, matką chrzestną była pani Lilian Hyde Craig, wdowa po Johnie Craigu. Wszedł do służby 20 sierpnia 1945.
"John R. Craig" operował w składzie 7 Floty wspierając siły Narodów Zjednoczonych w czasie wojny koreańskiej. Przeszedł program Fleet Rehabilitation and Modernization (FRAM) w czasie przeglądu w Hunter's Point Naval Shipyard w San Francisco pomiędzy 6 marca 1962 i 15 marca 1963.
Niszczyciel służył jako okręt dozorujący samoloty w rejonie Yankee Station w zatoce Tonkijskiej, brał udział w operacji "Sea Dragon", brał udział w misjach SAR i udzielał wsparcia artyleryjskiego jednostkom lądowym w czasie wojny wietnamskiej.
Gdy nowsze niszczyciele zaczęły wchodzić do służby w czasie wojny wietnamskiej "John R. Craig" został przydzielony do rezerwy szkolnej w San Diego przez koniec lat 60 i lata 70 XX wieku. W tym czasie okręt wykonywał podróże dobrej woli do różnych portów zachodniego wybrzeża USA. Odbył rejsy do Portland, Seattle, Everett, San Francisco, Long Beach oraz Ensenada w Meksyku.
"John R. Craig" został wycofany ze służby i skreślony z listy okrętów floty 27 lipca 1979. Został zatopiony jako okręt-cel w pobliżu Kalifornii 6 czerwca 1980.

</doc>
<doc id="1340799" url="https://pl.wikipedia.org/wiki?curid=1340799" title="USS Brinkley Bass (DD-887)">
USS Brinkley Bass (DD-887)

USS Brinkley Bass (DD-887) – amerykański niszczyciel typu "Gearing". Został nazwany na cześć kmdr ppor. US Navy Harry'ego Brinkleya Bassa (1916–1944), który zginął w czasie akcji podczas inwazji na południową Francję 20 sierpnia 1944.
Stępkę okrętu położono w stoczni Consolidated Steel Corporation w Orange w Teksasie 20 grudnia 1944. Został zwodowany 26 maja 1945, matką chrzestną została pani Percy Bass, matka Harry'ego Bassa. Jednostka weszła do służby 1 października 1945.
„Brinkley Bass” operował w składzie 7 Floty wspierając siły Narodów Zjednoczonych w czasie wojny koreańskiej. Służył jako okręt dozorujący samoloty na Yankee Station w Zatoce Tonkińskiej, brał udział w operacji „Sea Dragon”, brał udział w patrolach i operacjach ratowniczych, udzielał wsparcia artyleryjskiego oddziałom na lądzie w czasie wojny w Wietnamie.
Okręt został wycofany ze służby i skreślony z listy floty 3 grudnia 1973. Został przekazany Brazylii i przemianowany na „Mariz e Barros” (D-26). Wycofany ze służby 1 września 1997 służył jako stacjonarny okręt szkolny do czasu zatopienia jako okręt-cel.

</doc>
<doc id="1340800" url="https://pl.wikipedia.org/wiki?curid=1340800" title="USS Reid (DD-21)">
USS Reid (DD-21)

USS Reid (DD–21) – amerykański niszczyciel typu "Smith " będący w służbie United States Navy w czasie I wojny światowej. Nazwa okrętu pochodziła od Samuela Reida.
Stępkę okrętu położono w stoczni Bath Iron Works 3 sierpnia 1908. Został zwodowany 17 sierpnia 1909, matką chrzestną była panna Lina Andrews. Jednostka weszła do służby 3 grudnia 1909, pierwszym (tymczasowym) dowódcą został Ensign V. V. Woodward.
Przydzielony fo Atlantyckiej Flotylli Torpedowej (ang. Atlantic Torpedo Flotilla) służył w tej formacji, która w ciągu następnych lat była wiele razy przemianowywana. "Reid" operował w pobliżu wschodniego wybrzeża USA, przeprowadzając głównie rejsy ćwiczebne i szkoleniowe, do momentu przystąpienia Stanów Zjednoczonych do I wojny światowej.
6 kwietnia 1917 niszczyciel został przydzielony do Południowych Sił Patrolowych (ang. Southern Patrol Force) operujący z Key West. 14 kwietnia przepłynął na północ i dołączył 18 kwietnia do 1 Eskadry Sił Patrolowych (ang. Squadron 1, Patrol Force) w Bostonie. Przeniesiony do 2 Eskadry na początku maja patrolował północnowschodnie wybrzeże USA do czasu wydzielenia z Sił Patrolowych 15 maja i przydzielenia do Sił Niszczycieli (ang. Destroyer Force). Zameldował się 17 maja i eskortował przybrzeżne jednostki i patrolował podejścia do Nowego Jorku do 5 lipca. Tego dnia otrzymał rozkaz przejścia do Charleston by przygotować się do pełnienia służby zamorskiej.
"Reid" popłynął na wschód 21 lipca, a pomiędzy 1 sierpnia i 30 września zapewniał eskortę i patrolował wody w pobliżu Azorów. Wydzielony w październiku udał się do Brestu, gdzie ponownie pełnił służbę patrolową i eskortową. 23 października został staranowany i uszkodzony powyżej linii wodnej przez trałowiec USS "W. T. James" (SP-429). Naprawy zostały szybko wykonane w Breście i okręt pełnił zwyczajną służbę do końca wojny. W czasie tego okresu wykonał kilka ataków na okręty podwodne, m.in. na UB-55 18 marca 1918 i U-86 1 lipca 1918, ale żadnego nie zatopił.
Po zakończeniu wojny "Reid" opuścił Brest i popłynął do Charleston i został zdezaktywowany 11 grudnia. Przeszedł później do Filadelfii, gdzie został wycofany ze służby 31 lipca 1919. Został skreślony z listy okrętów floty 15 września 1919 i sprzedany firmie T. A. Scott &amp; Company z New London 21 listopada.

</doc>
<doc id="1340801" url="https://pl.wikipedia.org/wiki?curid=1340801" title="USS Preston (DD-19)">
USS Preston (DD-19)

USS Preston (DD–19) – amerykański niszczyciel typu "Smith " będący w służbie United States Navy w czasie I wojny światowej. Nazwa okrętu pochodziła od Samuela Prestona.
Stępkę okrętu położono 28 kwietnia 1908 w stoczni New York Shipbuilding Company w Camden. Zwodowany został 14 lipca 1909, matką chrzestną była panna Katherine Magoun. Jednostka weszła do służby 21 grudnia 1909, pierwszym dowódcą został Lieutenant Commander G. C. Day.
"Preston" został przydzielony do Sił Niszczycieli (ang. Destroyer Force) Floty Atlantyku. Prowadził patrole i uczestniczył w różnych ćwiczeniach indywidualnych, eskadrowych i floty. Brał udział w patrolach neutralności przed wejściem Stanów Zjednoczonych do I wojny światowej. 6 kwietnia 1917 był w Nowym Jorku, skąd w ciągu tygodnia przeszedł do Bostonu i pełnił służbę patrolową do 12 maja. Wtedy przydzielony do Sił Niszczycieli pełnił służbę patrolową i eskortową przez kolejne dwa miesiące. W lipcu popłynął na wschód i pomiędzy 1 sierpnia i 5 października patrolował i eskortował jednostki w pobliżu Azorów. Następnie przeszedł do Brestu i pełnił podobną służbę w pobliżu francuskiego wybrzeża. Taka służba trwała do końca wojny. 11 grudnia 1918 odpłynął do Stanów Zjednoczonych i dotarł do Charleston 4 stycznia 1919.
Następnie przeszedł do Filadelfii. Został wycofany ze służby 17 lipca 1919, a jego nazwę skreślono z listy okrętów floty 15 września 1919. 21 listopada niszczyciel został sprzedany firmie T. A. Scott Company z New London i zezłomowany.

</doc>
<doc id="1340802" url="https://pl.wikipedia.org/wiki?curid=1340802" title="USS Lamson (DD-18)">
USS Lamson (DD-18)

USS Lamson (DD–18) – amerykański niszczyciel typu "Smith" będący w służbie United States Navy w czasie I wojny światowej. Nazwa okrętu pochodziła od Roswella Hawksa Lamsona.
Stępkę okrętu położono 18 marca 1908 w stoczni William Cramp &amp; Sons w Filadelfii. Zwodowano go 16 czerwca 1909, matką chrzestną była Henry S. Gore. Jednostka weszła do służby 10 lutego 1910, pierwszym dowódcą został Lieutenant Commander J. M. Ludy.
Niszczyciel został przydzielony do Eskadry Atlantyckiej (ang. Atlantic Squadron) i operował wzdłuż wschodniego wybrzeża USA i na Karaibach w latach 1910-1916 biorąc udział m.in. w ćwiczeniach torpedowych, manewrach floty i patrolach wybrzeża. 7 maja 1916 opuścił Key West i 2 dni później dotarł do Republiki Dominikany by wspierać amerykańskich marines wysłanych tam przez prezydenta Woodrow Wilsona by bronili amerykańskich interesów w czasie rewolucji w Dominikanie.
Wrócił do Key West w połowie czerwca. 28 czerwca popłynął do Veracruz, gdzie dołączył do innych amerykańskich okrętów na wodach meksykańskich, gdy w Meksyku trwały niepokoje związane z rewolucją. Po powrocie do Key West 11 lipca „Lamson” operował wzdłuż wschodniego wybrzeża USA i na Zatoce Meksykańskiej do czasu wejścia Stanów Zjednoczonych do I wojny światowej.
W czasie początkowych miesięcy wojny niszczyciel patrolował wybrzeże, a później został przygotowany do służby zamorskiej. Do Ponta Delgada na Azorach dotarł 26 lipca 1917 i pełnił służbę eskortową i patrolową przez następne 3 miesiące. „Lamson” opuścił Azory 6 października i rozpoczął pełnienie tej samej służby z Brestu we Francji. Ratował rozbitków ze statku „Finland” 28 października, gdy statek handlowy został storpedowany przez niemiecki okręt podwodny U-93.
Niszczyciel kontynuował służbę eskortową i patrolową przez resztę wojny zwalczając zagrożenie ze strony niemieckich U-Bootów. Po podpisaniu rozejmu „Lamson” opuścił Brest 11 grudnia 1918 i dotarł do Charleston 31 grudnia. Został wycofany ze służby 15 lipca 1919 i sprzedany 21 listopada 1919.

</doc>
<doc id="1340803" url="https://pl.wikipedia.org/wiki?curid=1340803" title="USS Flusser (DD-20)">
USS Flusser (DD-20)

USS Flusser (DD–20) – amerykański niszczyciel typu "Smith" będący w służbie United States Navy w czasie I wojny światowej. Nazwa okrętu pochodziła od Charlesa Williamsona Flussera.
Okręt zwodowano 20 lipca 1909 w stoczni Bath Iron Works w Bath (Maine), matką chrzestną była Genevieve Virden, daleka krewna patrona okrętu. Jednostka weszła do służby 28 października 1909, pierwszym dowódcą został Lieutenant Commander J. P. Morton.
"Flusser" dotarł do Charleston, swojego portu macierzystego, 17 grudnia 1909 i rozpoczął pełnienie normalnej pokojowej służby w składzie Flotylli Torpedowej Atlantyku (ang. Atlantic Torpedo Fleet), która w ciągu następnych lat została wielokrotnie przemianowana. Pływał na obszarze od Karaibów do wybrzeża Nowej Anglii do sierpnia 1916, gdy rozpoczął rejsy w składzie patroli neutralności w pobliżu Nowego Jorku i Long Island Sound.
Po remoncie w Nowym Orleanie na początku 1917 "Flusser" pełnił służbę eskortową na wschodnim wybrzeżu USA do 30 lipca 1917, gdy opuścił Charleston na 2 miesiące służby oceanicznego eskortowca i patrolowca. Bazował wtedy w Ponta Delgada na Azorach. Następnie pełnił podobną służbę z Brestu we Francji. Pływał po wodach kanału La Manche pomiędzy 22 października 1917 i 9 grudnia 1918. Do Charleston wrócił 31 grudnia. Został wycofany ze służby w Filadelfii 14 lipca 1919 i sprzedany na złom 21 listopada 1919.

</doc>
<doc id="1340804" url="https://pl.wikipedia.org/wiki?curid=1340804" title="USS Preble (DD-12)">
USS Preble (DD-12)

USS Preble (DD-12) – amerykański niszczyciel typu "Bainbridge" będący w służbie United States Navy w czasie I wojny światowej. Nazwa okrętu pochodziła od komodora Edwarda Preble.
Stępkę okrętu położono w stoczni Union Iron Works w San Francisco 21 kwietnia 1899. Został zwodowany 2 marca 1901, matką chrzestną była Ethel Preble. Wszedł do służby 14 grudnia 1903, pierwszym dowódcą został lieutenant T. C. Fenton.
"Preble" został przydzielony do Floty Pacyfiku i operował z 4 i 2 Flotyllą Torpedową w pobliżu zachodniego wybrzeża USA od stanu Waszyngton do strefy Kanału Panamskiego do 1908. Wtedy odbył podróż na Hawaje i Samoa w dniach 24 sierpnia – listopad 1908. Po powrocie wznosił zwyczajną służbę, którą pełnił do 4 lutego 1909. Wtedy dotarł do Mare Island w celu dezaktywacji. Był w rezerwie pomiędzy 23 lutego a 17 września. Wtedy został przydzielony do Flotylli Torpedowej Pacyfiku (ang. Pacific Torpedo Flotilla) i do 1913 operował w jej składzie (później noszącej nazwę Flotylli Torpedowej Floty Pacyfiku). Ponownie umieszczony w rezerwie 19 czerwca 1913 pozostał w pobliżu Mare Island do czasu wznowienia operacji w składzie flotylli torpedowej 23 kwietnia 1914.
Ćwiczenia torpedowe, artyleryjskie i trałowe przeprowadzał do lata 1915. "Preble" uczestniczył w rejsie na wody alaskańskie by zebrać informacje logistyczne. Po kolejnym okresie przebywania w rezerwie (25 października 1916 – 3 kwietnia 1917) niszczyciel opuścił San Diego 30 kwietnia 1917 i popłynął na wschodnie wybrzeże USA. Do Norfolk dotarł 13 lipca i do końca I wojny światowej był zaangażowany w eskortę konwojów w pobliżu atlantyckiego środkowego wybrzeża USA. Po zakończeniu wojny pozostał na wschodnim wybrzeżu.
Został wycofany ze służby w Nowym Jorku 11 lipca 1919. Nazwę okrętu skreślono z listy okrętów floty 15 września 1919 i został sprzedany 3 stycznia 1920 firmie Joseph G. Hitner z Filadelfii.

</doc>
<doc id="1340805" url="https://pl.wikipedia.org/wiki?curid=1340805" title="USS Perry (DD-11)">
USS Perry (DD-11)

USS Perry (DD-11) – amerykański niszczyciel typu "Bainbridge " będący w służbie United States Navy w czasie I wojny światowej. Nazwa okrętu pochodziła od komodora Olivera Perry’ego.
Stępkę okrętu położono 19 kwietnia 1899 w stoczni Union Iron Works w San Francisco. Zwodowano go 27 października 1900, matką chrzestną była pani Maude O’Connor. Niszczyciel wszedł do służby 4 września 1902, pierwszym dowódcą został Lieutenant Theodore C. Fenton.
„Perry” został przydzielony do Flotylli Torpedowej Pacyfiku (ang. "Pacific Torpedo Flotilla") i bazował w Mare Island do momentu przystąpienia Stanów Zjednoczonych do I wojny światowej. Operował w rejonie ograniczonym na północy przez Alaskę, na południe zaś wybrzeżem Meksyku. Jesienią 1908 wziął udział w kombinowanych manewrach floty w pobliżu Hawajów.
Jednym z ważniejszych momentów służby kontrtorpedowca było trzęsienie ziemi w San Francisco, które wydarzyło się 18 kwietnia 1906. W jego rezultacie wybuchł pożar, który zniszczył miasto. Przez cztery dni załoga okrętu starała się pomagać w gaszeniu pożarów, patrolowała rejony magazynów, sklepów i domów, w których działali włamywacze. Zapewniała także pomoc medyczną rannym, chorym i dzieciom.
Gdy Stany Zjednoczone przystąpiły do I wojny światowej „Perry” patrolował wybrzeże Kalifornii. Później popłynął do Panamy, gdzie od 28 lipca 1917 strzegł wejścia Kanału Panamskiego. 30 maja 1918 popłynął w rejon Key West na patrol. Po podpisaniu rozejmu okręt popłynął do zatoki Delaware 29 stycznia 1919. Pozostał w Philadelphia Navy Yard do wycofania ze służby 2 lipca 1919. Nazwa jednostki została skreślona z listy okrętów floty 15 września 1919. Niszczyciel został sprzedany na złom 5 stycznia 1920.

</doc>
<doc id="1340806" url="https://pl.wikipedia.org/wiki?curid=1340806" title="USS Hopkins (DD-6)">
USS Hopkins (DD-6)

USS Hopkins (DD-6) – amerykański niszczyciel typu "Bainbridge" będący w służbie United States Navy w czasie I wojny światowej. Nazwa okrętu pochodziła od Eseka Hopkinsa.
Stępkę okrętu położono 2 lutego 1899 w stoczni Harlin &amp; Hollingsworth Company w Wilmington (Delaware). Zwodowano go 24 kwietnia 1902, matką chrzestną była Alice Gould Hawes, praprawnuczka patrona okrętu. Jednostka weszła do służby 23 września 1903 w Philadelphia Navy Yard, pierwszym dowódcą został Lt. M.M. Taylor.
Niszczyciel wypłynął z Filadelfii 12 maja 1904 i dołączył do Floty w Norfolk. Tego lata okręt operował w składzie Eskadry Przybrzeżnej (ang. "Coast Squadron"), szkoląc podchorążych (ang. "midshipmen") w służbie na morzu. W czasie następnych 3 lat okręt służył także na Morzu Karaibskim, ćwicząc wraz z flotyllą m.in. ataki torpedowe i brał udział w manewrach floty. We wrześniu 1906 „Hopkins” był obecny podczas przeglądu floty w Oyster Bay w stanie Nowy Jork. 29 września on i „Lawrence” eskortował prezydenta na pokładzie „Mayflower” do Cape Cod Bay, gdzie ten był świadkiem ćwiczeń artyleryjskich. W latach 1907–1908 niszczyciel, jako część Flotylli Torpedowej (ang. "Torpedo Flotilla") towarzyszył Flocie Atlantyku w rejsie na zachodnie wybrzeże USA. Okręt wypłynął z Hampton Roads 2 grudnia 1907 i po drodze zawinął do wielu portów południowoamerykańskich. Po ćwiczeniach artyleryjskich w rejonie Magdelena Bay flotylla dotarła do San Francisco, 6 maja 1908 uczestnicząc w kombinowanym przeglądzie Floty Atlantyku i Pacyfiku dokonywanym przez sekretarza marynarki.
1 czerwca „Hopkins” dołączył do Floty Torpedowej Pacyfiku (ang. "Pacific Torpedo Fleet") i odbył ćwiczenia taktyczne wzdłuż zachodniego wybrzeża USA na obszarze ograniczonym na północy wodami Alaski, na południe zaś wybrzeżami Meksyku. 30 kwietnia 1917 po tym, jak Stany Zjednoczone przystąpiły do I wojny światowej, niszczyciel opuścił San Diego i przeszedł do strefy Kanału Panamskiego. Pełnił służbę patrolową, konwojował okręty podwodne i asystował im przy ćwiczeniach torpedowych. 3 sierpnia zawinął do Hampton Roads, by pełnić służbę eskortową i patrolową wzdłuż wybrzeża do Bermudów.
„Hopkins” wszedł do Philadelphia Navy Yard 29 stycznia 1919 i został wycofany ze służby 20 czerwca. Został sprzedany na złom 7 września 1920 firmie Denton Shore Lumber Company.

</doc>
<doc id="1340808" url="https://pl.wikipedia.org/wiki?curid=1340808" title="USS Decatur (DD-5)">
USS Decatur (DD-5)

USS Decatur (DD-5) – amerykański niszczyciel typu " Bainbridge " będący w służbie United States Navy w czasie I wojny światowej. Nazwa okrętu pochodziła od Stephena Decatura.
Okręt zwodowano 26 września 1900 w stoczni William R. Trigg Company w Richmond, matką chrzestną była M. D. Mayo, daleka krewna patrona okrętu. Jednostka weszła do służby 19 maja 1902, pierwszym dowódcą został Lieutenant L. H. Chandler.
"Decatur" został wyznaczony do pełnienia roli okrętu flagowego 1 Flotylli Torpedowej (ang. 1st Torpedo Flotilla) w czasie pełnienia ćwiczeń i manewrów w pobliżu wschodniego wybrzeża USA i na Karaibach do grudnia 1903. Wtedy flotylla opuściła Norfolk i udała się do Azji pełnić służbę w "Asiatic Station ". Do celu dotarła przez Kanał Sueski.
Do Cavite na Filipinach niszczyciel dotarł 14 kwietnia 1904. "Decatur" przeprowadzał ćwiczenia wzdłuż wybrzeża Chin i pływał po wodach filipińskich do czasu umieszczenia w rezerwie w Cavite 5 grudnia 1905. Przez następne 3 lata wykonywał nieregularne rejsy, w tym jeden na południowe Filipiny w styczniu i lutym 1908 i do Sajgonu w maju 1908.
Został wycofany ze służby 18 lutego 1909. W rezerwie służbowej został umieszczony 22 kwietnia 1910. Do pełnej służby wrócił 22 grudnia 1910. Wznowił operacje w składzie flotylli torpedowej pływając po wodach południowych Filipin i pomiędzy portami Chin i Japonii do 1 sierpnia 1917. Wtedy opuścił wody azjatyckie i udał się na wody Morza Śródziemnego. Przydzielony do Amerykańskich Eskadr Patrolowych (ang. U.S. Patrol Squadrons) dotarł do Gibraltaru 20 października w celu pełnienia służby patrolowej i eskorty konwojów zarówno na Morzu Śródziemnym jak i na Atlantyku do 8 grudnia 1918. "Decatur" powrócił do Filadelfii 6 lutego 1919 i został wycofany ze służby w tym porcie 20 czerwca. Został sprzedany na złom 3 stycznia 1920.
W czasie gdy pełnił służbę na Filipinach dowodził nim (później admirał) Chester Nimitz.

</doc>
<doc id="1340809" url="https://pl.wikipedia.org/wiki?curid=1340809" title="USS Chauncey (DD-3)">
USS Chauncey (DD-3)

USS Chauncey (DD-3) (wcześniej "Destroyer No. 3") – amerykański niszczyciel typu "Bainbridge" będący w służbie United States Navy w czasie I wojny światowej. Nazwa okrętu pochodziła od komodora Isaaca Chaunceya.
Okręt zwodowano 26 października 1901 w stoczni Neafie and Levy Ship and Engine Building Company w Filadelfii, matką chrzestną była M. C. S. Todd. Jednostka weszła do ograniczonej służby (ang. reduced commission) 20 listopada 1902, została umieszczona w rezerwie 2 grudnia 1902, po czym weszła do pełnej służby 21 lutego 1903, pierwszym dowódcą został Lieutenant S. E. Moses. Okręt został przydzielony do Floty Atlantyku.
"Chauncey" służył w Eskadrze Brzegowej (ang. Coast Squadron) do 20 września 1903, gdy został przeniesiony do Floty Azjatyckiej (ang. Asiatic Fleet). Key West opuścił 18 grudnia kierując się w stronę Orientu. Po przejściu przez Kanał Sueski dotarł do Cavite i dołączył do sił reprezentujących Amerykę na Dalekim Wschodnie. Pływał po wodach filipińskich w czasie zimy i chińskich w czasie lata. Pomijając okres spędzony w rezerwie pomiędzy 3 grudnia 1905 a 12 stycznia 1907, okręt pełnił taką służbę do czasu wejścia Stanów Zjednoczonych do I wojny światowej.
Niszczyciel wypłynął z Cavite 1 sierpnia 1917 by pełnić służbę eskortową na wschodnim Atlantyku bazując w Saint-Nazaire (Francja). 19 listopada, gdy był około 110 mil na zachód od Gibraltaru pełniąc służbę eskortową, został staranowany przez brytyjski statek handlowy SS "Rose". Obie jednostki płynęły w pełnym zaciemnieniu. O 3:17 "Chauncey" zatonął w miejscu, gdzie głębokość wynosiła 2700 metrów. W czasie wypadku zginęło 21 ludzi, w tym kapitan okrętu, Lieutenant Commander Walter E. Reno. 70 ocalałych podniósł z wody "Rose" i odwiózł do portu.
Jeden z ocalałych z niszczyciela, Marcus Goodrich napisał książkę 'Delilah'. Jest to fikcyjna opowieść oparta na jego doświadczeniach z czasów służby na okręcie. Opisuje życie na pokładzie niszczyciela z czasów sprzed I wojny światowej.

</doc>
<doc id="1340811" url="https://pl.wikipedia.org/wiki?curid=1340811" title="USS Marlin (SS-205)">
USS Marlin (SS-205)

USS Marlin (SS-205) – amerykański okręt podwodny typu "Mackerel". Był pierwszą jednostką United States Navy, której nazwa pochodziła od marlina.
Stępkę jednostki położono w stoczni Portsmouth Naval Shipyard w Kittery 23 maja 1940. Okręt został zwodowany 29 stycznia 1941, matką chrzestną była pani John D. Wainwright. Wszedł do służby 1 sierpnia 1941, pierwszym dowódcą został Lieutenant George A. Sharp.
Po odbyciu półrocznej służby w składzie Floty Atlantyku, bazując w New London okręt opuścił port macierzysty 21 marca i udał się do Casco Bay w stanie Maine. Dotarł tam następnego dnia i służył w składzie TG 27.1 szkoląc nowe jednostki eskortowe w wojnie przeciwpodwodnej. Do New London wrócił 18 kwietnia i operował w cieśninie Long Island przez rok 1942.
7 stycznia 1943 okręt podwodny dotarł po raz kolejny do Casco Bay w celu odbywania dalszej służby w składzie TG 27.1 do 16 stycznia. Następnie przez 2½ patrolował i szkolił okręty w pobliżu New London i Portsmouth. 26 lipca 1944, w czasie wykonywania ćwiczeń w zanurzeniu z "Chaffee" (DE-230) okręt zderzył się z |SC-642. Obie jednostki zostały lekko uszkodzone. We wrześniu "Marlin " towarzyszył "Chetco" (AT-99) w jednym z rejsów z Portsmouth do New London, gdzie dotarł 10 września.
20 października "Marlin" opuścił New London wraz z "Skipjack" (SS-184) udając się w jednodniowy rejs do Bridgeport. Pięć dni później popłynął do Bostonu, gdzie dotarł 31 października. Został wycofany ze służby w Boston Navy Yard 9 listopada. Został sprzedany na złom 29 marca 1946 firmie Boston Metal Company z Baltimore.

</doc>
<doc id="1340812" url="https://pl.wikipedia.org/wiki?curid=1340812" title="USS Mackerel (SS-204)">
USS Mackerel (SS-204)

USS Mackerel (SS-204) – amerykański okręt podwodny. Jednostka prototypowa okrętów typu "Mackerel". Pierwsza jednostka United States Navy nosząca nazwę pochodzącą od makreli.
Stępkę jednostki położono 6 października 1939 w stoczni Electric Boat Company w Groton. Została zwodowana 28 września 1940, matką chrzestną była pani William. R. Furlong. Okręt wszedł do służby 31 marca 1941, pierwszym dowódca został Lieutenant John F. Davidson.
W czasie II wojny światowej "Mackerel" był przydzielony do 1 Eskadry Okrętów Podwodnych (ang. Submarine Squadron 1) w New London. Uczestniczył w szkoleniach i projektach ulepszających amerykańskie okręty podwodne. Zaprojektowany jako jednostka doświadczalna zapewniał wsparcie Laboratorium Dźwięków Podwodnych (ang. Underwater Sound Laboratory) i szkolił marynarzy i oficerów w ramach Submarine and the Prospective Commanding Officers Schools w New London. Dodatkowo szkolił alianckie jednostki nawodne i samoloty w prowadzeniu wojny przeciwpodwodnej.
Większość czasu spędzał w okolicach New London. Pływał na północ do rejonu Casco Bay i na południe do zatoki Chesapeake prowadząc ćwiczenia. W rejonie New London-Narragansett Bay często pracował z TG 28.4, wydziałem rozwoju przeciwpodwodnego oraz Underwater Sound Laboratory pomagając (techniczne i taktycznie) w rozwoju wiedzy o okrętach podwodnych.
W czasie wojny "Mackerel" miał tylko jeden kontakt z wrogiem. Po opuszczeniu New London 12 kwietnia 1942 przeszedł na powierzchni do Norfolk by przeprowadzić ćwiczenia ZOP z samolotami Armii i Marynarki. Nocą 14 kwietnia wachtowi zauważyli dwa ślady torped kierujące się w stronę okrętu. Po wykonaniu alarmowego zakrętu okręt wystrzelił dwie torpedy w kierunku wynurzonego wroga. Rankiem inny, lub ten sam, okręt podwodny został wykryty, ale okręt amerykański znajdował się poza zasięgiem skutecznego ognia.
Pod koniec wojny "Mackerel" otrzymał rozkaz przejścia do Bostonu. Tam został wycofany ze służby 9 listopada 1945 i skreślony z listy okrętów floty 28 listopada 1945. 24 kwietnia 1947 został sprzedany na złom firmie North American Smelting Company z Filadelfii.

</doc>
<doc id="1340813" url="https://pl.wikipedia.org/wiki?curid=1340813" title="USS Murray (DD-97)">
USS Murray (DD-97)

USS Murray (DD-97) – amerykański niszczyciel typu "Wickes" będący w służbie United States Navy w okresie po I wojnie światowej. Patronami okrętu byli komodor Alexander Murray (1755–1821) i jego wnuk komodor Alexander Murray (1816–1884).
Stępkę okrętu położono 22 grudnia 1917 w stoczni Fore River Shipbuilding Corporation w Quincy. Zwodowano go 8 czerwca 1918, matką chrzestną była Alice S. Guthrie. Jednostka weszła do służby 21 sierpnia 1918, pierwszym dowódcą został Lieutenant Commander R.G. Walling.
W czasie swojej czteroletniej służby w pobliżu wschodniego wybrzeża USA i na Karaibach w składzie Floty Atlantyku „Murray” pomagał w powojennym rozwoju broni i taktyki przeciwpodwodnej. Został przeklasyfikowany na lekki stawiacz min (DM-2) 17 lipca 1920 i przeszedł przebudowę potrzebną do pełnienia nowej roku. Został wycofany ze służby w Filadelfii 1 lipca 1922 i pozostawał w rezerwie do czasu skreślenia z listy okrętów 7 stycznia 1936. Został sprzedany na złom 29 września 1936 firmie Schiavone-Bonomo Corporation z Nowego Jorku.

</doc>
<doc id="1340814" url="https://pl.wikipedia.org/wiki?curid=1340814" title="USS Bell (DD-95)">
USS Bell (DD-95)

USS Bell (DD-95) – amerykański niszczyciel typu "Wickes" będący w służbie United States Navy w czasie I wojny światowej. Patronem okrętu był kontradmirał Henry H. Bell.
Okręt zwodowano 20 kwietnia 1918 w stoczni Bethlehem Shipbuilding Corporation, matką chrzestną była żona sekretarza marynarki Josephusa Danielsa. Jednostka weszła do służby 31 lipca 1918, pierwszym dowódcą został Lieutenant Commander D. L. Howard.
Od sierpnia do listopada 1918 "Bell" konwojował transportowce wojska płynące przez północny Atlantyk. W grudniu był częścią eskorty transportowca "George Washington" przewożącego prezydenta Woodrowa Wilsona z Nowego Jorku do Brestu, gdy ten płynął na konferencję pokojową w Wersalu. Później niszczyciel kontynuował służbę we Flocie Atlantyku do czasu przeniesienia do rezerwy w czerwcu 1920. Okręt został wycofany ze służby w Portsmouth Naval Shipyard 21 czerwca 1922. Jednostka pozostawała poza służbą do sierpnia 1936, gdy została zadeklarowana jako zbędna z powodu limitów ustalonych w londyńskim traktacie morskim z 1930. Następnie została sprzedana na złom.

</doc>
<doc id="1340815" url="https://pl.wikipedia.org/wiki?curid=1340815" title="USS Champlin (DD-104)">
USS Champlin (DD-104)

USS Champlin (DD-104) – amerykański niszczyciel typu "Wickes" będący w służbie United States Navy w okresie po I wojnie światowej. Patronem okrętu był Stephen Champlin.
Okręt zwodowano 7 kwietnia 1918 w stoczni Union Iron Works w San Francisco. Matką chrzestną była G. H. Rolph. Jednostka weszła do służby 11 listopada 1918, pierwszym dowódcą został Lieutenant Commander F. M. Knox.
"Champlin" dotarł do Newport 12 grudnia 1918 i rozpoczął służbę we Flocie Atlantyku. Po przejściu szkoleń na Karaibach opuścił Nowy Jork 19 listopada 1919 i popłynął do San Diego. Dotarł do tego portu 24 grudnia 1919 i został przeniesiony tego samego dnia do rezerwy Floty Pacyfiku. Pływał w ramach przydziałów szkoleniowych ze zredukowaną załogą do czasu wycofania ze służby 7 czerwca 1922. Stał w San Diego do czasu przydzielenia do eksperymentów 19 maja 1933. "Champlin" został zatopiony w czasie testów 12 sierpnia 1936.

</doc>
<doc id="1340816" url="https://pl.wikipedia.org/wiki?curid=1340816" title="USS Mugford (DD-105)">
USS Mugford (DD-105)

USS Mugford (DD-105) – amerykański niszczyciel typu "Wickes" będący w służbie United States Navy w okresie po I wojnie światowej. Patronem okrętu był James Mugford.
Stępkę okrętu położono 20 grudnia w stoczni Union Iron Works Company w San Francisco. Zwodowano go 14 kwietnia 1918, matką chrzestną była George H. Fort. Jednostka weszła do służby 25 listopada 1918, pierwszym dowódcą został Lt Comdr. John H. Everson.
"Mugford" dołączył do floty w czasie zimowych manewrów w pobliżu zatoki Guantanamo na Kubie w styczniu 1919. Następnie popłynął na północ w celu przeprowadzenia operacji wzdłuż wybrzeża pomiędzy Nowym Jorkiem a Massachusetts, do 21 listopada. Wtedy opuścił Newport i popłynął do San Diego, gdzie dotarł 22 grudnia. Tam był używany jako tender dla dywizjonu wodnopłatowców i w czasie początków rozwoju lotnictwa morskiego uczestniczył w jego operacjach podczas ćwiczeń w pobliżu wybrzeża Kalifornii. Odwiedził strefę Kanału Panamskiego w grudniu 1920 i styczniu 1921.
Został wycofany ze służby w San Diego 7 czerwca 1922 i sprzedany na złom firmie Schiavone-Bonomo Corporation z Nowego Jorku w 1936.

</doc>
<doc id="1340817" url="https://pl.wikipedia.org/wiki?curid=1340817" title="USS Hazelwood (DD-107)">
USS Hazelwood (DD-107)

USS Hazelwood (DD-107) – amerykański niszczyciel typu "Wickes" będący w służbie United States Navy w okresie po I wojnie światowej. Patronem okrętu był John Hazelwood.
Stępkę okrętu położono 24 grudnia 1918 w stoczni Union Iron Works w San Francisco. Zwodowano go 22 czerwca 1918, matką chrzestną była Marian L. Neitzel. Jednostka weszła do służby 20 lutego 1919, pierwszym dowódcą został Comdr. A. A. Corwin.
Po rejsie odbiorczym i podróży do Norfolk po zapasy, "Hazelwood" 15 kwietnia 1919 opuścił Nowy Jork i popłynął w stronę Morza Śródziemnego. Do Gibraltaru dotarł 9 maja i uczestniczył w szkoleniach i ćwiczeniach jako eskorta pancernika "Arizona" (BB-39). Po rejsie śródziemnomorskim okręt wyszedł z portu maltańskiego 28 lipca i dotarł do Nowego Jorku 13 sierpnia. Następnego dnia wyszedł w rejs na Pacyfik, który miał się stać od teraz wodami macierzystymi. Niszczyciel odwiedzając po drodze Kubę i Panamę dotarł do San Francisco 5 września. Po operacjach w rejonie zachodniego wybrzeża USA okręt został wycofany ze służby 7 lipca 1922 w San Diego.
"Hazelwood" wrócił do pełnej służby 1 kwietnia 1925 i uczestniczył w ćwiczeniach gotowości i szkoleniach wraz z jednostkami Floty Pacyfiku przez następne 5 lat. Został wycofany ze służby 15 listopada 1935 w San Diego i sprzedany firmie Learner and Rosenthal 30 sierpnia 1935. 

</doc>
<doc id="1340818" url="https://pl.wikipedia.org/wiki?curid=1340818" title="USS Hart (DD-110)">
USS Hart (DD-110)

USS Hart (DD-110) – amerykański niszczyciel typu "Wickes" będący w służbie United States Navy w okresie po I wojnie światowej. Patronami okrętu byli Ezekiel Hart i John E. Hart.
Okręt zwodowano 4 lipca 1918 w stoczni Union Iron Works w San Francisco. Matką chrzestną była żona Daniela C. Nuttinga. Jednostka weszła do służby 26 maja 1919, pierwszym dowódcą został Comdr. Harold Jones.
"Hart" dołączył do sił niszczycieli i operował w pobliżu kalifornijskiego wybrzeża do 17 lipca 1920. Wtedy został przeklasyfikowany na niszczyciel-stawiacz min, DM-8, i przeszedł do Mare Island Naval Shipyard by zainstalować odpowiednie wyposażenie. Po przebudowie okręt został przydzielony do Oddziału Minowego Floty Azjatyckiej (ang. Mine Detachment, Asiatic Fleet) i popłynął na Filipiny w listopadzie 1920. Następnie operował na wodach filipińskich i chińskich w ramach operacji pokojowych.
Otrzymawszy rozkaz przejścia do San Diego na dezaktywację "Hart" wypłynął z Manili 12 grudnia 1930 i dotarł do San Diego 24 stycznia 1931. Został wycofany ze służby 1 czerwca 1931. Jego nazwę skreślono z listy okrętów floty 11 listopada. Okręt został sprzedany na złom 25 lutego 1932 zgodnie z ustaleniami londyńskiego traktatu morskiego.

</doc>
<doc id="1340819" url="https://pl.wikipedia.org/wiki?curid=1340819" title="USS O’Bannon (DD-177)">
USS O’Bannon (DD-177)

USS O’Bannon (DD-177) – amerykański niszczyciel typu "Wickes" będący w służbie United States Navy w okresie po I wojnie światowej. Patronem okrętu był Presley O’Bannon.
Stępkę okrętu położono 12 listopada 1918 w stoczni Union Iron Works w San Francisco. Zwodowano go 28 lutego 1919, matką chrzestną była Henry O’Bannon Cooper, krewna patrona okrętu. Jednostka weszła do służby 27 sierpnia 1919 w San Francisco, pierwszym dowódcą został Lt. Robert F. Gross.
"O’Bannon” pływał z San Diego na ćwiczenia i manewry wzdłuż wybrzeża Kalifornii i na wodach hawajskich przez cały okres służby. Wiosną 1920 przeprowadził eksperymenty z torpedami, następnie został przesunięty do służby rezerwowej, od czerwca do listopada. Następnie wznowił służbę szkolną. Został wycofany ze służby w San Diego 27 maja 1922. Jednostka została skreślona z listy okrętów floty 19 maja 1936 i sprzedana 29 września 1936.

</doc>
<doc id="1340820" url="https://pl.wikipedia.org/wiki?curid=1340820" title="USS Bush (DD-166)">
USS Bush (DD-166)

USS Bush (DD–166) – amerykański niszczyciel typu "Wickes" będący w służbie United States Navy w okresie po I wojnie światowej. Patronem okrętu był Lieutenant William Sharp Bush, USMC.
Okręt zwodowano 27 października 1918 w stoczni Fore River Shipbuilding Company w Quincy, matką chrzestną była Josephine T. Bush, krewna patrona okrętu. Jednostka weszła do służby 19 lutego 1919, pierwszym dowódcą został Commander R. B. Coffey.
Po przejściu prób w lipcu 1919 „Bush” operował wzdłuż wschodniego wybrzeża USA w składzie 3 Eskadry Niszczycieli Floty Atlantyku (ang. Destroyer Squadron 3 Atlantic Fleet) do 29 listopada 1919. Dotarł tego dnia do Charleston i stał się jednostką 1 Eskadry 7 Flotylli (ang. Squadron 1 Flotilla 7) i został przeniesiony do ograniczonej służby (ang. reduced commission). Był w rezerwie do lata 1920. Wtedy został zaangażowany do prowadzenia rejsów szkolnych dla rezerwistów marynarki. W czasie zimy pływał z Charleston, w lecie z Newport. Został wycofany ze służby 21 czerwca 1922 w Philadelphia Navy Yard i sprzedany 8 września 1936.

</doc>
<doc id="1340821" url="https://pl.wikipedia.org/wiki?curid=1340821" title="USS Tingey (DD-272)">
USS Tingey (DD-272)

USS Tingey (DD-272) – amerykański niszczyciel typu "Clemson" będący w służbie United States Navy w okresie po I wojnie światowej. Patronem okrętu był Thomas Tingey.
Stępkę okrętu położono 8 sierpnia 1918 w stoczni Bethlehem Shipbuilding Corporation w Quincy. Zwodowano go 24 kwietnia 1919, matką chrzestną była Mary Velora Arringdale. Jednostka weszła do służby 25 lipca 1919, pierwszym dowódcą został Commander Alfred W. Brown.
Po zakończeniu procesu wyposażeniowego okręt udał się na zachodnie wybrzeże USA i dołączył do 31 Dywizjonu 2 Eskadry 10 Flotylli (ang. Division 31, Squadron 2, Flotilla 10) w San Diego w drugiej części grudnia. Przez następne dwa i pół roku niszczyciel operował z San Diego w ramach Floty Pacyfiku. Przez większość tego okresu służby okręt miał tylko 50% załogi, mając status quasi-rezerwowego okrętu. W czasie służby został w drugiej części 1921 przeniesiony do 29 Dywizjonu 10 Eskadry.
W 1922 nastroje antywojskowe w połączeniu z rządową polityką cięcia kosztów spowodowało, że Marynarka musiała dezaktywować dużą część swoich nowo zbudowanych niszczycieli.
"Tingey" wycofano ze służby 24 maja 1922 i został zakotwiczony w San Diego, gdzie pozostawał przez 14-letni okres nieaktywności. Nazwa okrętu została skreślona z listy jednostek floty 19 maja 1936. Kadłub został sprzedany firmie Schiavone-Bonomo Corporation z Nowego Jorku 29 września 1936 i został zezłomowany w grudniu tego roku.

</doc>
<doc id="1340822" url="https://pl.wikipedia.org/wiki?curid=1340822" title="USS McCawley (DD-276)">
USS McCawley (DD-276)

USS McCawley (DD-276) – amerykański niszczyciel typu "Clemson" będący w służbie United States Navy w okresie po I wojnie światowej. Patronem okrętu był Colonel Charles McCawley.
Stępkę okrętu położono 5 listopada 1918 w stoczni Bethlehem Shipbuilding Corporation w Quincy. Zwodowano go 14 czerwca 1919, matką chrzestną była Eleanor Laurie McCawley, wnuczka patrona okrętu. Jednostka weszła do służby 22 września 1919, pierwszym dowódcą został Lieutenant (junior grade) H. E. Haynes.
Po wyposażeniu na wschodnim wybrzeżu USA i rejsie odbiorczym "McCawley" popłynął do San Diego, gdzie dołączył do 2 Eskadry Niszczycieli (ang. Destroyer Squadron 2), później DesRon 4 Floty Pacyfiku. Brał udział w lokalnych ćwiczeniach w pobliżu zachodniego wybrzeża USA do czasu wycofania ze służby w San Diego 7 czerwca 1922.
27 września 1923 niszczyciel został ponownie włączony do służby i przydzielony do Floty Pacyfiku. Przez następne 6 lat operował na wodach Oceanu Spokojnego, biorąc udział w różnych manewrach zarówno na szczeblu eskadry jak i floty. Poza dwoma wyjątkami – w 1924 i 1927, gdy popłynął na Karaiby na zimowe manewry "Fleet Problem", spędził cały okres służby operacyjnej wzdłuż zachodniego wybrzeża USA od San Diego do Zatoki Puget i na wodach hawajskich.
"McCawley" został przeznaczony do dezaktywacji zgodnie z ustaleniami londyńskiego traktatu morskiego. Został wycofany ze służby w San Diego 1 kwietnia 1930. Jego nazwa została skreślona z listy okrętów floty 13 sierpnia 1930. Jego kadłub został sprzedany na aukcji 2 września 1931.

</doc>
<doc id="1340823" url="https://pl.wikipedia.org/wiki?curid=1340823" title="USS Flusser (DD-289)">
USS Flusser (DD-289)

USS Flusser (DD-289) – amerykański niszczyciel typu "Clemson" będący w służbie United States Navy w okresie po I wojnie światowej. Patronem okrętu był Charles W. Flusser.
Okręt został zwodowany 7 listopada 1919 w stoczni Bethlehem Shipbuilding Corporation w Squantum, matką chrzestną była Maude F. Williams. Jednostka weszła do służby 25 lutego 1920, pierwszym dowódcą został Commander R. S. Galloway.
Pierwszym zadaniem nowego okrętu był patrol na wodach meksykańskich pomiędzy 9 maja a 17 czerwca 1920. Okręt bazował wtedy w Key West. Później "Flusser" prowadził zwyczajną służbę w pobliżu wschodniego wybrzeża USA i na Karaibach do 18 czerwca 1924, gdy wypłynął z Newport na turę służby w amerykańskich siłach morskich w Europie (ang. U.S. Naval Forces, Europe). Odwiedził porty w 15 krajach zanim wrócił do Nowego Jorku 16 lipca 1925.
Po powrocie do służby na wschodnim wybrzeżu USA i na Karaibach niszczyciel pomagał w ulepszaniu taktyki walki niszczycieli i brał rezerwistów na rejsy szkolne do czasu wycofania ze służby w Filadelfii 1 maja 1930. Okręt został złomowany 22 października 1930 zgodnie z ustaleniami londyńskiego traktatu morskiego.

</doc>
<doc id="1340824" url="https://pl.wikipedia.org/wiki?curid=1340824" title="USS Doyen (DD-280)">
USS Doyen (DD-280)

USS Doyen (DD-280) – amerykański niszczyciel typu "Clemson" będący w służbie United States Navy w okresie po I wojnie światowej. Patronem okrętu był brygadier Charles A. Doyen.
Okręt zwodowano 26 lipca 1919 w stoczni Bethlehem Shipbuilding Corporation w Squantum, matką chrzestną była F. E. Doyen, córka patrona okrętu. Jednostka weszła do służby 17 grudnia 1919, pierwszym dowódcą został Commander J. H. Klein, Jr.
"Doyen" dotarł do San Diego w Kalifornii 15 marca 1920 by dołączyć do Floty Pacyfiku. Został umieszczony w rezerwie służbowej (ang. active reserve status) 17 sierpnia, brał udział w lokalnych ćwiczeniach i szkoleniach rezerwy do momentu wycofania ze służby 8 czerwca 1922.
Niszczyciel został włączony ponownie do służby 26 września 1923 i wznowił wykonywanie regularnych ćwiczeń i szkoleń w pobliżu zachodniego wybrzeża USA, strefy Kanału Panamskiego i Hawajów. 20 sierpnia okręt wyszedł z San Diego by eskortować japoński okręt "Tama" i zapewniać naprowadzanie radiokompasu i komunikację samolotowi wykonującemu bezpośredni lot z zachodniego wybrzeża USA na Hawaje. Okręt wziął ponownie w ćwiczeniach w rejonie Kanału Panamskiego i Karaibów w 1926. Rok później okręt popłynął do Bremerton na przegląd i na wizyty do Ketchikan (Alaska) i Duncan Bay w Kolumbii Brytyjskiej.
"Doyen" wypłynął 26 kwietnia 1927 na wschodnie wybrzeże USA by uczestniczyć w połączonych manewrach Armii i Marynarki w Newport. Wrócił na zachodnie wybrzeże 25 czerwca i wznowił szkolenia i ćwiczenia w ramach Battle Fleet.
"Doyen" został wycofany ze służby 25 lutego 1930 i złomowany 20 grudnia 1930 zgodnie z ustaleniami londyńskiego traktatu morskiego.

</doc>
<doc id="1340825" url="https://pl.wikipedia.org/wiki?curid=1340825" title="USS Billingsley (DD-293)">
USS Billingsley (DD-293)

USS Billingsley (DD-293) – amerykański niszczyciel typu "Clemson" będący w służbie United States Navy w okresie po I wojnie światowej. Patronem okrętu był William Billingsley, jeden z pionierów amerykańskiego lotnictwa morskiego.
Okręt został zwodowany 10 grudnia 1919 w stoczni Bethlehem Steel Corporation w Squantum, matką chrzestną była Irene Billingsley, siostra patrona okrętu. Jednostka weszła do służby 1 marca 1920, pierwszym dowódcą został Commander H. D. Cooke.
"Billingsley" dołączył do Sił Niszczycieli Floty Atlantyku (ang. Destroyer Force, Atlantic Fleet) i operował z nimi w pobliżu wschodniego wybrzeża USA i na Karaibach do lata 1920. Wtedy odbył rejsy szkoleniowe z rezerwistami marynarki. Był w rezerwie do czerwca 1922, następnie dołączył do 26 Dywizjonu 9 Eskadry Sił Niszczycieli (ang. Division 26, Squadron 9, Destroyer Force) w Filadelfii. Brał udział w operacjach na zachodnim Atlantyku do czerwca 1924, gdy 26 Dywizjon dołączył do amerykańskich sił morskich w Europie. Niszczyciel pływał po wodach europejskich i śródziemnomorskich przez następny rok i asystował uchodźcom na Bliskim Wschodzie. Wiosną 1925 brał udział jako okręt dozoru samolotów w północnoatlantyckiej sekcji lotu Armii dookoła świata. Później tego roku wrócił do USA i podjął rutynowe czynności służbowe na wschodnim wybrzeżu USA. Taka służba trwała do lata 1929, gdy odbył ponownie rejsy z rezerwistami.
"Billingsley" wszedł do Philadelphia Navy Yard we wrześniu 1929, został wycofany ze służby 1 maja 1930 i sprzedany 17 stycznia 1931. 

</doc>
<doc id="1340826" url="https://pl.wikipedia.org/wiki?curid=1340826" title="USS Percival (DD-298)">
USS Percival (DD-298)

USS Percival (DD-298) – amerykański niszczyciel typu "Clemson" będący w służbie United States Navy w okresie po I wojnie światowej. Patronem okrętu był John Percival.
Okręt został zwodowany 5 grudnia 1918 w stoczni Bethlehem Shipbuilding Corporation w San Francisco, matką chrzestną była Eleanor Wartsbaugh. Jednostka weszła do służby 1 marca 1920, pierwszym dowódcą został Commander Raymond A. Spruance, który w czasie II wojny światowej był jednym z najwyższych rangą oficerów floty amerykańskiej (był. m.in. dowódcą 5 Floty).
Po zakończeniu prób w rejonie Kalifornii, "Percival" zgłosił się do służby w 4 Eskadrze 5 Flotyllli Sił Niszczycieli i Krążowników Floty Pacyfiku (ang. Squadron 4 Flotilla 5 of the Cruiser Destroyer Force Pacific) i bazował w San Diego. 8 września 1923 okręt był zaangażowany w wypadek w rejonie Honda Point. Kilka dni później został okrętem flagowym 11 Eskadry i wziął udział w dorocznym przydziale w pacyficznej Battle Fleet w ramach zimowych manewrów. 
"Percival" został wycofany ze służby 26 kwietnia 1930 i zezłomowany w 1931.

</doc>
<doc id="1340827" url="https://pl.wikipedia.org/wiki?curid=1340827" title="USS Paul Hamilton (DD-307)">
USS Paul Hamilton (DD-307)

USS Paul Hamilton (DD-307) – amerykański niszczyciel typu "Clemson" będący w służbie United States Navy w okresie po I wojnie światowej. Patronem okrętu był Paul Hamilton.
Okręt został zwodowany 21 lutego 1919 w stoczni Bethlehem Shipbuilding Corporation w San Francisco, matką chrzestną była Justin McGrath. Jednostka weszła do służby 24 września 1920, pierwszym dowódcą został Lieutenant Commander J. F. McClain.
Po przejściu prób w pobliżu Kalifornii "Paul Hamilton" został przydzielony do 34 Dywizjonu 6 Eskadry 2 Flotylli Pacyficznych Sił Niszczycieli i Krążowników (ang. Division Thirty-three, Squadron Six, Flotilla Two of the Cruiser-Destroyer Force Pacific). Bazował w San Diego. Pełnił służbę w Battle Fleet od 1920 do początku 1930. 
Okręt został wycofany ze służby 20 stycznia 1930 i zezłomowany w 1931.

</doc>
<doc id="1340828" url="https://pl.wikipedia.org/wiki?curid=1340828" title="USS Zeilin (DD-313)">
USS Zeilin (DD-313)

USS Zeilin (DD-313) – amerykański niszczyciel typu "Clemson" będący w służbie United States Navy w okresie po I wojnie światowej. Patronem okrętu był Jacob Zeilin.
Stępkę okrętu położono 20 lutego 1919 w stoczni Bethlehem Shipbuilding Corporation w San Francisco. Zwodowano go 28 maja 1919, matką chrzestną była żona Williama P. Lindleya. Jednostka weszła do służby 10 grudnia 1920 w Mare Island Navy Yard, pierwszym dowódcą został Lieutenant Commander James D. Moore.
Po rejsie odbiorczym "Zeilin" został przydzielony do 33 Dywizjonu 11 Eskadry Niszczycieli (ang. Division 33, Squadron 11, Destroyers) Battle Force, bazującej w San Diego. Przez następne dziewięć lat, operując z tego portu, brał udział w manerwach i szkoleniach na różnych szczeblach. W lipcu 1923 ucierpiał w kolizji z USS "Henderson" (AP-1) w Zatoce Puget, ale po naprawach wrócił do służby.
22 stycznia 1930 "Zeilin" wycofany ze służby w San Diego. Jego nazwę skreślono z listy jednostek floty 8 lipca 1930, a następnie jednostkę zezłomowano.

</doc>
<doc id="1340829" url="https://pl.wikipedia.org/wiki?curid=1340829" title="USS Marcus (DD-321)">
USS Marcus (DD-321)

USS Marcus (DD-321) – amerykański niszczyciel typu "Clemson" będący w służbie United States Navy w okresie po I wojnie światowej. Patronem okrętu był Lieutenant (jg.) Arnold Marcus.
Stępkę okrętu położono 20 maja 1919 w stoczni Bethlehem Shipbuilding Corporation w San Francisco. Zwodowano go 22 sierpnia 1919, matką chrzestną była wdowa po patronie okrętu. Jednostka weszła do służby 23 lutego 1921, pierwszym dowódcą został Lieutenant Commander C. E. Rosendahl.
"Marcus" po zakończeniu rejsu odbiorczego został przydzielony do służby we Flocie Pacyfiku. Jako jednostka 13 Eskadry (ang. Squadron 13), później 12 Eskadry, operował w rejonie zachodniego wybrzeża USA. Pływał po wodach sięgających od Seattle do Panamy. W okresie luty-marzec 1924 dołączył do innych okrętów floty, symulujących w ramach manewrów atak na Kanał Panamski. Od kwietnia do lipca 1925 brał udział w taktycznych ćwiczeniach floty w rejonie wysp hawajskich. Następnie wrócił do zwykłej służby, która trwała do 1927. W marcu i kwietniu tego roku okręt ponownie popłynął na południe by wziąć udział w manewrach floty, po których wrócił na zachodnie wybrzeże USA. Pomiędzy 1927 a 1929 odbył kilka rejsów do Honolulu: jeden z rezerwistami marynarki, dwa inne jako eskorta lotniskowca.
We wrześniu 1929 "Marcus" przeszedł do San Diego, gdzie został wycofany ze służby 31 maja 1930. Został skreślony z listy jednostek floty 28 stycznia 1935, na mocy ustaleń londyńskiego traktatu morskiego. Został zatopiony jako okręt-cel ogniem artyleryjskim 25 czerwca 1935.

</doc>
<doc id="1340830" url="https://pl.wikipedia.org/wiki?curid=1340830" title="USS Mervine (DD-322)">
USS Mervine (DD-322)

USS Mervine (DD-322) – amerykański niszczyciel typu "Clemson" będący w służbie United States Navy w okresie po I wojnie światowej. Patronem okrętu był Rear Admiral William Mervine.
Stępkę okrętu położono 28 kwietnia 1919 w stoczni Union Plant, Bethlehem Shipbuilding Corporation w San Francisco. Zwodowano go 11 sierpnia 1919, matką chrzestną była Eileen D. McCarthy. Jednostka weszła do służby 28 lutego 1921, pierwszym dowódcą został Commander C. E. Battle, Jr.
"Mervine" dołączył do Floty Pacyfiku w San Diego po odbyciu rejsu odbiorczego i pozostawał w tej formacji przez cały okres służby. Poza kilkoma przerwami, przez cały okres 9 lat służby operował w rejonie zachodniego wybrzeża USA. Brał udział w dorocznych manewrach floty. Udział w Fleet Problems I (1923) i II, III, IV (1924) zabrał go w rejon strefy Kanału Panamskiego i na Karaiby. Fleet Problem VI (1926), VII (1928) i IX (1929) odbyły się z jego udziałem w rejonie Ameryki Środkowej i w pobliżu Hawajów. Okręt przepłynął przez Pacyfik tylko dwa razy, biorąc udział w podróży dobrej woli do Samoa i Australii w lecie 1925 (1 lipca do 26 września).
18 września 1929 okręt po raz ostatni wszedł do San Diego. Został wycofany ze służby 4 czerwca 1930, odholowany do Mare Island 14 czerwca na złom. "Mervine" został skreślony z listy okrętów floty 3 listopada 1930.

</doc>
<doc id="1340831" url="https://pl.wikipedia.org/wiki?curid=1340831" title="USS Mullany (DD-325)">
USS Mullany (DD-325)

USS Mullany (DD-325) – amerykański niszczyciel typu "Clemson" będący w służbie United States Navy w okresie po I wojnie światowej. Patronem okrętu był James Robert Madison Mullany.
Stępkę okrętu położono 3 czerwca 1919 w stoczni Bethlehem Shipbuilding Corporation w San Francisco. Zwodowano go 9 lipca 1920, matką chrzestną była Alice Lee Hall. Jednostka weszła do służby 29 marca 1921 w Mare Island Naval Shipyard, pierwszym dowódcą został Lieutenant Edward Breed.
Bazując w San Diego "Mullany" operował wzdłuż zachodniego wybrzeża USA przez większość część służby. Brał udział w dorocznych kombinowanych manewrach floty w rejonie strefy Kanału Panamskiego i na Karaibach. Okręt wyszedł z San Francisco 15 kwietnia 1925 na ćwiczenia taktyczne floty na wodach hawajskich, z których odpłynął 1 lipca wraz z Battle Fleet w podróż dobrej woli do Samoa, Australii i Nowej Zelandii. Do San Diego niszczyciel wrócił 27 września.
W 1928 okręt dwukrotnie odbył rejsy na Hawaje. W pierwszym przypadku w celu udziału w manewrach floty, w drugim szkoląc rezerwistów marynarki. 
Został wycofany ze służby 1 maja 1930 w San Diego. Jego nazwę skreślono z listy jednostek floty 18 listopada 1930. 19 marca 1931 został sprzedany na złom.

</doc>
<doc id="1340832" url="https://pl.wikipedia.org/wiki?curid=1340832" title="USS Coghlan (DD-326)">
USS Coghlan (DD-326)

USS Coghlan (DD-326) – amerykański niszczyciel typu "Clemson" będący w służbie United States Navy w okresie po I wojnie światowej. Patronem okrętu był Joseph Coghlan.
Stępkę okrętu położono 3 czerwca 1919 w stoczni Bethlehem Shipbuilding Corporation w San Francisco. Zwodowano go 16 czerwca 1920, matką chrzestną była G. Coghlan. Jednostka weszła do służby 31 marca 1921, pierwszym dowódcą został Lieutenant (junior grade) C. Hupp.
"Coghlan" dotarł do Charleston w Południowej Karolinie 28 grudnia 1921. Operował na wodach wschodniego wybrzeża USA i Karaibów. Wziął udział w ceremonii pogrzebowej prezydenta Stanów Zjednoczonych Warrena Hardinga w Waszyngtonie (7-9 sierpnia 1923). Pełnił rolę okrętu dozoru samolotów w północnoatlantyckiej części lotu Armii dookoła świata.
Od 18 czerwca 1925 do 11 lipca 1926 odbył turę służbową w amerykańskich siłach morskich w Europie broniąc amerykańskich interesów na Morzu Śródziemnym. Niszczyciel wrócił po przydziale do zwyczajnej służby na wschodnim wybrzeżu USA. Brał udział w filadelfijskiej wystawie Sesquicentennial Exposition w lecie 1926. Pływał w ramach Specjalnej Eskadry (ang. Special Service Squadron) w pobliżu Nikaragui (3 lutego-31 marca 1927). Uczestniczył w prezydenckim przeglądzie floty w Hampton Roads 4 czerwca 1927.
Okręt wycofano ze służby w Filadelfii 1 maja 1930 i sprzedano na złom 17 stycznia 1931, zgodnie z ustaleniami londyńskiego traktatu morskiego. 

</doc>
<doc id="1340833" url="https://pl.wikipedia.org/wiki?curid=1340833" title="USS Preston (DD-327)">
USS Preston (DD-327)

USS Preston (DD-327) – amerykański niszczyciel typu "Clemson" będący w służbie United States Navy w okresie po I wojnie światowej. Patronem okrętu był Samuel W. Preston.
Stępkę okrętu położono 19 lipca 1919 w stoczni Bethlehem Shipbuilding Corporation w San Francisco. Zwodowano go 7 sierpnia 1920, matką chrzestną była sufrażystka Addie Worth Bagley Daniels, żona sekretarza marynarki Josephusa Danielsa. Jednostka weszła do służby 13 kwietnia 1921, pierwszym dowódcą został kmdr G.T. Swasey.
Po rejsie odbiorczym gładkopokładowy niszczyciel pozostał na zachodnim wybrzeżu USA na tymczasowy przydział. Do grudnia 1921 prowadził ćwiczenia z portu w San Diego, a następnie został przydzielony do Sił Niszczycieli Floty Atlantyku (ang. Atlantic Fleet Destroyer Force). Spędził w ramach tej formacji większość swojej służby, operując w rejonie wschodniego wybrzeża USA i pływając na zimowe manewry na Karaiby. W czerwcu 1925 przerwał ten schemat, zostając przydzielony do amerykańskich sił morskich w Europie. W czasie tej tury służbowej pływał na wodach położonych od Skandynawii do Morza Śródziemnego. W lipcu 1926 wrócił do Nowego Jorku i wrócił do dawnej służby.
„Preston” został wycofany ze służby w Filadelfii 1 maja 1930 i został przydzielony do Norfolk Navy Yard do testów wytrzymałości. Jego nazwa została skreślona z listy jednostek floty 6 listopada 1931. 23 sierpnia 1932 jego kadłub został sprzedany na złom.

</doc>
<doc id="1340834" url="https://pl.wikipedia.org/wiki?curid=1340834" title="USS Macdonough (DD-331)">
USS Macdonough (DD-331)

USS Macdonough (DD-331) – amerykański niszczyciel typu "Clemson" będący w służbie United States Navy w okresie po I wojnie światowej. Patronem okrętu był komodor Thomas Macdonough.
Stępkę okrętu położono 24 maja 1920 w stoczni Bethlehem Shipbuilding Corporation w San Francisco. Zwodowano go 15 grudnia 1920, matką chrzestną była Charles W. Dabney, prawnuczka patrona okrętu. Jednostka weszła do służby 30 kwietnia 1921, pierwszym dowódcą został Lieutenant Commander H. J. Ray.
Bazując w San Diego w czasie służby "Macdonough" operował głównie wzdłuż zachodniego wybrzeża USA. Od czasu do czasu odbywał manewry i rejsy wraz z Battle Fleet wzdłuż pacyficznego wybrzeża Ameryki Środkowej i wysp hawajskich w ramach normalnej służby. Wziął udział w podróży dobrej woli do Samoa, Australii i Nowej Zelandii (20 czerwca-26 września 1925).
22 marca 1929 niszczyciel wrócił do San Diego z ćwiczeń floty przeprowadzonych w pobliżu Balboa w Panamie i operował w pobliżu południowego wybrzeża Kalifornii do czasu wycofania ze służby w San Diego 8 stycznia 1930. Został sprzedany na złom 20 grudnia 1930.

</doc>
<doc id="1340835" url="https://pl.wikipedia.org/wiki?curid=1340835" title="USS Seymour D. Owens (DD-767)">
USS Seymour D. Owens (DD-767)

USS Seymour D. Owens (DD-767) amerykański niszczyciel typu "Gearing" będący w służbie United States Navy w czasie II wojny światowej. Patronem okrętu był Seymour D. Owens, który był dowódcą niszczyciela USS Norman Scott (DD-690). Został zabity w czasie akcji w pobliżu wybrzeża wyspy Tinian 24 lipca 1944.
Stępkę okrętu położono 3 kwietnia 1944 w stoczni Bethlehem Steel Company w San Francisco. Ponieważ okręt nie został ukończony do końca wojny dalsze prace wstrzymano 7 stycznia 1946. Niekompletny kadłub został dostarczony Marynarce 28 lutego 1947. Część kadłuba została użyta do naprawy niszczyciela USS "Ernest G. Small" (DD-838). Pozostały kadłub został zakotwiczony w ramach Floty Rezerwowej Pacyfiku (ang. Pacific Reserve Fleet), gdzie pozostał do sprzedaży na złom firmie National Metal and Steel Co. 23 marca 1959. Nazwa "Seymour D. Owens" została skreślona z listy jednostek floty 9 czerwca 1958.

</doc>
<doc id="1340836" url="https://pl.wikipedia.org/wiki?curid=1340836" title="USS Timmerman (DD-828)">
USS Timmerman (DD-828)

USS Timmerman (DD-828) amerykański niszczyciel, miał być okrętem typu "Gearing".
Prace nad nim zostały wstrzymane 7 stycznia 1946 w momencie gdy jednostka była ukończona w 45,5%. Został później ukończony jako eksperymentalny niszczyciel EDD-828. "Timmerman" został przeprojektowany by w maszynownię o rozmiarach typowej dla niszczycieli typu "Gearing" o mocy 60 000 SHP zmieścić taką o mocy 100 000 SHP. Okręt miał także aluminiowe nadbudówki.
Niszczyciel został skreślony z listy okrętów floty 4 kwietnia 1958 i sprzedany na złom 21 kwietnia 1959.

</doc>
<doc id="1340837" url="https://pl.wikipedia.org/wiki?curid=1340837" title="USS Harwood (DD-861)">
USS Harwood (DD-861)

USS Harwood (DD/DDE-861) – amerykański niszczyciel typu "Gearing" będący w służbie United States Navy w okresie po II wojnie światowej. W 1971 roku wszedł do tureckiej służby jako Kocatepe (D 354), zbombardowany omyłkowo i zatopiony podczas inwazji na Cypr.
Stępkę okrętu położono 29 października 1944 w stoczni Bethlehem Steel Corporation w San Pedro. Zwodowano go 22 maja 1945, matką chrzestną była wdowa po patronie okrętu. Jednostka weszła do służby 28 września 1945. Patronem okrętu był Commander Bruce L. Harwood USN (1910–1944), który dwukrotnie został odznaczony Krzyżem Marynarki i został zabity w czasie akcji podczas bitwy w zatoce Leyte.
„Harwood” prowadził operacje wzdłuż wschodniego wybrzeża USA i na Karaibach w składzie 2 Floty. Odbywał także przydziały na Morze Śródziemne w składzie 6 Floty. Przeszedł przez program modernizacji Fleet Rehabilitation and Modernization (FRAM) w New York Naval Shipyard pomiędzy 2 maja 1961 a 2 lutego 1962. „Harwood” został wycofany ze służby i skreślony z listy jednostek floty 1 lutego 1971. 
Okręt został następnie przekazany Marynarce Tureckiej 17 grudnia 1971 i przemianowany na TCG „Kocatepe” (D 354). Okręt wziął udział w tureckiej inwazji na Cypr, podczas której został 21 lipca 1974 zatopiony omyłkowo przez własne lotnictwo (spotykana w publikacjach jest też data 22 lipca 1974). Wraz z niszczycielami „Adatepe” i „Mareşal Fevzi Çakmak” został wysłany na poszukiwanie domniemanego greckiego konwoju, którego w rzeczywistości nie było. Po godzinie 15 niszczyciele tureckie zostały omyłkowo zaatakowane bombami i pociskami rakietowymi przez tureckie samoloty, również wysłane przeciwko konwojowi. W bitwie, jaka się wywiązała, „Kocatepe” otrzymał trafienie bombą z samolotu Lockheed F-104 Starfighter, która wybuchła w kotłowni, i zatonął z 13 oficerami i 51 członkami załogi. Niszczyciel „Adatepe” został również uszkodzony.

</doc>
<doc id="1340838" url="https://pl.wikipedia.org/wiki?curid=1340838" title="USS Orleck (DD-886)">
USS Orleck (DD-886)

USS Orleck (DD-886) – amerykański niszczyciel typu "Gearing" będący w służbie United States Navy w okresie po II wojnie światowej. Patronem okrętu był Lieutenant Joseph Orleck USN (1906–1943), dowódca holownika "Nauset" (AT-89), który zginął w wyniku zatopienia okrętu przez niemiecki samolot w zatoce Salerno 9 września 1943 (pośmiertnie odznaczony Krzyżem Marynarki).
Stępkę okrętu położono 28 listopada 1944 w stoczni Consolidated Steel Corporation w Orange. Zwodowano go 12 maja 1945, matką chrzestną była wdowa po patronie okrętu. Jednostka weszła do służby 15 września 1945.
"Orleck" operował w składzie 7 Floty wspierając siły Narodów Zjednoczonych w czasie wojny koreańskiej. Przeszedł przez program Fleet Rehabilitation and Modernization (FRAM) w 1962. Służył jako okręt dozorujący samoloty na Yankee Station w zatoce Tonkijskiej, brał udział w operacji Sea Dragon oraz patrolach i operacjach ratowniczych, udzielał wsparcia artyleryjskiego oddziałom na lądzie w czasie wojny w Wietnamie. Asystował w odbieraniu lądującej kapsuły powrotnej statku Gemini 4.
"Orleck" został wycofany ze służby 1 października 1982 i został przekazany Turcji. Przemianowany na TCG "Yücetepe" (D 345) został skreślony z listy amerykańskich okrętów 6 sierpnia 1987. 12 sierpnia 2000 został przekazany do Southeast Texas War Memorial and Heritage Foundation w Orange przez turecki rząd w celu stworzenia z niego okrętu-muzeum w Lake Charles stanu Luizjana.

</doc>
<doc id="1340839" url="https://pl.wikipedia.org/wiki?curid=1340839" title="Dołna banja">
Dołna banja

Dołna banja (bułg. Долна баня) – miasto w południowo-zachodniej Bułgarii, w obwodzie sofijskim. Jest oddalone 75 km od Sofii i Płowdiwu, położone jest na północno-wschodnich stokach w gór Riła, odpowiednio 18 i 30 km od ośrodków narciarskich w Borowcu i Samokowie. Dołna banja jest znana głównie z gorących źródeł osiągających temperaturę 56,3 stopni C, wykorzystywanych już przez starożytnych Rzymian. Okolice miasta to region turystyczny, występują tu liczne gospodarstwa agroturystyczne i szlaki turystyczne. Łatwo dostępną rozrywką jest tu wspinaczka i jazda na nartach po tutejszych górach.
Dołna banja to niewielkie, ale tętniące życiem miasteczko. Na rynku znajduje się stragan z warzywami, piekarnia i 2 bary. W mieście znajduje się zabytkowa cerkiew z malowidłami ściennymi i cmentarz. Tutejszy stadion nosi nazwę "Wasił Lewski", podobnie jak stadion w Sofii, jest to hołd złożony bohaterowi narodowemu.
Dojazd do Dołnej banji nie sprawia problemów. Istnieje dzienny autobus kursujący z Sofii, oraz częściej kursujący (co 30 min) autobus na trasie Sofia – Kostenec (8 km od Dołnej banji). Na tej trasie kursują również co godzinę pociągi.
Od 2007 r. w pobliżu miasta funkcjonuje pole golfowe. Spełnia ono standardy:

</doc>
<doc id="1340840" url="https://pl.wikipedia.org/wiki?curid=1340840" title="John August Anderson">
John August Anderson

John August Anderson (ur. 7 sierpnia 1876 w Rollag, zm. 2 grudnia 1959 w Altadena) – amerykański astronom i fizyk.
Życiorys.
Urodził się w Rollag (Minnesota) i był synem rolników Brede Anderson oraz Ellen Marthy Berg. Anderson otrzymał tytuł licencjata w 1900 z Valparaiso College (Indiana), a w 1904 wstąpił na Uniwersytet Johnsa Hopkinsa, aby uzyskać dyplom z fizyki. Doktoryzował się w 1907, prowadząc badania w zakresie spektroskopii laboratoryjnej pod kierunkiem Josepha Sweetmana Amesa. Po krótkim okresie spędzonym w Rouss Physical Laboratory na University of Virginia, Anderson wrócił do Johns Hopkins w 1908 jako instruktor, a w 1911 został profesorem nadzwyczajnym. Podczas swojego pobytu w Baltimore, Anderson poślubił Josephine Virginia Barron w 1909, małżonkowie nie mieli dzieci.
Osiągnięcia.
Był członkiem wielu organizacji naukowych: American Association for the Advancement of Science, American Astronomical Society, American Chemical Society, American Physical Society, Optical Society of America, Seismological Society. W 1928 został członkiem National Academy of Sciences.

</doc>
<doc id="1340848" url="https://pl.wikipedia.org/wiki?curid=1340848" title="Bybło">
Bybło

Bybło (ukr. Библо) – wieś w rejonie starosamborskim obwodu lwowskiego Ukrainy. Wieś liczy około 414 mieszkańców. Leży nad rzeką Wyrwą. Podlega borszowickiej silskiej radzie.
Wieś położona w powiecie przemyskim, była własnością Andrzeja Maksymiliana Fredry, została spustoszona w czasie najazdu tatarskiego w 1672 roku. W 1921 w okresie II Rzeczypospolitej miejscowość liczyła około 826 mieszkańców. Znajdowała się w powiecie przemyskim.

</doc>
<doc id="1340849" url="https://pl.wikipedia.org/wiki?curid=1340849" title="Bylice (Ukraina)">
Bylice (Ukraina)

Bylice (ukr. Биличі) – wieś w rejonie starosamborskim obwodu lwowskiego Ukrainy, nad Błozewką Starą. Wieś liczy około 848 mieszkańców. Podlega lutowiskiej silskiej radzie.
Wieś położona w powiecie przemyskim, była własnością Jana Lipskiego, została spustoszona w czasie najazdu tatarskiego w 1672 roku. W 1921 r. liczyły około 1310 mieszkańców. W II Rzeczypospolitej miejscowość była siedzibą gminy wiejskiej Bylice w powiecie samborskim.
W 1939 roku urodził się tutaj Bolesław Żuk – polski zootechnik, profesor.

</doc>
<doc id="1340851" url="https://pl.wikipedia.org/wiki?curid=1340851" title="Bilicz">
Bilicz

Bilicz (ukr. Біличі, "Biłyczi") – wieś na Ukrainie, w obwodzie lwowskim, w rejonie starosamborskim, nad rzeką Jabłonką, siedziba rady wiejskiej. W 2001 roku liczyła 1412 mieszkańców.
Wieś dzieli się na Bilicz Górny (nad potokiem Bilicz) i Bilicz Dolny (poniżej ujścia potoku Bilicz do Jabłonki).
Wieś prawa wołoskiego, położona była w drugiej połowie XV wieku w ziemi przemyskiej województwa ruskiego. W II Rzeczypospolitej miejscowość początkowo wchodziła w skład powiatu starosamborskiego, a od 1932 roku – samborskiego, w województwie lwowskim. W 1921 roku liczyła 1764 mieszkańców. 

</doc>
<doc id="1340852" url="https://pl.wikipedia.org/wiki?curid=1340852" title="Yūsuke Hagihara">
Yūsuke Hagihara

 – japoński astronom. Profesor astronomii na Uniwersytecie Tokijskim w latach 1935–1957, dyrektor obserwatorium tokijskiego w latach 1946–1957. Specjalizował się głównie w mechanice nieba, a także w kilku innych dziedzinach astronomii i astrofizyki.
Laureat Nagrody Asahi za 1975 rok.
Jego imieniem nazwano planetoidę (1971) Hagihara.

</doc>
<doc id="1340853" url="https://pl.wikipedia.org/wiki?curid=1340853" title="Błozew Górna">
Błozew Górna

Błozew Górna (ukr. Болозів) – wieś w rejonie starosamborskim obwodu lwowskiego Ukrainy, nad Błozewką. Wieś liczy około 691 mieszkańców. Jest siedzibą silskiej rady. 
Pierwsza wzmianka o wsi pochodzi z 1406. Wieś Błożew Górna, położona w powiecie przemyskim, była własnością Mikołaja Daniłowicza, została spustoszona w czasie najazdu tatarskiego w 1672 roku. W XIX wieku w rękach Kierzkowskich herbu Krzywda.
W 1921 liczyła około 850 mieszkańców. Znajdowała się w powiecie dobromilskim.
W dniu 10 listopada 1943 roku oddział UPA zamordował tutaj 14 osób narodowości polskiej.

</doc>
<doc id="1340856" url="https://pl.wikipedia.org/wiki?curid=1340856" title="Boniowice (Ukraina)">
Boniowice (Ukraina)

Boniowice (ukr. Боневичі) – wieś w rejonie starosamborskim obwodu lwowskiego Ukrainy. Wieś liczy około 698 mieszkańców. Leży nad rzeką Wyrwą w pobliżu ujścia do niej Strwiąża. Podlega nowomiejskiej silskiej radzie.
Wieś prawa wołoskiego, położona była w pierwszej połowie XV wieku w ziemi przemyskiej województwa ruskiego. Wieś, położona w powiecie przemyskim, była własnością Samuela Konstantego Kazimierza Szczawińskiego, jej posesorem był Piotr Paweł Mniszek, została spustoszona w czasie najazdu tatarskiego w 1672 roku. W połowie XIX wieku właścicielami posiadłości tabularnej w Boniowicach byli spadkobiercy po Leonie Pawlikowskim. Pod koniec XIX wieku właścicielem dóbr w Boniowicach był Arnold br. Bees, a dzierżawcą dóbr w Boniowicach był Berisch Lwów.
Od 1872 przez miejscowość przebiega Pierwsza Węgiersko-Galicyjska Kolej Żelazna.
W 1921 Broniowice liczyły około 766 mieszkańców i leżały w ówczesnym powiecie dobromilskim. W okresie II Rzeczypospolitej w Boniowicach prowadziła gospodarstwo rolne inż. Halina Żurowska.

</doc>
<doc id="1340858" url="https://pl.wikipedia.org/wiki?curid=1340858" title="USS Sentry (AM-299)">
USS Sentry (AM-299)

USS Sentry (AM-299) – trałowiec typu "Admirable" służący w United States Navy w czasie II wojny światowej. Służył na Pacyfiku.
Stępkę okrętu położono 16 maja 1943 w stoczni Winslow Marine Railway and Shipbuilding Co. w Seattle. Zwodowano go 15 sierpnia 1943, matką chrzestną była Nanette L. Pratt. Jednostka weszła do służby 30 maja 1944, pierwszym dowódcą został Lt. Thomas R. Fonick.
Brał udział w działaniach II wojny światowej. Przekazany Republice Wietnamu w 1962, służył jako "Kỳ Hòa" (HQ-09).
Odznaczenia.
"Sentry" otrzymał 6 battle star, Navy Unit Commendation i Presidential Unit Citation za służbę w czasie II wojny światowej. 

</doc>
<doc id="1340859" url="https://pl.wikipedia.org/wiki?curid=1340859" title="Borszowice (Ukraina)">
Borszowice (Ukraina)

Borszowice (ukr. Боршевичі, "Borszewyczi") – wieś w rejonie starosamborskim obwodu lwowskiego Ukrainy. Miejscowość liczy około 328 mieszkańców. Leży nad rzeką Wyrwą. Jest siedzibą silskiej rady, której podlega również Bybło. Pierwsza wzmianka o wsi pochodzi z 1457.
Wieś, położona w powiecie przemyskim, była własnością Andrzeja Maksymiliana Fredry, została spustoszona w czasie najazdu tatarskiego w 1672 roku.
W 1921 liczyły około 661 mieszkańców. Znajdował się w powiecie przemyskim.

</doc>
<doc id="1340861" url="https://pl.wikipedia.org/wiki?curid=1340861" title="USS Achilles">
USS Achilles

Okręty US Navy o nazwie USS "Achilles":

</doc>
<doc id="1340862" url="https://pl.wikipedia.org/wiki?curid=1340862" title="USS Advocate">
USS Advocate

Okręty US Navy o nazwie USS "Advocate":

</doc>
<doc id="1340863" url="https://pl.wikipedia.org/wiki?curid=1340863" title="USS Aggressor">
USS Aggressor

Okręty US Navy o nazwie USS "Aggressor":

</doc>
<doc id="1340864" url="https://pl.wikipedia.org/wiki?curid=1340864" title="USS Alarm">
USS Alarm

Okręty US Navy o nazwie USS "Alarm":

</doc>
<doc id="1340865" url="https://pl.wikipedia.org/wiki?curid=1340865" title="USS Althea">
USS Althea

Okręty US Navy o nazwie USS "Althea":

</doc>
<doc id="1340866" url="https://pl.wikipedia.org/wiki?curid=1340866" title="USS American">
USS American

Okręty US Navy o nazwie USS "American":

</doc>
<doc id="1340867" url="https://pl.wikipedia.org/wiki?curid=1340867" title="USS Ammonoosuc">
USS Ammonoosuc

Okręty US Navy o nazwie USS "Ammonoosuc":

</doc>
<doc id="1340868" url="https://pl.wikipedia.org/wiki?curid=1340868" title="USS Ancon">
USS Ancon

Okręty US Navy o nazwie USS "Ancon":

</doc>
<doc id="1340869" url="https://pl.wikipedia.org/wiki?curid=1340869" title="USS Andrew Jackson">
USS Andrew Jackson

Okręty US Navy o nazwie USS "Andrew Jackson":

</doc>
<doc id="1340870" url="https://pl.wikipedia.org/wiki?curid=1340870" title="USS Androscoggin">
USS Androscoggin

Okręty o nazwie "Androscoggin":

</doc>
<doc id="1340871" url="https://pl.wikipedia.org/wiki?curid=1340871" title="USS Anemone">
USS Anemone

Okręty US Navy o nazwie USS "Anemone":

</doc>
<doc id="1340872" url="https://pl.wikipedia.org/wiki?curid=1340872" title="USS Anguilla Bay">
USS Anguilla Bay

Okręty US Navy o nazwie USS "Anguilla Bay":

</doc>
<doc id="1340873" url="https://pl.wikipedia.org/wiki?curid=1340873" title="USS Antares">
USS Antares

Okręty US Navy o nazwie USS "Antares":

</doc>
<doc id="1340874" url="https://pl.wikipedia.org/wiki?curid=1340874" title="USS Antelope">
USS Antelope

Okręty US Navy o nazwie USS "Antelope":

</doc>
<doc id="1340875" url="https://pl.wikipedia.org/wiki?curid=1340875" title="USS Antigua">
USS Antigua

Okręty o nazwie "Antigua":

</doc>
<doc id="1340877" url="https://pl.wikipedia.org/wiki?curid=1340877" title="USS Anacostia">
USS Anacostia

Okręty US Navy o nazwie USS "Anacostia":

</doc>
<doc id="1340879" url="https://pl.wikipedia.org/wiki?curid=1340879" title="USS Partridge (AM-16)">
USS Partridge (AM-16)

USS Partridge (AM-16) – trałowiec typu "Lapwing" służący w United States Navy w okresie I wojny światowej i II wojny światowej.
Stępkę okrętu położono 14 maja 1918 w stoczni Chester SB Co. w Chester (Pensylwania). Zwodowano go 15 października 1918, matką chrzestną była C. H. McCay. Jednostka weszła do służby 17 czerwca 1919, pierwszym dowódcą został Lt. (j.g.) W. K. Bigger.
Wszedł zbyt późno do służby by wziąć udział w działaniach I wojny światowej. Operował na Pacyfiku do powrotu na Atlantyk w czerwcu 1941.
Zatopiony przez torpedę z niemieckiego kutra torpedowego w pobliżu Normandii w 1944.

</doc>
<doc id="1340880" url="https://pl.wikipedia.org/wiki?curid=1340880" title="USS Eider (AM-17)">
USS Eider (AM-17)

USS Eider (AM-17) – trałowiec typu "Lapwing" służący w United States Navy w okresie I i II wojny światowej.
Stępkę okrętu położono 25 września 1917 w stoczni Pusey and Jones Co. w Wilmington (Delaware). Zwodowano go 26 maja 1918. Jednostka weszła do służby 23 stycznia 1919. Okręt otrzymał numer klasyfikacyjny AM-47 17 lipca 1920. 1 grudnia 1919 został umieszczony w ograniczonej służbie (ang. reduced commission). Wrócił do pełnej służby 10 lipca 1920. Przeszedł ponownie do ograniczonej służby 10 września 1920. Wycofany ze służby 18 kwietnia 1922. Przeklasyfikowany na okręt strażniczy (ang. Gate Craft) YNG-20 7 października 1940. Umieszczony w służbie w 1941. Przekazany Komisji Morskiej (ang. Maritime Commission) w lipcu 1947. Dalszy los pozostał nieznany.
Po II wojnie światowej.
Eider został przekazany Komisji Morskiej w celu rozdysponowania 1 lipca 1947.

</doc>
<doc id="1340881" url="https://pl.wikipedia.org/wiki?curid=1340881" title="USS Bobolink (AM-20)">
USS Bobolink (AM-20)

USS Bobolink (AM-20/AT-131/ATO-131) – trałowiec typu "Lapwing" służący w United States Navy w okresie I wojny światowej i II wojny światowej.
Zwodowano go 15 czerwca 1918 w stoczni Baltimore Dry Dock and Shipbuilding Company w Baltimore, matką chrzestną była Elsie Jean Willis. Jednostka weszła do służby 28 stycznia 1919, pierwszym dowódcą został Lieutenant Frank Bruce.
Brał udział w działaniach II wojny światowej.
Służył na wodach hawajskich do 1945. Wrócił do Mare Island Naval Shipyard, gdzie został wycofany ze służby 22 lutego 1946. Sprzedany przez Maritime Commission 5 października 1946.
Odznaczenia.
"Bobolink" otrzymał 1 battle star za służbę w czasie II wojny światowej.

</doc>
<doc id="1340882" url="https://pl.wikipedia.org/wiki?curid=1340882" title="USS Teal (AM-23)">
USS Teal (AM-23)

USS Teal (Minesweeper No. 23/AM-23/AVP-5) – trałowiec typu "Lapwing" służący w United States Navy w okresie I wojny światowej i II wojny światowej.
Stępkę okrętu położono 8 października 1917 w stoczni Sun Shipbuilding Co. w Chester. Zwodowano go 25 maja 1918, matką chrzestną była Agnes M. Haig. Jednostka weszła do służby 20 sierpnia 1918 w Philadelphia Navy Yard, pierwszym dowódcą został Lt. (jg.) Frederick Meyer.
Oczyszczał morza z min z okresu I wojny światowej, później był jednostką pomocniczą. Brał udział w działaniach II wojny światowej.

</doc>
<doc id="1340883" url="https://pl.wikipedia.org/wiki?curid=1340883" title="USS Pelican (AM-27)">
USS Pelican (AM-27)

USS "Pelican" (AM-27/AVP-6) – trałowiec typu "Lapwing" służący w United States Navy w okresie I wojny światowej i II wojny światowej.
Stępkę okrętu położono 10 listopada 1917 w stoczni Gas Engine and Power Co. w Morris Heights. Zwodowano go 12 czerwca 1918, matką chrzestną była E. B. Patterson. Jednostka weszła do służby 10 października 1918, pierwszym dowódcą został Lt. (j.g.) G. E. McHugh, USNR.
Oczyszczał morza z min z okresu I wojny światowej, później był jednostką pomocniczą. Brał udział w działaniach II wojny światowej.

</doc>
<doc id="1340884" url="https://pl.wikipedia.org/wiki?curid=1340884" title="USS Osprey (AM-29)">
USS Osprey (AM-29)

USS Osprey (AM-29) – trałowiec typu "Lapwing" służący w United States Navy w okresie I wojny światowej i II wojny światowej.
Stępkę okrętu położono 14 listopada 1917 w stoczni Gas, Engine &amp; Power Co. and Charles L. Seabury w Morris Heights. Zwodowano go 14 listopada 1918, matką chrzestną była J. J. Amory. Jednostka weszła do służby 7 stycznia 1919, pierwszym dowódcą został Lt. Murray Wolffe.
Oczyszczał morza z min z okresu I wojny światowej, później był jednostką pomocniczą. Brał udział w działaniach II wojny światowej.

</doc>
<doc id="1340885" url="https://pl.wikipedia.org/wiki?curid=1340885" title="USS Seagull (AM-30)">
USS Seagull (AM-30)

USS Seagull (AM-30) – trałowiec typu "Lapwing" służący w United States Navy w okresie I wojny światowej i II wojny światowej.
Stępkę okrętu położono 15 czerwca 1918 w stoczni Gas Engine and Power Co. w Morris Heights (New York). Zwodowano go 24 grudnia 1918, matką chrzestną była C.G. Amory. Jednostka weszła do służby 7 marca 1919, pierwszym dowódcą został Lt. (jg.) F. Jurgenson.
Oczyszczał morza z min z okresu I wojny światowej, później był jednostką pomocniczą (holownik celów, poławiacz torped, okręt baza okrętów podwodnych). Brał udział w działaniach II wojny światowej.

</doc>
<doc id="1340886" url="https://pl.wikipedia.org/wiki?curid=1340886" title="USS Chewink (AM-39)">
USS Chewink (AM-39)

USS Chewink (AM-39) – amerykański trałowiec z okresu międzywojennego, jeden z 51 zbudowanych okrętów typu "Lapwing". Okręt został zwodowany 21 grudnia 1918 roku w stoczni Todd Pacific w Brooklynie, a w skład US Navy został przyjęty 9 kwietnia 1919 roku. W 1929 roku jednostka została przekształcona w okręt ratowniczy okrętów podwodnych. USS „Chewink” został wycofany ze służby 4 lutego 1947 roku, po czym 31 lipca 1947 roku zatopiono go jako okręt-cel.
Projekt i budowa.
Projekt trałowców typu "Lapwing" powstał w 1916 roku. Początkowo miały to być uniwersalne jednostki łączące cechy trałowca i holownika, osiągające prędkość 16 węzłów (10 węzłów podczas trałowania), jednak przyjęte założenia okazały się niemożliwe do realizacji. W maju 1917 roku Sekretarz Marynarki Wojennej Stanów Zjednoczonych zaaprobował projekt trałowca o wyporności 950 ton i prędkości 14 węzłów, składając zamówienie na 14 okrętów. Ostatecznie zamówiono 54 jednostki, z czego zbudowano 49.
USS „Chewink” zbudowany został w stoczni Todd Pacific Shipyards w Brooklynie. Stępkę okrętu położono 8 lipca 1918 roku, zaś zwodowany został 21 grudnia 1918 roku. Matką chrzestną jednostki była M. Sperrin.
Dane taktyczno-techniczne.
USS „Chewink” był trałowcem o długości całkowitej 57,6 metra, szerokości 10,8 metra i zanurzeniu 3,8 metra. Wyporność normalna wynosiła 950 ton, a pełna 1400 ton. Okręt napędzany był przez pionową maszynę parową potrójnego rozprężania o mocy 1400 KM, do której parę dostarczały dwa kotły Babcock &amp; Wilcox. Jednośrubowy układ napędowy pozwalał osiągnąć prędkość 13,5–14 węzłów. Zasięg wynosił 6850 Mm przy prędkości 8 węzłów.
Uzbrojenie artyleryjskie jednostki składało się z dwóch pojedynczych dział kalibru 76 mm L/50 oraz dwóch pojedynczych karabinów maszynowych kalibru 7,62 mm L/90. Wyposażenie trałowe obejmowało trał mechaniczny; okręt mógł też przenosić miny.
Załoga okrętu składała się z 85 oficerów, podoficerów i marynarzy.
Służba.
9 kwietnia 1919 roku USS „Chewink” został wcielony do US Navy. Pierwszym dowódcą jednostki został chor. mar. (ang. "Lieutenant Junior Grade") J. Williams. 23 maja 1919 roku „Chewink” wyruszył w rejs do Europy, docierając 5 lipca do Kirkwall. Okręt uczestniczył w neutralizacji Zagrody Minowej Morza Północnego, powracając do Nowego Jorku 19 listopada. Od 1920 roku przez 11 lat „Chewink” używany był głównie na Wschodnim Wybrzeżu i Karaibach. 12 września 1929 roku okręt został przekształcony w jednostkę ratowniczą okrętów podwodnych, otrzymując oznaczenie ASR-3.
W październiku 1930 roku okręt wypłynął z New London do Pearl Harbor, gdzie wchodził w skład 4. dywizjonu okrętów podwodnych do 5 stycznia 1931 roku. Następnie okręt stacjonował w strefie Kanału Panamskiego do sierpnia 1933 roku. „Chewink” został wycofany ze służby w Pearl Harbor 21 sierpnia 1933 roku, pozostając tam do kwietnia 1937 roku, kiedy to jej miejsce postoju zmieniono na Mare Island Naval Shipyard.
USS „Chewink” ponownie wszedł do służby 12 listopada 1940 roku. 3 lutego 1941 roku wypłynął z San Diego i 10 maja dotarł do New London, gdzie pozostał przez resztę służby. Po ataku na Pearl Harbor prowadził na Wschodnim Wybrzeżu szkolenie nurków, uczestniczył w ćwiczeniach poszukiwawczo-ratowniczych okrętów podwodnych, stanowił też cel dla ataków torpedowych.
Okręt został wycofany ze służby na Brooklynie 4 lutego 1947 roku. Jednostka została zatopiona nieopodal New London jako okręt-cel 31 lipca 1947 roku.

</doc>
<doc id="1340887" url="https://pl.wikipedia.org/wiki?curid=1340887" title="USS Gannet (AM-41)">
USS Gannet (AM-41)

USS Gannet (AM-41) – trałowiec typu "Lapwing" służący w United States Navy w okresie I wojny światowej i II wojny światowej.
Stępkę okrętu położono 1 października 1918 w stoczni Todd Shipyard Corp w Nowym Jorku. Zwodowano go 19 marca 1919, matką chrzestną była Edna Mae Fry. Jednostka weszła do służby 10 lipca 1919 w New York Navy Yard, pierwszym dowódcą został Lt. J. E. Ann-strong.
Nie brał udziału w działaniach I wojny światowej, później był jednostką pomocniczą. Brał udział w działaniach II wojny światowej. Zatopiony przez niemiecki okręt podwodny U-653. 

</doc>
<doc id="1340888" url="https://pl.wikipedia.org/wiki?curid=1340888" title="USS Mallard (AM-44)">
USS Mallard (AM-44)

USS Mallard (AM-44/ASR-4) – trałowiec typu "Lapwing" służący w United States Navy w okresie I wojny światowej i II wojny światowej. Przerobiony na okręt ratowniczy okrętów podwodnych (ang. submarine rescue ship).
Stępkę okrętu położono 25 maja 1918 roku w stoczni Staten Island Shipbuilding Co. w Nowym Jorku. Zwodowano go 17 grudnia 1918 roku, matką chrzestną była żona pierwszego dowódcy. Jednostka weszła do służby 25 czerwca 1919 roku, pierwszym dowódcą został Lt. (jg.) Harry R. Brayton.
Oczyszczał morza z min z okresu I wojny światowej, później był jednostką pomocniczą. Brał udział w działaniach II wojny światowej.

</doc>
<doc id="1340889" url="https://pl.wikipedia.org/wiki?curid=1340889" title="USS Crag (AM-214)">
USS Crag (AM-214)

USS Crag (AM-214) – trałowiec typu "Admirable" służący w United States Navy w czasie II wojny światowej. Służył przez wojnę na Pacyfiku. Po wojnie krótko służył we Flocie Atlantyku.
Okręt został zwodowany 21 marca 1943 w stoczni Tampa Shipbuilding Co., Inc. w Tampa, matką chrzestną była Q. Abercrombie-St. John. Jednostka weszła do służby 1 sierpnia 1945, pierwszym dowódcą został Lieutenant G. W. Jarden, USNR. "Crag" został przeklasyfikowany na MSF-214 7 lutego 1955.
Brał udział w działaniach II wojny światowej. Po wojnie przekazany Meksykowi, gdzie nosił nazwy DM-15 i "General Pedro Maria Anaya " (A-8).
Odznaczenia.
"Crag" otrzymał 1 battle star za służbę w czasie II wojny światowej.

</doc>
<doc id="1340890" url="https://pl.wikipedia.org/wiki?curid=1340890" title="USS Cruise (AM-215)">
USS Cruise (AM-215)

USS Cruise (AM-215) – trałowiec typu "Admirable" służący w United States Navy w czasie II wojny światowej. Służył na Pacyfiku.
Okręt został zwodowany 21 marca 1943 w stoczni Tampa Shipbuilding Co., Inc. w Tampa. Jednostka została ukończona w Charleston Navy Yard i weszła do służby 21 września 1945, pierwszym dowódcą został Lieutenant S. F. Luce, USNR.
Brał udział w działaniach II wojny światowej. W 1972 skreślony z listy okrętów. Sprzedany i przemianowany na MV "Gregory Poole".

</doc>
<doc id="1340891" url="https://pl.wikipedia.org/wiki?curid=1340891" title="USS Deft (AM-216)">
USS Deft (AM-216)

USS Deft (AM-216) trałowiec typu "Admirable" służący w United States Navy w czasie II wojny światowej. Służył na Pacyfiku.
Okręt został zwodowany 28 marca 1943 w stoczni Tampa Shipbuilding Co., Inc. w Tampa, matką chrzestną była E. H. Jacobs. Jednostka weszła do służby 16 kwietnia 1945, pierwszym dowódcą został Lieutenant J. C. Engle, USNR.
Brał udział w działaniach II wojny światowej. Oczyszczał z min wody Dalekiego Wschodu po wojnie. Przekazany Republice Chińskiej 27 sierpnia 1948. Złomowany 16 stycznia 1959.
Odznaczenia.
"Deft" otrzymał 1 battle star za służbę w czasie II wojny światowej.

</doc>
<doc id="1340892" url="https://pl.wikipedia.org/wiki?curid=1340892" title="Mannoza">
Mannoza

Mannoza – organiczny związek chemiczny z grupy aldoheksoz, rzadko występujący w stanie wolnym w przyrodzie, częściej w postaci glikoprotein i glikolipidów. Najbardziej rozpowszechniony jest w postaci jego polimerów – mannanów, które występują w hemicelulozach (m.in. w krasnorostach i w nasionach palmy słoniorośli) oraz śluzach roślinnych (m.in. w nasionach kosaćcowatych i bulwach storczykowatych).
Metabolizm mannozy zachodzi poprzez fosforylację jej przez heksokinazę do mannozo-6-fosforanu, który potem przekształcany jest przez izomerazę fosforanu mannozy do fruktozo-6-fosforanu.

</doc>
<doc id="1340893" url="https://pl.wikipedia.org/wiki?curid=1340893" title="USS Delegate (AM-217)">
USS Delegate (AM-217)

USS Delegate (AM-217) trałowiec typu "Admirable" służący w United States Navy w czasie II wojny światowej. Służył na Pacyfiku.
Okręt został zwodowany 28 marca 1943 w stoczni Tampa Shipbuilding Co., Inc. w Tampa, matką chrzestną była L. Bourget. Jednostka weszła do służby 30 kwietnia 1945, pierwszym dowódcą został Lieutenant N. W. Millard, USNR.
Brał udział w działaniach II wojny światowej. Oczyszczał z min wody Dalekiego Wschodu po wojnie. Przekazany poprzez Departament Stanu Republice Chińskiej. Tam przemianowany na "Yung Ho" (PF-53). Skreślony z listy 1 września 1962.
Odznaczenia.
"Delegate" otrzymał 1 battle star za służbę w czasie II wojny światowej.

</doc>
<doc id="1340894" url="https://pl.wikipedia.org/wiki?curid=1340894" title="USS Density (AM-218)">
USS Density (AM-218)

USS Density (AM-218) – trałowiec typu "Admirable" służący w United States Navy w czasie II wojny światowej. Służył na Pacyfiku.
Okręt został zwodowany 6 lutego 1944 w stoczni Tampa Shipbuilding Co., Inc. w Tampa, matką chrzestną była M. Farmwald. Jednostka weszła do służby 15 czerwca 1944, pierwszym dowódcą został Lieutenant Commander R. R. Forrester, Jr., USNR. Okręt został przeklasyfikowany na MSF-218 7 lutego 1955.
Brał udział w działaniach II wojny światowej. Oczyszczał z min wody Dalekiego Wschodu po wojnie. W lutym 1955 sprzedany, miał długą służbę w cywilu. Od 1964 jako MV "Galaxy" był platformą dla brytyjskiej pirackiej stacji radiowej Wonderful Radio London nadającej spoza wód terytorialnych kraju.
Odznaczenia.
"Density" otrzymał 3 battle star za służbę w czasie II wojny światowej.

</doc>
<doc id="1340895" url="https://pl.wikipedia.org/wiki?curid=1340895" title="USS Design (AM-219)">
USS Design (AM-219)

USS Design (AM-219) trałowiec typu "Admirable" służący w United States Navy w czasie II wojny światowej. Służył na Pacyfiku.
Okręt został zwodowany 6 lutego 1944 w stoczni Tampa Shipbuilding Co. w Tampa, matką chrzestną była B. L. Gould. Jednostka weszła do służby 29 czerwca 1944, pierwszym dowódcą został Lieutenant L. A. Young, USNR.
Brał udział w działaniach II wojny światowej. Oczyszczał z min wody Dalekiego Wschodu po wojnie.
Odznaczenia.
"Design" otrzymał 3 battle star za służbę w czasie II wojny światowej.

</doc>
<doc id="1340896" url="https://pl.wikipedia.org/wiki?curid=1340896" title="USS Device (AM-220)">
USS Device (AM-220)

USS Device (AM-220) trałowiec typu "Admirable" służący w United States Navy w czasie II wojny światowej. Służył na Pacyfiku.
Okręt został zwodowany 21 maja 1944 w stoczni Tampa Shipbuilding Co. w Tampa, matką chrzestną była P. K. Kennedy. Jednostka weszła do służby 7 lipca 1944, pierwszym dowódcą został Lieutenant R. Remage, Jr., USNR.
Brał udział w działaniach II wojny światowej. Oczyszczał z min wody Dalekiego Wschodu po wojnie. Sprzedany Meksykowi, gdzie służył jako D-11 (E 1).
Odznaczenia.
"Device" otrzymał 3 battle star za służbę w czasie II wojny światowej.

</doc>
<doc id="1340897" url="https://pl.wikipedia.org/wiki?curid=1340897" title="USS Diploma (AM-221)">
USS Diploma (AM-221)

USS Diploma (AM-221) trałowiec typu "Admirable" służący w United States Navy w czasie II wojny światowej. Służył na Pacyfiku.
Okręt został zwodowany 21 maja 1944 w stoczni Tampa Shipbuilding Co. w Tampa, matką chrzestną była żona F. J. Erwina, Jr. Jednostka weszła do służby 15 lipca 1944, pierwszym dowódcą został Lieutenant A. B. Baxter, USNR.
Brał udział w działaniach II wojny światowej. Oczyszczał z min wody Dalekiego Wschodu po wojnie. Przekazany Meksykowi, gdzie służył jako DM-17, później "Cadete Francisco Marquez " (C-59).
Odznaczenia.
"Diploma" otrzymał 3 battle star za służbę w czasie II wojny światowej.

</doc>
<doc id="1340898" url="https://pl.wikipedia.org/wiki?curid=1340898" title="USS Disdain (AM-222)">
USS Disdain (AM-222)

USS Disdain (AM-222) trałowiec typu "Admirable" służący w United States Navy w czasie II wojny światowej. Służył na Pacyfiku przed przekazaniem Związkowi Radzieckiemu w programie lend lease.
Okręt został zwodowany 25 marca 1944 w stoczni American Shipbuilding Co., w Lorain (Ohio), matką chrzestną była J. P. Sturges. Jednostka weszła do służby 26 grudnia 1944, pierwszym dowódcą został Lieutenant H. D. Lindsay, Jr., USNR.
Brał udział w działaniach II wojny światowej. 21 maja 1945 został przekazany Związkowi Radzieckiemu na podstawie umowy lend lease, gdzie służył jako T-271.

</doc>
<doc id="1340899" url="https://pl.wikipedia.org/wiki?curid=1340899" title="USS Dour (AM-223)">
USS Dour (AM-223)

USS Dour (AM-223) trałowiec typu "Admirable" służący w United States Navy w czasie II wojny światowej. Służył na Pacyfiku.
Okręt został zwodowany 25 marca 1944 w stoczni American Shipbuilding Co. w Lorain, matką chrzestną była W. R. Douglas. Jednostka weszła do służby 4 listopada 1944, pierwszym dowódcą został Lieutenant W. V. Byrd, USNR.
Brał udział w działaniach II wojny światowej. Oczyszczał z min wody Dalekiego Wschodu po wojnie. Przekazany Meksykowi 1 października 1962 służył jako DM-16 (e 6), później ID-16 (w 1979). Wycofany ze służby w sierpniu 1988.
Odznaczenia.
"Dour" otrzymał 3 battle star za służbę w czasie II wojny światowej.

</doc>
<doc id="1340900" url="https://pl.wikipedia.org/wiki?curid=1340900" title="USS Eager (AM-224)">
USS Eager (AM-224)

USS Eager (AM-224) trałowiec typu "Admirable" służący w United States Navy w czasie II wojny światowej. Służył na Pacyfiku.
Okręt został zwodowany 10 czerwca 1944 w stoczni American Shipbuilding Co. w Lorain. Jednostka weszła do służby 23 listopada 1944, pierwszym dowódcą został Lieutenant F. A. Fitton, USNR.
Brał udział w działaniach II wojny światowej. Oczyszczał z min wody Dalekiego Wschodu po wojnie. Przekazany Meksykowi 2 października 1962, gdzie nosił nazwę DM-06.
Odznaczenia.
"Eager" otrzymał 1 battle star za służbę w czasie II wojny światowej.

</doc>
<doc id="1340901" url="https://pl.wikipedia.org/wiki?curid=1340901" title="USS Elusive (AM-225)">
USS Elusive (AM-225)

USS Elusive (AM-225) trałowiec typu "Admirable" służący w United States Navy w czasie II wojny światowej. Służył na Pacyfiku.
Okręt został zwodowany 10 czerwca 1944 w stoczni American Shipbuilding Company w Lorain, matką chrzestną była E. Sweat. Jednostka weszła do służby 19 lutego 1945, pierwszym dowódcą został Lieutenant Commander E. N. Cleaves, USNR.
Brał udział w działaniach II wojny światowej. Oczyszczał z min wody Dalekiego Wschodu po wojnie. Wycofany ze służby 29 maja 1946 i przekazany Chinom, gdzie służył jako "Yung Kang " (AM 54). Wycofany ze służby 6 stycznia 1962.
Odznaczenia.
"Elusive" otrzymał 1 battle star za służbę w czasie II wojny światowej.

</doc>
<doc id="1340902" url="https://pl.wikipedia.org/wiki?curid=1340902" title="USS Embattle (AM-226)">
USS Embattle (AM-226)

USS Embattle (AM-226) trałowiec typu "Admirable" służący w United States Navy w czasie II wojny światowej. Służył na Pacyfiku.
Okręt został zwodowany 17 września 1944 w stoczni American Shipbuilding Co. w Lorain. Jednostka weszła do służby 25 kwietnia 1945, pierwszym dowódcą został Lieutenant P. A. Dulaney, USNR.
Brał udział w działaniach II wojny światowej. Oczyszczał z min wody Dalekiego Wschodu po wojnie. 
Wycofany ze służby 29 maja 1946 i tego samego dnia przekazany Chinom. Przemianowany na "Yung Hsing " (A 7).
Odznaczenia.
"Embattle" otrzymał 1 battle star za służbę w czasie II wojny światowej.

</doc>
<doc id="1340903" url="https://pl.wikipedia.org/wiki?curid=1340903" title="USS Execute (AM-232)">
USS Execute (AM-232)

USS Execute (AM-232) trałowiec typu "Admirable" służący w United States Navy w czasie II wojny światowej. Służył na Pacyfiku.
Okręt został zwodowany 22 czerwca 1944 w stoczni Puget Sound Bridge and Dredging Co.w Seattle, matką chrzestną była R. J. Huff. Jednostka weszła do służby 15 listopada 1944, pierwszym dowódcą został Lieutenant R. E. Brenkman, USNR. Jednostka została przeklasyfikowana na MSF-232 7 lutego 1955.
Brał udział w działaniach II wojny światowej. Oczyszczał z min wody Dalekiego Wschodu po wojnie. Skreślony z listy 1 maja 1962. Przekazany Meksykowi, gdzie służył jako DM-03, później "Manuel Gonzalez " lub "General Juan N Mendez " (C-51 ).

</doc>
<doc id="1340904" url="https://pl.wikipedia.org/wiki?curid=1340904" title="USS Facility (AM-233)">
USS Facility (AM-233)

USS Facility (AM-233) trałowiec typu "Admirable" służący w United States Navy w czasie II wojny światowej. Służył na Pacyfiku.
Okręt został zwodowany 22 czerwca 1944 w stoczni Puget Sound Bridge and Dredging Co. w Seattle, matką chrzestną była Clara Lee Davis. Jednostka weszła do służby 29 listopada 1944, pierwszym dowódcą został Lieutenant C. R. Jennette, USNR. Okręt został przeklasyfikowany na MSF-233 7 lutego 1955.
Brał udział w działaniach II wojny światowej. Oczyszczał z min wody Dalekiego Wschodu po wojnie. Przekazany Meksykowi 2 października 1962 i przemianowany na DM-04.
Odznaczenia.
„Facility” otrzymał 3 battle star za służbę w czasie II wojny światowej.

</doc>
<doc id="1340905" url="https://pl.wikipedia.org/wiki?curid=1340905" title="USS Fancy (AM-234)">
USS Fancy (AM-234)

USS Fancy (AM-234) – trałowiec typu "Admirable" służący w United States Navy w czasie II wojny światowej. Został przekazany Związkowi Radzieckiemu w ramach umowy lend-lease.
Okręt został zwodowany 4 września 1944 w stoczni Puget Sound Bridge and Dredging Co. w Seattle, matką chrzestną była E. L. Skeel. Jednostka weszła do służby 13 grudnia 1944, pierwszym dowódcą został Lieutenant F. D. Abbott.
Brał udział w działaniach II wojny światowej. Przekazany Związkowi Radzieckiemu 20 maja 1945, służył pod nazwą T-272.

</doc>
<doc id="1340906" url="https://pl.wikipedia.org/wiki?curid=1340906" title="USS Fixity (AM-235)">
USS Fixity (AM-235)

USS Fixity (AM-235) trałowiec typu "Admirable" służący w United States Navy w czasie II wojny światowej. Służył na Pacyfiku.
Okręt został zwodowany 4 września 1944 w stoczni Puget Sound Bridge and Dredging Co. w Seattle, matką chrzestną była P. J. Toien. Jednostka weszła do służby 29 grudnia 1944, pierwszym dowódcą został Lieutenant Commander A. P. Krieger, USNR.
Brał udział w działaniach II wojny światowej. Oczyszczał z min wody Dalekiego Wschodu po wojnie. Sprzedany i przerobiony do służby rzecznej w 1949. Przemianowany na M/V "Commercial Dixie".
Odznaczenia.
"Fixity" otrzymał 2 battle star za służbę w czasie II wojny światowej.

</doc>
<doc id="1340907" url="https://pl.wikipedia.org/wiki?curid=1340907" title="USS Garland (AM-238)">
USS Garland (AM-238)

USS Garland (AM-238) trałowiec typu "Admirable" służący w United States Navy w czasie II wojny światowej. Służył na Pacyfiku.
Okręt został zwodowany 20 lutego 1944 w stoczni Winslow Marine Railway &amp; Shipbuilding Co. w Winslow (Washington), matką chrzestną była Karen Lundberg. Jednostka weszła do służby 26 sierpnia 1944, pierwszym dowódcą został Lt. Carl Carmichael.
Brał udział w działaniach II wojny światowej. Oczyszczał z min wody Dalekiego Wschodu po wojnie. Sprzedany firmie Ships and Power, Inc., z Miami 24 października 1960.
Odznaczenia.
"Garland" otrzymał 2 battle star za służbę w czasie II wojny światowej.

</doc>
<doc id="1340908" url="https://pl.wikipedia.org/wiki?curid=1340908" title="USS Gayety (AM-239)">
USS Gayety (AM-239)

USS Gayety (AM-239) trałowiec typu "Admirable" służący w United States Navy w czasie II wojny światowej. Służył na Pacyfiku.
Stępkę okrętu położono 14 listopada 1943 w stoczni Winslow Marine Railway &amp; Shipbuilding Co. w Winslow (Washington). Zwodowano go 19 marca 1944, matką chrzestną była Janice Morgan. Jednostka weszła do służby 23 września 1945, pierwszym dowódcą został Lt. Comdr. John R. Row.
Brał udział w działaniach II wojny światowej. Oczyszczał z min wody Dalekiego Wschodu po wojnie. Przekazany Republice Wietnamu 17 kwietnia 1962. służył jako "Chi Lang II " (HQ-8). W 1975 uciekł na Filipiny. Przemianowany na "Magat Salamat " (PS 19).

</doc>
<doc id="1340909" url="https://pl.wikipedia.org/wiki?curid=1340909" title="USS Hazard (AM-240)">
USS Hazard (AM-240)

USS Hazard (AM-240) trałowiec typu "Admirable" służący w United States Navy w czasie II wojny światowej.
Okręt został zwodowany 1 października 1944 w stoczni Winslow Marine Railway and Shipbuilding Corporation w Winslow (Washington). Jednostka weszła do służby 30 grudnia 1944.
Brał udział w działaniach II wojny światowej. Oczyszczał z min wody Dalekiego Wschodu po wojnie. 
Obecnie okręt-muzeum. Jedyny ocalały obecnie trałowiec typu "Admirable".
Odznaczenia.
"Hazard" otrzymał 3 battle star za służbę w czasie II wojny światowej.

</doc>
<doc id="1340910" url="https://pl.wikipedia.org/wiki?curid=1340910" title="USS Hilarity (AM-241)">
USS Hilarity (AM-241)

USS Hilarity (AM-241) – trałowiec typu "Admirable" służący w United States Navy w czasie II wojny światowej. Służył na Pacyfiku.
Okręt został zwodowany 30 lipca 1944 w stoczni Winslow Marine Railway &amp; Shipbuilding Co., Inc. w Winslow (Washington), matką chrzestną była L. H. Hirschy. Jednostka weszła do służby 27 listopada 1944, pierwszym dowódcą został Lt. J. B. McEvoy.
Brał udział w działaniach II wojny światowej. Oczyszczał z min wody Dalekiego Wschodu po wojnie. Przekazany Meksykowi w 1962 nosił nazwę DM-02 (D-2).
Odznaczenia.
"Hilarity" otrzymał 2 battle star za służbę w czasie II wojny światowej.

</doc>
<doc id="1340911" url="https://pl.wikipedia.org/wiki?curid=1340911" title="USS Implicit (AM-246)">
USS Implicit (AM-246)

USS "Implicit" (AM-246) trałowiec typu "Admirable" służący w United States Navy w czasie II wojny światowej. Służył na północnym Atlantyku, następnie na Pacyfiku.
Okręt został zwodowany 6 września 1943 w stoczni Savannah Machine &amp; Foundry Co. w Savannah, matką chrzestną była Helen P. Page. Jednostka weszła do służby 20 stycznia 1944, pierwszym dowódcą został Lt. Comdr. H. V. Brown.
Brał udział w działaniach II wojny światowej. Oczyszczał z min wody Dalekiego Wschodu po wojnie. Po wojnie przekazany Republice Chińskiej 15 czerwca 1948, przemianowany na „Yung Chia „ (MSF-47). Wycofany ze służby w 1970.
Odznaczenia.
„Implicit” otrzymał 2 battle star za służbę w czasie II wojny światowej.

</doc>
<doc id="1340912" url="https://pl.wikipedia.org/wiki?curid=1340912" title="USS Improve (AM-247)">
USS Improve (AM-247)

USS Improve (AM-247) trałowiec typu "Admirable" służący w United States Navy w czasie II wojny światowej. Służył na północnym Atlantyku, następnie na Pacyfiku.
Stępkę okrętu położono 1 czerwca 1943 w stoczni Savannah Machine &amp; Foundry Co. w Savannah (Georgia). Zwodowano go 26 września 1943, matką chrzestną była J. E. Poythress. Jednostka weszła do służby 29 lutego 1944, pierwszym dowódcą został Lt. P. W. Howle, Jr.
Brał udział w działaniach II wojny światowej. Oczyszczał z min wody Dalekiego Wschodu po wojnie. Sprzedany w 1949 Ricardo Granja i przemianowany na MV "Ecuador". Zatopiony w 1953.
Odznaczenia.
"Improve" otrzymał 2 battle star za służbę w czasie II wojny światowej.

</doc>
<doc id="1340913" url="https://pl.wikipedia.org/wiki?curid=1340913" title="USS Incessant (AM-248)">
USS Incessant (AM-248)

USS Incessant (AM-248) trałowiec typu "Admirable" służący w United States Navy w czasie II wojny światowej. Służył na północnym Atlantyku, następnie na Pacyfiku.
Stępkę okrętu położono 3 lipca 1943 w stoczni Savannah Machine &amp; Foundry Ga. w Savannah (Georgia). Zwodowano go 22 października 1943, matką chrzestną była Ralston Mingledorff. Jednostka weszła do służby 25 marca 1944, pierwszym dowódcą został Lt. C. H. Romig.
Brał udział w działaniach II wojny światowej. Oczyszczał z min wody Dalekiego Wschodu po wojnie. Sprzedany w 1948 i dostosowany do służby rzecznej.
Odznaczenia.
"Incessant" otrzymał 2 battle star za służbę w czasie II wojny światowej.

</doc>
<doc id="1340914" url="https://pl.wikipedia.org/wiki?curid=1340914" title="USS Incredible (AM-249)">
USS Incredible (AM-249)

USS Incredible (AM-249) trałowiec typu "Admirable" służący w United States Navy w czasie II wojny światowej. Służył na północnym Atlantyku, następnie na Pacyfiku. Brał także udział w wojnie koreańskiej.
Okręt został zwodowany 21 listopada 1943 w stoczni Savannah Machine &amp; Foundry Co. w Savannah (Georgia), matką chrzestną była Herbert Hezlep. Jednostka weszła do służby 17 kwietnia 1944, pierwszym dowódcą został Lt. R. N. Ekland, USNR.
Brał udział w działaniach II wojny światowej. Oczyszczał z min wody Dalekiego Wschodu po wojnie. Brał udział w działaniach wojny koreańskiej. Sprzedany na złom 8 sierpnia 1960 firmie National Metal and Steel Corp..
Odznaczenia.
"Incredible" otrzymał 2 battle star za służbę w czasie II wojny światowej oraz 4 za służbę w czasie wojny koreańskiej.

</doc>
<doc id="1340915" url="https://pl.wikipedia.org/wiki?curid=1340915" title="USS Indicative (AM-250)">
USS Indicative (AM-250)

USS Indicative (AM-250) trałowiec typu "Admirable" służący w United States Navy w czasie II wojny światowej. Służył na północnym Atlantyku, następnie na Pacyfiku. Później został przekazany Związkowi Radzieckiemu w ramach umowy lend-lease.
Stępkę okrętu położono 29 września 1943 w stoczni Savannah Machine &amp; Foundry Co. w Savannah (Georgia). Zwodowano go 12 września 1943, matką chrzestną była E. L. Smith. Jednostka weszła do służby 26 czerwca 1944, pierwszym dowódcą został Lt. E. A. Comee.
Brał udział w działaniach II wojny światowej. Przekazany Związkowi Radzieckiemu służył jako T-273. Zatopiony przez minę w maju 1945.

</doc>
<doc id="1340916" url="https://pl.wikipedia.org/wiki?curid=1340916" title="USS Inflict (AM-251)">
USS Inflict (AM-251)

USS Inflict (AM-251) trałowiec typu "Admirable" służący w United States Navy w czasie II wojny światowej. Służył na północnym Atlantyku, następnie na Pacyfiku.
Stępkę okrętu położono 26 października 1943 w stoczni Savannah Machine &amp; Foundry Co. w Savannah (Georgia). Zwodowano go 16 stycznia 1944. Jednostka weszła do służby 28 sierpnia 1944, pierwszym dowódcą został Lt. Comdr. Sherman B. Wetmore.
Brał udział w działaniach II wojny światowej. Oczyszczał z min wody Dalekiego Wschodu po wojnie. Sprzedany w 1948 i przemianowany na MV "Manabi".
Odznaczenia.
"Inflict" otrzymał 3 battle star za służbę w czasie II wojny światowej.

</doc>
<doc id="1340917" url="https://pl.wikipedia.org/wiki?curid=1340917" title="USS Instill (AM-252)">
USS Instill (AM-252)

USS Instill (AM-252) trałowiec typu "Admirable" służący w United States Navy w czasie II wojny światowej. Służył na północnym Atlantyku. Wziął także udział w wojnie koreańskiej.
Okręt został zwodowany 5 marca 1944 w stoczni Savannah Machine &amp; Foundry Co. w Savannah (Georgia), matką chrzestną była Lydia G. Mehoffey. Jednostka weszła do służby 22 maja 1944, pierwszym dowódcą został Lt. Charles A. Hardy, USNR.
Brał udział w działaniach II wojny światowej. Oczyszczał z min wody Dalekiego Wschodu po wojnie. Brał udział w wojnie koreańskiej. Sprzedany w październiku 1962 Meksykowi, gdzie służył jako DM-10.

</doc>
<doc id="1340918" url="https://pl.wikipedia.org/wiki?curid=1340918" title="USS Intrigue (AM-253)">
USS Intrigue (AM-253)

USS Intrigue (AM-253) trałowiec typu "Admirable" służący w United States Navy w czasie II wojny światowej. Służył na północnym Atlantyku.
Stępkę okrętu położono 17 grudnia 1943 w stoczni Savannah Machine &amp; Foundry Co. w Savannah (Georgia). Zwodowano go 8 kwietnia 1944, matką chrzestną była żona Henry`rego R. Kellera. Jednostka weszła do służby 31 lipca 1944, pierwszym dowódcą został Lt. P. Ft. McLaughlin.
Brał udział w działaniach II wojny światowej. Pełnił funkcje pomocnicze na Atlantyku. Sprzedany Meksykowi 1 października 1962 gdzie służył jako DM-19 (E-9).

</doc>
<doc id="1340919" url="https://pl.wikipedia.org/wiki?curid=1340919" title="USS Invade (AM-254)">
USS Invade (AM-254)

USS Invade (AM-254) trałowiec typu "Admirable" służący w United States Navy w czasie II wojny światowej. Służył na północnym Atlantyku.
Stępkę okrętu położono 19 stycznia 1944 w stoczni Savannah Machine &amp; Foundry Co. w Savannah (Georgia). Zwodowano go 6 lutego 1944, matką chrzestną była Thayer C. Allen. Jednostka weszła do służby 18 września 1944, pierwszym dowódcą został Lt. H. H. Silliman.
Brał udział w działaniach II wojny światowej. Pełnił funkcje pomocnicze na Atlantyku. Sprzedany Meksykowi w 1962, przemianowany na DM-18, później "General Ignacio Zaragosa" (C-60).

</doc>
<doc id="1340920" url="https://pl.wikipedia.org/wiki?curid=1340920" title="USS Jubilant (AM-255)">
USS Jubilant (AM-255)

USS Jubilant (AM-255) trałowiec typu "Admirable" służący w United States Navy w czasie II wojny światowej. Służył na północnym Atlantyku. Brał także udział w działaniach wojny koreańskiej.
Okręt został zwodowany 20 lutego 1943 w stoczni American Shipbuilding Co. w Lorain (Ohio), matką chrzestną była C. D. Bishop. Jednostka weszła do służby 27 sierpnia 1943, pierwszym dowódcą został Lt. (j.g.) W. P. Sprunt.
Brał udział w działaniach II wojny światowej. Pełnił funkcje pomocnicze. W czasie wojny koreańskiej służył na Atlantyku. Przekazany Meksykowi 1 października 1962, służył jako DM-01 (D 1). Zatopiony w 2001 jako sztuczna rafa.

</doc>
<doc id="1340921" url="https://pl.wikipedia.org/wiki?curid=1340921" title="USS Knave (AM-256)">
USS Knave (AM-256)

USS "Knave" (AM-256) trałowiec typu "Admirable" służący w United States Navy w czasie II wojny światowej. Służył na północnym Atlantyku. 
Stępkę okrętu położono 23 października 1942 w stoczni American Shipbuilding Co. w Lorain (Ohio). Zwodowano go 13 marca 1943, matką chrzestną była Geraldine Donohue. Jednostka weszła do służby 14 października 1943, pierwszym dowódcą został Lt. Comdr. A. M. White.
Brał udział w działaniach II wojny światowej. Pełnił funkcje pomocnicze na Atlantyku. Sprzedany Meksykowi 2 października 1962 i przemianowany na DM-13.

</doc>
<doc id="1340922" url="https://pl.wikipedia.org/wiki?curid=1340922" title="USS Lance (AM-257)">
USS Lance (AM-257)

USS Lance (AM-257) trałowiec typu "Admirable" służący w United States Navy w czasie II wojny światowej. Służył na północnym Atlantyku. 
Stępkę okrętu położono 26 października 1942 w stoczni American Shipbuilding Co. w Cleveland. Zwodowano go 10 kwietnia 1943, matką chrzestną była Ens. Josephine D. Conningham, W-V (S) USNR. Jednostka weszła do służby 4 listopada 1943, pierwszym dowódcą został Lt. R. R. Forrester, Jr.
Brał udział w działaniach II wojny światowej. Pełnił funkcje pomocnicze na Atlantyku. Przekazany Chimom służył jako " Yung Sheng". Wycofany ze służby w 1972.

</doc>
<doc id="1340923" url="https://pl.wikipedia.org/wiki?curid=1340923" title="USS Logic (AM-258)">
USS Logic (AM-258)

USS Logic (AM-258) – trałowiec typu "Admirable" służący w United States Navy w czasie II wojny światowej. Służył na Atlantyku.
Stępkę okrętu położono 27 października 1942 w stoczni American Shipbuilding Co. w Lorain, Ohio. Zwodowano go 10 kwietnia 1943, matką chrzestną była Lt. (jg.) Mary Erbenz USCGR. Jednostka weszła do służby 21 listopada 1943, pierwszym dowódcą został Lt. S. H. Squibb.
Brał udział w działaniach II wojny światowej. Przekazany Republice Chińskiej 28 sierpnia 1945, służył jako „Yung Shun” (AM 44). Skreślony 1 czerwca 1970.

</doc>
<doc id="1340924" url="https://pl.wikipedia.org/wiki?curid=1340924" title="USS Lucid (AM-259)">
USS Lucid (AM-259)

USS Lucid (AM-259) trałowiec typu "Admirable" służący w United States Navy w czasie II wojny światowej. Służył na Atlantyku. 
Stępkę okrętu położono 20 lutego 1943 w stoczni American Shipbuilding Co. w Lorain (Ohio). Zwodowano go 5 czerwca 1943, matką chrzestną była żona Josepha S. Mooda. Jednostka weszła do służby 1 grudnia 1943, pierwszym dowódcą został Lt. Charles Bulfinch.
Brał udział w działaniach II wojny światowej. Pełnił funkcje pomocnicze na Atlantyku. Przekazany na stałe Republice Chińskiej w 1948.

</doc>
<doc id="1340925" url="https://pl.wikipedia.org/wiki?curid=1340925" title="USS Magnet (AM-260)">
USS Magnet (AM-260)

USS Magnet (AM-260) trałowiec typu "Admirable" służący w United States Navy w czasie II wojny światowej. Służył na Atlantyku.
Stępkę okrętu położono 13 marca 1943 w stoczni American Shipbuilding Co. w Lorain (Ohio). Zwodowano go 5 czerwca 1943, matką chrzestną była żona Johna J. Bolanda. Jednostka weszła do służby 10 marca 1944, pierwszym dowódcą został Lt. H. A. Babione.
Brał udział w działaniach II wojny światowej. Przekazany Republice Chińskiej.

</doc>
<doc id="1340926" url="https://pl.wikipedia.org/wiki?curid=1340926" title="USS Marvel (AM-262)">
USS Marvel (AM-262)

USS Marvel (AM-262) – trałowiec typu "Admirable" służący w United States Navy w czasie II wojny światowej. Służył na Atlantyku. Przekazany Związkowi Radzieckiemu w programie lend-lease służył na północnym Pacyfiku.
Stępkę okrętu położono 4 kwietnia 1943 w stoczni American Shipbuilding Co. w Lorain (Ohio). Zwodowano go 31 lipca 1943, matką chrzestną była Naomi Gordan. Jednostka weszła do służby 9 czerwca 1944, pierwszym dowódcą został Lt. Vincent de P. Hurley, USNR.
Brał udział w działaniach II wojny światowej na Pacyfiku. Przekazany 21 maja 1945 Związkowi Radzieckiemu, służył jako T-274. Do lat 60. nie został zwrócony ani zakupiony, jego los jest nieznany.

</doc>
<doc id="1340927" url="https://pl.wikipedia.org/wiki?curid=1340927" title="USS Measure (AM-263)">
USS Measure (AM-263)

USS Measure (AM-263) trałowiec typu "Admirable" służący w United States Navy w czasie II wojny światowej. Służył na Atlantyku. Przekazany Związkowi Radzieckiemu w programie lend-lease służył na Pacyfiku.
Stępkę okrętu położono 5 czerwca 1943 w stoczni American Shipbuilding Co. w Lorain (Ohio). Zwodowano go 23 października 1943, matką chrzestną była żona Richarda W. Millsa, Jr.. Jednostka weszła do służby 3 maja 1944, pierwszym dowódcą został Lt. Joseph J. Summerell, Jr., USNR.
Brał udział w działaniach II wojny światowej. Przekazany Związkowi Radzieckiemu, służył jako T-275.

</doc>
<doc id="1340928" url="https://pl.wikipedia.org/wiki?curid=1340928" title="USS Method (AM-264)">
USS Method (AM-264)

USS Method (AM-264) trałowiec typu "Admirable" służący w United States Navy w czasie II wojny światowej. Służył na Atlantyku. Przekazany Związkowi Radzieckiemu w programie lend-lease służył na Pacyfiku.
Stępkę okrętu położono 7 czerwca 1943 w stoczni American Ship Building Co. w Lorain (Ohio). Zwodowano go 23 października 1943, matką chrzestną była K. C. Thorton. Jednostka weszła do służby 10 lipca 1944, pierwszym dowódcą został Lt. M. A. Cartwright.
Brał udział w działaniach II wojny światowej. Przekazany Związkowi Radzieckiemu, służył jako T-276.

</doc>
<doc id="1340929" url="https://pl.wikipedia.org/wiki?curid=1340929" title="USS Mirth (AM-265)">
USS Mirth (AM-265)

USS Mirth (AM-265) trałowiec typu "Admirable" służący w United States Navy w czasie II wojny światowej. Służył na Atlantyku. Przekazany Związkowi Radzieckiemu w programie lend-lease służył na Pacyfiku.
Stępkę okrętu położono 31 lipca 1943 w stoczni American Shipbuilding Co. w Lorain (Ohio). Zwodowano go 24 grudnia 1943, matką chrzestną była B. E. Gathercoal. Jednostka weszła do służby 12 sierpnia 1944, pierwszym dowódcą został Lt. M. A. Rusteen, USNR.
Brał udział w działaniach II wojny światowej. Przekazany Związkowi Radzieckiemu, służył jako T-277.

</doc>
<doc id="1340930" url="https://pl.wikipedia.org/wiki?curid=1340930" title="USS Nimble (AM-266)">
USS Nimble (AM-266)

USS Nimble (AM-266) trałowiec typu "Admirable" służący w United States Navy w czasie II wojny światowej. Służył na Atlantyku, następnie na Pacyfiku.
Stępkę okrętu położono 2 sierpnia 1943w stoczni American Ship Building Co. w Lorain (Ohio). Zwodowano go 24 grudnia 1943. Jednostka weszła do służby 15 września 1944, pierwszym dowódcą został Lt. F. R. Kitchell, Jr.
Brał udział w działaniach II wojny światowej. Przekazany Republice Chińskiej.
Odznaczenia.
"Nimble" otrzymał 3 battle star za służbę w czasie II wojny światowej.

</doc>
<doc id="1340931" url="https://pl.wikipedia.org/wiki?curid=1340931" title="USS Notable (AM-267)">
USS Notable (AM-267)

USS Notable (AM-267) — trałowiec typu "Admirable" służący w United States Navy w czasie II wojny światowej. Służył na Atlantyku, następnie na Pacyfiku.
Stępkę okrętu położono 17 września 1943 w stoczni Gulf Shipbuilding Corp. w Chickasaw (Alabama). Zwodowano go 12 czerwca 1943, matką chrzestną była żona Johna F. Browna. Jednostka weszła do służby 23 grudnia 1943, pierwszym dowódcą został Lt. R. B. Williams USNR.
Brał udział w działaniach II wojny światowej. Przekazany Republice Chińskiej.
Odznaczenia.
"Notable" otrzymał 2 battle star za służbę w czasie II wojny światowej.

</doc>
<doc id="1340932" url="https://pl.wikipedia.org/wiki?curid=1340932" title="USS Nucleus (AM-268)">
USS Nucleus (AM-268)

USS Nucleus (AM-268) trałowiec typu "Admirable" służący w United States Navy w czasie II wojny światowej. Służył na Atlantyku. Przekazany Związkowi Radzieckiemu w programie lend-lease służył na Pacyfiku.
Stępkę okrętu położono 7 września 1942 w stoczni Gulf Shipbuilding Corp. w Chickasaw (Alabama). Zwodowano go 26 czerwca 1943, matką chrzestną była V. Ludwig. Jednostka weszła do służby 11 lutego 1944, pierwszym dowódcą został Lt. D. H. Elliot.
Brał udział w działaniach II wojny światowej. Przekazany Związkowi Radzieckiemu, służył jako T-278.

</doc>
<doc id="1340933" url="https://pl.wikipedia.org/wiki?curid=1340933" title="USS Opponent (AM-269)">
USS Opponent (AM-269)

USS Opponent (AM-269) trałowiec typu "Admirable" służący w United States Navy w czasie II wojny światowej. Służył na Atlantyku, następnie na północnym Pacyfiku.
Stępkę okrętu położono 21 września 1942 w stoczni Gulf Shipbuilding Co. w Chickasaw (Alabama). Zwodowano go 12 czerwca 1943, matką chrzestną była żona H. Keya Jr. Jednostka weszła do służby 18 lutego 1944, pierwszym dowódcą został Lt. J. D. Seay, Jr., USNR.
Brał udział w działaniach II wojny światowej. Sprzedany w 1961.

</doc>
<doc id="1340934" url="https://pl.wikipedia.org/wiki?curid=1340934" title="USS Palisade (AM-270)">
USS Palisade (AM-270)

USS Palisade (AM-270) trałowiec typu "Admirable" służący w United States Navy w czasie II wojny światowej. Służył na Atlantyku. Przekazany Związkowi Radzieckiemu w programie lend-lease służył na Pacyfiku.
Stępkę okrętu położono 21 września 1942 w stoczni Gulf Shipbuilding Corp. w Chickasaw (Alabama). Zwodowano go 26 czerwca 1943, matką chrzestną była W. C. Ellis. Jednostka weszła do służby 9 marca 1944, pierwszym dowódcą został Lt. Comdr. W. H. Rothwell.
Brał udział w działaniach II wojny światowej. Przekazany Związkowi Radzieckiemu służył jako T-279. Zatonął na amerykańskiej minie lotniczej 14/15 sierpnia 1945.

</doc>
<doc id="1340935" url="https://pl.wikipedia.org/wiki?curid=1340935" title="USS Peril (AM-272)">
USS Peril (AM-272)

USS Peril (AM-272) był trałowcem typu "Admirable", który został zbudowany dla US Navy w czasie II wojny światowej. Jego głównym celem było trałowanie wód przybrzeżnych. W Marynarce służył najpierw na Atlantyku, później został przeniesiony na północny Pacyfik, gdzie był używany do szkolenia radzieckiej załogi, a później został wypożyczony ZSRR w ramach umowy lend lease.
Stępkę okrętu położono 1 lutego 1943 w stoczni Gulf Shipbuilding Co., Chickasaw (Alabama). Okręt wodowano 25 lipca 1943, matką chrzestną była Morris Sorbet. Okręt wszedł do służby 20 kwietnia 1944, dowódcą został Lt. Donald W. Phillips.
Operacje na Atlantyku w czasie II wojny światowej.
"Peril" opuścił Boston 5 lutego 1945 i udał się do Filadelfii, gdzie przeszedł przegląd od 8 do 27 lutego.
Transfer do Floty Pacyfiku.
Po zakończeniu przeglądu okręt przeszedł przez kanał panamski i później przez San Diego, Seattle i Kodiak na Alasce dotarł do Cold Bay, gdzie został zakotwiczony 28 kwietnia 1945. Tam otrzymał zadanie wyszkolenia 40 marynarzy i 4 oficerów radzieckich 1 maja 1945 oraz 32 marynarzy i 2 oficerów sowieckich 6 maja 1945.
Transfer do Marynarki ZSRR.
"Peril" został wycofany ze służby 21 maja 1945 i został przekazany Marynarce Radzieckiej. Otrzymał tam oznaczenie T-281. Później został zgłoszony jako zniszczony bądź utracony w czasie służby w rękach sowieckich. Uważa się, że został złomowany w ZSRR w 1956.

</doc>
<doc id="1340936" url="https://pl.wikipedia.org/wiki?curid=1340936" title="USS Penetrate (AM-271)">
USS Penetrate (AM-271)

USS Penetrate (AM-271) – trałowiec typu "Admirable" służący w United States Navy w czasie II wojny światowej. Służył na Atlantyku. Przekazany Związkowi Radzieckiemu w programie lend-lease służył na Pacyfiku.
Stępkę okrętu położono 5 stycznia 1943 w stoczni Gulf Shipbuilding; Corp. w Chickasaw (Alabama). Zwodowano go 11 września 1943, matką chrzestną była Frances M. Moyer. Jednostka weszła do służby 31 marca 1944, pierwszym dowódcą został Lt. M. S. Lazaron, Jr.
Brał udział w działaniach II wojny światowej. Przekazany Związkowi Radzieckiemu.

</doc>
<doc id="1340937" url="https://pl.wikipedia.org/wiki?curid=1340937" title="USS Phantom (AM-273)">
USS Phantom (AM-273)

USS Phantom (AM-273) był trałowcem typu "Admirable", który został zbudowany dla US Navy w czasie II wojny światowej. Jego głównym celem było trałowanie wód przybrzeżnych. W Marynarce służył najpierw na Atlantyku, później został przeniesiony na północny Pacyfik, a następnie przekazany Chińskiej Marynarce Wojennej jako część programu lend lease. Za służbę w czasie II wojny światowej otrzymał 3 battle star.
Stępkę okrętu położono w stoczni Gulf Shipbuilding Co., Chickasaw (Alabama) 1 lutego 1943. Okręt zwodowano 25 lipca 1943, włączono do służby 17 maja 1944. Pierwszym dowódcą był Lt. Lawrence Dana, USNR.
Operacje na Atlantyku w czasie II wojny światowej.
Po odbiorze ze stoczni okręt został przydzielony do ComServLant z dniem 8 lipca 1944 i operował z Norfolk. Przeprowadzał misje trałowe i eskortowe wzdłuż wschodniego wybrzeża USA i w pobliżu Bermudów na przełomie lat. W styczniu 1945 okręt dotarł do wyspy McNabs na Nowej Szkocji eskortując USS "Pontiac" (AF-20), później pozostawał w pobliżu gdy "Pontiac" został wyrzucony na brzeg, by nie zatonąć.
Transfer do Floty Pacyfiku.
Po odbyciu kilku kolejnych misji wzdłuż wschodniego wybrzeża USA od Bostonu do Jacksonville okręt przeszedł przez kanał panamski 9 kwietnia 1945 i osiągnął Pearl Harbor 4 maja. Kontynuując rejs dotarł do Okinawy 26 czerwca i przez resztę wojny trałował rejony położone w pobliżu wyspy.
We wrześniu przeniósł się do Japonii by przeprowadzać tam operacje trałowe, w grudniu przepłynął na wody w pobliżu chińskiego wybrzeża. W styczniu 1946 wyruszył w stronę USA docierając do San Diego 18 lutego. W lipcu popłynął znowu na zachód. 14 września dotarł do zatoki Subic i tam został poddany procedurze dezaktywacji.
Transfer do Marynarki Chin.
Wycofany ze służby 10 października 1946 okręt był utrzymywany w rezerwie do momentu przekazania nacjonalistycznej Marynarce Wojennej Chin 15 czerwca 1948. Skreślony z listy okrętów US Navy 13 lipca 1948 służył jako "Yung Ming" do października 1949, kiedy został wycofany ze służby i skreślony z listy okrętów chińskich. W lipcu 1951 jego kadłub został sprzedany na złom.
Odznaczenia.
"Phantom" otrzymał trzy odznaczenia battle star za służbę w czasie II wojny światowej.

</doc>
<doc id="1340938" url="https://pl.wikipedia.org/wiki?curid=1340938" title="USS Pinnacle (AM-274)">
USS Pinnacle (AM-274)

USS Pinnacle (AM-274) trałowiec typu "Admirable" służący w United States Navy w czasie II wojny światowej.
Stępkę okrętu położono 1 lutego 1943 w stoczni Gulf Shipbuilding Corp. w Chickasaw (Alabama). Zwodowano go 11 września 1943, matką chrzestną była Francis W. Osborn. Jednostka weszła do służby 24 maja 1944, pierwszym dowódcą został Lt. Joseph B. Willams.
Brał udział w działaniach II wojny światowej. Przekazany Republice Chińskiej służył jako "Yung-Hsiu" (MSF-48).
Odznaczenia.
"Pinnacle" otrzymał 2 battle star za służbę w czasie II wojny światowej.

</doc>
<doc id="1340939" url="https://pl.wikipedia.org/wiki?curid=1340939" title="USS Pledge (AM-277)">
USS Pledge (AM-277)

USS Pledge (AM-277) trałowiec typu "Admirable" służący w United States Navy w czasie II wojny światowej. Służył na Atlantyku, następnie na północnym Pacyfiku. W czasie wojny koreańskiej wpłynął na minę i zatonął.
Stępkę okrętu położono 1 lipca 1943 w stoczni Gulf Shipbuilding Corp. w Chickasaw (Alabama). Zwodowano go 23 grudnia 1943, matką chrzestną była C. A. Bender. Jednostka weszła do służby 29 lipca 1944, pierwszym dowódcą został Lt. Thomas Knotts.
Brał udział w działaniach II wojny światowej. Zatonął na minie w czasie wojny koreańskiej.
Odznaczenia.
"Pledge" otrzymał 1 battle star za służbę w czasie II wojny światowej. Za służbę w czasie wojny koreańskiej okręt otrzymał Presidential Unit Citation

</doc>
<doc id="1340940" url="https://pl.wikipedia.org/wiki?curid=1340940" title="USS Prime (AM-279)">
USS Prime (AM-279)

USS Prime (AM-279) trałowiec typu "Admirable" służący w United States Navy w czasie II wojny światowej.
Stępkę okrętu położono 15 września 1943 w stoczni Gulf Shipbuilding Corp. w Chickasaw, Alabama. Zwodowano go 22 stycznia 1944, matką chrzestną była L. W. Thompson. Jednostka weszła do służby 12 września 1944, pierwszym dowódcą został Lt. Edward P. O’Callahan Jr., USNR.
Brał udział w działaniach II wojny światowej. Przekazany Republice Chińskiej służył jako „Yung Feng „ (MMC-50). Wycofany ze służby w 1973.

</doc>
<doc id="1340941" url="https://pl.wikipedia.org/wiki?curid=1340941" title="USS Prowess (AM-280)">
USS Prowess (AM-280)

USS Prowess (AM-280) – trałowiec typu "Admirable" służący w United States Navy w czasie II wojny światowej. Służył na Atlantyku. Po zakończeniu wojny przerobiony na jednostkę szkolną dla rezerwistów Marynarki.
Stępkę okrętu położono 15 września 1943 w stoczni Gulf Shipbuilding Corp. w Chickasaw (Alabama). Zwodowano go 17 lutego 1944, matką chrzestną była żona Thomasa W. Rubottoma. Jednostka weszła do służby 27 września 1944, pierwszym dowódcą został Lt. Comdr. J. W. Meire.
Brał udział w działaniach II wojny światowej. Przekazany Republice Wietnamu służył jako "Hà Hồi" (HQ-13). Skreślony w 1970.

</doc>
<doc id="1340942" url="https://pl.wikipedia.org/wiki?curid=1340942" title="USS Project (AM-278)">
USS Project (AM-278)

USS Project (AM-278) – trałowiec typu "Admirable" służący w United States Navy w czasie II wojny światowej.
Stępkę okrętu położono 1 lipca 1943 w stoczni Gulf Ship Building Corp. w Chickasaw (Alabama). Zwodowano go 20 listopada 1943, matką chrzestną była Irene D. Jenkins. Jednostka weszła do służby 22 sierpnia 1944.
Brał udział w działaniach II wojny światowej. Przekazany Filipinom służył jako RPS „Samar” (M-33). Później przeklasyfikowany na korwetę patrolową.
Odznaczenia.
„Project” otrzymał 1 battle star za służbę w czasie II wojny światowej.

</doc>
<doc id="1340943" url="https://pl.wikipedia.org/wiki?curid=1340943" title="USS Quest (AM-281)">
USS Quest (AM-281)

USS Quest (AM-281) – trałowiec typu "Admirable" służący w United States Navy w czasie II wojny światowej. Służył na Pacyfiku.
Stępkę okrętu położono 24 listopada 1943 w stoczni Gulf Shipbuilding Co. w Chickasaw (Alabama). Zwodowano go 16 marca 1944, matką chrzestną była O. R. Johnson. Jednostka weszła do służby 25 października 1944, pierwszym dowódcą został Lt. J.T. Riley, Jr., USNR.
Brał udział w działaniach II wojny światowej. Przekazany Filipinom służył jako "Apo-21", "Santa Maria", " Pagasa " i "Mount Samat".
Odznaczenia.
"Quest" otrzymał 2 battle star za służbę w czasie II wojny światowej.

</doc>
<doc id="1340944" url="https://pl.wikipedia.org/wiki?curid=1340944" title="USS Rampart (AM-282)">
USS Rampart (AM-282)

USS Rampart (AM-282) trałowiec typu "Admirable" służący w United States Navy w czasie II wojny światowej. Służył na Atlantyku, następnie na Pacyfiku. Przekazany Związkowi Radzieckiemu w programie lend-lease.
Stępkę okrętu położono 24 listopada 1943 w stoczni Gulf Shipbuilding Corp. w Chickasaw (Alabama). Zwodowano go 30 marca 1944, matką chrzestną była Frank S. Scott. Jednostka weszła do służby 18 listopada 1944, pierwszym dowódcą został Lt. Stanley F. Luce.
Brał udział w działaniach II wojny światowej. Przekazany 20 maja 1945 Związkowi Radzieckiemu.

</doc>
<doc id="1340945" url="https://pl.wikipedia.org/wiki?curid=1340945" title="USS Rebel (AM-284)">
USS Rebel (AM-284)

USS Rebel (AM-284) trałowiec typu "Admirable" służący w United States Navy w czasie II wojny światowej. Służył na Pacyfiku, a po wojnie na Atlantyku.
Stępkę okrętu położono 10 maja 1943 w stoczni General Engineering &amp; Dry Dock Co. w Alameda. Zwodowano go 28 października 1943, matką chrzestną była C. E. Guiness. Jednostka weszła do służby 12 września 1944, pierwszym dowódcą został Lt. Comdr. E. S. Weymouth.
Brał udział w działaniach II wojny światowej. Przekazany Meksykowi w 1962, służył jako DM-14.
Odznaczenia.
"Rebel" otrzymał 4 battle star za służbę w czasie II wojny światowej.

</doc>
<doc id="1340946" url="https://pl.wikipedia.org/wiki?curid=1340946" title="USS Recruit (AM-285)">
USS Recruit (AM-285)

USS Recruit (AM-285) - trałowiec typu "Admirable" służący w United States Navy w czasie II wojny światowej. Służył na Pacyfiku.
Stępkę okrętu położono 24 maja 1943 w stoczni General Engineering &amp; Dry Dock Co. w Alameda. Zwodowano go 11 grudnia 1943, matką chrzestną była Kathleen Merrit Jackson. Jednostka weszła do służby 8 listopada 1944, pierwszym dowódcą został Lt. Comdr. Chester A. Bowes.
Brał udział w działaniach II wojny światowej. Skreślony z listy w 1962.
Odznaczenia.
"Recruit" otrzymał 3 battle star za służbę w czasie II wojny światowej.

</doc>
<doc id="1340947" url="https://pl.wikipedia.org/wiki?curid=1340947" title="USS Reform (AM-286)">
USS Reform (AM-286)

USS Reform (AM-286) trałowiec typu "Admirable" służący w United States Navy w czasie II wojny światowej. Służył na Pacyfiku. Po wojnie przekazany Chinom.
Stępkę okrętu położono 24 czerwca 1943 w stoczni General Engineering &amp; Dry Dock Co. w Alameda. Zwodowano go 29 stycznia 1944, matką chrzestną była żona Rolanda H. McCune`a z San Francisco. Jednostka weszła do służby 28 lutego 1945, pierwszym dowódcą został Lt. Francis Worcester.
Brał udział w działaniach II wojny światowej. Przekazany Republice Chińskiej w 1948, złomowany w 1950.
Odznaczenia.
"Reform" otrzymał 3 battle star za służbę w czasie II wojny światowej.

</doc>
<doc id="1340948" url="https://pl.wikipedia.org/wiki?curid=1340948" title="USS Reign (AM-288)">
USS Reign (AM-288)

USS Reign (AM-288) trałowiec typu "Admirable" budowany United States Navy w czasie II wojny światowej. Okręt został ukończony w 1946, ale nigdy nie wszedł do służby. Pozostawał w rezerwie.
"Reign" pozostawał we Flocie Rezerwowej Pacyfiku (ang. Pacific Reserve Fleet) do czasu skreślenia z listy jednostek floty 1 listopada 1959. W tym czasie jednak został przeklasyfikowany na MSF-288 7 lutego 1955.

</doc>
<doc id="1340949" url="https://pl.wikipedia.org/wiki?curid=1340949" title="USS Refresh (AM-287)">
USS Refresh (AM-287)

USS Refresh (AM-287) trałowiec typu "Admirable" służący w United States Navy w czasie II wojny światowej. Służył na Pacyfiku. Przekazany nacjonalistycznym Chinom.
Stępkę okrętu położono 22 września 1943 w stoczni General Engineering &amp; Dry Dock Co. w Alameda. Zwodowano go 12 kwietnia 1944, matką chrzestną była Muriel Maddox z San Francisco. Jednostka weszła do służby 10 kwietnia 1945, pierwszym dowódcą został Lt. W. Turner.
Brał udział w działaniach II wojny światowej. Przekazany Chinom w 1948, służył jako "Yung Chang " (AM 51).
Odznaczenia.
"Refresh" otrzymał 2 battle star za służbę w czasie II wojny światowej.

</doc>
<doc id="1340950" url="https://pl.wikipedia.org/wiki?curid=1340950" title="USS Report (AM-289)">
USS Report (AM-289)

USS Report (AM-289) trałowiec typu "Admirable" budowany dla United States Navy w czasie II wojny światowej.
Stępkę okrętu położono 14 grudnia 1943. Zwodowano go 8 sierpnia 1944. Jego budowa została zakończona na krótko przed końcem II wojny światowej i uznano, że trałowiec jest zbędny. Jednostka nigdy nie weszła oficjalnie do służby. Został skreślony z listy okrętów floty 1 kwietnia 1963.
Wypożyczony przez US Army.
Po skreśleniu przez US Navy okręt został wypożyczony US Army i przeklasyfikowany przez Armię na Motor Torpedo Boat Tender USAS Report (AGP-289). Operował na wodach koreańskich jako okręt macierzysty małej flotylli łodzi służącej pod auspicjami wywiadu amerykańskiego. 
Powrót do US Navy.
Wrócił do Marynarki Wojennej Stanów Zjednoczonych na początku 1967 i został wypożyczony Korei Południowej jako "Kojin" (PCE-50). Służył w tym kraju do 1970 i został skreślony w 1973.

</doc>
<doc id="1340951" url="https://pl.wikipedia.org/wiki?curid=1340951" title="USS Salute (AM-294)">
USS Salute (AM-294)

USS Salute (AM-294) trałowiec typu "Admirable" służący w United States Navy w czasie II wojny światowej.
Stępkę okrętu położono 11 listopada 1942 w stoczni Winslow Marine Railway and Shipbuilding Co. w Seattle (Washington). Zwodowano go 6 lutego 1943, matką chrzestną była Patricia Lindgren. Jednostka weszła do służby 4 grudnia 1943, pierwszym dowódcą został Lt. R. H. Nelson.
Brał udział w działaniach II wojny światowej. Zatonął na minie 8 czerwca 1945 w pobliżu Borneo.
Odznaczenia.
„Salute” otrzymał 5 battle star za służbę w czasie II wojny światowej.

</doc>
<doc id="1340952" url="https://pl.wikipedia.org/wiki?curid=1340952" title="USS Saunter (AM-295)">
USS Saunter (AM-295)

USS Saunter (AM-295) – trałowiec typu "Admirable" służący w United States Navy w czasie II wojny światowej.
Stępkę okrętu położono 23 listopada 1942 w stoczni Winslow Marine Railway and Shipbuilding Co. w Seattle. Zwodowano go 20 lutego 1943, matką chrzestną była Merle Black. Jednostka weszła do służby 22 stycznia 1944, pierwszym dowódcą został Lt. Comdr. James R. Keefer.
Brał udział w działaniach II wojny światowej. Wszedł 26 lutego 1945 na minę, ale nie zatonął. Wycofany ze służby 27 października 1945.
Odznaczenia.
"Saunter" otrzymał 3 battle star za służbę w czasie II wojny światowej.

</doc>
<doc id="1340953" url="https://pl.wikipedia.org/wiki?curid=1340953" title="USS Scout (AM-296)">
USS Scout (AM-296)

USS Scout (AM-296) trałowiec typu "Admirable" służący w United States Navy w czasie II wojny światowej. Służył na Pacyfiku.
Stępkę okrętu położono 8 lutego 1943 w stoczni Winslow Marine Railway and Shipbuilding Co. w Seattle (Washington). Zwodowano go 2 maja 1943, matką chrzestną była Mary Lou Lillehei. Jednostka weszła do służby 3 marca 1944, pierwszym dowódcą został Lt. E. G. Anderson, Jr.
Brał udział w działaniach II wojny światowej i wojny koreańskiej. Przekazany Meksykowi w 1962, służył jako DM-09.
Odznaczenia.
"Scout" otrzymał 5 battle star za służbę w czasie II wojny światowej.

</doc>
<doc id="1340954" url="https://pl.wikipedia.org/wiki?curid=1340954" title="USS Scrimmage (AM-297)">
USS Scrimmage (AM-297)

USS Scrimmage (AM-297) trałowiec typu "Admirable" służący w United States Navy w czasie II wojny światowej. Służył na Pacyfiku.
Stępkę okrętu położono 22 lutego 1943 w stoczni Winslow Marine Railway and Shipbuilding Co. w Seattle (Washington). Zwodowano go 16 maja 1943. Jednostka weszła do służby 4 kwietnia 1944, pierwszym dowódcą został Lt. Robert Van Winkle.
Brał udział w działaniach II wojny światowej. Sprzedany na rynek cywilny został kablowcem. Zatopiony w 1982 jako sztuczna rafa.
Odznaczenia.
"Scrimmage" otrzymał 6 battle star za służbę w czasie II wojny światowej.

</doc>
<doc id="1340955" url="https://pl.wikipedia.org/wiki?curid=1340955" title="USS Scuffle (AM-298)">
USS Scuffle (AM-298)

USS Scuffle (AM-298) trałowiec typu "Admirable" służący w United States Navy w czasie II wojny światowej. Służył na Pacyfiku.
Stępkę okrętu położono 4 maja 1943 w stoczni Winslow Marine Railway and Shipbuilding Co. w Seattle (Washington). Zwodowano go 8 sierpnia 1943, matką chrzestną była Marianne Baron. Jednostka weszła do służby 2 maja 1944, pierwszym dowódcą został Lt. Comdr. Erik A. Johnson.
Brał udział w działaniach II wojny światowej. Przekazany Meksykowi w 1962, służył jako "General Felipe Xicotencatl " (C 53). Zatonął w 1999.
Odznaczenia.
"Scuffle" otrzymał 5 battle star za służbę w czasie II wojny światowej.

</doc>
<doc id="1340956" url="https://pl.wikipedia.org/wiki?curid=1340956" title="USS Serene (AM-300)">
USS Serene (AM-300)

USS Serene (AM-300) trałowiec typu "Admirable" służący w United States Navy w czasie II wojny światowej.
Stępkę okrętu położono 8 sierpnia 1943 w stoczni Winslow Marine Railway and Shipbuilding Co. Winslow, Wash. Zwodowano go 31 października 1943, matką chrzestną była Maxine Noblett. Jednostka weszła do służby 24 czerwca 1944, pierwszym dowódcą został Lt. James E. Calloway.
Brał udział w działaniach II wojny światowej. Przekazany Republice Wietnamu w 1964, służył jako RVNS "Nhật Tảo" (HQ-10).
Odznaczenia.
"Serene" otrzymał 3 battle star za służbę w czasie II wojny światowej i kolejne 3 za służbę powojenną.

</doc>
<doc id="1340957" url="https://pl.wikipedia.org/wiki?curid=1340957" title="USS Advocate (AM-138)">
USS Advocate (AM-138)

USS Advocate (AM-138) był trałowcem typu "Admirable". Stępkę okrętu położono 8 kwietnia 1942 w Tampa w stoczni Tampa Shipbuilding Co. Zwodowano go 1 listopada 1942, matką chrzestną była A. K. Brown. Budowę zakończono 25 czerwca 1943. Tego samego dnia okręt przekazano Związkowi Radzieckiemu jako T-111. 
"Advocate" występował na liście amerykańskich jednostek pomimo tego że nie został zwrócony przez ZSRR. Przeklasyfikowany na MSF-138 7 lutego 1955. Skreślony z listy 1 stycznia 1983.

</doc>
<doc id="1340958" url="https://pl.wikipedia.org/wiki?curid=1340958" title="USS Bittern (AM-36)">
USS Bittern (AM-36)

USS Bittern (AM-36) – trałowiec typu "Lapwing" służący w United States Navy w okresie I wojny światowej i II wojny światowej.
Okręt został zwodowany 15 lutego 1919 w stoczni Alabama Dry Dock and Shipbuilding Co. w Mobile, matką chrzestną była C. R. Doll. Jednostka weszła do służby 28 maja 1919, pierwszym dowódcą został Lieutenant W. P. Bachmann.
Oczyszczał morza z min z okresu I wojny światowej, później był jednostką pomocniczą. Brał udział w działaniach II wojny światowej. Pośrednie uszkodzenia odniesione podczas japońskiego nalotu na bazę marynarki wojennej (Cavite, Filipiny) 10 grudnia 1941 doprowadziły do jego samozatopienia.

</doc>
<doc id="1340960" url="https://pl.wikipedia.org/wiki?curid=1340960" title="Współczynnik odbicia">
Współczynnik odbicia

Współczynnik odbicia fali – stosunek natężenia fali odbitej do natężenia fali padającej
gdzie:
Współczynnik odbicia jest bezwymiarowy.
W optyce.
Definicja matematyczna.
Współczynnik odbicia mocy to stosunek strumienia promienistego odbitego do strumienia promienistego padającego:
gdzie:
Oprócz "energetycznego" współczynnika odbicia mocy można spotkać też amplitudowy współczynnik odbicia (oznaczany małą literą formula_7), który jest ilorazem zespolonej amplitudy pola elektrycznego fali odbijanej do takiej amplitudy fali padającej. Na nich definiuje się prawa sinusa i tangensa Fresnela. Współczynnik odbicia mocy jest zazwyczaj kwadratem amplitudowego współczynnika odbicia: formula_8
Zależność od kąta padania.
Współczynnik odbicia jest funkcją kąta padania i może zależeć też od długości fali. Dla światła zależność ta wynika ze wzorów Fresnela na współczynnik odbicia Fresnela formula_9 Dla polaryzacji "s" prostopadłej do płaszczyzny padania zależność współczynnika odbicia od kąta padania wyraża wzór:
gdzie:
Dla polaryzacji formula_14 równoległej do płaszczyzny padania współczynnik odbicia wynosi:
I ten wzór daje 0 dla kąta Brewstera (pod warunkiem n&gt;1).
Padanie normalne światła.
Dla światła padającego prostopadle do powierzchni, czyli dla światła o kącie padania równym 0 współczynnik odbicia zależy tylko od współczynnika załamania, a oba wzory redukują się do prostej postaci
Oznaczając bezwzględny współczynnik załamania pierwszego ośrodka przez formula_17 i bezwzględny współczynnik załamania ośrodka odbijającego przez formula_18 wzór ten można zapisać w postaci

</doc>
<doc id="1340962" url="https://pl.wikipedia.org/wiki?curid=1340962" title="Białoruski Komitet Samopomocy">
Białoruski Komitet Samopomocy

Białoruski Komitet Samopomocy (biał. "Беларускі Камітэт Самапомачы", BKS) – białoruska kolaboracyjna organizacja społeczno-kulturalna w Niemczech i innych okupowanych krajach na początku II wojny światowej
Latem 1940 r. przebywający w Berlinie Białorusini uzyskali zgodę na utworzenie Białoruskiego Komitetu Samopomocy. Początkowo jego nazwa miała brzmieć Białoruski Komitet Narodowy, co pokazuje cele jego twórców, ale władze niemieckie nie wyraziły na to zgody. Białoruska instytucja z nazwą "narodowa" mogła być postrzegana przez Sowietów jako polityczna, a obowiązywał wówczas pakt Ribbentrop-Mołotow. Na czele Komitetu stanął Mikałaj Szkialonak, zaś sekretarzem został Andriej Barouski. W skład kierownictwa wchodzili m.in. Mikoła Abramczyk, Bazyl Kamarouski, Alaksandar Kryt, Balasłau Bartkiewicz. Oddziały Komitetu powstały wkrótce m.in. w Poznaniu, Łodzi, Toruniu, Gdańsku, Lipsku, Monachium, Hamburgu, Pradze, Wiedniu. Zasadniczym celem jego działalności była organizacja opieki społecznej nad ludnością białoruską przebywającą w niemieckiej strefie wpływów oraz działalność kulturalno-oświatowa. Finansowany był ze składek członków i sprzedaży białoruskiej literatury. Formalnie Komitet był niezależny, lecz faktycznie znajdował się pod wpływem Ministerstwa Spraw Wewnętrznych Rzeszy. Krótko przed atakiem wojsk niemieckich na ZSRR stał się też ośrodkiem działalności politycznej. Na początku 1942 r. BKS otrzymał zezwolenie na prowadzenie kursów białoruskich w Berlinie. Ukończyło je ok. 30 osób, którym Niemcy zabronili jednak wyjechać na Białoruś do pracy w okupacyjnej administracji niemieckiej. Przez cały okres swojej działalności Komitet wydawał książki białoruskich autorów, np. powieść "Symon-Muzyka" Jakuba Kołasa, zbiór wierszy "Ad rodnych niu" Łarysy Hienijusz, podręcznik języka niemieckiego "Padrucznik niamieckaha jazyka dla biełarusau", czy "Historyja Biełarusi u kartach". Organizował liczne spotkania, seminaria, konferencje itp. Na pocz. 1944 r. liczył ok. 13 tys. członków. Jego działalność zakończyła się pod koniec wojny.

</doc>
<doc id="1340963" url="https://pl.wikipedia.org/wiki?curid=1340963" title="Wario Land 3">
Wario Land 3

Wario Land 3 – gra na konsolę Game Boy Color, wyprodukowana przez Nintendo R&amp;D1 w 2000.
Fabuła.
Pewnego dnia, w czasie lotu nad dżunglą, samolot Wario ulega awarii i rozbija się nieopodal dziwnej jaskini. W jej wnętrzu Wario znajduje tylko małą, kolorową pozytywkę. Nie mogąc się jej oprzeć postanawia ją zabrać, ale w momencie gdy tylko ją dotknął, pozytywka zaczęła go wciągać...
Po przebudzeniu, tajemnicza figura informuje go, że jest wewnątrz pozytywki i proponuje mu pomóc w powrocie do normalnego świata w zamian za drobną przysługę, którą jest odnalezienie pięciu magicznych pozytywek.

</doc>
<doc id="1340965" url="https://pl.wikipedia.org/wiki?curid=1340965" title="Mario Ludovico Bergara">
Mario Ludovico Bergara

Mario Ludovico Bergara (ur. 1 grudnia 1937 w Montevideo – zm. 28 lutego 2001) – piłkarz urugwajski noszący przydomek "Mariolo", napastnik (łącznik). Wzrost 172 cm, waga 73 kg.
Jako piłkarz klubu Racing Montevideo znalazł się w kadrze reprezentacji Urugwaju na ekwadorski turniej Copa América w 1959 roku, gdzie Urugwaj, prezentując się znakomicie, zdobył mistrzostwo Ameryki Południowej. Bergara zagrał we wszystkich czterech meczach – z Ekwadorem, Brazylią, Argentyną i Paragwajem. Zdobywając cztery bramki (po jednej z Ekwadorem i Brazylią oraz dwie z Argentyną) został wicekrólem strzelców.
Będąc piłkarzem klubu Club Nacional de Football wraz z reprezentacją Urugwaju wziął udział w finałach mistrzostw świata w 1962 roku. Urugwaj odpadł w fazie grupowej, a Bergara rozegrał tylko jeden mecz – z Jugosławią.
Wraz z "Nacionalem" dotarł do półfinału Copa Libertadores 1962 i do finału Copa Libertadores 1964.

</doc>
<doc id="1340967" url="https://pl.wikipedia.org/wiki?curid=1340967" title="Miguel Ángel Benítez">
Miguel Ángel Benítez

Miguel Ángel Benítez Pavón (ur. 19 maja 1970 w Santísima Trinidad) – piłkarz paragwajski grający na pozycji napastnika. Nosił przydomek "Peque".
Kariera klubowa.
Piłkarską karierę Benítez rozpoczął w małym klubie o nazwie Villa Elisa. W 1992 roku wyjechał do Hiszpanii do drużyny Calpe CF, a w 1993 roku trafił do grającego w Primera División, Atlético Madryt. W hiszpańskiej lidze swój pierwszy mecz rozegrał 25 września przeciwko Sportingowi Gijón (1:1). W Atlético Miguel spędził półtora roku. Rozegrał tylko 10 spotkań i przegrał rywalizację o miejsce w składzie z takimi zawodnikami jak Kiko, Roman Kosecki i Manolo.
W trakcie sezonu 1994/1995 Benítez odszedł do CP Merida i do lata występował na boiskach Segunda División. Zdobył 10 goli i wzbudził zainteresowanie Espanyolu Barcelona. W nowej drużynie po raz pierwszy wystąpił 3 września, a Espanyol wygrał wówczas 3:1 z UD Salamanca. W 1996 roku Paragwajczyk zajął 4. miejsce w La Liga, najwyższe w karierze za czasów występów w Hiszpanii. Przez kolejne lata był podstawowym zawodnikiem zespołu, ale od 2000 roku stał się rezerwowym. W 2002 roku odszedł z Espanyolu. Rozegrał dla niego 147 spotkań i strzelił 29 goli.
W 2002 roku Benítez wrócił do Paragwaju i został zawodnikiem Olimpii Asunción. W tym samym roku wygrał z nią Copa Libertadores, w 2003 sięgnął po kolejne międzynarodowe trofeum, Recopa Sudamericana. 2004 rok Miguel spędził najpierw w hiszpańskim drugoligowcu, UD Almería, a następnie w peruwiańskim Universitario de Deportes. Z kolei w latach 2005-2006 znów występował w rodzimej Primera División, w zespole Sportivo Luqueño. Końcowe lata kariery spędził w klubach ze stolicy kraju, Asunción: ponownie Olimpii i Club Guaraní. Karierę zakończył w 2007 roku.
Kariera reprezentacyjna.
W reprezentacji Paragwaju Benítez zadebiutował w 1993 roku. W 1998 roku został powołany przez selekcjonera Paula Césara Carpegianiego do kadry na Mistrzostwa Świata we Francji. Tam był podstawowym zawodnikiem i wystąpił we wszystkich czterech meczach: zremisowanych 0:0 z Bułgarią i Hiszpanią, wygranym 3:1 z Nigerią (w 59. minucie zdobył gola na 2:1) oraz przegranym 0:1 w 1/8 finału z Francją. Karierę reprezentacyjną zakończył w 2003 roku. W kadrze narodowej rozegrał 29 spotkań (w tym na Copa América 1999) i zdobył 11 goli.

</doc>
<doc id="1340968" url="https://pl.wikipedia.org/wiki?curid=1340968" title="Miguel Angel Benitez">
Miguel Angel Benitez



</doc>
<doc id="1340974" url="https://pl.wikipedia.org/wiki?curid=1340974" title="Tetisheri">
Tetisheri



</doc>
<doc id="1340975" url="https://pl.wikipedia.org/wiki?curid=1340975" title="2 Tracks">
2 Tracks

2 Tracks (oficjalnie bez tytułu, nazywane również "Sunburn/Overdue Demo") – demo angielskiego zespołu rockowego Muse. Zostało wydane w 1999 roku przez wytwórnię Mushroom Records podczas nagrywania płyty "Showbiz".
Demo zawiera wczesne wersje utworów "Sunburn" i "Overdue", znacznie różniące się od tych, które pojawiły się na albumie. "Sunburn" posiada inny tekst, a także intro grane w całości na gitarze, w przeciwieństwie do wersji z "Showbiz", gdzie początek Matthew Bellamy zagrał na pianinie.
9 grudnia 2007 roku demo zostało wystawione na aukcji i osiągnęło cenę 310 funtów.

</doc>
<doc id="1340977" url="https://pl.wikipedia.org/wiki?curid=1340977" title="Íþróttafélagið Fylkir">
Íþróttafélagið Fylkir

Íþróttafélagið Fylkir – islandzki klub sportowy z Reykjavíku, założony 28 maja 1967 roku. Drużyna piłkarska występuje aktualnie w Besta-deild karla. W swojej historii klub dwukrotnie (2000 i 2002) zdobywał wicemistrzostwo Islandii i dwukrotnie Puchar Islandii VISA-bikar (2001 i 2002). Mecze rozgrywa na stadionie "Fylkisvöllur" mogącym pomieścić 4000 kibiców.
Poza sekcją piłkarską w klubie działają też sekcje siatkówki, piłki ręcznej, gimnastyki i karate.

</doc>
<doc id="1340978" url="https://pl.wikipedia.org/wiki?curid=1340978" title="Lista najwyższych kościołów w Polsce">
Lista najwyższych kościołów w Polsce

W Polsce od setek lat budowano kościoły. Wiele z nich odznacza się wielkością i strzelistością wież i stanowi najbardziej znaczący punkt w panoramie miasta. Najwyższe katedry gotyckie świata przekraczają 150 metrów wysokości i niektóre z nich w XIX wieku były najwyższymi budowlami świata, ale w Polsce również istnieją wzniosłe budowle sakralne.
Poniższa lista przedstawia najwyższe polskie kościoły, których wysokość wynosi przynajmniej 50 metrów.
Lista kościołów mających przynajmniej 50 metrów wysokości.
"Lista może być niekompletna, jeżeli możesz dodaj brakujące kościoły, koniecznie ze źródłem danych"

</doc>
<doc id="1340979" url="https://pl.wikipedia.org/wiki?curid=1340979" title="Bukowa (obwód lwowski)">
Bukowa (obwód lwowski)

Bukowa (ukr. Букова) – wieś w rejonie starosamborskim obwodu lwowskiego Ukrainy. Miejscowość liczy około 767 mieszkańców. Podlega lutowiskiej silskiej radzie.
Wieś szlachecka, własność Herburtów, położona była w 1589 roku w ziemi przemyskiej województwa ruskiego. 
Odziedziczona w 1462 przez Jana, syna Mikołaja (Miklasza) Herburta i Elżbiety.
W 1921 liczyła około 943 mieszkańców. Znajdowała się w powiecie samborskim.

</doc>
<doc id="1340981" url="https://pl.wikipedia.org/wiki?curid=1340981" title="Plug In Baby (EP)">
Plug In Baby (EP)

Plug In Baby – EP angielskiego zespołu rockowego Muse, wydane tylko w Grecji i na Cyprze 12 marca 2001 roku przez wytwórnię Columbia Records. Zawiera pięć utworów, z których jeden - "Nature_1" - znalazł się na kompilacji 
"Hullabaloo" z 2002 roku.

</doc>
<doc id="1340984" url="https://pl.wikipedia.org/wiki?curid=1340984" title="Pałac we Włodowicach">
Pałac we Włodowicach

Pałac we Włodowicach – zrujnowany pałac, położony we Włodowicach.
Historia.
Pierwotnie był tu modrzewiowy dwór należący do rodziny Firlejów, spalony podczas potopu szwedzkiego. Na jego miejscu w drugiej połowie XVII wieku (prawdopodobnie w latach 1669–1681) kasztelan krakowski Stanisław Warszycki wzniósł murowany pałac w stylu polskiego baroku. Zgodnie z informacją zawartą w "Dyariuszu wyprawy wiedeńskiej" królewicza Jakuba Sobieskiego, 26 lipca 1683 r. w pałacu przebywał król Jan III Sobieski. Pierwotny piętrowy budynek, podpiwniczony i kryty dachem mansardowym był przebudowywany w kolejnych stuleciach, nie tracąc jednak swojego barokowego charakteru. Od frontu ulokowany był dziedziniec, za budynkiem rozciągał się natomiast ogród, co sprawia, iż w całym założeniu możemy dopatrywać się nawiązań do francuskich zespołów Entre cour et jardin.
W XVIII w. pałac należał do rodziny Męcińskich, którzy zmienili wystrój wnętrz, nadając im wygląd klasycystyczny. W tym samym stuleciu, a dokładnie 12 marca 1734 r. nocował tu król August III Sas. W wieku XIX przeszedł w ręce rodziny Poleskich. Michał Antoni Kazimierz Poleski, przyrodnik, uczestnik powstania styczniowego, który osiadł we Włodowicach ok. 1870 r. i utworzył tu wyższą szkołę agronomiczną z laboratorium chemicznym i fizycznym, obszerną biblioteką oraz kolekcją minerałów i okazów flory jurajskiej. Najprawdopodobniej na przełomie XIX i XX wieku dokonano przebudowy, która nadała budowli cechy neogotyckie. Na skutek XX-wiecznych pożarów oraz wieloletnich zaniedbań pałac znajduje się w stanie ruiny. Obecnie obiekt jest własnością skarbu państwa.
Pałac i oficyna figurowały w rejestrze zabytków nieruchomych województwa śląskiego od 1967 roku, ale zostały z niego skreślone odpowiednio 10 września 1989 roku i 10 lutego 2010 roku.

</doc>
<doc id="1340985" url="https://pl.wikipedia.org/wiki?curid=1340985" title="Edgar Aguilera">
Edgar Aguilera

Edgar Milcíades Aguilera Aranda (ur. 28 lipca 1975) – piłkarz paragwajski grający na pozycji pomocnika.
Kariera klubowa.
W swojej karierze Aguilera występował w takich klubach jak: Club Cerro Corá, Cerro Porteño, Club Guaraní, a także w gwatemalskim CSD Municipal oraz boliwijskim Club Blooming, w barwach którego zakończył karierę w 2005 roku.
Kariera reprezentacyjna.
W reprezentacji Paragwaju Aguilera zadebiutował w 1998 roku. W tym samym roku został powołany przez selekcjonera Paula Césara Carpegianiego do kadry na Mistrzostwa Świata we Francji. Tam był rezerwowym i nie wystąpił w żadnym spotkaniu, a w kadrze narodowej nie zaliczył więcej spotkań poza debiutem.

</doc>
<doc id="1340986" url="https://pl.wikipedia.org/wiki?curid=1340986" title="Bąkowice (Ukraina)">
Bąkowice (Ukraina)

Bąkowice (ukr. Буньковичі) – wieś w rejonie starosamborskim obwodu lwowskiego Ukrainy, nad Strwiążem. Liczy około 566 mieszkańców. Podlega suszyckiej silskiej radzie.
Wieś Herburtów w połowie XVI wieku, położona w ziemi przemyskiej. Wieś, położona w powiecie przemyskim, była własnością Jerzego Wandalina Mniszcha, jej posesorem był Stanisław Ciepliński, została spustoszona w czasie najazdu tatarskiego w 1672 roku. W 1823 r. liczyła 195 mieszkańców. W II połowie XIX wieku Bąkowice stanowiły majątek Franciszka Topolnickiego, zakupiony później przez oo. Jezuitów. W 1886 został tam otwarty Zakład Naukowo-Wychowawczy Ojców Jezuitów.
Za II RP siedziba gminy Bąkowice w powiecie starosamborskim.

</doc>
<doc id="1340987" url="https://pl.wikipedia.org/wiki?curid=1340987" title="Jackie Cooper">
Jackie Cooper

Jackie Cooper (ur. 15 września 1922 w Los Angeles, zm. 3 maja 2011 w Santa Monica) – amerykański aktor i reżyser filmowy oraz telewizyjny. Najmłodszy w historii aktor nominowany do Oscara za najlepszą rolę pierwszoplanową. Nominację otrzymał, mając 9 lat, za rolę w filmie "Skippy" (1931; reż. Norman Taurog).
Debiutował jako 7-latek w serii filmów krótkometrażowych. Zanim nastała era Shirley Temple, był w pierwszej połowie lat 30. najsłynniejszym dzieckiem Hollywood. Po II wojnie światowej jego gwiazda nieco przybladła. Możliwość powrotu na duży ekran dał mu Richard Donner, powierzając mu rolę Perry'ego White'a, redaktora naczelnego gazety "Daily Planet", w której pracuje Clark Kent, w filmie "Superman" (1978) z Christopherem Reevem w roli tytułowej. Cooper wystąpił również w kontynuacjach filmu. W latach 70. i 80. zajął się również reżyserią telewizyjną. Jako reżyser pracował m.in. przy serialach: "M*A*S*H" (1972-83), "Quincy" (1976-83), "Magnum" (1980-88), "Cagney i Lacey" (1982-88), "Gliniarz i prokurator" (1987-92). Za reżyserię jednego z odcinków "M*A*S*H-a" otrzymał nagrodę Emmy w kategorii "Najlepsza reżyseria serialu komediowego". Z branży rozrywkowej wycofał się ostatecznie pod koniec lat 80.
Zmarł w domu spokojnej starości w Santa Monica z przyczyn naturalnych. Miał 88 lat.

</doc>
<doc id="1340988" url="https://pl.wikipedia.org/wiki?curid=1340988" title="Busowisko">
Busowisko

Busowisko (ukr. Бусовисько) – wieś w rejonie samborskim (do 2020 w rejonie starosamborskim) obwodu lwowskiego Ukrainy. Leży nad rzeką Dniestr. Podlega łużeckiej silskiej radzie.
Od 1905 przez miejscowość przechodzi linia kolejowa z Użhorodu do Sambora. Znajduje się tu przystanek kolejowy Busowisko.
W 1921 miejscowość liczyła około 867 mieszkańców. Znajdował się w powiecie starosamborskim.

</doc>
<doc id="1340989" url="https://pl.wikipedia.org/wiki?curid=1340989" title="Mistrzostwa Świata w Biathlonie 1978">
Mistrzostwa Świata w Biathlonie 1978

16. Mistrzostwa świata w Biathlonie 1978 odbyły się w austriackiej miejscowości Hochfilzen. Zawodnicy startowali w trzech konkurencjach: biegu indywidualnym mężczyzn na 20 km, sztafecie mężczyzn 4x7,5 km oraz sprincie na 10 km. Polacy nie zdobyli medali.

</doc>
<doc id="1340990" url="https://pl.wikipedia.org/wiki?curid=1340990" title="Wołosianka Wielka">
Wołosianka Wielka

Wołosianka Wielka (ukr. Велика Волосянка) – wieś w rejonie starosamborskim obwodu lwowskiego Ukrainy. Wieś liczy około 428 mieszkańców. Podlega jasienickiej silskiej radzie.
W 1921 r. liczyła około 554 mieszkańców. Przed II wojną światową należała do powiatu turczańskiego.

</doc>
<doc id="1340994" url="https://pl.wikipedia.org/wiki?curid=1340994" title="Suzie Templeton">
Suzie Templeton

Suzie Templeton (ur. 1967 w Hampshire) – brytyjska reżyser i scenarzystka. Zrealizowany przez nią w łódzkim Se-ma-forze, w koprodukcji z BreakThru Films z Wielkiej Brytanii lalkowy film animowany "Piotruś i wilk" otrzymał Oscara w kategorii krótkiej animacji za rok 2007.

</doc>
<doc id="1340995" url="https://pl.wikipedia.org/wiki?curid=1340995" title="Lenina Wielka">
Lenina Wielka

Lenina Wielka (ukr. Велика Лінина) – wieś w rejonie starosamborskim obwodu lwowskiego Ukrainy. Wieś liczy około 1299 mieszkańców. Leży nad rzeką Leniną. Jest siedzibą silskiej rady pod którą podlega też Ławrów. Pierwsza wzmianka o miejscowości pochodzi z 1495.
We wsi urodził się Jan Towarnicki (lekarz i filantrop).
W 1921 r. liczyła około 1296 mieszkańców. Przed II wojną światową należała do powiatu starosamborskiego w województwie lwowskim.

</doc>
<doc id="1340997" url="https://pl.wikipedia.org/wiki?curid=1340997" title="New Born (EP)">
New Born (EP)

New Born – EP angielskiego zespołu rockowego Muse, wydane tylko w Grecji i na Cyprze 5 czerwca 2001 roku przez wytwórnię Columbia Records. Zawiera sześć utworów, z których dwa – "Shrinking Universe" i "Map of Your Head" – znalazły się na kompilacji "Hullabaloo" z 2002 roku.

</doc>
<doc id="1340998" url="https://pl.wikipedia.org/wiki?curid=1340998" title="Suszyca Wielka">
Suszyca Wielka

Suszyca Wielka (ukr. Велика Сушиця) – wieś w rejonie starosamborskim obwodu lwowskiego Ukrainy. Miejscowość liczy około 1275 mieszkańców. Leży nad rzeką Strwiąż. Jest siedzibą silskiej rady, której podlegają również Bąkowice. 
Pierwsza wzmianka o wsi pochodzi z 1374. Wieś szlachecka Suschycza Magna, własność Tarłów, położona była w 1589 roku w ziemi przemyskiej województwa ruskiego. W 1921 liczyła około 1529 mieszkańców. Przed II wojną światową należała do powiatu starosamborskiego.

</doc>
<doc id="1341000" url="https://pl.wikipedia.org/wiki?curid=1341000" title="Wełykie">
Wełykie

Wełykie (ukr. Велике) – wieś w rejonie starosamborskim obwodu lwowskiego Ukrainy. W 2001 wieś liczyła 159 mieszkańców. Leży nad rzeką Wyrwą. Podlega kniażpolskiej silskiej radzie.
Wieś Wełykie (Wielikie) położona w powiecie przemyskim, była własnością Jana Bonawentury Krasińskiego, jej posiadaczem był Jan Pilwecki, została spustoszona w czasie najazdu tatarskiego w 1672 roku.
W 1921 r. liczyła około 297 mieszkańców. Przed II wojną światową należała do powiatu dobromilskiego.

</doc>
<doc id="1341002" url="https://pl.wikipedia.org/wiki?curid=1341002" title="USS Accomac (YTB-812)">
USS Accomac (YTB-812)

USS Accomac (YTB-812) – amerykański duży holownik portowy, trzecia jednostka United States Navy nosząca nazwę pochodzącą od miasta Accomac (Wirginia). Obecnie w służbie w Naval Region Northwest.
Holownik zamówiono 22 czerwca 1970. Stępkę jednostki położono 12 stycznia 1971 w Sturgeon Bay w firmie "Peterson Builders". Okręt zwodowano 8 czerwca 1971 i dostarczono Marynarce 17 listopada 1971.
Wszedł do służby w grudniu 1971 i rozpoczął służbę w 12 Dystrykcie Morskim (ang. 12th Naval District) w 1972. Nadal pozostaje w służbie.

</doc>
<doc id="1341003" url="https://pl.wikipedia.org/wiki?curid=1341003" title="System rakietowy Polaris-Poseidon">
System rakietowy Polaris-Poseidon

System rakietowy Polaris-Poseidon – pojęcie odnoszące się do pięciu typów amerykańskich okrętów podwodnych z napędem atomowym wyposażonych w pociski balistyczne SLBM: "George Washington", "Ethan Allen", "Lafayette", "James Madison", "Benjamin Franklin". Razem te pięć typów składało się z czterdziestu jeden jednostek, stąd funkcjonuje czasem popularna nazwa „41 for freedom”.
Te okręty wyposażone w pociski balistyczne SLBM typów Polaris A-1, Polaris A-2, Polaris A-3 oraz Poseidon C-3, a ostatecznie Trident I C-4, zbudowane zostały w celu stworzenia przeciwwagi dla sił atomowych Związku Radzieckiego.
Specjalnie dla tych jednostek United States Navy stworzyła nowy symbol klasyfikacyjny (ang. hull classification symbol) SSBN. Pierwsza jednostka USS „George Washington” (SSBN-598) weszła do służby 30 grudnia 1959. Ostatnim z 41 okrętów pełniącym rolę nosiciela rakiet balistycznych był USS „Will Rogers” (SSBN-659), który formalnie został wycofany ze służby i skreślony z listy okrętów 12 kwietnia 1993. Nie był jednak ostatnią jednostką wycofaną ze służby.
W lipcu 1992 USS „Kamehameha” (SSBN-642) został przerobiony na okręt przewożący oddziały specjalne SEAL i wyposażony w hangar dla podwodnych jednostek. USS „Kamehameha” został wycofany ze służby 2 kwietnia 2002 i był ostatnim okrętem z listy "41 for Freedom" i najstarszym okrętem podwodnym US Navy. Po prawie 37 latach służby nadal jest najdłużej pozostającym kiedykolwiek w służbie okrętem podwodnym o napędzie atomowym.
Geneza.
Po przeprowadzeniu startu rakiety V-2 z lotniskowca „Midway” w 1947 roku, US Navy nie przykładała większej wagi do pocisków balistycznych, skupiając się na innych rodzajach nowych broni, w szczególności związanych z lotniskowcami. Jednym z nielicznych przypadków zainteresowania przedstawicieli Marynarki Wojennej Stanów Zjednoczonych balistyczną bronią rakietową w tym okresie była propozycja z 1950 roku, w której komandor Francis D. Boyle – dowódca okrętu podwodnego podczas II wojny światowej – zaproponował stworzenie na bazie dotychczasowych jednostek podwodnych, okrętów rakietowych "guided missile submarines". Innowacyjność tego pomysłu polegała m.in. na propozycji pionowych wyrzutni oraz zastąpieniu systemu napędowego opartego na śrubach systemem pędników strugowodnych. W tym czasie nie podjęto jednak w USA jakiegokolwiek służącego marynarce wojennej programu balistycznego. Idea ta nabrała w USA impetu dopiero po przeprowadzeniu 12 sierpnia 1953 roku przez ZSRR próby jądrowej z bombą wodorową. Strach przed stopniem zaawansowania radzieckich pocisków strategicznych pchnął amerykański Departament Obrony do nakazania marynarce wojennej przystąpienia do prowadzonego przez US Army programu pocisku IRBM, który w jej przypadku miał być odpalany z okrętów nawodnych. Dowództwo US Navy było bardzo sceptyczne wobec przystąpienia do programu Armii, gdyż ta opracowywała napędzany paliwem ciekłym pocisk Jupiter, które paliwo uważano za zbyt niebezpieczne do obsługi na morzu. Także sam mierzący 18,3 metra pocisk, jak sądzono, był zbyt kłopotliwy nawet na pokładzie okrętu nawodnego. W tym czasie marynarka wojenna miała także dwa nieoficjalne powody niechęci do programu balistycznego. Po pierwsze: od późnych lat 40. XX w. Bureau of Aeronautics oraz Bureau of Ordnance niezależnie od siebie prowadziły programy rozwoju pocisków manewrujących (dla okrętów podwodnych) przeznaczonych do ataku na cele lądowe. Żadne z tych biur nie chciało wydzielać własnych zasobów naukowo-badawczych i konstrukcyjnych dla programu balistycznego. Drugim, nieoficjalnym powodem niechęci była przegrana marynarki wojennej w kontrowersyjnej rywalizacji z siłami powietrznymi w sprawie: „bombowiec B-36 czy lotniskowce typu "United States"”. Przegrana ta kosztowała marynarkę sporo prestiżu oraz anulowanie programu pierwszego powojennego lotniskowca „United States” (tzw. rewolta admirałów). W rezultacie, dowództwo marynarki chciało uniknąć kolejnej batalii między różnymi formacjami sił zbrojnych, tym razem o pociski balistyczne. Jednym z powodów niechęci – tym razem bardzo realnym, była obawa o konieczność ponoszenia kosztów nowej broni, poza zwykłym budżetem Marynarki. Doszło wręcz do tego, iż szef operacji morskich w latach 1953–1955, admirał Robert B. Carney, nałożył restrykcje na oficerów marynarki wspierających program balistyczny.
Stanowisko US Navy wobec programu balistycznego zmieniło się wraz z objęciem stanowiska szefa operacji morskich przez admirała Arleigha Burke’a. Jak twierdzi biograf admirała – David A. Rosenberg – wsparcie, wbrew opozycji w marynarce, najwyższego priorytetu programu balistycznego US Navy, było najbardziej znaczącą inicjatywą Arleigha Burke’a w trakcie sprawowania przez niego po raz pierwszy tej funkcji, w latach 1955-1957. Mimo tego wsparcia, program pocisku balistycznego pośredniego zasięgu dla floty nie rozwijał się dobrze, głównie z uwagi na opory biurokracji w marynarce wojennej. Pragnąc wzmocnić rangę programu i przyspieszyć prace nad własnym pociskiem, admirał utworzył niezależne od innych biur technicznych biuro "Special Projects Office" (SPO), którego wyłącznym zadaniem miały być prace nad morskim pociskiem balistycznym. W staraniach tych admirał Burke miał silne wsparcie ze strony sekretarza marynarki wojennej Charlesa S. Thomasa. 8 listopada 1955 r. sekretarz obrony zainicjował wspólny program IRBM armii i marynarki. Morska część programu pocisku "Jupiter", wraz z programem USAF "Atlas" ICBM, otrzymała najwyższy narodowy priorytet – "Brickbat 01". Prace nad morską wersją pocisku "Jupiter" nabrały tempa w 1956 roku, natomiast na rok 1959 ustalono termin wysłania w morze pierwszych pocisków na pokładach zmodyfikowanych statków komercyjnych. Niektóre prace studyjne przewidywały również uzbrojenie w osiem pocisków balistycznych okrętów podwodnych z napędem jądrowym o wyporności podwodnej 8300 t. W trakcie trwania programu, US Navy wciąż miała wątpliwości co do zastosowania na pokładach okrętów pocisków napędzanych paliwem ciekłym, wszczęto więc studia nad możliwością zastosowania napędów na paliwo stałe, które jednak dawało mniejszy ciąg, co ograniczało możliwy do przeniesienia ładunek. Przełom w tym zakresie nastąpił w 1956 roku, kiedy naukowcy odkryli sposób na znaczne zmniejszenie rozmiarów głowic termojądrowych. Ojciec amerykańskiej bomby wodorowej – dr Edward Teller stwierdził latem 1956 roku, iż już wkrótce głowica o masie 400 funtów (181 kg) będzie miała siłę eksplozji bomby 5000-funtowej (2270 kg). We wrześniu tego roku amerykańska Agencja Energii Atomowej szacowała, iż mała głowica nuklearna będzie dostępna w 1965 roku, z pewnymi szansami na jej udostępnienie już w roku 1963. Rozwój tego specyficznego programu zbiegł się z intensywnymi pracami nad napędem na paliwo stałe o dużej sile ciągu, odejściem marynarki wojennej ze wspólnego z armią programu "Jupiter" w grudniu tego roku, formalną inicjacją programu pocisku SLBM na paliwo stałe "Polaris A-1" oraz podjęciem decyzji o porzuceniu idei bazowania pocisków balistycznych na jednostkach nawodnych, na rzecz rozmieszczenia ich na pokładach okrętów podwodnych.
8 lutego 1957 roku szef operacji morskich Arleigh Burke ustanowił wymagania dla opracowywanych pocisków balistycznych, o zasięgu 1500 mil morskich (2778 km), które miały być dostępne dla działalności operacyjnej w roku 1965. Zasięg ten obliczony był na możliwość wykonania ataku na stolicę ZSRR – Moskwę, z okrętu podwodnego na Morzu Norweskim. Z uwagi jednak na postępy radzieckich prac nad rakietowymi broniami strategicznymi, program "Polaris" był kilkakrotnie przyspieszany. Admirał Burke finansował go z bieżącego budżetu US Navy, starając się jednocześnie pozyskiwać środki na najważniejsze programy marynarki wojennej, w tym okręty nawodne o napędzie nuklearnym i program "Polaris". Przedsięwzięcie "Polaris" stało się programem jeszcze pilniejszym 3 sierpnia 1957 roku, kiedy ZSRR przeprowadził pierwszy na świecie test dalekiego zasięgu pocisku ICBM. W ramach tego testu pocisk R-7 przeleciał kilka tysięcy kilometrów z pola startowego w Tiuratam, aby uderzyć w Syberię. Kilka tygodni później – 4 października 1957 roku, za pomocą R-7, Związek Radziecki umieścił na orbicie "Sputnika" – pierwszego sztucznego satelitę Ziemi. Spowodowało to, iż 23 października tego roku sekretarz marynarki Thomas S. Gates, zaproponował przyspieszenie programu "Polaris" przez udostępnienie pocisków o mniejszym zasięgu (1200 Mm – 2225 km) już do grudnia 1959 roku, wraz z trzema okrętami podwodnymi do ich przenoszenia najdalej do połowy 1962 roku oraz pocisku o zasięgu 1500 mil morskich najdalej do połowy 1963. Miesiąc później program został ponownie przyspieszony poprzez ograniczenie czasu na przygotowanie pocisku o zasięgu 1200 Mm do października 1960. W grudniu 1957 roku, po wypełnieniu wstępnego terminarza przygotowania okrętów dla pocisków "Polaris", terminarz programu balistycznego został ponownie zmieniony przez przyspieszenie oddania drugiego okrętu „Polaris” do marca 1960 r., zaś trzeciego do grudnia tego roku.
Budowa okrętów.
W celu umożliwienia szybkiej budowy podwodnych nosicieli pocisków balistycznych, US Navy zmieniła plany dotyczące zamówionych okrętów myśliwskich (SSN) o napędzie nuklearnym, których budowa została już rozpoczęta. Z tego też względu pierwsze pięć jednostek przenoszących pociski "Polaris" (SSBN 598–602) było pochodnymi okrętów myśliwskich typu "Skipjack".
Okręty te miały opływowy kadłub z jedną śrubą oraz siłownią jądrową z reaktorem S5W, zapewniającą moc 15 000 koni mechanicznych. Dla celów pomieszczenia pocisków balistycznych okręty tego typu zostały przedłużone o 39,6 metra, w tym 13,7 m dla urządzeń specjalnej nawigacji oraz kontroli pocisków, 3 metry dla urządzeń pomocniczych oraz 22,9 m dla dwóch rzędów (po osiem w każdym) pojemników startowych. Wybór liczby 16 pojemników startowych dla jednego okrętu był wynikiem przepytywania członków zespołu SPO i wyciągnięcia średniej z ich rekomendacji Znacznie większe niż oryginalny typ okręty SSBN miały tę samą siłownię, co czyniło je okrętami znacznie wolniejszymi, niż okręty typu "Skipjack". Pierwszy okręt SSBN USS „George Washington” (SSBN-598) powstał z połączenia elementów okrętu „Scorpion” (SSN-589), którego stępkę położono 1 listopada 1957 r. oraz „Skipjack”. W celu budowy USS „George Washington”, dokonano ponownego zamówienia, tym razem na okręt nowego typu, oznaczony pierwotnie jako SSGN(FBN)-588. W związku z rozwojem radzieckiego programu rakietowego oraz głównie politycznym zjawiskiem określanym jako „"missile gap"”, produkcja okrętów SSBN otrzymała najwyższy narodowy priorytet. W związku z nim, z uwagi na moce produkcyjne stoczni oraz zaopatrzenie w materiały i urządzenia, produkcja wszystkich innych jednostek – zwłaszcza okrętów myśliwskich – została spowolniona bądź wstrzymana. Do lipca 1960 roku w produkcji było pięć jednostek typu "George Washington" (598), pięć ulepszonych okrętów typu "Ethan Allen" (608) oraz cztery jednostki typu "Lafayette" (616).
Pierwszych pięć okrętów bazowało na konstrukcji typu "Skipjack", z testową głębokością zanurzenia 215 metrów, z wyjątkiem pierwszego okrętu „George Washington”, którego przedział rakietowy nie został – jak kadłuby pozostałych jednostek – zbudowany ze stali HY-80, lecz z mniej wytrzymałej High-Tensile Steel, z powodu której zanurzenie testowe tego okrętu wynosiło 183 metry. Pięć jednostek typu "Ethan Allen" było większymi okrętami opartymi na kadłubie i maszynach okrętów typu "Thresher/Permit" z testową głębokością zanurzenia 400 metrów i wypornością podwodną 7800 ton. Okręty typu "Lafayette" były ostatnimi jednostkami "Polaris", wymiarami i wypornością (8250 t w zanurzeniu) przewyższały pozostałe jednostki, miały przy tym ulepszony system wyciszenia okrętu. Wszystkie trzy typy przenosiły po 16 pocisków "Polaris".
Pociski "Polaris" mogły być wystrzeliwane podczas całkowitego zanurzenia okrętu, na głębokości około 60 stóp (18,3 m), z częstotliwością odpaleń około jednego pocisku na minutę. Największym problemem okrętów "Polaris" była komunikacja, zwłaszcza wielkość opóźnienia w dostarczeniu zanurzonemu okrętowi rozkazu odpalenia pocisków. Problem ten został częściowo rozwiązany poprzez ulepszenia technologiczne, zastosowanie holowanych anten oraz łączności satelitarnej, a także za pośrednictwem przekaźników na pokładach samolotów. Jednakże jednokierunkowa komunikacja okrętów rakietowych i potencjalne opóźnienie powodowały, iż okręty te nie były dobrą bronią pierwszego uderzenia jądrowego (fakt znany zarówno liderom na Kremlu, jak również w Waszyngtonie). Dzięki jednak relatywnie wysokiej „przeżywalności” balistycznych okrętów podwodnych w porównaniu z innymi środkami strategicznymi, systemy te były idealnymi środkami drugiego uderzenia lub uderzenia odwetowego, co czyniło z nich godny zaufania środek strategicznego odstraszania.
Pierwszy okręt z pociskami "Polaris" – „George Washington” – został przyjęty do służby 20 grudnia 1959 roku, a 18 czerwca następnego roku wypłynął na pierwszy patrol, podczas którego dokonał pierwszego odpalenia nieuzbrojonego pocisku "Polaris" A-1. Na pokładzie okrętu znajdował się w tym czasie kontradmirał William F. Raborn – szef SPO – oraz obydwie załogi, a także pewna liczba techników – razem około 250 osób. W trakcie odpalenia wystąpiły niewielkie problemy procedury odliczania przed startem, co spowodowało, iż okręt powrócił do portu, rezygnując z odpalenia dwóch pozostałych zaplanowanych do wystrzelenia pocisków. Po usunięciu usterek okręt ponownie wyszedł w morze, dokonując dwóch pozostałych odpaleń. Po drugim z nich kontradmirał Raborn wysłał z pokładu okrętu bezpośrednią depeszę do prezydenta Dwighta Eisenhowera o treści "POLARIS – FROM OUT OF THE DEEP TO TARGET. PERFECT" (Polaris – z głębin do celu. Perfekcyjnie). Jednostki te wprowadziły do służby nowy standard operacyjny, w którym każdy okręt ma dwie pełne załogi, w tym wypadku 135 oficerów i marynarzy. Załogi te nazywane są „złotą” i „niebieską”. Jedna z załóg wypływa okrętem na sześćdziesięciodniowy patrol, po czym dostarcza okręt do portu celem uzupełnienia zapasów i przeprowadzenia drobnych napraw, a następnie jednostka wypływa na kolejny sześćdziesięciodniowy patrol z drugą załogą, podczas gdy pierwsza z nich poświęca czas na odpoczynek i trening. W ten sposób, dwie trzecie wszystkich okrętów "Polaris" było w każdym momencie na morzu.
Na pierwszy operacyjny patrol bojowy USS „George Washington” wyszedł 15 listopada 1960 roku. Podczas tego patrolu przenosił 16 pocisków "Polaris" A-1 o zasięgu 1200 mil morskich, uzbrojonych w bojowe głowice jądrowe W47 o mocy 600 kiloton każda. SSBN-598 przebywał na patrolu 67 dni, z czego 66 w pełnym zanurzeniu, a przed jego powrotem do bazy 30 grudnia 1960 r. na patrol wyszedł drugi okręt "Polaris" – „Patrick Henry” (SSBN-599), co dało początek regularnym patrolom amerykańskich okrętów SSBN.
Planiści US Navy przygotowywali miejsca dyslokacji okrętów SSBN na obszarze Atlantyku i Pacyfiku, gdzie były mniej wrażliwe na zwalczanie przez radzieckie systemy przeciwpodwodne. Administracja prezydenta Kennedy’ego zdecydowała jednak wysłać trzy okręty "Polaris" na Morze Śródziemne, w zastępstwie wycofywanych z Turcji w związku z zakończeniem kryzysu kubańskiego pocisków IRBM "Jupiter". W celu ujawnienia Związkowi Radzieckiemu obecności "Polaris" na tym akwenie, pierwszy okręt SSBN który wszedł na Morze Śródziemne – „Sam Houston” (SSBN-609) – 14 kwietnia 1963 roku wpłynął do tureckiego portu w Izmirze. Wejście „San Houston” do Izmiru, było pierwszą wizytą okrętu "Polaris" w zagranicznym porcie, poza „Refit Site One” w Holy Loch w Szkocji, będącym od marca 1961 r. wysuniętą bazą tych okrętów. Pierwszym amerykańskim okrętem SSBN, który rozpoczął patrol w ramach strategicznego odstraszania na Pacyfiku, był „Daniel Boone” (SSBN-629), który opuścił bazę Guam 25 grudnia 1964 r., mając w swych wyrzutniach 16 pocisków "Polaris" A-3.
Początkowo US Navy zaproponowała ostateczną liczbę ok. 40 okrętów "Polaris". Jednak niektórzy urzędnicy Pentagonu – w tym sekretarz obrony Donald Quarles – żądali tak wielu tego typu jednostek, jak to tylko możliwe, przewidując bardzo silne wsparcie Kongresu dla budowy nawet stu tego rodzaju okrętów. Admirał Arleigh Burke stwierdził jednak, że opracowując wymagania dla budowy 39 do 42 okrętów (po 16 pocisków każdy), opierał się na aktualnej liczbie celów dla uderzeń jądrowych na terytorium ZSRR, którą podwojono dla uzyskania nadwyżki oraz pewności, dodano 10 procent na straty pocisków w wyniku działania obrony antybalistycznej ZSRR oraz zwiększono o kolejne 20 procent w przewidywaniu wadliwego działania części pocisków. Całość niezbędnych sił okrętów "Polaris" została ustalona przy założeniu, że w każdej chwili patrol bojowy odbywa 2/3 stanu tych okrętów, przy użyciu dwóch załóg. W konsekwencji US Navy i Departament Obrony zaplanował 45 okrętów SSBN, z czego przynajmniej 29 miało być w każdym czasie w trakcie patrolu i mogło zniszczyć 232 radzieckie cele. Jednakże we wrześniu 1961 r. ówczesny sekretarz obrony Robert McNamara zarekomendował prezydentowi Kennedy’emu ostateczną liczbę 41 okrętów "Polaris", przenoszących 656 pocisków. Spowodowało to ustalenie planu 41 okrętów podwodnych znanego pod nazwą "41 for Freedom". W związku z takim rozwojem sytuacji do 1967 roku US Navy otrzymała 41 zorganizowanych w cztery eskadry okrętów podwodnych "Polaris", przenoszących w sumie 656 pocisków SLBM. Dodatkowo brytyjska Royal Navy wybudowała cztery okręty dla pocisków "Polaris", zaopatrzone w amerykańskie pociski "Polaris" A-3 z brytyjskimi głowicami jądrowymi. W latach 1960–1967 amerykańskie stocznie produkowały niemal 9½ atomowego okrętu podwodnego rocznie. Wskaźnik ten nigdy więcej nie został już w USA powtórzony, choć został przekroczony przez stocznie ZSRR w latach 70. XX wieku. Poza amerykańskimi i brytyjskimi okrętami podwodnymi, do przenoszenia czterech pocisków Polaris został przystosowany w 1961 roku także włoski krążownik „Giuseppe Garibaldi”, lecz USA ostatecznie nie sprzedały Włochom pocisków.
W przeciwieństwie do dwóch lub trzech pocisków balistycznych przenoszonych przez radzieckie okręty balistyczne pierwszej generacji, amerykańskie okręty "Polaris" przenosiły 16 pocisków SLBM. Dodatkowo amerykańskie pociski mogły być wystrzeliwane z w pełni zanurzonych okrętów, miały też lepszą celność. Wraz z rozwojem pocisków Stany Zjednoczone silnie rozwijały systemy kontroli ognia i nawigacji dla okrętów podwodnych, co nabrało krytycznego znaczenia w przyszłości, w związku z rozwojem pocisków o bardzo dużym zasięgu (międzykontynentalnym). Niezależnie od prymitywizmu technologicznego – z dzisiejszego punktu widzenia – satelitarnego systemu nawigacyjnego okrętów "Polaris" „"Ships Inertial Navigation System"” (SINS), w owym czasie system ten był nadzwyczajnym osiągnięciem. Zapewniał dokładną nawigację opartą na ruchu okrętu z użyciem zewnętrznych źródeł nawigacyjnych, z jedynie okresową aktualizacją. Innym znaczącym osiągnięciem było opracowanie systemu podtrzymywania życia na pokładzie okrętu podwodnego przez okres patrolu, poprzez opracowanie sposobu uzyskiwania na pokładzie zanurzonego okrętu tlenu i wody pitnej. Ogólnie w czasach ich konstrukcji, obok „Triton” (SSRN-586), okręty "Polaris" były największymi, najbardziej kompleksowymi i – z punktu widzenia przenoszonego ładunku bojowego – najpotężniejszymi okrętami podwodnymi, jakie kiedykolwiek do tamtej pory skonstruowano.
Czas przygotowania pocisków do startu wynosił 15 minut od momentu odbioru rozkazu odpalenia. Pociski mogły być odpalane w interwale około jednej minuty, zaś zanurzony okręt podwodny mógł przy strzale poruszać się z maksymalną prędkością 1 węzła. Liczona od kilu okrętu głębokość zanurzenia przy strzale wynosiła ok. 125 stóp (38,1 m). W czasach programu "Polaris" Marynarka Wojenna Stanów Zjednoczonych rozważała także możliwość odpalania pocisków "Jupiter" i "Polaris" z okrętów nawodnych i pozornych komercyjnych statków handlowych, w tym z mieszaną międzynarodową załoga krajów członkowskich NATO, jednakże koncepcja ta nie rozwinęła się szerzej.
Rozwój pocisków Polaris.
Pociski UGM-27A Polaris A-1 o zasięgu 1200 mil morskich zostały pomyślane jako tymczasowa broń początku programu pocisków na paliwo stałe, których nowsza wersja o większym zasięgu znajdowała się w stadium konstrukcyjnym, kiedy wyposażony w nie USS „George Washington” udał się na pierwszy patrol. UGM-27B Polaris A-2 o zasięgu 1500 Mm po raz pierwszy wyszły na patrol w czerwcu 1962 roku na pokładzie USS „Ethan Allen”. Miesiąc wcześniej, 6 maja 1962 roku, operujący 2000 km od Wysp Hawajskich „Ethan Allen” przeprowadził w ramach operacji "Frigate Bird" pierwszy i jedyny do tej pory pełny amerykański test systemu balistycznego, od odpalenia do atmosferycznej eksplozji jądrowej. Użyty w tym teście pocisk "Polaris" A-2 przeniósł głowicę W47 o mocy 1,2 Mt na odległość 1760 km, która eksplodowała 840 km na północny wschód od Wyspy Bożego Narodzenia. Kolejna wersja pocisku – UGM-27C Polaris A-3 została po raz pierwszy rozmieszczona we wrześniu 1964 roku na pokładzie USS „Daniel Webster” (SSBN-626). Wszystkie trzy wersje "Polaris" miały tę samą średnicę 1,37 m, co umożliwiało wymiany pocisków poprzez normalny załadunek, niemniej jednak wszystkie 41 okrętów "Polaris" otrzymało ostatecznie pociski A-3.
Podczas gdy pociski A-1 i A-2 przenosiły pojedynczą głowicę RV ("Re-entry Vehicle") W47, pociski A-3 wyposażone były w trzy głowice MRV ("Multiple Re-entry Vehicle") wystrzeliwane do jednego celu. Wszystkie trzy głowice W58 miały moc 200 kiloton, zaś łączna waga kompletu MRV wynosiła ok. 500 kg. Wprowadzenie do pocisku A-3 głowic MRV miało na celu skompensowanie ograniczonej celności pocisków balistycznych na tym etapie ich rozwoju. Czwarty z kolei rozmieszczony pocisk w wariancie C-3, otrzymał nazwę UGM-73 "Poseidon" C-3. "Poseidon" był znacznie większym pociskiem o średnicy 1,88 m jednakże miał ten sam zasięg co pociski A-3 – 2500 Mm. Pocisk ten miał jednak znaczącą przewagę nad pociskami "Polaris" – z powodu rozbudowy radzieckiego systemu obrony antybalistycznej po raz pierwszy na świecie wprowadzał głowice MIRV ("Multiple Independently Targetable Reentry Vehicle"). Pocisk ten przenosił dziesięć do czternastu głowic MIRV W68 o mocy 50 kiloton, z których każda mogła być niezależnie wycelowana na odrębne cele na danym obszarze. Ten nowoczesny ówcześnie pocisk był rezultatem zapoczątkowanych w marcu 1964 roku przez Sekretarza Marynarki Paula Nitze prac w ramach projektu "Great Circle Study", polegającego na rygorystycznych analizach amerykańskiego potencjału ofensywnego i obronnego, wraz z późniejszymi studiami zainicjowanymi przez sekretarza obrony McNamarę. W tym samym czasie marynarka zaproponowała jako następcę A-3 – "Polaris" B-3. Pocisk ten o średnicy 1,88 m mógł przenosić sześć głowic o mocy 170 kiloton oraz penetration aids, na tę samą odległość co A-3. Wkrótce jednak Harold Brown, "Director of Defense Research and Engineering" (dyrektor badań naukowych i konstrukcyjnych), zaproponował marynarce wykorzystanie ostatnich osiągnięć w zakresie najnowocześniejszych technologii rakietowych. Propozycja ta przerodziła się w konstrukcję UGM-73 "Poseidon" C-3 o zwiększonym udźwigu, zasięgu i zdolności do jednoczesnego atakowania kilku celów. Pierwsze 16 pocisków "Poseidon" C-3 wyszło na patrol w marcu 1971 roku na pokładzie „James Madison” (SSBN-627).
Umieszczenie nowych, większych pocisków na pokładach okrętów "Polaris" wymagało odpowiedniego przystosowania tych okrętów, w rzeczywistości jednak zakres zmian z tym związanych okazał się być relatywnie niewielki i wszystkie 31 okrętów typu "Lafayette" zostało przystosowanych do przenoszenia tych pocisków. Ostateczna wersja systemu "Polaris/Poseidon" nosiła nazwę EXPO ("Extended-range Poseidon") i weszła w stadium zaawansowanego rozwoju we wczesnych latach 70. ubiegłego stulecia. Podstawą tego procesu stały się wkrótce pociski UGM-93A Trident I C-4, przenoszone przez dwanaście przystosowanych do nich okrętów typu "Lafayette". Pociski C-4 o średnicy 1,88 m, miały teoretyczny zasięg 4000 mil morskich (7400 km) i przenosiły 6 głowic MIRV W76 o mocy 100 kiloton każda.
Procesy dostosowania okrętów programu 41 jednostek do poszczególnych pocisków dowiodły ich dużej elastyczności, co stanowi jedno z najbardziej znaczących osiągnięć konstrukcyjnych. W latach 1967–1980 w służbie pozostawało 41 okrętów (łącznie z przechodzącymi przeglądy i modernizacje). Ostatni patrol okrętu "Polaris" został zakończony w 1994 roku, co zwieńczyło ważny okres w historii okrętów podwodnych przenoszących pociski balistyczne. W miarę wycofywania tych okrętów ze służby, podejmowano wysiłki, aby przystosować je do innych zadań, zwłaszcza do zadań okrętów myśliwskich (SSN), co jednakże nie zakończyło się powodzeniem z uwagi na słabe uzbrojenie, ograniczenia sonaru, małą prędkość oraz wysoki poziom generowanych przez te jednostki szumów. Jednym z pomysłów wykorzystania okrętów, wycofywanych ze służby w ramach amerykańskiej triady nuklearnej, była propozycja użycia ich jako wysuniętych platform śledzenia radarowego systemu obrony antybalistycznej (ABM). W późnych latach 60. projektowano wykorzystanie tych okrętów do wsparcia antybalistycznych systemów Sentinel/Safeguard, kilka wczesnych okrętów "Polaris" zostało w związku z tym przebudowanych przez zainstalowanie w ich powiększonych kioskach dużego radaru. Idea wykorzystania takich okrętów polegała na rozmieszczeniu ich w razie kryzysu pod arktycznym pakiem lodowym w celu zapewnienia wczesnego ostrzegania oraz śledzenia radzieckich lub chińskich pocisków balistycznych. Rozważane było także wykorzystanie zmodyfikowanych okrętów "Polaris" jako nosicieli pocisków antybalistycznych, zbudowanych z wykorzystaniem pierwszego stopnia napędowego wycofanych z użytku pocisków "Polaris". Obydwie te koncepcje zostały porzucone wraz z anulowaniem najpierw programu Sentinel, a następnie Safeguard. Większym natomiast powodzeniem zakończyło się wykorzystanie tych jednostek do transportu sił specjalnych (SEAL). Każdy z czterech zmodyfikowanych w ten sposób okrętów mógł transportować 65 żołnierzy, ich sprzęt i zaopatrzenie oraz gumową łódź. Ostatecznie ostatni okręt programu „"41 for freedom"” – „Kamehameha”, został całkowicie wycofany z linii w 2002 roku, kiedy to ukończył służbę jako okręt transportowy.
Ciekawostka.
Rakietę Polaris ochrzcił wiceadmirał William F. Raborn Jr. na cześć Gwiazdy Polarnej, na której żeglarze od lat opierali nawigację.

</doc>
<doc id="1341004" url="https://pl.wikipedia.org/wiki?curid=1341004" title="USS Adirondack (ID-1270)">
USS Adirondack (ID-1270)

Adirondack – amerykański bocznokołowy parowiec pasażerki o stalowym kadłubie. Zbudowany w Brooklynie w 1896. Został wyczarterowany przez US Navy do służby w czasie I wojny światowej. Dostarczony we wrześniu 1917 i przemianowany na USS "Adirondack" (ID 1270). Przez ponad dwa lata był wykorzystywany jako pływające koszary przeznaczone dla rekrutów w New York Navy Yard. Niepotrzebny po podpisaniu rozejmu wrócił do poprzedniego właściciela w styczniu 1919. Operował w rejonie rzeki Hudson przez kilka lat, ale wyszedł z użycia w 1923-1924.

</doc>
<doc id="1341005" url="https://pl.wikipedia.org/wiki?curid=1341005" title="USS Ahoskie (YTB-804)">
USS Ahoskie (YTB-804)

USS Ahoskie (YTB-804) – amerykański duży holownik portowy typu "Natick" pełniący służbę w United States Navy.
Holownik zamówiono 4 marca 1969. Stępkę jednostki położono 23 czerwca 1969 w Sturgeon Bay w firmie "Peterson Builders". Zwodowany 14 stycznia 1970. Dostarczony Marynarce 7 lipca 1970.
Holownik został przydzielony do 6 Dystryktu Morskiego (ang. 6th Naval District) i bazował w Charleston. Przez cały okres służby zapewniał usługi holownicze i inne jednostkom w porcie w Charleston.
Od około 2000, w cywilnej służbie w Eastport. Drewniana plakietka na kominie identyfikuje jednostkę jako "Ahoskie"

</doc>
<doc id="1341006" url="https://pl.wikipedia.org/wiki?curid=1341006" title="USS Alfred Wolf (DE-544)">
USS Alfred Wolf (DE-544)

USS Alfred Wolf (DE-544) amerykański niszczyciel eskortowy typu "John C. Butler". Nigdy nie ukończony.
Nazwę przydzielono jednostce 26 października 1943. Stępkę położono w stoczni Boston Navy Yard 9 grudnia 1943. Jednak z powodu zmiany priorytetów prace nad jednostką wstrzymano 10 czerwca 1944, a całkowicie budowę przerwano 5 września 1944. Następnie nieukończony kadłub rozebrano na pochylni.

</doc>
<doc id="1341007" url="https://pl.wikipedia.org/wiki?curid=1341007" title="USS Alligator (1813)">
USS Alligator (1813)

USS Alligator – amerykański slup wykorzystywany w czasie wojny brytyjsko-amerykańskiej. Druga jednostka United States Navy nosząca tę nazwę.
"Alligator" został zakupiony przez Marynarkę w 1813 w Nowym Orleanie z przeznaczeniem przebudowy na kanonierkę. Wszedł do służby jako tender w Nowym Orleanie i służył w tym mieście pod dowództwem Sailing Master Richarda S. Shepparda do końcowego okresu 1814.
Gdy Brytyjczycy weszli na jezioro Borgne wczesnym rankiem 14 grudnia 1814 "Alligator" podjął próbę dołączenia do innych amerykańskich kanonierek na jeziorze. Jednak brytyjskie jednostki szybko otoczyły go i przechwyciły. W ten sposób wziął udział w przegranej bitwie na jeziorze Borgne, ale kupiono w ten sposób czas potrzebny generałowi Andrew Jacksonowi do umocnienia obrony Nowego Orleanu.
Dalsza służba, już pod banderą brytyjską pozostaje nieznana.

</doc>
<doc id="1341008" url="https://pl.wikipedia.org/wiki?curid=1341008" title="USS American (1861)">
USS American (1861)

USS American – bark o wyporności 329 ton, były statek wielorybniczy. Został zakupiony 1 listopada 1861 w Edgartown (Massachusetts) z przeznaczeniem dla Stone Fleet za 3370 dolarów. Opuścił New Bedford (Massachusetts) 20 listopada 1861 i miał być samozatopiony w celu zablokowania głównego kanału prowadzącego do portu w Charleston 20 grudnia 1861. Nazwa jednostki jest czasem podawana w źródłach jako "America".
Początkowo planowany do zatopienia w porcie w Savannah, ale gdy jednostki wielorybnicze zaczęły przybywać do tego portu stwierdziły, że konfederaci zostali zaalarmowani przez zdobycie przez Union Army Port Royal. Zdecydowali się wtedy na ewakuację Tybee Island i przeniesienie baterii do Fort Pulaski. Dodatkowo chcąc powstrzymać okręty północy od ostrzeliwania starej twierdzy z bliska, zatopili stare kadłuby w kluczowym miejscu kanału i sami zrobili to, co miały zrobić okręty Stone Fleet. W rezultacie unioniści przepłynęli żaglowcem "American" i większością innych jednostek, 10 i 11 grudnia, do Port Royal. Tam Flag Officer DuPont zdecydował o użyciu ich do zablokowania kanału żeglownego prowadzącego do portu w Charleston. Jednostki przeszły tam i 20 grudnia 1861 "American" został zatopiony na wodach głównego kanału.

</doc>
<doc id="1341009" url="https://pl.wikipedia.org/wiki?curid=1341009" title="USS Asp (YFB-1)">
USS Asp (YFB-1)

USS Asp (YFB-1) – motorówka o drewnianym kadłubie, nosząca wcześniej nazwę "Nahma". Została zbudowana w Nowym Orleanie w 1902. Nabyta przez US Navy w tym samym roku została przydzielona do Louisiana Naval Militia, gdzie służyła do wejścia Stanów Zjednoczonych do I wojny światowej.
Przemianowana na "Asp" weszła do służby 17 kwietnia 1917. Operowała w rejonie Nowego Orleanu jako okręt patrolowy i prom. Po zakończeniu I wojny światowej nadal służyła w 8 Dystrykcie Morskim (ang. 8th Naval District). Otrzymała oznaczenie YFB-1 w lipcu 1920. Wycofana ze służby i sprzedana 24 marca 1923.

</doc>
<doc id="1341010" url="https://pl.wikipedia.org/wiki?curid=1341010" title="USS Carola IV (SP-812)">
USS Carola IV (SP-812)

USS Carola IV – okręt patrolowy United States Navy. Zbudowany w 1885 w Culzian (Szkocja) jako jacht parowy. W czerwcu 1917 gdy jego właścicielem był Leonard Richards z Nowego Jorku nabyty przez US Navy do służby w czasie I wojny światowej. Wszedł do służby na początku lipca, przepłynął przez Atlantyk do Brestu w tym samym miesiącu i w sierpniu, odwiedził po drodze Nową Fundlandię i Azory. Po krótkim okresie służby patrolowej w pobliżu francuskiego wybrzeża, w październiku 1917, "Carola IV" został określony jako nie posiadający odpowiednich cech morskich (ang. unseaworthy) i przesunięty do służby portowej jako jednostka koszarowa. Taką rolę pełnił do końca wojny i przez kolejny rok. Wycofany ze służby pod koniec grudnia 1919 i sprzedany w Breście.

</doc>
<doc id="1341011" url="https://pl.wikipedia.org/wiki?curid=1341011" title="USS Champion (1777)">
USS Champion (1777)

USS Champion – szebeka służąca w Continental Navy. Dowodzony przez komandora Jamesa Josiaha, pływał na rzece Delaware w składzie sił Pennsylvania State Navy w czasie amerykańskiej rewolucji. W składzie tych sił starał się utrudniać brytyjskie wysiłki do ustanowienia morskiej komunikacji ze swoimi jednostkami w Filadelfii na jesieni 1777.
Po kilku miesiącach walk w trudnych warunkach amerykańskie okręty podjęły próbę przejścia koło Filadelfii. Okręty należące do stanu Pennsylvania przeszły, ale jednostki floty kontynentalnej, w tym "Champion", zostały spalone przez własnych oficerów 21 listopada 1777, gdy przypływ i wiatr zmieniły kierunek i uniemożliwiły wykonanie zadania.

</doc>
<doc id="1341012" url="https://pl.wikipedia.org/wiki?curid=1341012" title="USS Chippewa (1810)">
USS Chippewa (1810)

USS Chippewa – amerykański szkuner, pierwsza jednostka US Navy nosząca tę nazwę. Wcześniej okręt brytyjski, przechwycony przez Amerykanów 10 września 1813 i wyposażony do służby. Dowódcą został Acting Midshipman Robert S. Tatem.
Pływał po jeziorze Erie jako część eskadry komodora Olivera Perry’ego. Po wypłynięciu z Put-in-Bay (Ohio) w październiku z kilkoma oficerami Armii i bagażami na pokładzie, został wyrzucony na brzeg przez silny wiatr w pobliżu Black Rock (Nowy Jork). Spalony przez oddział brytyjski 29 grudnia 1813.

</doc>
<doc id="1341013" url="https://pl.wikipedia.org/wiki?curid=1341013" title="USS Collier">
USS Collier

USS Collier − amerykański parowiec tylnokołowy. Zbudowany w Cincinnati w 1864 jako "Allen Collier" i zakupiony przez United States Navy 7 grudnia tego roku. Okręt wszedł do służby jako USS "Allen Collier" 18 marca 1865 i przemianowany na USS "Collier" wkrótce potem. Zapisy Marynarki czasem podają go nadal pod poprzednią nazwą, często też pod taką której nigdy nie nosił ("A. Collier").
Okręt patrolował rzekę Missisipi do końca wojny secesyjnej. Został wycofany ze służby 29 lipca 1865 i sprzedany do cywilnej służby tego samego roku.

</doc>
<doc id="1341015" url="https://pl.wikipedia.org/wiki?curid=1341015" title="USS Merganser (AM-135)">
USS Merganser (AM-135)

USS Merganser (AM-135) – amerykański trałowiec. Pierwszy okręt United States Navy noszący nazwę Merganser, oznaczającą tracz.
Noszący na początku służby nazwę "Annapolis" statek rybacki został zbudowany w 1937 w stoczni Bethlehem Steel Corp. w Quincy. Nabyty (zarekwirowany) przez US Navy jako "Ocean" przez Komisję Morską (ang. Maritime Commission) od General Sea Foods Corp. z Bostonu 3 stycznia 1942. Przemianowana na "Merganser" 18 stycznia 1942. Przerobiony przez Bethlehem Steel Atlantic Works, East Boston (Massachusetts). Wszedł do służby 23 maja 1942. Dowódcą został Lt. A. S. Johnson, USNR.
Przydzielony do 1 Dystryktu Morskiego (ang. 1st Naval District) okręt operował z Woods Hole Section Base patrolując wody w pobliżu Nowej Anglii do lutego 1944.
Następnie przeszedł do Bostonu w celu dezaktywacji. Wycofany tam ze służby 1 maja. Skreślony z listy okrętów 16 września. 29 września przekazany Komisji Morskiej. Następnie sprzedany poprzedniemu właścicielowi i przemianowany z powrotem na "Ocean".

</doc>
<doc id="1341016" url="https://pl.wikipedia.org/wiki?curid=1341016" title="USS Merrimac (1895)">
USS Merrimac (1895)

USS Merrimac – amerykański parowiec służący w United States Navy w czasie wojny hiszpańsko-amerykańskiej.
„Merrimac” został zbudowany jako „Solveig” w 1894 i nabyty przez Marynarkę w kwietniu 1898. Kontradmirał William T. Sampson nakazał zatopienie go w wejściu do portu Santiago na Kubie w próbie zablokowania floty hiszpańskiej w tym porcie. Nocą z 2 na 3 czerwca 1898 ośmiu ochotników podjęło próbę wypełnienia tej misji, jednak maszyna sterowa okrętu została zniszczona przez ogień artyleryjski wroga i okręt zatonął w miejscu nie utrudniającym korzystanie z portu. Członkowie załogi zostali uratowany przez Hiszpanów i uznani za jeńców wojennych. Po bitwie koło Santiago de Cuba flota hiszpańska została zniszczona, a członkowie załogi „Merrimac” zwolnieni. Cała ósemka została odznaczona Medalem Honoru za udział w misji.
Ośmiu członków załogi „Merrimac” to:

</doc>
<doc id="1341017" url="https://pl.wikipedia.org/wiki?curid=1341017" title="USS Pulaski (1854)">
USS Pulaski (1854)

USS Pulaski był parowcem bocznokołowym o wyporności 401 ton/395 ton długich. Nosił nazwę pochodzącą od Kazimierza Pułaskiego. Po zbudowaniu dla komercyjnych właścicieli w 1854 nosił nazwę "Metacomet", był w służbie US Navy w latach 1858-1863 jako USS "Pulaski", po czym został sprzedany.
"Metacomet" został zbudowany w Nowym Jorku. Był wyczarterowany przez marynarkę w 1858 dla celów ekspedycji do Paragwaju. Miesięczna opłata wynosiła 3500 dolarów z opcją kupna za 50000 dolarów. W czasie ekspedycji był dowodzony przez lieutenanta Williama H. Macomba. W marcu 1859 został uznany za jednostkę, która nie może wyjść na morze i która nie dopłynie do Stanów Zjednoczonych.
Następnie zakupiony i przemianowany na USS "Pulaski". Operował na wodach Ameryki Południowej od początku 1859 do 22 stycznia 1863, gdy został wycofany ze służby i sprzedany na aukcji w Montevideo. W pierwszych miesiącach 1865 został zakupiony przez Paragwaj. Do około 1870 operował na Río de la Plata jako jednostka cywilna.

</doc>
<doc id="1341018" url="https://pl.wikipedia.org/wiki?curid=1341018" title="USS Metacomet (1863)">
USS Metacomet (1863)

USS Metacomet parowiec bocznokołowy o drewnianym kadłubie, który służył w United States Navy w połowie XIX wieku. Okręt nosił nazwę pochodzącą od wodza Indian Wampanoag. 
Jednostka została zwodowana 7 marca 1863 w firmie Thomas Stack w Brooklynie, (New York) i weszła do służby w Nowym Jorku 4 stycznia 1864, pierwszym dowódcą został Commander James E. Jouett.
"Metacomet" dołączył do Zachodniej Eskadry Blokadowej Zatoki (ang. West Gulf Blockading Squadron) i brał udział w blokowaniu Mobile Bay i przechwyceniu brytyjskiego łamacza blokady "Donegal" 6 czerwca. 30 czerwca "Glasgow" zmusił innego łamacza blokady - parowiec "Ivanhoe" do wyrzucenia na mieliznę w pobliżu Fort Morgan, którego działa chroniły jednostkę przed zniszczeniem ze strony Unii. Podjęto wysiłki zniszczenia go ogniem prowadzonym z dużej odległości przez "Metacomet" i "Monongahela", ale nie zakończyły się one sukcesem. Admirał David Farragut nakazał wysłanie ekspedycji łodziami. Pod osłoną ciemności łodzie z "Metacomet" i "Kennebec" podpłynęły blisko brzegu i unioniści spalili parowiec.
"Metacomet" i 17 innych jednostek weszło do Mobile Bay w podwójnej kolumnie 5 sierpnia. W ciągu bitwy bocznokołowiec wraz z innymi okrętami Unii przechwyciły konfederacki taranowiec "Tennessee", główne zagrożenie dla okrętów blokujących Mobile. Okręty Farraguta prowadziły ogień artyleryjski z Fortem Morgan i konfederackimi kanonierkami. Zajęły CSS "Selma". "Metacomet" ratował następnie rozbitków z monitora Unii "Tecumseh", który został zatopiony przez Konfederatów.
Gdy Mobile Bay przeszło w ręce Unii "Metacomet" popłynął na wybrzeże Teksasu i przechwycił łamacza blokady "Susanna" w pobliżu Campechy Banks 28 listopada. Przechwycił także szkuner "Sea Witch" i slup "Lilly" w pobliżu Galveston odpowiednio 31 grudnia i 6 stycznia 1865.
Miny (zwane wtedy torpedami) pozostały dużym niebezpieczeństwem dla żeglugi na wodach w pobliżu Mobile, więc "Metacomet" wrócił tam i starał się przetrałować zatokę i kanał Blakely w okresie 9 marca - 12 kwietnia 1865. Na północ okręt wrócił po zakończeniu konfliktu.
"Metacomet" został wycofany ze służby w Filadelfii 18 sierpnia i sprzedany firmie "John Roach &amp; Sons" 28 października 1865.

</doc>
<doc id="1341019" url="https://pl.wikipedia.org/wiki?curid=1341019" title="USS Eagle (1812)">
USS Eagle (1812)

USS Eagle – slup amerykański, drugi okręt noszący tę nazwę. Był statkiem handlowym zakupionym w Vergennes w stanie Vermont do służby na jeziorze Champlain w 1812 i przygotowany do służby. Pływał po jeziorze pod dowództwem Sailing Mastera J. Loomisa jako część eskadry blokadowej komodora Thomasa Macdonougha. Jego zadaniem było utrudnianie Brytyjczykom pochodu na południe z Kanady. "Eagle" został przechwycony przez Brytyjczyków 3 czerwca 1813 w pobliżu Ile aux Noix po kanadyjskiej stronie jeziora i wcielony do Royal Navy jako "Finch".
W czasie służby jako okręt brytyjski towarzyszył ekspedycji, która spaliła arsenał i magazyny w Plattsburgu. Został ponownie przejęty przez Amerykanów w czasie bitwy na jeziorze Champlain 11 września 1814 i ponownie wcielony do US Navy. Po wojnie został sprzedany w lipcu 1815 w Whitehall (Nowy Jork).

</doc>
<doc id="1341020" url="https://pl.wikipedia.org/wiki?curid=1341020" title="USS Eagle (1814)">
USS Eagle (1814)

USS Eagle był brygiem, trzecią jednostką amerykańską noszącą tę nazwę. Został zwodowany jako „Surprise” 11 sierpnia 1814 w Vergennes (Vermont) w firmie Adam and Noah Brown. Został przemianowany na „Eagle” 6 września 1814 i przeszedł pod dowództwo Lieutenanta R. Henleya.
Okręt został ukończony zaraz przed decydującą bitwą na jeziorze Champlain 11 września 1814, „Eagle” okazał się być dzielnym okrętem. Był pierwszą jednostką w liniowej formacji amerykańskiej, walczył z „Chubb”, „Linnet” i „Confiance” w pobliżu Saratogi. W czasie bitwy został trafiony 39 razy i stracił 13 zabitych i 20 rannych. Po bitwie został umieszczony w Whitehall, ale sprzedano go w 1825.

</doc>
<doc id="1341021" url="https://pl.wikipedia.org/wiki?curid=1341021" title="USS Edith (1849)">
USS Edith (1849)

USS Edith był parowcem o napędzie śrubowym, który został przekazany z Departamentu Wojny do US Navy na mocy ustawy Kongresu z 3 marca 1849. Przeszedł pod dowództwo komodora Thomasa ap Catesby Jonesa dowódcy Eskadry Pacyfiku w San Francisco. 16 czerwca Lieutenant James McCormick otrzymał rozkaz zbadania i zaraportowania stanu parowca. Następnie objął tymczasowe dowództwo by przetransportować reprezentantów na Zgromadzenie Konstytucyjne Stanu Kalifornia (ang. California State Constitutional Convention).
USS "Edith" opuścił Sausalito w Kalifornii 23 sierpnia 1849 w rejsie do Santa Barbara, ale napotkał gęstą mgłę, która uniemożliwiła dokładne obserwacje.
Rankiem 24 sierpnia okręt wszedł na mieliznę w pobliżu niezamieszkanej części wybrzeża i został zniszczony. Wyrok sądu wydany w styczniu 1850 uznał dowódcę i załogę za niewinnych.

</doc>
<doc id="1341022" url="https://pl.wikipedia.org/wiki?curid=1341022" title="USS Effingham (1777)">
USS Effingham (1777)

USS Effingham – fregata żaglowa należąca do Continental Navy nosząca nazwę pochodzącą od Earla Effingham. Zbudowana w Filadelfii w latach 1776-1777, dowódcą został komandor John Barry. Gdy Brytyjczycy przejęli władzę na Filadelfią we wrześniu 1777, Barry otrzymał rozkaz wzięcia nieukończonego okrętu w górę rzeki Delaware w bezpieczne miejsce.
25 października generał George Washington spytał załogę okrętu czy przejdzie do jego floty. Dwa dni później wydano rozkaz spalenia bądź zatopienia okrętu. "Effingham" zatonął 2 listopada poniżej Bordentown w New Jersey by nie wpadł w ręce Brytyjczyków. Wystające części zostały spalone przez Brytyjczyków 9 maja 1778 w czasie ich pochodu z Filadelfii na północ.

</doc>
<doc id="1341023" url="https://pl.wikipedia.org/wiki?curid=1341023" title="USS Elcano (PG-38)">
USS Elcano (PG-38)

USS Elcano (PG-38) kanonierka należąca do Hiszpańskiej Marynarki Wojennej i zajęta przez US Navy w czasie wojny amerykańsko-hiszpańskiej. Weszła oficjalnie do służby w US Navy w 1902 i została wycofana w 1928.
"Elcano" został zbudowany ze stali w Hiszpanii w 1885 i pełnił służbę w hiszpańskiej marynarce w Manili, gdy został zajęty w czasie bitwy w zatoce Manilskiej 1 maja 1898. Został przerobiony w ramach przygotowań do wcielenia do służby cztery lata później.
Kanonierka służyła w Chinach do czasów rewolucji 1911. Później kontynuowała służbę bazując w Szanghaju. Po wycofaniu ze służby została zatopiona jako okręt-cel.

</doc>
<doc id="1341025" url="https://pl.wikipedia.org/wiki?curid=1341025" title="USS Experiment (1832)">
USS Experiment (1832)

USS Experiment był szkunerem służącym w United States Navy w latach 30 i 40 XIX wieku. Był drugą jednostką noszącą tę nazwę.
Okręt został zbudowany w 1831 w stoczni Washington Navy Yard. Udał się na testy do zatoki Chesapeake w kwietniu 1832. Dowódcą został podporucznik William Mervine.
Do połowy 1833 szkuner pływał w pobliżu wybrzeża Atlantyku pomiędzy Bostonem i Charleston. Po naprawach w Norfolk popłynął do Indii Zachodnich. Do Nowego Jorku wrócił w czerwcu 1835. W czasie pozostałych 3 lat służby był często wykorzystywany jako okręt badawczy. W latach 1839-1848, gdy został sprzedany, pełnił rolę okrętu koszarowego dla rekrutów w Filadelfii.

</doc>
<doc id="1341026" url="https://pl.wikipedia.org/wiki?curid=1341026" title="USS Fair American (1812)">
USS Fair American (1812)

USS Fair American – szkuner służący w United States Navy w czasie wojny brytyjsko-amerykańskiej. Wziął udział w walkach na jeziorze Ontario.
Jednostka została zakupiona w październiku 1812 w Oswego i wraz z resztą eskadry w czasie zimy 1812–1813 przebywała w Sackets Harbor. Później wspierała operacje lądowe w rejonie jeziora Ontario, w tym lądowanie sił generała Henry'ego Dearborna w liczbie 1700 ludzi, które zaowocowało zajęcie Yorku (obecnie Toronto) 27 kwietnia 1813.
W 1814 okręt został przerobiony na transportowiec i używany do przewożenia zapasów i żołnierzy. Wraz z zakończeniem wojny okręt został sprzedany w Sacketts Harbor 16 maja 1815.

</doc>
<doc id="1341027" url="https://pl.wikipedia.org/wiki?curid=1341027" title="USS Franklin (1775)">
USS Franklin (1775)

USS Franklin był amerykańskim szkunerem należącym do Continental Navy w czasie amerykańskiej rewolucji. Nosił nazwę na cześć Benjamina Franklina.
"Franklin" był wcześniej jednostką rybacką zarekwirowaną na rozkaz pułkownika Jerzego Washingtona w 1775. Był częścią floty szkunerów dowodzonej przez komodora Johna Manleya, która przechwyciła kilka brytyjskich jednostek. Został zwrócony właścicielowi w 1776.

</doc>
<doc id="1341028" url="https://pl.wikipedia.org/wiki?curid=1341028" title="USS Growler (slup 1812)">
USS Growler (slup 1812)

USS Growler był slupem uzbrojonym w 10 dział 18-funtowych i jedno 6-funtowe. Okręt o wyporności 112 ton został zakupiony na jeziorze Champlain w 1812 roku. Pływał pod dowództwem Lieutenanta Sidneya Smitha jako część eskadry komodora Thomasa Macdonougha do czasu zajęcia przez Royal Navy w pobliżu Ile aux Noix w Kanadzie 3 czerwca 1813 roku. „Growler” został wcielony do floty brytyjskiej jako „Shannon”, a później „Chub”. Pod tą ostatnią nazwą został zajęty przez amerykańską eskadrę w czasie bitwy na jeziorze Champlain 11 września 1814 roku. Nie wprowadzono go jednak do służby i został sprzedany w Whitehall w lipcu 1815 roku.

</doc>
<doc id="1341029" url="https://pl.wikipedia.org/wiki?curid=1341029" title="USS LST-826">
USS LST-826

USS LST-826 – okręt desantowy czołgów typu "LST-542". Jak wiele innych jednostek tego typu nie otrzymał nazwy jednostkowej i nosił tylko numer kadłuba.
Stępkę okrętu położono 6 października 1944 w Evansville (Indiana) w firmie Missouri Valley Bridge &amp; Iron Co.. Został zwodowany 14 listopada 1944, matką chrzestną była pani W. E. Haynie. Wszedł do służby 7 grudnia 1944, dowódcą został Lt. John G. Mahler, USNR.
W czasie II wojny światowej LST-826 został przydzielony do azjatycko-pacyficznego teatru wojny i uczestniczył w desancie i okupacji Okinawa Gunto w maju i czerwcu 1945. Po zakończeniu walk pełnił służbę w siłach okupacyjnych na Dalekim Wschodzie do początku grudnia 1945.
LST-826 został odznaczony jedną battle star za służbę w czasie II wojny światowej.

</doc>
<doc id="1341030" url="https://pl.wikipedia.org/wiki?curid=1341030" title="USS Hornet (1775)">
USS Hornet (1775)

USS Hornet był cywilnym slupem, który został wyczarterowany przez komandora Williama Stone w grudniu 1775 do służby pod dowództwem Stone`a jako część floty Eseka Hopkinsa.
"Hornet" został wyposażony w Baltimore i wypłynął w składzie floty Hopkinsa 18 lutego 1776. W pobliżu Virginia Capes zderzył się z HMS "Fly" i nie mógł towarzyszyć flocie w operacji desantu w New Providence. Patrolował wody zatoki Delaware przez prawie rok. Później przeszedł przez brytyjską blokadę by konwojować jednostki handlowe do Charleston. Po tej dacie dokumenty są niekompletne, ale prawdopodobnie "Hornet" wpadł w ręce Brytyjczyków w pobliżu wybrzeża Południowej Karoliny w lecie 1777.

</doc>
<doc id="1341031" url="https://pl.wikipedia.org/wiki?curid=1341031" title="USS LST-896">
USS LST-896

USS LST-896 był okrętem desantowym czołgów typu "LST-542". Jak wiele innych jednostek tego typu nie otrzymał nazwy jednostkowej i nosił tylko numer kadłuba.
Stępkę okrętu położono 6 października 1944 w Pittsburghu w stoczni Dravo Corp. Został zwodowany 18 listopada 1944, matką chrzestną była pani Russell D. Sttrouse. Wszedł do służby 20 października 1944, dowódcą został Lt. Vinton C. Vint.
Po zakończeniu II wojny światowej LST-896 pełnił służbę w siłach okupacyjnych na Dalekim Wschodzie i pełnił służbę w Chinach do początku grudnia 1945. Został wycofany ze służby 3 grudnia 1945 i skreślony z listy okrętów floty 3 stycznia 1946. Jego uszkodzony przez tajfun został zniszczony 8 marca 1946.

</doc>
<doc id="1341032" url="https://pl.wikipedia.org/wiki?curid=1341032" title="USS Leonidas (1849)">
USS Leonidas (1849)

USS Leonidas był w służbie na Pacyfiku w 1849, dowodzony przez komandora Swift z New Bedford. W latach 1850-1854 częściowo należał i był dowodzony przez Benjamina Smitha Clarka, Jr.
Zakupiony 27 października 1861 przez US Navy w New Bedford za kwotę 3050 dolarów do użycia w ramach Stone Fleet. Został wypełniony kamieniami i wypłynął z New Bedford pod dowództwem Mastera Johna Howlanda 20 listopada 1861. Dokładnie miesiąc później został rozmyślnie zatopiony, wraz z 15 innymi jednostkami, w zakończonej niepowodzeniem próbie powstrzymania łamaczy blokady od używania głównego kanału prowadzącego do portu Charleston w odległości czterech mil na południe-południowy wschód (ang. south-southeast) od Fordu Sumter i trzy mile na wschód-południowy wschód (ang. east-southeast) od latarni na Morris Island w Karolinie Południowej.

</doc>
<doc id="1341033" url="https://pl.wikipedia.org/wiki?curid=1341033" title="USS Mackinaw (1863)">
USS Mackinaw (1863)

USS Mackinaw był bocznokołowym parowcem, który został zbudowany w Nowym Jorku 1863. Jednostka została zwodowana 22 kwietnia 1863.
Wszedł do służby w Nowym Jorku 23 kwietnia 1864, dowódcą został Commander J. C. Beaumont. "Mackinaw" najpierw służył w Północnoatlantyckiej Eskadrze Blokującej (ang. North Atlantic Blockading Squadron) na James River. Parowiec służył także jako okręt blokujący Wilmongton i uczestniczył w innych akcjach na przestrzeni 1865.
Po otrzymaniu rozkazu przepłynięcia do Portsmouth w New Hampshire w kwietniu 1865, "Mackinaw" został wycofany ze służby 11 maja 1865. Ponownie wszedł do służby w styczniu 1866 by służyć w Eskadrze Północnego Atlantyku (ang. North Atlantic Squadron) i w Indiach Zachodnich.
Po raz ostatni "Mackinaw" został wycofany ze służby w maju 1867 i sprzedany na aukcji publicznej w Filadelfii w październiku 1867.

</doc>
<doc id="1341034" url="https://pl.wikipedia.org/wiki?curid=1341034" title="Dra Abu el-Naga">
Dra Abu el-Naga

Dra Abu el-Naga, nekropolia egipska położona na zachodnim brzegu Nilu w Tebach, przy wejściu do suchej zatoki prowadzącej do Deir el-Bahari i na północ od nekropolii El-Assasif.
Odnaleziono tutaj grobowce pochodzące z okresu XVII dynastii i prawdopodobny grobowiec 
faraona Amenhotepa I.

</doc>
