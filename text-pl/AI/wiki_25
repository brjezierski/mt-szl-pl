<doc id="1341035" url="https://pl.wikipedia.org/wiki?curid=1341035" title="Wełykosilla (obwód lwowski)">
Wełykosilla (obwód lwowski)

Wełykosilla (ukr. Великосілля; do 1949 "Nanczułka Wielka") – wieś na Ukrainie, w obwodzie lwowskim, w rejonie starosamborskim, nad Linynką. W 2001 roku liczyła 331 mieszkańców. Wieś jest siedzibą rady wiejskiej, pod którą podlega też wieś Sosniwka.
Pierwsza wzmianka pochodzi z 1539 roku.
Przed II wojną światową należała do powiatu starosamborskiego.

</doc>
<doc id="1341037" url="https://pl.wikipedia.org/wiki?curid=1341037" title="São Martinho (Alcácer do Sal)">
São Martinho (Alcácer do Sal)

São Martinho – sołectwo w gminie Alcácer do Sal (Portugalia). Położone na obszarze 83,86 km², zamieszkane przez 562 osób ("dane z 2001"). Gęstość zaludnienia: 6,7 osoby/km².

</doc>
<doc id="1341038" url="https://pl.wikipedia.org/wiki?curid=1341038" title="Łużek Górny">
Łużek Górny

Łużek Górny (ukr. Верхній Лужок) – wieś w rejonie samborskim (do 2020 w rejonie starosamborskim) obwodu lwowskiego Ukrainy. Wieś liczy około 1216 mieszkańców. Leży nad rzeką Dniestr. Jest siedzibą silskiej rady, której podlega również Busowisko. Pierwsza wzmianka o wsi pochodzi z 1495.
Od 1905 przez wieś przebiega linia kolejowa łącząca Użhorod z Samborem. Znajduje się tu przystanek kolejowy Łużek Górny.
W 1921 r. liczył około 1205 mieszkańców. Przed II wojną światową należały do powiatu starosamborskiego.

</doc>
<doc id="1341039" url="https://pl.wikipedia.org/wiki?curid=1341039" title="Mistrzostwa Świata w Pływaniu na krótkim basenie 2010">
Mistrzostwa Świata w Pływaniu na krótkim basenie 2010

10. Mistrzostwa Świata w Pływaniu na krótkim basenie odbyły się w dniach 15 – 19 grudnia 2010 roku w Dubaju (Zjednoczone Emiraty Arabskie).
Dubaj został wybrany na gospodarza Mistrzostw Świata na spotkaniu FINA 9 kwietnia 2006 w Szanghaju. W głosowaniu pokonał turecki Stambuł stosunkiem głosów 11 do 10.
W mistrzostwach wystąpiło 708 zawodników ze 138 krajów, w tym siedmiu reprezentantów Polski.

</doc>
<doc id="1341040" url="https://pl.wikipedia.org/wiki?curid=1341040" title="Big Cheese">
Big Cheese



</doc>
<doc id="1341041" url="https://pl.wikipedia.org/wiki?curid=1341041" title="Wiciów">
Wiciów

Wiciów (ukr. "Виців") – wieś w rejonie starosamborskim obwodu lwowskiego Ukrainy. Wieś liczy około 97 mieszkańców. Leży nad potokiem Mszanka. Podlega grąziowskiej silskiej radzie.
W 1921 r. liczyła około 376 mieszkańców. Przed II wojną światową należała do powiatu starosamborskiego.

</doc>
<doc id="1341043" url="https://pl.wikipedia.org/wiki?curid=1341043" title="Santiago (Alcácer do Sal)">
Santiago (Alcácer do Sal)

Santiago – sołectwo w powiecie Alcácer do Sal (Portugalia). Położone na obszarze 282,98 km², zamieszkane przez 4850 osób ("dane z 2001"). Gęstość zaludnienia: 17,1 osoby/km².

</doc>
<doc id="1341044" url="https://pl.wikipedia.org/wiki?curid=1341044" title="USS Morris (DD-271)">
USS Morris (DD-271)

USS Morris (DD-271) – amerykański niszczyciel typu "Clemson". Szósty okręt United States Navy, którego nazwa pochodzi od Charlesa Morrisa.
Stępkę okrętu położono 20 lipca 1918 w stoczni "Fore River Plant", Bethlehem Shipbuilding Corporation, w mieście Squantum. Zwodowany 12 kwietnia 1919, matką chrzestną była pani George E. Roosevelt, prawnuczka komodora Morrisa. Jednostka weszła do służby 21 lipca 1919, dowódcą został Lieutenant Commander Morton Deyo.
26 sierpnia 1919 "Morris" popłynął na wody europejskie. Miesiąc później przeszedł przez cieśninę Gibraltarską i dotarł do Splitu. Tam dołączył do Oddziału Adriatyckiego (ang. Adriatic Detachment), który spełniał wtedy rolę quasi-polityczną i dyplomatyczną w momencie rozpadu Austro-Węgier. Wrócił do Nowego Jorku 21 maja 1920 i operował krótko w pobliżu wschodniego wybrzeża USA. Następnie, przez Kanał Panamski, popłynął do San Diego, gdzie dotarł 7 września. Przez następne 9 miesięcy pływał po wodach południowych w krótkich patrolach w okolicach politycznie wtedy niestabilnych Nikaragui i Meksyku.
Został wycofany ze służby w San Diego 15 czerwca 1922 i został przesunięty do Floty Rezerwowej. Skreślony z listy okrętów floty 19 maja 1936 został sprzedany firmie "Schiavone Bonomo Corporation" z Nowego Jorku 29 września 1936.

</doc>
<doc id="1341045" url="https://pl.wikipedia.org/wiki?curid=1341045" title="USS Morris (TB-14)">
USS Morris (TB-14)

USS Morris (Torpedo Boat No. 14/TB-14/Coast Torpedo Boat No. 6) – amerykański torpedowiec, piąty okręt United States Navy noszący tę nazwę. Jednostkę zatwierdzono do budowy 6 czerwca 1896. Stępkę okrętu położono w stoczni "Herreshoff Manufacturing Co.", w Bristolu 19 listopada 1897. Jednostkę zwodowano 13 kwietnia 1898, do służby weszła 11 maja 1898, pierwszym dowódcą został Lieutenant Commander E. Fox.
Po rejsie odbiorczym w rejonie wschodniego wybrzeża USA "Morris" dotarł do Newport (Rhode Island), gdzie pełnił główniej służbę szkolną i pomocniczą przy strzelaniach torpedowych do czasu wejścia Stanów Zjednoczonych do I wojny światowej, kiedy otrzymał także zadania patrolowe. Od 19 kwietnia 1918 do początków marca 1919 okręt patrolował rejony Indii Zachodnich, do podpisania rozejmu brał udział w tropieniu wrogiego sabotażu. Po przeklasyfikowaniu na "Coast Torpedo Boat No. 6" wrócił do Newport i został wycofany ze służby 24 marca 1919. Służył jednak nadal jako tender w czasie strzelań torpedowych przez kolejne 5 lat. Skreślony z listy okrętów 24 stycznia 1924. Sprzedany na publicznej aukcji 10 października 1924 Frankowi B. Jonesowi z Wilmington.

</doc>
<doc id="1341046" url="https://pl.wikipedia.org/wiki?curid=1341046" title="USS Curlew (AM-8)">
USS Curlew (AM-8)

USS Curlew (AM-8) – trałowiec typu "Lapwing" służący w United States Navy w okresie I wojny światowej i w czasie między wojnami światowymi.
Okręt został zwodowany 29 sierpnia 1918 w Staten Island Shipbuilding Co. w Nowym Jorku, matką chrzestną była G. C. Rhodes. Jednostka weszła do służby 7 stycznia 1919, pierwszym dowódcą został Lieutenant J. McCloy.
Operacje na północnym Atlantyku.
Po opuszczeniu Bostonu 5 kwietnia 1919 "Curlew" dotarł do Inverness w Szkocji 20 kwietnia i został wyposażony do eksperymentalnego trałowania bazując w Kirkwall na Orkadach i oczyszczając Morze Północne z pól minowych. Do Stanów Zjednoczonych popłynął 2 października płynąc przez Chatham, Brest, Lizbonę, Azory i Bermudy. Do Nowego Jorku dotarł 19 listopada. Do Portsmouth Naval Shipyard 26 listopada 1919. Tam został umieszczony w rezerwie 16 listopada 1920 bez załogi.
Operacje w pobliżu wschodniego wybrzeża USA.
Do służby wszedł ponownie na okres 29 grudnia 1920 – 7 lutego 1921. "Curlew" służył we Flocie Atlantyku, następnie wrócił do rezerwy w Portsmouth. Ponownie wszedł do służby 29 października 1921, popłynął do zatoki Guantanamo. Przez pierwsze cztery miesiące 1922 wspierał okręty ćwiczące w tym rejonie. Następnie popłynął na północ do New London by służyć jako tender okrętów podwodnych do września. Pomiędzy wrześniem 1922 a lutym 1923 operował z okrętami podwodnymi w rejonie zatoki Chesapeake i w pobliżu wybrzeża Wirginii.
Przydzielony ponownie do 15 Dystryktu Morskiego (ang. 15th Naval District) trałowiec dotarł do Coco Solo w strefie Kanału Panamskiego 6 sierpnia 1923. Poza służbą jako tender wodnopłatowców prowadził działania ratownicze i wydobywał wraki operując z Coco Solo.
Wejście na skały.
15 grudnia 1925 trałowiec wszedł na skały w pobliżu Point Mosquito, Panama. Pomimo wysiłków zmierzających do uratowania jednostki w wyniku działania sił natury rozpadł się na części.
Wycofanie ze służby.
Okręt został wycofany ze służby 28 lutego 1926 po tym, jak wszystkie możliwe do uratowania sprzęty zostały usunięte z pokładu jednostki.

</doc>
<doc id="1341047" url="https://pl.wikipedia.org/wiki?curid=1341047" title="USS Cardinal (AM-6)">
USS Cardinal (AM-6)

USS Cardinal (AM-6) – trałowiec typu "Lapwing" służący w United States Navy w okresie I wojny światowej i w czasie między wojnami światowymi.
Okręt zwodowano 29 marca 1918 w Staten Island Shipbuilding Co. w Nowym Jorku, matką chrzestną była I. Nelson. Jednostka weszła do służby 23 sierpnia 1918, pierwszym dowódcą został Lieutenant (junior grade) N. Drake.
Operacje na wschodnim wybrzeżu USA.
„Cardinal” służył w 3 Dystrykcie Morskim (ang. 3rd Naval District), trałując wody w pobliżu Nowego Jorku i służąc jako tymczasowy latarniowiec do 3 sierpnia 1919. Wtedy otrzymał rozkaz przejścia na Ocean Spokojny i dołączenia do Floty Pacyfiku.
Przydział na Pacyfik.
Przez następne 3 lata pływał, bazując w San Diego i San Pedro, przewożąc zaopatrzenie i pasażerów wzdłuż wybrzeża Kalifornii. Holował latarniowce, cele i hulki.
Od 8 lutego 1923 do 16 kwietnia „Cardinal” popłynął do Kanału Panamskiego, by zapewniać usługi holownicze podczas manewrów floty. Wrócił do San Pedro, by przygotować się do służby na wodach Alaski. 23 maja wypłynął do Port Angeles, gdzie dotarł na przełomie miesięcy.
Wypadek.
Gdy kierował się w stronę Dutch Harbor 6 czerwca, wszedł na rafę w pobliżu wschodniego wybrzeża Chirikof Island i szybko nabrał wody. Niektórzy członkowie załogi wylądowali na wyspie, skąd później zostali zabrani przez statek U.S. National Geodetic Survey. Reszta została podjęta z uszkodzonego okrętu przez USS „Cuyama” (AO-3), którzy także zabrał możliwe do uratowania sprzęty i zapasy.

</doc>
<doc id="1341048" url="https://pl.wikipedia.org/wiki?curid=1341048" title="USS Parche (SSN-683)">
USS Parche (SSN-683)

USS Parche (SSN-683) – amerykański okręt podwodny typu "Sturgeon" był drugim okrętem United States Navy noszącym nazwę pochodzącą od ryby z rodziny chetonikowatych (wymawianą jako ) - małej ryby żyjącej na rafie koralowej. Motto okrętu to "Par Excellence".
Działania okrętu.
Kontrakt na budowę okrętu został przyznany stoczni Ingalls Shipbuilding w Pascagoula 25 czerwca 1968, a stępkę położono 10 grudnia 1970. Okręt został zwodowany 13 stycznia 1973, matką chrzestną była pani Philip A. Beshany. Okręt wszedł do służby 17 sierpnia 1974, pierwszym dowódcą został komandor porucznik Richard N. Charles.
"Parche" służył jako jednostka Atlantyckich Sił Podwodnych (ang. "Atlantic Submarine Force") do 1976, kiedy został przekazany Flocie Pacyfiku. Po dotarciu do nowego portu macierzystego w Mare Island "Parche" otrzymał nowe wyposażenie oceaniczne.
W latach 1987 - 1991 "Parche" przeszedł szeroką przebudowę w stoczni Mare Island Naval Shipyard, w trakcie którego wymieniono paliwo jego reaktora i zmodyfikowano go do badań i rozwoju. Dodano 30 metrową sekcję kadłuba przed kioskiem. Dodana sekcja była z góry płaska (co wyglądało podobnie jak pokład rakietowy na balistycznych okrętach podwodnych) i zapewniała przestrzeń potrzebną dla powiększonej załogi i dodatkowego ekwipunku. W skład dodatkowych urządzeń wchodziło wiele anten zwiadu elektronicznego, urządzenia elektroniczne i nawigacyjne oraz sprzęt badawczy środowiska oceanicznego. W trakcie przeglądu dodano także wiele pomocniczych urządzeń nawigacyjnych i pomocniczych, np. przedni i górny sonar krótkiego zasięgu, zestaw opancerzonych reflektorów i kamer telewizyjnych do operacji przeprowadzanych pod lodem.
Po ukończeniu modyfikacji okręt rozpoczął wypełniać nowe zadania jako część "Submarine Development Squadron 5". "Parche" podjął działania w ramach Floty Pacyfiku w 1992 i został przeniesiony do nowej bazy w Bangor w listopadzie 1994.
19 października "Parche" został wycofany ze służby w Puget Sound Naval Shipyard. Jego zadania badawcze zaczął wypełniać nowy okręt typu "Seawolf" "Jimmy Carter", który w trakcie budowy został wyposażony w rozmaite urządzenia badawcze.
Nagrody i odznaczenia.
"Parche" jest najczęściej odznaczanym okrętem US Navy, otrzymał dziewięć nagród Presidential Unit Citation, dziesięć Navy Unit Citations, trzynaście Naval Expeditionary Medal w czasie trzydziestu lat służby.
Obecnie.
Kiosk "Parche" został przeniesiony w lecie 2006 do stoczni Puget Sound Naval Shipyard w ramach przygotowań do przeniesienia do parku wodnego w centrum Bremerton, który prawdopodobnie zostanie otworzony w sierpniu 2007.

</doc>
<doc id="1341049" url="https://pl.wikipedia.org/wiki?curid=1341049" title="USS Swallow (AM-4)">
USS Swallow (AM-4)

USS Swallow (AM-4) – trałowiec typu "Lapwing" służący w United States Navy w okresie I wojny światowej i w czasie między wojnami światowymi.
Stępkę okrętu położono 18 marca w stoczni Todd Shipyard Corp. w Nowym Jorku. Zwodowano go w Dzień Niepodległości USA w 1918, matką chrzestną była Sara V. Brereton. Jednostka weszła do służby 8 października 1918, pierwszym dowódcą został Lt. B. C. Philips.
Operacje na północnym Atlantyku.
"Swallow" po wejściu do służby przeszedł drobne prace poprawkowe przygotowujące go do służby zamorskiej. 6 kwietnia 1919 wypłynął z Bostonu kierując się w stronę Inverness. Dołączył do Oddziału Trałowców Północnej Bariery Minowej (ang. Minesweeping Detachment of the Northern Barrage). Przez dalszą część 1919 okręt trałował North Sea Barrage położonej przez aliantów w czasie I wojny światowej.
Operacje na zachodnim wybrzeżu USA.
Trałowiec wrócił do Stanów Zjednoczonych pod koniec 1919 i wszedł do stoczni w Charleston na przegląd i remont. Na początku 1920 popłynął na zachodnie wybrzeże USA, kierując się na północ do Bremerton. Przez następne 18 lat "Swallow" operował wzdłuż północno-zachodniego wybrzeża Ameryki Północnej spędzając większość czasu na wodach Alaski. W 1934 stał się częścią ekspedycji badawczej na Aleutach (ang. Aleutian Islands Survey Expedition).
Wejście na mieliznę.
19 lutego 1938 okręt wszedł na mieliznę w pobliżu Kanaga Island i pozostał tam. Próbowano uratować okręt, ale po pewnym czasie akcję ratowniczą przerwano. Nazwa okrętu została skreślona z listy okrętów floty 5 maja 1938.

</doc>
<doc id="1341050" url="https://pl.wikipedia.org/wiki?curid=1341050" title="USS Parche (SS-384)">
USS Parche (SS-384)

USS Parche (SS-384) później (AGSS-384) – amerykański okręt podwodny typu "Balao", pierwszy okręt United States Navy noszący nazwę pochodzącą od ryby z rodziny chetonikowatych (wymawianą jako ) – małej ryby żyjącej na rafie koralowej.
Okręt został zbudowany w stoczni Portsmouth Navy Yard. Stępkę położono 9 kwietnia 1943, wodowany 24 lipca, matką chrzestną została Betty Russell, córka byłego dowódcy Judge Advocate General - Roberta Lee Russella. Wszedł do służby 20 listopada 1943, pierwszym dowódcą został komandor porucznik Lawson P. Ramage.
29 marca 1944 okręt opuścił Pearl Harbor wraz z "Tinosa" (SS-283) i "Bang" (SS-385) i udał się na swój pierwszy patrol bojowy. Po przepłynięciu koło wyspy Midway okręty dopłynęły na japońskie linie żeglugowe na południe od Formozy 16 kwietnia. 29 kwietnia "Bang" zgłosił duży konwój w odległości 50 mil, który okręty zaatakowały w ramach taktyki wilczego stada. "Parche" zatopił jeden statek.
"Tinosa" zgłosił konwój składający się z siedmiu statków rano 3 maja, więc "Parche" udał się z pełną prędkością na północ aby przechwycić jednostki wroga. Godzinę przed północą okręt podwodny znalazł się na pozycji i trafił trzema torpedami prowadzący statek a dwiema kolejnym drugi frachtowiec oba zatapiając. "Parche" trafił także dwa razy trzeci frachtowiec, który został uszkodzony. Według powojennych raportów trio okrętów podwodnych zatopiło pięć statków o wyporności 30 542 ton. "Parche" zostały zaliczone "Taiyoku Maru" i "Shoryu Maru". Okręt wrócił do Midway 23 maja 1944, w drodze robiąc zwiad fotograficzny instalacji wojskowych na wyspie Ishi Gaki Jima.
Drugi patrol okrętu ponownie odbywał się na południe od Formozy, gdzie wraz z "Hammerhead" i "Steelhead" stanowił skoordynowaną grupę. "Parche" wyszedł w morze 17 czerwca po przejściu remontu. Tydzień później zobaczył i zatopił jednostkę patrolową ogniem działa pokładowego. 4 lipca japoński krążownik i niszczyciel zaatakowały amerykański okręt bombami głębinowymi.
"Parche" napotkał konwój 29 lipca i współpracując z "Steelhead" zbliżył się do niego i zatopił statek towarowy "Manko Maru" o wyporności 4471 ton i tankowiec "Koei Maru" o wyporności 10.238 ton. Podczas tej nocnej akcji na powierzchni oceanu okręt z ledwością uniknął staranowania przez jeden ze statków. "Parche" współpracując z "Steelhead" zatopił także transportowiec o wyporności 8990 ton. "Steelhead" zatopił także dwa inne statki, transportowiec i okręt towarowy. Inny tankowiec i okręt towarowy zostały uszkodzone. Za tę akcję "Parche" otrzymał "Presidential Unit Citation", a jego dowódca Ramage otrzymał Medal Honoru. 1 sierpnia okręt podwodny popłynął w kierunku Saipanu, gdzie zakotwiczył 5 sierpnia i dotarł do Pearl Harbor 16 sierpnia.
W trakcie swojego trzeciego patrolu bojowego (10 września - 2 grudnia), jednego z najdłuższych w tej wojnie, "Parche" nie spotkał żadnego celu.
Po przeglądzie okręt wyszedł w rejs 30 grudnia na rotacyjny patrol w rejonie Nansei Shoto. 19 stycznia napotkał statek towarowy i tankowiec stojący na kotwicy w Naze Ko. Odpalił sześć torped z dziobowych wyrzutni w kierunku tankowca uzyskując pięć trafień oraz cztery torpedy z wyrzutni rufowych w kierunku transportowca uzyskując dwa prawdopodobne trafienia. 7 lutego "Parche" spotkał i zatopił statek "Okinoyama Maru" o wyporności 984 ton. Po tankowaniu na Midway 16 lutego okręt podwodny kontynuował rejs w kierunku Pearl Harbor, gdzie dotarł 20 lutego.
W ostatnim roku wojny coraz ciężej było spotkać na morzu statki japońskie, które były dziesiątkowane przez okręty podwodne i samoloty. Gdy "Parche" opuścił Pearl Harbor 19 marca 1945 udał się w kierunku wschodniego wybrzeża wyspy Honsiu. Tam 9 kwietnia zatopił jednostkę Minesweeper No. 3 o wyporności 615 ton w pobliżu Kobe Zaki. 11 kwietnia okręt przeprowadził atak za pomocą działa pokładowego zatapiając mały transportowiec o wyporności około 800 ton. Następnego dnia storpedował kolejną małą jednostkę. 13 kwietnia "Parche" zatopił trawler rybacki. Dwie godziny później ponownie otworzył ogień - tym razem do małej łodzi obserwacyjnej, którą pozostawił płonącą. Dwa japońskie samoloty spowodowały, że musiał się zanurzyć przez co pozostawiono niezabezpieczone działo i większość amunicji na pokładzie. Duża eksplozja wstrząsnęła jednostką w czasie schodzenia w głębiny, ale nie spowodowała uszkodzeń.
22 kwietnia "Parche" spostrzegł trzy małe tankowce idące w kolumnie na północ wzdłuż wybrzeża na południe od Okama Saki. Amerykanie wystrzelili trzy torpedy w kierunku drugiego tankowca, a następnie skręcili w kierunku trzeciego, którego pozostawili otoczonego kłębami dymu. Okręt popłynął w kierunku Midway, gdzie dotarł 30 kwietnia.
"Parche" na swój szósty, ostatni w II wojnie światowej, patrol wypłynął 25 maja. Dołączył do "Lifeguard League" na południe od Honsiu. Pozostawał na tym stanowisku do 18 czerwca, będąc w gotowości do podnoszenia z morza lotników amerykańskich zestrzelonych przez Japończyków. W tym rejonie nie było jednak potrzeby przeprowadzania operacji ratowniczych i 18 czerwca okręt popłynął w kierunku cieśniny Tsugara.
Na pierwszy cel godny torpedy napotkał 21 czerwca, kiedy zobaczył kanonierkę omijającą Shiriya Saki. Do kanonierki wkrótce dołączył ścigacz okrętów podwodnych i transportowiec. Biorąc transportowiec za najlepszy cel "Parche" wystrzelił w jego kierunku cztery torpedy z przednich wyrzutni uzyskując jedno trafienie, po którym z jednostki podniósł się biały dym. Spodziewając się kontrakcji wroga okręt amerykański zanurzył się i z głębin przysłuchiwał się dźwiękom rozpadającego się statku "Hizen Maru".
"Parche" zaatakował trzy lugery eskortowane przez małą jednostkę następnego dnia po południu i zatopił dwa z nich. 23 czerwca zatopił kilka trawlerów ogniem działa pokładowego. Dwa dni później spotkał trzy duże statki i sześć jednostek eskortowych kierujących się na północ wzdłuż wybrzeża. Był to jeden z większych konwojów jaki został zauważony na japońskich wodach wewnętrznych w tych miesiącach. Po ataku przeprowadzonym przez "Parche" japońskie okręty eskortowe atakowały okręt amerykański przez cztery i pół godziny bombami głębinowymi. Później wznowiły rejs pozostawiając zatopioną kanonierkę i ciężko uszkodzony statek.
Po kolejnej rotacji służby jako okręt ratowniczy dla załóg samolotów z lotniskowców Task Force 38, 17 lipca "Parche" spotkał się z "Cero", aby wziąć na pokład trójkę lotników i udać się w kierunku Midway, gdzie dotarł 23 lipca, a później do Pearl Harbor, gdzie dotarł 28 lipca.
"Parche" był jednym z najczęściej odznaczanych okrętów należących do "Pacific Submarine Force" - odbył sześć patroli bojowych, otrzymał pięć battle star i dwa "Presidential Unit Citation".
Operacje po II wojnie światowej.
Po drugiej wojnie światowej "Parche" został przydzielony do operacji Crossroads jako okręt-cel dla wybuchów bomb atomowych na atolu Bikini. Okręt przetrwał oba testy (wybuch powietrzny i podwodny) wychodząc z nich względnie nieuszkodzonym.
Po dekontaminacji okręt popłynął do stoczni Mare Island Naval Shipyard w Vallejo, gdzie został wycofany ze służby 10 grudnia 1946 i przydzielony do rezerwy floty w Alameda w marcu 1947. 1 grudnia 1962 jego klasyfikację zmieniono na AGSS-384 i przydzielono do Naval Reserve Training Submarine w Oakland.
"Parche" został skreślony z listy floty 8 listopada 1969 i sprzedany na złom 18 czerwca 1970. Części okrętu, które zostały zachowane (część mostku, wieży dowodzenia, nożyce do przecinania sieci i działo pokładowe), pozostają na terenie bazy Naval Submarine Base, Pearl Harbor, Hawaje.

</doc>
<doc id="1341051" url="https://pl.wikipedia.org/wiki?curid=1341051" title="USS Pirate (AM-275)">
USS Pirate (AM-275)

USS Pirate (AM-275) był trałowcem typu "Admirable" zbudowanym dla US Navy podczas II wojny światowej. Został zbudowany do oczyszczania pól minowych na wodach przybrzeżnych i służył najpierw na północnym Atlantyku, a następnie na Pacyfiku, gdzie wszedł na minę i zatonął w czasie wojny koreańskiej.
Służba.
USS "Pirate" (AM-275) był drugim okrętem US Navy noszącym nazwę pochodzącą od pirata. Stępkę okrętu położono 1 lipca 1943 w stoczni Gulf Shipbuilding Co. w Chickasaw (Alabama). Zwodowano go 16 grudnia 1943, matką chrzestną była Clara L. Oliver. Okręt wszedł do służby 16 czerwca 1944.
Tego lata "Pirate" operował w okolicach zatoki Casco i Bostonu, uczestnicząc w ćwiczeniach ZOP wraz z włoskim okrętem podwodnym "Vertice". Na początku sierpnia współpracował z Task Group TG 23.9, a pod koniec przepłynął kanał dzielący Boston od Provincetown. W grudniu został przydzielony do Miami, gdzie był okrętem szkolnym dla studentów szkoły oficerskiej przez następne 4 miesiące.
"Pirate" wyszedł z Miami 4 kwietnia 1945 i przeszedł przez Kanał Panamski, kierując się w kierunku San Diego, a następnie Pearl Harbor. Okręt opuścił Hawaje i wraz z MinDiv 32 via Eniwetok udał się do Apra Harbor na wyspie Guam, gdzie dotarł 7 czerwca. Gdy siły alianckie zaatakowały Okinawę, trałowiec wszedł na wody zatoki Nakagusuku 26 lipca. We wrześniu przeprowadzał operacje trałowania w obszarze "Arcadia", w pobliżu Jinsen. W listopadzie operował wzdłuż północnego wybrzeża Formozy.
Wycofany ze służby w Bremerton 6 listopada 1946, został przydzielony do ServPac w grudniu 1947 w celu przydziału do Japonii jako okręt ratowniczy. Utrzymał wtedy swój status "poza służbą, w rezerwie" przez kilka lat.
W lipcu 1950 "Pirate" służył w 32 MinDiv w składzie ServPac, lecz działania wojenne w Korei spowodowały, że został ponownie włączony do aktywnej służby 14 sierpnia 1950 w Yokosuce. Okręt opuścił Sasebo 8 września, aby pełnić swoje obowiązki w pobliżu Pusan w Korei.
12 października wraz z "Pledge" (AM-277) przeprowadzał operację trałowania 3 mile od wyspy Sin-Do zajętej przez wroga, kiedy wszedł na minę. Jednostka zatonęła w ciągu pięciu minut, 1 marynarz z załogi zginął, a 12 zaginęło.
Nagrody i odznaczenia.
"Pirate" otrzymał cztery odznaczenia battle star za służbę w czasie II wojny światowej.

</doc>
<doc id="1341052" url="https://pl.wikipedia.org/wiki?curid=1341052" title="USS Pivot (AM-276)">
USS Pivot (AM-276)

USS Pivot (AM-276) był trałowcem typu "Admirable", pierwszą jednostką US Navy noszącą tę nazwę. Okręt został zbudowany w stoczni Gulf Shipbuilding Corporation w Chickasaw.
Jednostka została zwodowana 11 listopada 1943, matką chrzestną była Clara L. Prouty.
Próby morskie rozpoczęto 12 lipca 1944 w Zatoce Meksykańskiej, a wstępne szkolenie zostało przeprowadzone na zatoce Chesapeake.
Po dziewiczym rejsie zakończonym 10 września nowy trałowiec rozpoczął szkolenia w składzie Floty Atlantyku do momentu przeniesienia na Pacyfik na początku kwietnia 1945. Przeszedł przez Kanał Panamski 10 kwietnia 1945 i po szkoleniu na wodach okalających Hawaje osiągną strefę działań wojennych, gdzie rozpoczął operacje trałowe w rejonie wysp Riukiu wkrótce po tym jak amerykańskie wojska zajęły Okinawę.
Trałowiec wspierał Fast Carrier Task Force admirała Mitschera podczas ataków na Japonię w lipcu i operował na wodach koreańskich po kapitulacji Japonii. Wrócił na Okinawę pod koniec października i wznowił działania trałowe w rejonie Riukiu.
Okręt otrzymał 4 odznaczenia battle star za służbę w czasie II wojny światowej.
"Pivot" został wycofany ze służby 6 listopada 1946 w zatoce Subic na Filipinach. Został sprzedany Republice Chińskiej 27 sierpnia 1948 i przemianowany na ROCS "Yung Shou". 1 lipca 1970 trałowiec został wycofany ze służby.

</doc>
<doc id="1341053" url="https://pl.wikipedia.org/wiki?curid=1341053" title="USS Cavalla (SSN-684)">
USS Cavalla (SSN-684)

USS Cavalla (SSN-684) – amerykański okręt podwodny typu "Sturgeon", drugi okręt US Navy noszący nazwę "Cavalla" (zwyczajowa nazwy odmiany makreli "Scomberomorus cavalla" - makrela kawalla). Motto okrętu to "Any Mission, Any Time".
Kontrakt na budowę SSN-684 został przyznany stoczni Electric Boat z General Dynamics 24 lipca 1968, a jego stępkę położono 4 czerwca 1970. Został zwodowany 19 lutego 1972, matką chrzestną była pani Melvin Price. Okręt wszedł do służby 9 lutego 1973, dowódcą został Commander Bruce DeMars. W połowie lat 80. "Cavalla" przepłynęła do bazy okrętów podwodnych w Pearl Harbor, gdzie miała mieć swój port macierzysty. Służył tam w składzie SUBRON ONE (Submarine Squadron One), który z kolei był częścią COMSUBPAC (Commander, Submarines Pacific Fleet). Okręt operował na terenie całego globu: na oceanach Atlantyckim, Pacyficznym, Indyjskim i Arktycznym.
"Cavalla" był okrętem unikatowym wśród siostrzanych jednostek. Był pierwszym okrętem podwodnym mogącym wykonywać operacje DDS (Dry Deck Shelter) w 1983. Przymocowany do tylnej części okrętu, "zbiornik" pozwalał personelowi na opuszczenie jednostki, gdy ta znajdowała się w zanurzeniu. W 1995 okręt przepłynał na Atlantyk by uczestniczyć w programie badawczym SCICEX. W końcu w 1996 SSN-684 uczestniczył w pierwszych połączonych amerykańsko-japońskich misjach DSRV (Deep Submergence Rescue Vehicle).
Cavalla został wycofany ze służby 30 marca 1998 i tego samego dnia skreślony z listy okrętów. Jednostka przeszła przez ’’Nuclear Powered Ship and Submarine Recycling Program’’ w Bremerton i 17 listopada 2000 uznano, że przestała istnieć.

</doc>
<doc id="1341054" url="https://pl.wikipedia.org/wiki?curid=1341054" title="USS Batfish (SSN-681)">
USS Batfish (SSN-681)

USS Batfish (SSN-681) – okręt podwodny typu "Sturgeon", drugi okręt US Navy noszący nazwę USS "Batfish" ("batfish" to angielska nazwa zwyczajowa kilku różnych gatunków ryb, może się odnosić do rodziny strwolotek (Dactylopteridae), a także "Malthe vespertilio", "Cephalacanthus spinarella" lub "Myliobatis californicus" - gatunku płaszczki).
Kontrakt na budowę SSN-681 został przyznany Electric Boat Division z General Dynamics Corporation 25 czerwca 1968. Stępkę okrętu położono 9 lutego 1970. Jednostkę zwodowano 9 października 1971, matką chrzestną została pani Arthur R. Gralla. Okręt wszedł do służby 1 września 1972, pierwszym dowódcą został Commander Richard E. Enkeboll.
22 stycznia 1973 "Batfish" uderzył w dno w okolicach Charleston, gdy kierował się w stronę oceanu. Został ściągnięty z mielizny przez holowniki i wrócił do portu, gdzie dużemu remontowi zostało poddane dno okrętu.
"Batfish" 2 marca 1978, dowodzony przez Commandera Thomasa Evansa (który zakończył służbę w stopniu kontradmirała) opuścił Charleston i rozpoczął 77 dniowy rejs znany później jako operacja "Evening Star". 17 marca "Batfish" wykrył radziecki okręt podwodny z rakietami balistycznymi typu "Navaga" (kod NATO: "Yankee I") na północnym końcu Morza Norweskiego okło 300 km na północ od koła polarnego. Rozpoczął rejs w pobliżu wroga zbierając cenne dane na temat wrogiego okrętu. Podczas następnych 50 dni Rosjanie nie wykryli amerykańskiego okrętu, a ten zaś tylko dwukrotnie utracił kontakt z przeciwnikiem (raz z powodu sztormu i raz gdy grupa jednostek rybackich przepływała w pobliżu). Za każdym razem odzyskiwał jednak kontakt.
Sowieci byli nieświadomi że ich okręt był śledzony do momentu gdy Warrant Officer John Anthony Walker nie sprzedał im tej informacji (Walker został uznany za winnego szpiegostwa w 1985).
Portem macierzystym "Batfish" było Charleston do września 1994, kiedy to został przeniesiony do Groton, gdzie spędził resztę służby.
"Batfish" został wycofany ze służby i skreślony z listy okrętów 17 marca 1999. Jednostka przeszła program Nuclear Powered Ship and Submarine Recycling w Bremerton i z dniem 22 listopada 2002 uznano, że przestała istnieć.

</doc>
<doc id="1341055" url="https://pl.wikipedia.org/wiki?curid=1341055" title="Flying Steps">
Flying Steps

Flying Steps – niemiecka grupa taneczna powstała w 1993 roku.
Grupa zdobyła wiele nagród na zawodach tańca breakdance oraz wydała kilka singli i albumów. Flying Steps pojawili się również w niektórych teledyskach grupy Music Instructor.

</doc>
<doc id="1341056" url="https://pl.wikipedia.org/wiki?curid=1341056" title="USS Portsmouth (CL-102)">
USS Portsmouth (CL-102)

USS Portsmouth (CL–102) był amerykańskim lekkim krążownikiem typu "Cleveland", trzecim okrętem US Navy noszącym tę nazwę. Stępkę okrętu położono w stoczni Newport News Shipbuilding and Dry Dock Company w Newport News 28 czerwca 1943. Okręt zwodowano 20 września 1944, matkami chrzestnymi był panie Marian M. Dale i Sarah B. Leigh. Okręt wszedł do służby 25 czerwca 1945, dowódcą został komandor Heber B. Brumbaugh.
Po dziewiczym rejsie w okolice Kuby, „Portsmouth” bazując w Norfolk, służył pod rozkazami "Operational Development Force" do wiosny 1946. W maju okręt wypłynął w podróż dobrej woli do Afryki i po odwiedzeniu Kapsztadu, Lagos, Freetown, Monrovii, Dakaru i Casablanki okręt wszedł na Morze Śródziemne. Po odwiedzeniu Neapolu i Palermo popłynął do USA. 25 listopada „Portsmouth” wypłynął ponownie w kierunku Morza Śródziemnego. Do Neapolu dotarł 7 grudnia, pod koniec miesiąca popłynął wzdłuż brzegu do Triestu i do lutego 1947 krążył po wodach Adriatyku. W następnym miesiącu wrócił na dwa tygodnie do Triestu i w kwietniu odpłynął do Stanów Zjednoczonych. W listopadzie ponownie okręt popłynął na wody Morza Śródziemnego. Na wschodnie wybrzeże USA wrócił 11 marca 1948 by odbyć przegląd w Bostonie. Po zakończeniu prac w stoczni okręt odbywał ćwiczenia na okolicznych wodach i wraz z członkami Naval Reserve pływał na Karaiby. 9 marca 1949 krążownik wszedł do Philadelphia Naval Shipyard w celu dezaktywacji. Okręt został wycofany ze służby 15 czerwca 1949 i został włączony do Atlantyckiej Floty Rezerwowej. Został skreślony z listy okrętów 15 stycznia 1971 i złomowany w 1974. Jego dwa główne silniki pozostają jako część kompleksu MARF w prototypie reaktora atomowego S7G w Ballston Spa.

</doc>
<doc id="1341057" url="https://pl.wikipedia.org/wiki?curid=1341057" title="Drink or Die">
Drink or Die

DrinkOrDie (DoD) – grupa crackerska działająca w latach 90., rozpowszechniająca pirackie oprogramowanie.
Zlikwidowana 11 grudnia 2001 roku w wyniku operacji policyjnej zwanej "Operation Buccaneer", która była skierowana przeciwko łamiącym prawa autorskie członkom grupy. DoD nie czerpała korzyści majątkowych ze swojej działalności. Grupa, początkowo tworzona jedynie przez studentów, była również wspierana przez pracowników firm programistycznych, dzięki którym wyciekały kopie nowego oprogramowania oraz inne dane w postaci cyfrowej. DoD była także aktywnie zaangażowana w nielegalną wymianę plików z innymi grupami.
DrinkOrDie została założona w 1993 w Moskwie przez Rosjanina o pseudonimie "deviator" oraz jego kolegi znanego jako "CyberAngel". W 1995 roku grupa miała zasięg światowy.
Jedną z największych "dokonań" grupy było udostępnienie w Internecie systemu operacyjnego Windows 95 na dwa tygodnie przed jego oficjalnym wydaniem przez Microsoft. Grupa znana jest także z opublikowania w 1999 roku, na kilka tygodni przed powstaniem DeCSS, programu Speed Ripper, służącego do łamania zabezpieczeń płyt DVD. Aktywność DrinkOrDie została ograniczona po roku 1996 a w roku 2000 grupa ta nie była już uważana za znaczącą na scenie warezowej.

</doc>
<doc id="1341058" url="https://pl.wikipedia.org/wiki?curid=1341058" title="Andrew Vajna">
Andrew Vajna

Andrew George Vajna, właściwie András György Vajna (ur. 1 sierpnia 1944 w Budapeszcie, zm. 20 stycznia 2019 tamże) – amerykański producent filmowy węgiersko-żydowskiego pochodzenia. W 1956 wyjechał z rodziną po pacyfikacji powstania węgierskiego 1956.
Jako producent lub producent wykonawczy wyprodukował kilkadziesiąt filmów, w tym "Ucieczkę do zwycięstwa" (ang. "Escape to Victory", 1981), trzy filmy o Johnie Rambo: "Rambo – Pierwsza krew" (1982), "Rambo II" (1985), "Rambo III" (1988), a także "Inteligenta w armii" (1994), "Szklaną pułapkę 3" (1995), "Sędziego Dredda" (1995), "Nixona" (1995), "Evitę" (1996) ' (2003), "Nagi instynkt 2" (2006) oraz serial ' (2008).
W dniu 15 stycznia 2011 drugi rząd Viktora Orbána powołał go na komisarza rządowego do spraw węgierskiego przemysłu filmowego. András Vajna był odpowiedzialny za strategię zachowania filmu węgierskiego i rozwój węgierskiej twórczości filmowej.

</doc>
<doc id="1341059" url="https://pl.wikipedia.org/wiki?curid=1341059" title="USS Duluth (CL-87)">
USS Duluth (CL-87)

USS Duluth (CL-87) był amerykańskim krążownikiem lekkim typu "Cleveland". Był pierwszym okrętem US Navy noszącym tę nazwę.
Krążownik został zwodowany 13 stycznia 1944 w stoczni Newport News Shipbuilding w Portsmouth w stanie Wirginia. Matką chrzestną była żona burmistrza miasta Duluth (Minnesota). Okręt wszedł do służby 18 września 1944, pierwszym dowódcą został komandor D.R. Osborn Jr.
Od 14 grudnia 1944 do 2 marca 1945 „Duluth” służył jako jednostka szkoleniowa w Newport. Po krótkim przeglądzie w Norfolk krążownik wypłynął 8 maja by dołączyć do 5 Floty i spotkać się z szybkimi lotniskowcami 27 maja. Jednostka odniosła dość znaczne uszkodzenia strukturalne dziobu podczas tajfunu napotkanego 5 czerwca, co zmusiło ją do powrotu na Guam celem naprawy. 21 lipca „Duluth” wrócił jednak do TF 38 by osłaniać okręty lotnicze przeprowadzające ataki na japońskie wyspy macierzyste. Tak doczekał do końca wojny.
Od 24 sierpnia 1945 do momentu wejścia do Zatoki Tokijskiej 16 września krążownik operował z TF 38, który zapewniał nasłuch radarowy i osłonę myśliwską (ang. CAP) samolotom transportowym przewożącym siły okupacyjne do Japonii. 1 października „Duluth” odpłynął do USA i dotarł do Seattle 19 października na obchody Navy Day.
Bazując w San Pedro „Duluth” odbył turę przydziału służbowego na Dalekim Wschodzie pomiędzy 3 stycznia a 27 września 1946. 24 lutego 1947 popłynął do Pearl Harbor na przedłużoną wizytę. Pomiędzy majem a lipcem odwiedzał Melbourne i Sydney, Truk, Guam i Manilę. Służył ponownie na Dalekim Wschodzie, patrolując chińskie wybrzeże, pomiędzy 22 września 1947 i 19 maja 1948. Wtedy wrócił do nowego portu macierzystego w Long Beach. Odbył rejs szkoleniowy z członkami TC do Kolumbii Brytyjskiej w lecie 1948. W lutym 1949 dołączył do operacji arktycznych prowadzonych w pobliżu Kodiak na Alasce. Został wycofany ze służby do rezerwy 25 czerwca 1949 i sprzedany na złom 14 listopada 1960.
Odznaczenia.
„Duluth” otrzymał dwa odznaczenia battle star za służbę w czasie II wojny światowej.
Zobacz też.
USS „Duluth” by zobaczyć inny okręt amerykański noszący tę nazwę.

</doc>
<doc id="1341060" url="https://pl.wikipedia.org/wiki?curid=1341060" title="USS Birmingham (CL-62)">
USS Birmingham (CL-62)

USS Birmingham (CL-62) lekki krążownik typu "Cleveland". Drugi okręt US Navy o tej nazwie noszący nazwę pochodzącą od miasta Birmingham (zwanego także „Steel City”). Stępkę okrętu położono 17 lutego 1941 w stoczni Newport News Shipbuilding and Dry Dock Company w Newport News. Okręt wodowano 20 marca 1942, matką chrzestną była żona prezydenta komisji miejskiej miasta Birmingham. Krążownik wszedł do służby 29 stycznia 1943. W czasie służby okazał się bitnym okrętem i przynajmniej 3 razy odniósł ciężkie uszkodzenia.
Po rejsie odbiorczym „Birmingham” został przydzielony do Floty Atlantyku. Opuścił Norfolk 2 czerwca 1943 i popłynął na Morze Śródziemne, gdzie zapewniał wsparcie artyleryjskie wojskom lądującym na Sycylii (operacja Husky). Wrócił do USA 8 sierpnia i został przydzielony do Floty Pacyfiku. Do Pearl Harbor dotarł 6 września 1943.
Krążownik został przydzielony do ochrony zespołów lotniskowców i w tej roli wziął udział w rajdach na Tarawę (18 września 1943), Wake (5-6 października). Na Salomonach walczył w bitwie w zatoce Cesarzowej Augusty (8-9 listopada) wraz ze swoimi siostrzanymi okrętami „Cleveland”, „Columbia”, „Montpelier” i „Denver”. Było to pierwsze większe starcie krążowników typu "Cleveland", które wchodziły dopiero do służby. W ciągu dnia japońskie samoloty trafiły „Birmingham” dwiema bombami i torpedą, przez co jednostka nie wzięła udziału w nocnej walce jednostek nawodnych. Krążownik został wycofany do Mare Island Navy Yard na remont, który trwał do 18 lutego 1944. Wtedy ponownie dołączył do Floty Pacyfiku.
Okręt został przydzielony do Task Force 57 (TF 57) i w jego składzie wziął udział w bitwie o Saipan (14 czerwca - 4 sierpnia 1944), bitwie na Morzu Filipińskim (19-20 czerwca), bitwie o Tinian (20 lipca - 1 sierpnia), bitwie o Guam (21 lipca), rajdach na Filipiny (9-24 września). Następnie służył w TF 38 w czasie rajdu na Okinawę (10 października), rajdów na północny Luzon i Formozę (Tajwan) (15 października i 18-19 października) oraz w bitwie w zatoce Leyte. W czasie tej ostatniej bardzo ucierpiał od eksplozji na pokładzie lotniskowca USS „Princeton”, któremu krążownik starał się pomagać m.in. w gaszeniu pożaru. „Birmingham” wrócił do Mare Island Navy Yard na remont, który trwał od listopada 1944 do stycznia 1945.
Po ponownym dołączeniu do Floty Pacyfiku krążownik uczestniczył w bitwie o Iwo Jimie (4-5 marca 1945) i bitwie o Okinawę (25 marca-5 maja). 4 maja po odparciu trzech ataków został ciężko uszkodzony po raz trzeci, gdy japoński samolot-kamikaze trafił w dziób okrętu. Wrócił do Pearl Harbor i przeszedł naprawy pomiędzy 28 maja a 1 sierpnia 1945.
USS „Birmingham” wrócił do składu 5 Floty na Okinawie 26 sierpnia 1945 i w listopadzie popłynął do Brisbane. Wrócił do San Francisco 22 marca 1946. Został wycofany ze służby i przeniesiony 2 stycznia 1947 do rezerwy. Krążownik został skreślony z listy 1 marca 1959 i złomowany w Long Beach w Kalifornii.
Zobacz też.
Zobacz USS "Birmingham" by dowiedzieć się o innych okrętach noszących tę nazwę.

</doc>
<doc id="1341061" url="https://pl.wikipedia.org/wiki?curid=1341061" title="Brad Fiedel">
Brad Fiedel

Brad Ira Fiedel (ur. 10 marca 1951 w Nowym Jorku) – amerykański kompozytor filmowy. Popularność zdobył w latach 80., pisząc muzykę do wielu znanych produkcji, głównie z gatunku filmów akcji oraz thrillerów. Inspiracją dla jego twórczości była intensywnie rozwijająca się w drugiej połowie XX w. muzyka elektroniczna.
Twórczość.
Pochodził z rodziny artystów muzycznych – ojciec był kompozytorem i muzykiem, a matka tancerką. Ukończył The Barlow School Nowym Jorku (Amenia town). Początkowo był tekściarzem, który sam wykonywał swoje piosenki w klubach. Przez krótki okres był klawiszowcem w zespole „Hall and Oates”. Działalność w branży muzyki filmowej rozpoczął w latach 70., tworząc ścieżki dźwiękowe do filmów telewizyjnych (głównie edukacyjnych). Na dużym ekranie jako autor muzyki filmowej zadebiutował w 1974 roku w horrorze "Suicide Cult" Jamesa Glickenhausa. W 1984 roku reżyser James Cameron zatrudnił Fiedela do prac nad muzyką do filmu science fiction "Terminator", co otworzyło kompozytorowi drogę do wielkiej kariery. Film okazał się jednym z największych hitów lat 80., odkrywając także talent austriackiego kulturysty Arnolda Schwarzeneggera w gatunku filmów akcji. Główny motyw muzyczny filmu stał się znakiem rozpoznawczym Fiedela. W 1991 James Cameron ponownie powierzył mu kompozycję muzyki w sequelu "". Jednak w ostatnich latach jego działalność cieszyła się mniejszym zainteresowaniem. Powodem była zmiana obszaru zainteresowań kompozytora, który zaczął komponować musicale. Jego ostatnie znaczące osiągnięcie w dziedzinie muzyki filmowej datuje się na rok 1995, i pomimo że motyw muzyczny jego autorstwa został wykorzystany w kolejnych filmach cyklu "Terminator" (kontynuacjach z roku , i ), nie widać przesłanek na temat powrotu Fiedela do działalności w branży filmowej.
Nagrody.
Nagroda ASCAP za:
Życie osobiste.
Jest żonaty z aktorką Ann Dusenberry.
Zobacz też.
Terminator (ścieżka dźwiękowa)

</doc>
<doc id="1341062" url="https://pl.wikipedia.org/wiki?curid=1341062" title="Limnos (1905)">
Limnos (1905)

Limnos (spotykana jest także transkrypcja Lemnos – gr.: Θ/Κ Λήμνος) – grecki pancernik (przeddrednot) typu "Mississippi", noszący nazwę od bitwy morskiej z czasów pierwszej wojny bałkańskiej.
Stępkę pod okręt położono w 1904. Służył w US Navy jako USS „Idaho” (BB-24) w latach 1908-1914. Następnie, razem z bliźniaczym USS „Mississippi” (BB-23), zostały sprzedane przez USA Grecji. Okręt został przejęty przez marynarkę grecką w Newport News pod koniec lipca 1914.
„Limnos” został zajęty przez Francję wraz z resztą floty greckiej w 1916, w ramach interwencji mającej na celu wymuszenie rezygnacji z greckiej neutralności w czasie I wojny światowej. Gdy premier Elefterios Wenizelos odzyskał władzę w czerwcu 1917 i Grecja włączyła się do wojny po stronie Ententy, Francja zwróciła okręt Królewskiej Marynarce Greckiej. „Limnos” był w służbie w czasie I wojny światowej. Wziął także udział w kampanii krymskiej, gdy państwa zachodnie wspierały Białych Rosjan. „Limnos” uczestniczył w tej ekspedycji wraz z bliźniaczym „Kilkis”, oraz kontrtorpedowcami „Leon” i „Panthir” pod dowództwem kontradmirała Kakoulidisa.
W czasie kampanii w Azji Mniejszej okręt był jednostką flagową Drugiej Floty bazującej w Smyrnie, pod dowództwem kontradmirała Kalamidasa. Jego zadaniem było utrzymanie kontroli na Morzu Czarnym, w Dardanelach i na wybrzeżu Azji Mniejszej.
W latach 1926-28 „Limnos” przeszedł remont kotłów. W 1932 uzbrojenie okrętu zostało zdemontowane i ustawione jako baterie artylerii nadbrzeżnej na wyspie Eginie. Zdemobilizowany okręt, używany jako hulk, został zatopiony w kanale u brzegów wyspy Salamina przez bombowce nurkujące Ju 87 Stuka 23 kwietnia 1941, w trakcie niemieckiej inwazji na Grecję. Kadłub okrętu wydobyto i złomowano w latach 50. XX wieku.

</doc>
<doc id="1341063" url="https://pl.wikipedia.org/wiki?curid=1341063" title="Owain Yeoman">
Owain Yeoman

Owain Yeoman (ur. 2 lipca 1978 w Walii) – brytyjski aktor, który wystąpił w trzech serialach "The Nine", "Kill grill (Kitchen Confidential)" oraz "Mentalista". Zagrał Lysandera w filmie "Troja", grał rolę epizodyczną w filmie Brokena Lizarda "Beerfest" oraz wystąpił gościnnie w serialu "Morderstwa w Midsomer". 
Zagrał również rolę terminatora T-888 w pilotażowym odcinku serialu "" natomiast w serialu Mentalista wciela się w postać agenta Kalifornijskiego Biura Śledczego – Wayne'a Rigsby'ego. Owain Yeoman studiował teatr w Royal Academy of Dramatic Art w Londynie.
W 2006 poślubił Lucy Davis, z którą rozwiódł się w 2011 roku.
Od 2013 jego żoną jest Gigi Yallouz.

</doc>
<doc id="1341064" url="https://pl.wikipedia.org/wiki?curid=1341064" title="Garret Dillahunt">
Garret Dillahunt

Garret Lee Dillahunt (ur. 24 listopada 1964 w Castro Valley) – amerykański aktor.
Życiorys.
Urodził się w Castro Valley w Kalifornii jako syn Jeanne i Davida Dillahuntów. Miał dwóch braci: Bretta i Erica, który zmarł w 1981 w Yakima, po tym, jak samochód, w którym był pasażerem, kierowca był pijany i pędząc w tym czasie, zjechał z drogi. Dorastał w Selah w stanie Waszyngton. Ukończył studia na wydziale dziennikarstwa University of Washington z tytułem bakalaureata. Następnie studiował aktorstwo w Tisch School of the Arts na Uniwersytecie Nowojorskim.
W 1992 zadebiutował na off-Broadwayu jako Ianos i malarz w przedstawieniu "Mad Forest" z Calistą Flockhart. W 1996 po raz pierwszy trafił na Broadway w roli Nöjda w spektaklu Augusta Strindberga "Ojciec" u boku Franka Langelli.
Dillahunt brał udział w produkcjach telewizyjnych i filmowych. Odnotował gościnne występy w popularnych serialach, takich jak "Z Archiwum X" oraz "Nowojorscy gliniarze". Inny godny odnotowania udział w produkcjach telewizyjnych to role dwóch różnych postaci w serialu "Deadwood": Jacka McCalla w 2004 oraz Francisa Wolcotta w 2005 roku. Dillahunt wcielił się w rolę Steve’a Curtisa, pozostającego w separacji męża Samanthy Taggart, w kilku odcinkach serialu "Ostry dyżur" w 2005 i 2006.
Życie prywatne.
Żonaty z aktorką Michelle Hurd.

</doc>
<doc id="1341065" url="https://pl.wikipedia.org/wiki?curid=1341065" title="Kilkis (1905)">
Kilkis (1905)

Kilkis (Θ/Κ Κιλκίς) był greckim pancernikiem typu "Mississippi" noszącym nazwę pochodzącą od kluczowej bitwy która odbyła się w czasie drugiej wojny bałkańskiej.
Stępkę okrętu położono w 1903. Służył on w United States Navy w latach 1908-1914 pod nazwą USS "Mississippi" (BB-23). Później oba okręty typu "Missisipi" zostały sprzedane przez USA Grecji. Za pieniądze uzyskane ze sprzedaży dwóch okrętów Stany Zjednoczone sfinansowały budowę nowego drednota USS "Idaho". 
Pancernik przejęty w Newport News pod koniec lipca 1914 został zajęty wraz z resztą floty greckiej w 1916 przez Francję (Grecja była neutralna w czasie I wojny światowej). Gdy grecki premier został ponownie ustanowiony głową całego państwa w czerwcu 1917 Grecja weszła do walk po stronie Ententy. Francja zwróciła wtedy dwa pancerniki Królewskiej Marynarce Grecji. Oba okręty wzięły udział w alianckiej ekspedycji na Krym w ramach wspierania Białych Rosjan w rosyjskiej wojnie domowej. Wspierały one także kampanię w Azji Mniejszej. "Kilkis" był w aktywnej służbie do 1932. W 1935, po okresie przebywania w rezerwie, pancernik został okrętem szkolnym. Został zatopiony w kanale Salamis przez bombowce Stuka 23 kwietnia 1941, podczas niemieckiej inwazji na Grecję. Wrak okrętu został podniesiony z dna i złomowany w latach 50. XX wieku.

</doc>
<doc id="1341066" url="https://pl.wikipedia.org/wiki?curid=1341066" title="Pancerniki typu Tennessee">
Pancerniki typu Tennessee

Pancerniki typu Tennessee – typ amerykańskich pancerników z okresu I i II wojny światowej. Marynarka Wojenna Stanów Zjednoczonych zbudowała dwa okręty tego typu: USS "Tennessee" (BB-43) i USS "California" (BB-44).
Historia.
Okręty typu "Tennessee" zostały zaprojektowane z uwzględnieniem udoskonaleń wprowadzonych do okrętów typu "New Mexico", które były pierwszymi pancernikami zbudowanymi według projektu kadłuba "pojutlandzkiego". W wyniku licznych eksperymentów i testów, jego zabezpieczenie podwodne kadłuba było lepsze w stosunku do poprzedników, a zarówno artyleria główna, jak i pomocnicza były wyposażone w system kontroli ognia. Okręty typu "Tennessee" i trzy okręty typu "Colorado" (które zostały zbudowane później) cechowały maszty kratownicowe, na których zamontowano duże stanowiska kierowania ogniem. Ten szczegół wyróżniał "Wielką Piątkę" spośród reszty pancerników amerykańskich do czasów II wojny światowej.
Jako że działa artylerii głównej pancerników typu "Tennessee" mogły podnosić się do 30 stopni, w przeciwieństwie do 15 stopni na wcześniejszych okrętach, mogły prowadzić ogień na odległość większą o 9 km. Wobec tego, iż właśnie w tym czasie zaczęto montować na pancernikach urządzenia dźwigowe do opuszczania i podnoszenia wodnosamolotów (służących głównie do korygowania ognia artyleryjskiego), zdolność prowadzenia przez te okręty ognia "poza horyzont" miała znaczenie praktyczne.
Po Pearl Harbor oba okręty zostały znacząco przebudowane, co praktycznie uczyniło z nich nowe jednostki. Ich kadłuby zostały wyposażone w boczne wybrzuszenia dla większej stabilności i lepszego zabezpieczenia przeciwtorpedowego, nadbudówki zostały rozebrane do poziomu pokładu i zbudowane od nowa. Wcześniejsza artyleria średniego kalibru, na którą składały się działa 127 mm/51 służące do prowadzenia ognia przeciw okrętom oraz przeciwlotnicze działa kal. 76 mm/50, została zastąpiona przez zunifikowaną artylerię uniwersalną kal. 127 mm. Dodano także wiele działek kal. 20 i 40 mm.

</doc>
<doc id="1341067" url="https://pl.wikipedia.org/wiki?curid=1341067" title="Mario Kassar">
Mario Kassar

Mario F. Kassar (arab. ماريو كسار, ur. 10 października 1951 w Bejrucie) – libańsko-amerykański producent filmowy, często współpracujący z Andrew Vajną.
Pracując dla Columbia Pictures oraz TriStar Pictures, był producentem wykonawczym wielu filmów, począwszy od "Ucieczki do zwycięstwa" (ang. "Escape to Victory", 1981). Wspólnie z Vajną był założycielem niezależnej wytwórni filmowej Carolco Pictures, w której był producentem wykonawczym filmów "Rambo: Pierwsza krew II" oraz wielu z gatunku science fiction, takich jak "Pamięć absolutna", "", "Uniwersalny żołnierz" oraz "Gwiezdne wrota".

</doc>
<doc id="1341068" url="https://pl.wikipedia.org/wiki?curid=1341068" title="Pancerniki typu New Mexico">
Pancerniki typu New Mexico

Pancerniki typu New Mexico – typ amerykańskich okrętów, których budowa rozpoczęła się w 1915 roku. Jednostki te, w liczbie trzech sztuk, były ulepszonym projektem pancerników typu "Nevada", których projekt przedstawiono 3 lata wcześniej. Artyleria główna składająca się z 12 dział została odziedziczona po pancernikach typu "Pennsylvania", ale w ulepszonych potrójnych wieżach zamontowano dłuższe (50 kalibrów) działa 356 mm. Poprawiono także sylwetkę kadłuba, wyposażając go w wąski i ostry kliprowy dziób, nadający okrętom lepszą dzielność morską i bardziej elegancki wygląd w porównaniu z półsiostrzanymi typami "Nevada" i "Pennsylvania". Jeden okręt (USS "New Mexico" (BB-40)) został wyposażony w siłownię turboelektryczną, w której turbiny parowe służyły jako napęd dla generatorów elektrycznych, które z kolei zasilały silniki elektryczne, napędzające śruby okrętowe. Wyeliminowano w ten sposób podstawową wadę klasycznego napędu turbinowego, niewyposażonego w przekładnie redukcyjne - duże zużycie paliwa przy niskich prędkościach okrętu.
Okręty typu "New Mexico", ukończone w czasie i krótko po I wojnie światowej, prowadziły aktywne działania we flocie pancerników amerykańskich w okresie międzywojennym. Wszystkie zostały przebudowane w latach 1931–1934, otrzymując zupełnie nowe nadbudówki, nowoczesne systemy kontroli ognia dla dział, nowe silniki i wzmocnione zabezpieczenie przeciw atakom z powierzchni i powietrza. Wybrzuszenia stabilizująco-przeciwtorpedowe zwiększyły szerokość okrętów do 32,4 m, a wyporność wzrosła o ponad tysiąc ton.
Osiem dział kal. 127 mm, umieszczonych pierwotnie w często zalewanych falami kazamatach poniżej pokładu głównego na dziobie i rufie zdemontowano, rozmieszczając wszystkie działa artylerii średniej w półkazamatowych wieżach w nadbudówce, co stanowiło znaczne ulepszenie w porównaniu z poprzednim rozwiązaniem.
W związku z narastającym zagrożeniem ze strony Niemiec, okręty te zostały w 1941 roku przesunięte z Pacyfiku na Atlantyk, w następstwie czego zmienił się stosunek sił floty japońskiej do Floty Pacyfiku. Po ataku na Pearl Harbor, który znacznie nadwerężył amerykańskie siły, pancerniki typu "New Mexico" wróciły na Pacyfik i brały udział w konflikcie z Japonią do końca. Ich ciężkie działa zapewniały wsparcie artyleryjskie w wielu operacjach desantowych, a "Mississippi" wziął udział w bitwie w cieśninie Surigao – ostatnim starciu w historii, kiedy to pancerniki walczyły między sobą. "New Mexico" i "Idaho" zostały wycofane ze służby niedługo po wojnie, natomiast "Mississippi" został przerobiony na okręt szkolny i testowy i służył jeszcze aktywnie przez dekadę. Pierwsza generacja rakiet kierowanych, wystrzeliwanych z okrętów, mających zastąpić działa okrętowe, po raz pierwszy wyszła w morze na pokładzie tego właśnie okrętu.

</doc>
<doc id="1341069" url="https://pl.wikipedia.org/wiki?curid=1341069" title="Underdog Project">
Underdog Project

The Underdog Project – niemiecka grupa muzyczna powstała w 2000 roku. Jej pierwszy album "It Doesn't Matter" zawierał takie utwory, jak "Saturday Night", "Summer Jam" oraz "Tonight".
Grupę tworzą trzy osoby: Vic Krishna (wokal), DJ Frank (remiksy) oraz AJ Duncan (klawisze).
Summer Jam.
Najpopularniejszy utwór grupy, "Summer Jam", był jednym z największych hitów pop w Europie. Łączy w sobie elementy takich stylów muzycznych, jak R&amp;B, freestyle, reggae oraz angielski 2-step. Był na liście przebojów każdej stacji radiowej w Niemczech oraz zdobył popularność także w USA i Wielkiej Brytanii.
Utwór "Summer Jam" dotarł do 2. miejsca niemieckiej listy przebojów pop. Teledysk był promowany przez telewizje MTV oraz Viva, największą stację radiową dance w Nowym Jorku, WKTU, oraz Power 96 z Miami.

</doc>
<doc id="1341070" url="https://pl.wikipedia.org/wiki?curid=1341070" title="Pancerniki typu Colorado">
Pancerniki typu Colorado

Pancerniki typu Colorado – amerykańskie okręty z okresu I i II wojny światowej. Była to modyfikacja pancerników typu "Tennessee", dzieląca z nimi ogólny projekt i wygląd, ale różniąca się uzbrojeniem. Dwanaście dział kalibru 356 mm/50 zostało zamienionych na osiem kal. 406 mm/45, dla zrównoważenia siły ognia japońskich pancerników typu "Nagato", także wyposażonych w 8 dział 406 mm.
Projekt został zatwierdzony na rok budżetowy 1917, ale budowa została opóźniona przez zmieniające się priorytety toczącej się I wojny światowej. Dwa okręty typu "Colorado" były ostatnimi amerykańskimi pancernikami, jakie weszły do służby przez prawie dwie dekady, i ostatnimi amerykańskimi pancernikami posiadającymi dwudziałowe wieże artylerii głównej – okręty z czasów II wojny światowej były wyposażone w dziewięć dział kal. 406 mm (406 mm/45 w przypadku pancerników typu "North Carolina" i "South Dakota" oraz 406 mm/50 w przypadku "Iowa"). Czwarty okręt, „Washington”, był jedynym nowym amerykańskim okrętem zwodowanym w momencie wejścia w życie ustaleń traktatu waszyngtońskiego.
Trzy ukończone okręty typu "Colorado" miały standardową wyporność 32 600 ton, a więc nieco większą w porównaniu z okrętami typu "Tennessee", natomiast siła rażenia i celność dział kal. 406 mm została znacznie poprawiona. Wielowarstwowy pancerz burtowy zabezpieczający przed uszkodzeniami ze strony torped, napęd turboelektryczny i ulepszone systemy prowadzenia ognia zastosowane na pancernikach "Tennessee" zostały w kolejnym projekcie powielone, przez co otrzymano typowy amerykański pancernik tamtych czasów: silny, ciężko opancerzony i uzbrojony, ale stosunkowo powolny. W latach 20. i 30. XX wieku pięć okrętów tych dwóch typów było znanych jako Wielka Piątka (ang. "Battle Fleet’s „Big Five”").
Na początku lat 30. planowano zmodernizować Wielką Piątkę, ale jedynymi wprowadzonymi w życie zmianami była modernizacja artylerii przeciwlotniczej i systemów prowadzenia ognia. Dwa okręty typu "Colorado" były obecne w Pearl Harbor podczas japońskiego ataku: „Maryland” wyszedł z niego bez szwanku, natomiast „West Virginia” została zatopiona na kotwicowisku, gdy jej system zabezpieczeń nie wytrzymał uderzenia ponad pół tuzina japońskich torped (choć w przeciwieństwie do „Oklahomy” okręt osiadł na równym kilu). „Colorado” w tym czasie przechodził przegląd, w trakcie którego zwiększano zabezpieczenia przeciwtorpedowe, co spowodowało zwiększenie jego szerokości do 33 m. Również „Maryland” wkrótce przeszedł taką modernizację. Oba okręty zostały przebudowane raz jeszcze pod koniec 1942 roku – usunięto masywne maszty kratownicowe, a zbyt słaba artyleria przeciwlotnicza została wzmocniona. Później okręty otrzymały także nowe nadbudówki do osadzenia lepszych dalmierzy. Po uszkodzeniu przez kamikaze pod koniec 1944 roku, w trakcie remontu „Maryland” został wyposażony w 16 dział uniwersalnych kal. 127 mm/38, które mogły prowadzić ogień zarówno do celów powietrznych, jak i nawodnych – zastąpiono w ten sposób mieszany zestaw przeciwokrętowych 127 mm/51 i przeciwlotniczych 127 mm/25. „Colorado” do końca służby miał mieszaną artylerię średnią.
Mocno uszkodzona „West Virginia” została podniesiona z dna i w latach 1942–1943 przeszła taką samą modernizację, jak dwa okręty typu "Tennessee" – jej kadłub poszerzono do 35 m, mocno ulepszono systemy prowadzenia ognia i artylerię przeciwlotniczą, zastosowano 16 dział kal. 127 mm/38 w podwójnych wieżach oraz zupełnie zmieniono układ nadbudówek, nadając okrętowi nowoczesny wygląd, podobny do pancerników typu "South Dakota".
Pancerniki typu "Colorado" służyły jak inne stare pancerniki amerykańskie: w latach 1942–1943 realizując doktrynę "fleet in being" („flota w gotowości”), a później zapewniając silne wsparcie artyleryjskie operacjom amfibijnym. „Maryland” i „West Virginia” były obecne w czasie ostatniej w historii wzajemnej walki pancerników w cieśninie Surigao 25 października 1944 roku. Po wojnie przesunięte do Floty Rezerwowej pancerniki były jej częścią do 1959 roku, kiedy wszystkie zostały sprzedane na złom.

</doc>
<doc id="1341071" url="https://pl.wikipedia.org/wiki?curid=1341071" title="Pancerniki typu Pennsylvania">
Pancerniki typu Pennsylvania

Pancerniki typu Pennsylvania – typ amerykańskich pancerników z okresu I i II wojny światowej, powiększona wersja typu "Nevada". W stosunku do poprzednika miał dwie dodatkowe armaty kal. 356 mm, większą wyporność i długość, cztery śruby napędowe i nieco większą prędkość maksymalną. Miał także stosunkowo liczną artylerię pomocniczą, złożoną z dział kal. 127 mm, ale została ona po pewnym czasie zredukowana z powodu dużej wrażliwości na stan morza (częste zalewanie przez fale).
Projekt.
Główna Komisja ds. Marynarki (ang. "General Board of the US Navy") oparła się na projekcie "Nevada", wprowadzając następujące zmiany, zgodnie z projektem z roku 1913: 12 dział kal. 356 mm, 22 dział kal. 127 mm, 21 węzłów, opancerzenie podobne do poprzednika. Wprowadzono także drobne zmiany w artylerii średniego kalibru, gdzie zastosowano grupy kontroli ognia. Komisja stanowczo żądała jeszcze lepszych okrętów od Biura Konstrukcyjno-Naprawczego (ang. "Construction &amp; Repair Bureau") i oczekiwała przezwyciężenia zastoju, jaki nastąpił po stworzeniu przełomowego projektu "Nevada".
W rezultacie otrzymano projekt okrętu wyposażonego w 12 dział kal. 356 mm w 4 trójdziałowych wieżach położonych wzdłuż linii symetrii okrętu (superpozycji). Takie rozwiązanie było wykorzystywane przy projektowaniu amerykańskich pancerników aż do okrętów typu "Colorado", gdzie zastosowano podwójne wieże dział kal. 406 mm.
Zabezpieczenie podwodne.
Projektanci musieli wziąć pod uwagę wzrastające rozmiary i zasięg torped. Dodatkowo obawiano się broni zwanej torpedą Davisa. Broń ta składała się z lufy armatniej z pociskiem kal. 203 mm zainstalowanej w torpedzie. Na potrzeby testów zbudowano serię elementów kadłuba – takich, z jakich zamierzano zbudować pancernik – na których testowano pancerz wewnętrzny i zewnętrzny. Broń Davisa mogła spowodować duże zniszczenia; rozwiązaniem było tu zwiększenie grubości pancerza zewnętrznego. Powodowało to jednak stan, w którym wybuch typowej torpedy powodował większe uszkodzenia. W rezultacie przeprowadzonych testów pancerniki typu "Pennsylvania" zostały wyposażone w warstwowy system pancerza, na który składały się: płyta pancerna, przestrzeń wypełniona powietrzem, płyta pancerna, przestrzeń wypełniona olejem, płyta pancerna, przestrzeń powietrzna, a następnie pas pancerny położony 290 cm wewnątrz kadłuba. To pozwalało na zniwelowanie siły eksplozji dzięki przestrzeniom z powietrzem i deformowaniu się warstwy wypełnionej cieczą. Testowy element kadłuba wytrzymywał wybuch 135 kilogramów dynamitu umieszczonego bezpośrednio na nim. Amerykańscy inżynierowie twierdzili, że przewyższało to rozwiązania stosowane przez jakikolwiek inny kraj.
Maszynownia.
W wyniku usprawnień wprowadzonych do technologii napędu parowego, ten typ okrętów odszedł od niepopularnych maszyn parowych potrójnego rozprężania. Stocznia Fore River zaprezentowała bardziej ekonomiczne rozwiązanie, wykorzystujące przekładniowe turbiny parowe. Jedynym innym napędem stosowanym przy projektowaniu dużych okrętów amerykańskich był odtąd napęd turboelektryczny, ze względu na swą dogodną segmentację. System zastosowany na pancernikach typu "Pennsylvania" (4 silniki napędzające 4 śruby napędowe) był używany we wszystkich kolejnych projektach pancerników amerykańskich.
Działania operacyjne.
Służąc na zachodnim Atlantyku w latach 1916–1918, okręty te odwiedziły Europę tuż po podpisaniu rozejmu i przez kolejne lata były znaczącą częścią amerykańskiej floty wojennej. Przebudowane w latach 1929–1931, uzyskały możliwość podnoszenia głównych dział pod większym kątem, trójnożne maszty (na których zamontowano udoskonalone dalmierze), oraz nowoczesne katapulty samolotów. Ulepszono także artylerię średniego kalibru, ochronę przed atakiem ogniowym i z powietrza oraz torpedami.
"Pennsylvania", której przydzielono zadania okrętu flagowego floty, otrzymała także mocno powiększoną opancerzoną wieżę dowodzenia. Pancerniki, zdolne teraz do prowadzenia ognia na większe odległości, spędziły kolejną dekadę służąc w US Navy w czasach, gdy stopniowo wzrastała rola samolotów.
II wojna światowa.
Oba okręty typu "Pennsylvania" były obecne w Pearl Harbor podczas japońskiego ataku 7 grudnia 1941. Na pokładzie "Arizony" doszło do katastrofalnej w skutkach detonacji w dziobowych magazynach amunicji, kiedy bomba z samolotu Kate (z lotniskowca "Hiryū") uderzyła pomiędzy I i II wieżą artylerii głównej. Spowodowało to największe straty w ludziach podczas tego ataku. "Pennsylvania" została jedynie lekko uszkodzona i służyła przez całą II wojnę światową na Pacyfiku. Okręt, wyposażony pod koniec 1942 w nową artylerię średniego kalibru, złożoną z dział kal. 127 mm, wspierał wiele operacji desantowych i był obecny podczas ostatniego starcia pancerników – bitwy w cieśninie Surigao (25 października 1944). Został trafiony torpedą w sierpniu 1945, co spowodowało takie uszkodzenia w jego systemie napędowym (niszcząc m.in. 3 z 4 śrub napędowych), że w sytuacji, gdy pancerniki przestały być głównymi okrętami floty, nie opłacało się go naprawiać. Wraz z innymi przestarzałymi pancernikami "Pennsylvania" była celem podczas operacji "Crossroads" (testu bomb atomowych w 1946) i została zatopiona w morzu dwa lata później.
Jednostki.
Typ "Pennsylvania" składał się z dwóch okrętów, oba zostały wybudowane na wschodnim wybrzeżu USA:
USS "Pennsylvania" (BB-38) zbudowany w stoczni Newport News Shipbuilding &amp; Dry Dock Company, Newport News. Stępkę położono w październiku 1913, okręt zwodowano w marcu 1915 i budowę ukończono w czerwcu 1916.
USS "Arizona" (BB-39) zbudowany w stoczni Brooklyn Navy Yard, Brooklyn. Stępkę położono w marcu 1914, okręt zwodowano w czerwcu 1915 i budowę ukończono w październiku 1916.

</doc>
<doc id="1341072" url="https://pl.wikipedia.org/wiki?curid=1341072" title="Grupa Robocza ds. Rynków Finansowych">
Grupa Robocza ds. Rynków Finansowych

Grupa Robocza ds. Rynków Finansowych – utworzona na mocy podpisanego 18 marca 1988 roku przez prezydenta Stanów Zjednoczonych, Ronalda Reagana, dekretu prezydenckiego nr 12631.
Powstała w odpowiedzi na wydarzenia mające miejsce na rynkach finansowych 19 października 1987 roku („czarny poniedziałek”) w celu "zwiększenia integralności, efektywności oraz konkurencyjności amerykańskich rynków finansowych oraz utrzymania zaufania inwestorów".
Zgodnie z dekretem prezydenckim nr 12631 w skład grupy wchodzą:
Grupa ds. przeciwdziałania krachom giełdowym.
Jedna z teorii spiskowych dotycząca Grupy Roboczej ds. Rynków Finansowych określa ją mianem plunge protection team (grupy ds. przeciwdziałania krachom giełdowym). Według tej teorii grupa ta w wyreżyserowany sposób manipuluje amerykańskimi rynkami papierów wartościowych, aby nie dopuścić do krachu giełdowego dzięki skupowaniu, za pieniądze rządowe, akcji lub innych instrumentów finansowych, między innymi kontraktów terminowych.
Termin "Plunge Protection Team" był początkowo użyty jako nagłówek artykułu autorstwa Bretta D. Fromsona w "The Washington Post", opublikowanego w niedzielę 23 lutego 1997 roku. Publicysta ten jednak nie stworzył tego terminu, gdyż został on później wymyślony przez dział redakcyjny jako sensacyjne określenie Grupy Roboczej ds. Rynków Finansowych.

</doc>
<doc id="1341073" url="https://pl.wikipedia.org/wiki?curid=1341073" title="Earl Boen">
Earl Boen

Earl Boen (ur. 8 sierpnia 1941 w Nowym Jorku, zm. 5 stycznia 2023 na Hawajach) – amerykański aktor. Rozpoznawalność przyniosła mu rola psychologa doktora Petera Silbermana w serii filmów "Terminator". 
Życiorys.
Urodził się i dorastał w Nowym Jorku. W latach 1971–1972 występował na scenie Pittsburgh Playhouse w Pittsburghu w spektaklu "Lew w zimie". Występował w Center Theatre Group – Ahmanson Theatre w Los Angeles w sztuce George’a Bernarda Shawa "Uczeń diabła" (1977–1978) w roli majora Swindona i w przedstawieniu Roberta Bolta "Oto jest głowa zdrajcy" (1978–1979) w roli arcybiskupa Canterbury. 
W "Terminatorze" zagrał psychologa policyjnego, który był przekonany, że Kyle Reese (Michael Biehn) to obłąkaniec. W ' zagrał właściciela szpitala psychiatrycznego, w którym trzymana była Sarah Connor (Linda Hamilton), a w ' pojawił się w jednej scenie, w której starał się uspokoić i pocieszyć roztrzęsioną Kate Brewster (Claire Danes) zanim wpadł w panikę na widok Terminatora (Arnold Schwarzenegger).
Wystąpił jako pastor rodziny Harperów, wielebny Lloyd Meechum, w sitcomie "Mama’s Family", nadawanym w latach 80. Jego postać pojawiła się w wielu odcinkach. Grał również duchownego w serialach: "Złotka" ("The Golden Girls"), "The Golden Palace", "Cudowne lata" ("The Wonder Years") oraz "Three’s Company". Inne filmy w których grał to m.in. "Człowiek z dwoma mózgami" ("The Man with Two Brains", 1983), "Obcy przybysze" ("Alien Nation", 1988), ' ("Naked Gun 33 ⅓: The Final Insult", 1994) oraz ' ("Nutty Professor II: The Klumps", 2000). Boen grał w filmach i serialach głównie role lekarzy.
W 2003, po występie w filmie "", Boen zrezygnował z aktorstwa, jednak kontynuował pracę jako aktor głosowy w radiu, kreskówkach oraz grach komputerowych.
W 2022 roku zdiagnozowano u niego raka płuc, w IV stopniu zaawansowania. 

</doc>
<doc id="1341074" url="https://pl.wikipedia.org/wiki?curid=1341074" title="USS Mississippi (BB-23)">
USS Mississippi (BB-23)

USS Mississippi (Battleship No. 23) – pancernik amerykański, okręt główny typu "Mississippi". Był drugim okrętem US Navy noszącym nazwę pochodzącą od stanu Missisipi. Po okresie służby w Marynarce Amerykańskiej został sprzedany w 1914 Grecji i przemianowany na "Kilkis". Okręt został zatopiony przez niemieckie bombowce w kwietniu 1941.
Służba.
Jako Mississippi.
Budowę zatwierdzono 3 marca 1903. Stępkę okrętu położono 12 maja 1904 w stoczni William Cramp &amp; Sons w Filadelfii. Został zwodowany 30 września 1905, matką chrzestną była pani M.C. Money, córka senatora Hernando D. Money z Missisipi. Pancernik wszedł do służby w Philadelphia Navy Yard 1 lutego 1908. Pierwszym dowódcą został komandor J.C. Fremont.
Zaprojektowany jako jednostka tania, drugiej klasy, "Mississippi" miał złe właściwości morskie.
Po rejsie odbiorczym w pobliżu Kuby (15 lutego-15 marca 1908) nowy okręt wrócił do Filadelfii w celu zakończenia prac wyposażeniowych. Wychodząc z porty 1 lipca operował wzdłuż wybrzeża Nowej Anglii do powrotu do Filadelfii 10 września. Następnie pancernik wyszedł w morze 16 stycznia 1909 by reprezentować Stany Zjednoczone na inauguracji nowego prezydenta Kuby w Hawanie (25-28 stycznia). "Mississippi" pozostawał na Morzu Karaibskim do 10 lutego, tego dnia dołączając do Wielkiej Białej Floty, która wróciła wtedy ze swojej podróży dookoła świata. Wraz z flotą w dniu urodzin Waszyngtona pancernik został poddany przeglądowi przez prezydenta Stanów Zjednoczonych Theodore Roosevelta. 1 marca wrócił na Karaiby.
Okręt opuścił wody kubańskie 1 maja i popłynął w górę rzeki, której nazwę nosił. Odwiedzając większe porty śródlądowe leżące na jego drodze zawinął do Natchez 20 maja. Pięć dni później dotarł do Horn Island, gdzie otrzymał srebrną zastawę ufundowana przez stan Missisipi. Pancernik wrócił do Filadelfii 7 czerwca i operował w pobliżu wybrzeża Nowej Anglii do 6 stycznia 1910. Wtedy odpłynął na zimowe ćwiczenia i gry wojenne do zatoki Guantanamo. Pancernik odpłynął 24 marca do Norfolk i operował w pobliżu wschodniego wybrzeża USA odwiedzając duże porty i służąc jako okręt szkolny dla Naval Militia. Był także zaangażowany w manewry i ćwiczenia mające na celu utrzymanie wysokiego przygotowania bojowego.
Pancernik wyszedł z Filadelfii 1 listopada i udał się na spotkanie floty w Gravesend Bay (Anglia), które odbyło się 16 listopada. Następnie popłynął 7 grudnia do Brestu, gdzie dotarł 9 grudnia. 30 grudnia Mississippi popłynął do zatoki Guantanamo na zimowe manewry które trwały do 13 marca 1911.
Pancernik wrócił do Stanów Zjednoczonych i operował wzdłuż atlantyckiego wybrzeża, bazując na zmiany w Filadelfii i Norfolk przez następny rok i dwa miesiące. Służył jako okręt szkolny i przeprowadzał ćwiczenia operacyjne. Wyszedł z Tompkinsville 26 maja z oddziałem wydzielonym z Second Marine Regiment na pokładzie by zabezpieczać amerykańskie interesy na Kubie. Wyładował swój oddział w El Cuero 19 czerwca i pozostawał na stanowisku w zatoce Guantanamo do 5 lipca. Wtedy odpłynął do USA.
Następnie odbył ćwiczenia z 4 Dywizją Pancerników w pobliżu Nowej Anglii i wrócił do Philadelphia Navy Yard, gdzie został umieszczony w rezerwie (ang. First Reserve) 1 sierpnia 1912.
Mississippi pozostawał w Rezerwie Floty Atlantyku w Filadelfii do 30 grudnia 1913, gdy otrzymał przydział aeronautycznego okrętu – bazy (ang aeronautic station ship) w Pensacola. Wypłynął 6 stycznia 1914 i dotarł do celu 21 stycznia transportując sprzęt potrzebny do założenia stacji lotnictwa morskiego. W Pensacola, gdzie stał przez dłuższy czas, załoga wraz z pierwszymi lotnikami morskimi odbudowała starą bazę morską kładąc fundamenty pod jedną z największych i najbardziej znanych baz lotniczych.
Wraz z wybuchem walk w Meksyku Mississippi popłynął 21 kwietnia do Vera Cruz gdzie dotarł 24 kwietnia z pierwszym oddziałem lotników morskich wysłanych w strefę bojową. Służąc jako pływająca baza dla wodnosamolotów i ich pilotów, okręt wykonał dziewięć lotów rekonesansowych nad okolicznym terenem w ciągu 18 dni. Ostatni lot odbył się 12 maja. Miesiąc później pancernik wyszedł z Veracruz w kierunku Pensacola. Służył tam jako okręt-baza w dniach 15-28 czerwca, a później popłynął do Hampton Roads, gdzie 3 lipca przekazał sprzęt lotniczy na krążownik USS "North Carolina" (ACR-12)
Sprzedaż do Grecji.
Mississippi został wycofany ze służby w Newport News 21 lipca 1914 i tego samego dnia został przekazany Królewskiej Marynarce Greckiej.
Oznaczenia okrętów.
Pomimo tego że okręty typu "Mississippi" zostały wycofane ze służby zanim wprowadzono w 1920 system oznaczeń dla całej floty i z tego powodu nigdy nie nosił symbolu "BB" w czasie służby, wiele list amerykańskich pancerników (także ta w Wikipedii) prezentuje je z numerami BB-23 i BB-24 w celu jednolitości listy.

</doc>
<doc id="1341075" url="https://pl.wikipedia.org/wiki?curid=1341075" title="Charakterystyka Bodego">
Charakterystyka Bodego

Charakterystyka Bodego, charakterystyka częstotliwościowa logarytmiczna – w teorii sterowania jedna z najważniejszych charakterystyk częstotliwościowych układu regulacji (lub jego członu, elementu). Wyznacza się ją dla układu opisanego transmitancją widmową.
Charakterystyka ta obrazuje logarytmiczną zależność amplitudy i fazy od częstotliwości. Składa się z dwóch wykresów:
Osie formula_1 i formula_2 skaluje się logarytmicznie, wprowadzając tzw. moduł logarytmiczny formula_3 którego jednostką jest decybel (dB), wzmocnieniu 10-krotnemu odpowiada 20 dB, wzmocnieniu jednostkowemu 0 dB. Dla charakterystyki fazowej oś formula_1 skaluje się logarytmicznie, oś formula_5 pozostaje liniowa. Sposób przedstawienia w postaci częstotliwościowych charakterystyk logarytmicznych, czyli w postaci wykresów Bodego, stosuje się bardzo często – charakterystyki formula_2 i formula_5 w skali liniowej są stosowane raczej rzadko.
Nazwa charakterystyka Bodego pochodzi od nazwiska amerykańskiego naukowca holenderskiego pochodzenia – Henrika Wade’a Bodego.
Charakterystyki Bodego podstawowych elementów.
W poniższej tabeli górny wykres przedstawia logarytmiczną charakterystykę amplitudową, a dolny logarytmiczną charakterystykę fazową. Amplitudę wyrażono w decybelach, fazę w stopniach, a częstość formula_1 w radianach na sekundę. Częstość jest liniowo zależna od częstotliwości: formula_9

</doc>
<doc id="1341076" url="https://pl.wikipedia.org/wiki?curid=1341076" title="USS Idaho (BB-24)">
USS Idaho (BB-24)

USS Idaho (Battleship No. 24) – amerykański pancernik typu "Mississippi". Drugi okręt United States Navy noszący nazwę pochodzącą od 43 stanu.
Budowę okrętu zatwierdzono 3 marca 1903. Stępkę położono 12 maja 1904 w stoczni William Cramp and Sons w Filadelfii. Pancernik zwodowano 9 grudnia 1905, matką chrzestną była Louise Gooding, córka Franka Goodinga, gubernatora stanu Idaho. Okręt wszedł do służby w Philadelphia Navy Yard 1 kwietnia 1908, pierwszym kapitanem został komandor S.W.B. Diehl.
Zaprojektowany jako pancernik tani, drugiej klasy, okręt miał niską dzielność morską.
Nowy pancernik popłynął w rejs odbiorczy na Kubę w kwietniu i maju 1908. Po wizycie w Panamie wrócił do Filadelfii na poprawki. Okręt wziął udział w wielkim Przeglądzie Floty w Hampton Roads 22 lutego 1909, w czasie którego obchodzono powrót Wielkiej Białej Floty z rejsu dookoła świata. W marcu pancernik wrócił na Morze Karaibskie na manewry, a następnie kontynuował swoje operacje szkolne do października 1910. Wtedy 29 października 1910 popłynął na ćwiczenia na wody brytyjskie i francuskie. Wrócił na ćwiczenia artyleryjskie w zatoce Chesapeake 19–28 marca 1911.
Idaho wypłynął z Filadelfii 4 maja 1911 na rejs w górę rzeki Missisipi do portów Luizjany. Następnie popłynął na wschodnie wybrzeże Florydy na manewry pancerników. Później kontynuował operacje w pobliżu wybrzeża i na Karaibach do momentu przejścia okrętu do rezerwy w Filadelfii 27 października 1913. Pozostawał tam do 9 maja 1914, kiedy popłynął na Morze Śródziemne z podchorążymi (ang. "midshipmen") na rejs szkolny. Po odwiedzinach w różnych portach Afryki Północnej i Włoch i przeprowadzeniu rygorystycznego programu szkolnego „Idaho” zawinął do Villefranche. 17 lipca 1914 przekazał załogę na USS „Maine”.
Sprzedaż do Grecji.
Idaho został wycofany ze służby w Newport News 30 lipca 1914 i został tego samego dnia przekazany Królewskiej Marynarce Greckiej.
Oznaczenia okrętów.
Pomimo tego że okręty typu "Mississippi" zostały wycofane ze służby zanim wprowadzono w 1920 system oznaczeń dla całej floty i z tego powodu nigdy nie nosił symbolu „BB” w czasie służby, wiele list amerykańskich pancerników (także ta w Wikipedii) prezentuje je z numerami BB-23 i BB-24 w celu jednolitości listy.

</doc>
<doc id="1341077" url="https://pl.wikipedia.org/wiki?curid=1341077" title="Fred Ott">
Fred Ott

Frederick P. Ott (ur. 1860 w New Jersey, zm. 24 października 1936 w West Orange) – w latach 90. XIX wieku był pracownikiem laboratorium Thomasa Edisona.
Jego postać ukazała się w dwóch spośród najstarszych filmów – "Edison Kinetoscopic Record of a Sneeze" (znanym także jako "Fred Ott's Sneeze") oraz "Fred Ott Holding a Bird" – oba z 1894 roku.
W pierwszym z tych filmów Ott wącha tabakę, która powoduje u niego kichnięcie.

</doc>
<doc id="1341078" url="https://pl.wikipedia.org/wiki?curid=1341078" title="USS Mississippi (BB-41)">
USS Mississippi (BB-41)

USS Mississippi (BB-41) później (AG-128) był amerykańskim pancernikiem typu "New Mexico", trzecim okrętem United States Navy noszącym nazwę pochodzącą od stanu Nowy Meksyk. Stępkę pod okręt położono 5 kwietnia 1915 w stoczni Northrop Grumman Newport News w Newport News. Wodowanie odbyło się 25 stycznia 1917, matką chrzestną okrętu była Camelle McBeath, a pierwszym dowódcą pancernika został kapitan J. L. Jayne.
I wojna światowa.
Po odbyciu ćwiczeń w pobliżu Wirginii "Mississippi" popłynął 22 marca 1918 na szkolenie do zatoki Guantánamo na Kubie. Miesiąc później wrócił do Hampton Roads i pływał pomiędzy Bostonem i Nowym Jorkiem do momentu udania się na zimowe manewry na Morzu Karaibskim 31 stycznia 1919.
Okres międzywojenny.
19 lipca 1919 okręt rozpoczął rejs w kierunku zachodniego wybrzeża USA. Po dotarciu do nowej bazy w San Pedro, Kalifornia, pancernik operował wzdłuż wybrzeża przez następne cztery lata, przechodząc czasem na Morze Karaibskie podczas zimowych manewrów.
Podczas ćwiczeń artyleryjskich 12 czerwca 1924 w pobliżu San Pedro 48 ludzi zostało uduszonych w rezultacie eksplozji w wieży numer 2 artylerii głównej. 15 kwietnia 1925 okręt wypłynął z San Francisco na grę wojenną w pobliżu Hawajów, a następnie udał się do Australii w ramach podróży dobrej woli. Wrócił na zachodnie wybrzeże 26 września i podjął tam dalsze ćwiczenia. W tym rejonie spędził kolejne cztery lata. 
"Mississippi" wszedł do stoczni Norfolk Navy Yard 30 marca 1931 w celu odbycia przeglądu i modernizacji. Wyszedł ponownie w morze we wrześniu 1933. Przeszedł przez Kanał Panamski 24 października 1934 i popłynął z powrotem do swojej bazy w San Pedro. Przez następne cztery lata ponownie czas spędzał na ćwiczeniach, szkoleniach i zimowych manewrach na Karaibach.
II wojna światowa.
Okręt wrócił do 16 czerwca 1941 i przygotowywał się do służby patrolowej na północnym Atlantyku. Wypłynął w Newport w stanie Rhode Island płynąc w eskorcie konwoju zmierzającego do Hvalfjörður na Islandii. Pancernik odbył kolejną podróż na Islandię 28 września i spędził kolejne dwa miesiące, osłaniając konwoje.
Dwa dni po ataku na Pearl Harbor "Mississippi" opuścił Islandię i popłynął na Pacyfik. Do San Francisco dotarł 22 stycznia 1942, gdzie spędził następne siedem miesięcy na szkoleniach i eskortowaniu konwojów wzdłuż wybrzeża. 6 grudnia, po uczestnictwie w ćwiczeniach w pobliżu Hawajów, okręt popłynął z transportowcami żołnierzy na Fidżi i wrócił na Hawaje 2 marca 1943. 10 maja okręt wypłynął z Pearl Harbor, aby wziąć udział w operacji odbicia przez Amerykę Aleutów. Pancernik ostrzeliwał wyspę Kiska 22 lipca a kilka dni później Japończycy się wycofali. Po przeglądzie w San Francisco "Mississippi" popłynął z San Pedro 19 października, by wziąć udział w inwazji na wyspy Gilberta. Podczas bombardowania atolu Makin 20 listopada na okręcie doszło do wybuchu w wieży artyleryjskiej, podobnego zdarzenia do przedwojennego wypadku. Zginęło 43 członków załogi.
31 stycznia 1944 okręt wziął udział w inwazji na wyspy Marshalla ostrzeliwując Kwajalein. 20 lutego bombardował Taroa, a następnego dnia Wotje. 15 marca atakował Kavieng na Nowej Irlandii. Letnie miesiące okręt liniowy spędził na przeglądzie stoczniowym w Puget Sound.
Po powrocie w strefę walk "Mississippi" wspierał 12 września lądowanie na Peleliu na wyspach Palau. Po tygodniu stałych walk okręt popłynął do Manus, gdzie pozostawał do 12 października. Wtedy opuścił wyspę i asystował w inwazji na Filipiny, ostrzeliwując wschodnie wybrzeże Leyte 19 października. W nocy 24 października pancernik wchodził w skład grupy okrętów liniowych admirała Jesse Oldendorfa i wziął udział w bitwie z japońskimi pancernikami w cieśninie Surigao. W rezultacie serii starć, których częścią była ta bitwa, nastąpiło ostateczne rozbicie japońskiej marynarki, po których już nigdy nie stanowiła ona większego zagrożenia.
"Mississippi" wspierał dalej operacje w zatoce Leyte do 16 listopada, kiedy popłynął w kierunku wysp Admiralicji. Następnie wszedł do zatoki San Pedro 28 grudnia by wziąć udział w lądowaniu na wyspie Luzon. 6 stycznia rozpoczął ostrzeliwanie celów w zatoce Lingayen. Okręt został trafiony przez kamikaze w pobliżu linii wodnej, ale wspierał siły lądowe do 10 lutego. Po odbyciu napraw w Pearl Harbor okręt odpłynął w kierunku Nakagusuku Wan na Okinawie, gdzie 6 maja wspierał amerykańską operację desantową. Jego najcięższe działa zniszczyły budowle obronne w zamku Shuri, który powstrzymywał całą ofensywę. 5 czerwca kolejny samolot kamikaze rozbił się na jego prawej burcie, ale okręt działał w strefie walk na Okinawie do 16 czerwca.
Po ogłoszeniu kapitulacji Japonii "Mississippi" popłynął do Sagami Wan na Honsiu, gdzie dotarł 27 sierpnia jako część wsparcia sił okupacyjnych. Zakotwiczył w Zatoce Tokijskiej i był obecny w miejscu podpisania dokumentu kapitulacji. Do USA okręt popłynął 6 września.
Okres powojenny.
Okręt 27 listopada dotarł do Norfolk i tam przeszedł przebudowę na okręt testowy. 15 lutego 1946 zmieniono jego numer burtowy na AG-128. Jako część sił badawczych były pancernik spędził ostatnie dziesięć lat służby jako okręt doświadczalny systemów artyleryjskich i testował nowe bronie. Jego portem macierzystym był stale Norfolk. Okręt pomógł wejść US Navy w erę okrętów rakietowych, gdy sukcesem zakończyło się odpalenie rakiety RIM-2 Terrier 28 stycznia 1953 w pobliżu Cape Cod. Asystował także w ostatecznej ocenie pocisku AUM-N-2 Petrel, rakietotorpedy sterowanej radarem, w lutym 1956.
Pancernik został wycofany ze służby w Norfolk 17 września 1956 i został sprzedany na złom firmie Bethlehem Steel Company 28 listopada tego samego roku.
Mississippi otrzymał osiem odznaczeń battle star za służbę w czasie II wojny światowej.

</doc>
<doc id="1341079" url="https://pl.wikipedia.org/wiki?curid=1341079" title="Bro’Sis">
Bro’Sis

Bro’Sis – była wielonarodowa grupa muzyczna R&amp;B z Niemiec utworzona w 2001 roku w drugiej edycji programu "Popstars".
Początkowo grupę tworzyło sześć osób, a pod koniec istnienia grupy – pięć. Na całym świecie sprzedało się ponad 2,2 miliony płyt oraz singli grupy.
Na początku 2006 roku Bro’Sis ogłosiła zakończenie działalności, a poszczególni jej członkowie rozpoczęli solowe kariery w branży muzycznej, teatralnej, telewizyjnej lub filmowej.

</doc>
<doc id="1341080" url="https://pl.wikipedia.org/wiki?curid=1341080" title="USS New Mexico (BB-40)">
USS New Mexico (BB-40)

USS New Mexico (BB-40) amerykański pancernik, okręt główny typu "New Mexico". Był pierwszym okrętem US Navy noszącym nazwę pochodzącą od stanu Nowy Meksyk.
Historia służby.
Przed II wojną światową.
1915 – 1918: Budowa.
Stępkę okrętu położono 14 października 1915 w stoczni New York Navy Yard. Zwodowano 13 kwietnia 1917, matką chrzestną była Margaret Cabeza De Baca, córka gubernatora stanu. Okręt wszedł do służby 20 maja 1918, pierwszym dowódcą został komandor Ashley H. Robertson.
1919 – 1939.
Po wstępnym szkoleniu "New Mexico" opuścił Nowy Jork 15 stycznia 1919 i popłynął do Brestu by eskortować transportowiec "George Washington" przewożący prezydenta Woodrow Wilsona z Francji, gdzie ten uczestniczył w konferencji pokojowej w Wersalu. Do Hampton Roads pancernik wrócił 27 lutego. Tam 16 lipca został okrętem flagowym nowozorganizowanej Floty Pacyfiku i trzy dni później popłynął przez kanał panamski do San Pedro, gdzie zawitał 9 sierpnia. Przez następne 12 lat okręt uczestniczył w częstych kombinowanych manewrach z Flotą Atlantyku, zarówno na Pacyfiku jak i na Karaibach. Brał również udział w wizytach w portach południowoamerykańskich, a w 1925 okręt odbył podróż do Australii i Nowej Zelandii.
Przeszedł przegląd i modernizację w Filadelfii pomiędzy marcem 1931 i styczniem 1933, i wrócił na Pacyfik w październiku 1934, by podjąć ćwiczenia i szkolenia taktyczne.
II wojna światowa.
1940 – 1943.
Gdy zagrożenie konfliktem wzrosło, portem macierzystym pancernika zostało Pearl Harbor (od 6 grudnia 1940 do 20 maja 1941). Następnie okręt został przebazowany do atlantyckiej bazy w Norfolk, gdzie dotarł 16 czerwca. Z tego portu pancernik uczestniczył w patrolach neutralności.
10 grudnia, gdy kierował się w stronę Hampton Roads (w drodze na zachodnie wybrzeże USA po japońskim ataku na Pearl Harbor), "New Mexico" staranował i zatopił amerykański statek towarowy "Oregon" na południe od latarniowca Nantucket.
1 sierpnia 1942 pancernik wypłynął z San Francisco na Hawaje, by przygotowywać się do boju. Pomiędzy 6 grudnia 1942 i 22 marca 1943 okręt eskortował konwoje z żołnierzami płynące na Fiji, następnie patrolował południowo-zachodni Pacyfik i wrócił do Pearl Harbor, by wziąć udział w inwazji na Aleuty. 17 maja okręt dotarł do wyspy Adak, bazy, z której brał udział w blokowaniu Attu. 21 lipca dołączył do dużych sił bombardujących Kiska. Atak ten sprawił, że Japończycy tydzień później wycofali się z archipelagu.
Po przeglądzie w stoczni Puget Sound Navy Yard, "New Mexico" wrócił do Pearl Harbor 25 października, by wziąć udział w inwazji na Wyspy Gilberta. Podczas tej operacji, która rozpoczęła się 20 listopada, pancernik ostrzeliwał atol Makin, ochraniał transporty, gdy nocą odpływały od wyspy i zapewniał ogień przeciwlotniczy podczas operacji wyładowywania na brzeg, osłaniał także lotniskowce. Do Pearl Harbor wrócił 5 grudnia 1943.
1944.
Okręt wyruszył 12 stycznia 1944 w rejs, aby wziąć udział w inwazji na wyspy Marshalla. Pancernik bombardował Kwajalein 31 stycznia i Ebeye 1 lutego, a następnie uzupełniał zapasy w Majuro. 20 lutego atakował Wotje, a 20 marca Kavieng na Nowej Irlandii. Później odwiedził Sydney zanim wrócił na Salomony w maju, by wspierać atak na Mariany.
"New Mexico" atakował 14 czerwca, Saipan 15 czerwca i Guam 16 czerwca. Dwukrotnie 18 czerwca pomagał odpędzić ataki wrogiego lotnictwa. Osłaniał transporty w pobliżu Marianów, podczas gdy lotniskowce toczyły zwycięskie walki z Japończykami znane jako bitwa na morzu Filipińskim. Pancernik eskortował konwoje do Eniwetok, a później popłynął 9 lipca osłaniać przez trzy dni lotniskowce eskortowe. Później ostrzeliwał Guam przed operacją desantową 21 lipca. Do 30 lipca ostrzeliwał wrogie pozycje i instalacje lądowe.
Okręt przeszedł przegląd w Bremerton, który trwał do października, a później popłynął do zatoki Leyte, gdzie dotarł 22 listopada. Tam osłaniał jednostki transportowe, dowodzące wzmocnienia dla walczących na lądzie, przed praktycznie codziennymi atakami z powietrza, za pomocą których Japończycy starali się spowolnić postępy wojsk amerykańskich. Pancernik opuścił zatokę Leyte 2 grudnia, kierując się w stronę Palaus, gdzie dołączył do sił osłaniających konwój inwazyjny kierujący się w stronę Mindoro. Ponownie pancernik zapewniał ogień przeciwlotniczy desantującym się żołnierzom 15 grudnia, broniąc ich przed samolotami przez dwa dni, po czym odpłynął do Palaus.
1945.
Następną akcją w której udział wziął okręt była inwazja na Luzon. Dużym zagrożeniem dla tej operacji były stałe ataki samolotów kamikaze. Pancernik wziął udział w bombardowaniu 6 stycznia 1945 poprzedzającym lądowanie. Tego dnia okręt został trafiony przez samolot japoński, który rozbił się o mostek pancernika. Tam został zabity dowódca okrętu, komandor Robert W. Fleming, brytyjski Lieutenant General Herbert Lumsden (osobisty wysłannik Winstona Churchilla przy generale MacArthurze). Zginęło także 29 innych członków załogi a 87 zostało rannych. Inny brytyjski pasażer okrętu, wiceadmirał Bruce Fraser, prawie nie odniósł obrażeń, natomiast jego adiutant został zabity. Okręt pozostał jednak w boju, ostrzeliwując wroga, podczas gdy prowadzone były prace remontowe i gdy w styczniu oddziały walczyły na brzegu, pancernik udzielał im wsparcia.
Po naprawach w Pearl Harbor, "New Mexico" dotarł do Ulithi by wziąć udział w przygotowaniach do lądowania na Okinawie. 21 marca odpłynął z miejsca przygotowań wraz z grupą ciężkiego wsparcia artyleryjskiego. Jego działa rozpoczęły ogień w kierunku japońskiej wyspy 26 marca i nie milkły do 17 kwietnia, udzielając wsparcia artyleryjskiego żołnierzom na brzegu. Ponownie 21 i 29 kwietnia otwierał ogień, a 11 maja zniszczył osiem łodzi samobójczych. 
Gdy pancernik zbliżał się do swojego miejsca na kotwicowisku Hagushi 12 maja zaraz po zachodzie słońca, został zaatakowany przez dwie łodzie samobójcze. Jedna rozbiła się o kadłub okrętu, druga starała się trafić go swoją bombą. Na amerykańskim okręcie wybuchł pożar i 54 członków załogi zostało zabitych a 119 rannych. Szybka akcja ratunkowa pozwoliła na ugaszenie ognia po pół godzinie i 28 maja okręt udał się w celu remontu na wyspę Leyte, aby być gotowym na planowaną inwazję na japońskie wyspy macierzyste. Koniec wojny zastał okręt liniowy na Saipanie 15 sierpnia, a następnego dnia okręt udał się na Okinawę, by dołączyć do sił okupacyjnych. Okręt wszedł do Sagami Wan 27 sierpnia by wspierać oddziały lądujące na lotnisku Atsugi, następnego dnia wszedł do zatoki Tokijskiej, by być świadkiem podpisania kapitulacji 2 września 1945. 
"New Mexico" rozpoczął swoją podróż do domu 6 września, po drodze odwiedzając Okinawę, Pearl Harbor i przechodząc przez Kanał Panamski. Do Bostonu dotarł 17 października.
Okres powojenny.
USS "New Mexico" został wycofany ze służby 19 lipca 1946 w Bostonie. Został sprzedany na złom 13 października 1947.
Nagrody i odznaczenia.
"New Mexico" otrzymał sześć battle star za służbę w czasie II wojny światowej.

</doc>
<doc id="1341081" url="https://pl.wikipedia.org/wiki?curid=1341081" title="USS Nacheninga (YTM-520)">
USS Nacheninga (YTM-520)

USS Nacheninga (YTB-520) amerykański holownik typu "Hisada" służący w United States Navy. Operował głównie w Pearl Harbor zapewniając pomoc na kotwicowiskach i pirsach oraz przy manewrach dokowania. Udzielał także usług holowniczych, zabezpieczania przeciwpożarowego i służył jako jednostka patrolowa portu wewnętrznego.
Pod koniec lat 40 XX wieku został na krótko zadeklarowany jako nieaktywny, poza służbą, ale wkrótce podjął ponownie służbę. Od 1951 kontynuował operacje w 14 Dystrykcie Morskim (ang. 14th Naval District) W Pearl Harbor. Przeklasyfikowany na YTM w 1954 był w służbie do 1967, gdy został skreślony z listy okrętów floty i sprzedany.

</doc>
<doc id="1341082" url="https://pl.wikipedia.org/wiki?curid=1341082" title="USS Nadli (YTM-534)">
USS Nadli (YTM-534)

USS Nadli (YTB-534) później (YTM-534) amerykański holownik typu "Hisada" służący w United States Navy.
"Nadli" zapewniał usługi holownicze i pokrewne w rejonie zatoki San Francisco. Pełnił także rolę zabezpieczenia przeciwpożarowego i służył jako jednostka patrolowa portu wewnętrznego. W marcu 1946 holownik został umieszczony w rezerwie poza służbą i zakotwiczony w Astorii (Oregon). Zmienił kotwicowisko na Green Cove Springs na Florydzie w 1954 i pozostał tam do lipca 1955.
Włączony ponownie do służby w sierpniu 1956 "Nadli" został przydzielony do 3 Dystryktu Morskiego (ang. 3rd Naval District). Przeklasyfikowany na YTM-543 w lutym 1962 pozostał aktywny w rejonie Nowego Jorku do 1967. W następnym roku przeniesiony do 10 Dystryktu Morskiego operował w San Juan Harbor, Portoryko przynajmniej do 1970.
Bibliografia.
 

</doc>
<doc id="1341084" url="https://pl.wikipedia.org/wiki?curid=1341084" title="USS Nahant (SP-1250)">
USS Nahant (SP-1250)

USS Nahant (SP-1250) – okręt motorowy zbudowany w 1913 przez firmę John H. Dialogue, Camden jako "Luckenback No. 4". Nabyty przez United States Navy od firmy Luckenback Steamship Co., Inc. z Nowego Jorku 1 grudnia 1917 i włączona do służby 12 grudnia 1917.
Operując w rejonie 3 Dystryktu Morskiego (ang. 3rd Naval District) "Nahant" wypełniał zadania holownicze w czasie swojej służby w Marynarce. Został wycofany ze służby na początku 1920. Został przekazany miastu Nowy Jork i służył w Departamencie Policji jako "Service No. 3", a później jako "John F. Harlan". Wrócił do US Navy w 1928. Został skreślony z listy okrętów floty 27 września 1928. Nabył go Joseph O’Boyle z Nowego Jorku 24 grudnia 1928.

</doc>
<doc id="1341085" url="https://pl.wikipedia.org/wiki?curid=1341085" title="Joe Morton">
Joe Morton

Joseph Thomas Morton Jr. (ur. 18 października 1947 w Nowym Jorku) – amerykański aktor teatralny, filmowy i telewizyjny, również reżyser i producent.
Życiorys.
Urodził się w Harlemie jako syn Evelyn, sekretarki, i Josepha T. Mortona Sr., oficera wywiadu USA. Ze względu na charakter pracy jego ojca, większość dzieciństwa spędził w Japonii i Europie, szczególnie w Niemczech i Okinawie. Po śmierci ojca wraz ze swoją matką i pozostałą rodziną przeniósł się z Niemiec do Nowego Jorku. Po ukończeniu Andrew Jackson High School w Queens, postanowił rozpocząć karierę artystyczną pierwszego dnia studiów na wydziale dramatu na Uniwersytecie Hofstra w Hempstead na Long Island.
W 1968, po występie jako Jesse w off-broadwayowskiej produkcji "Miesiąc niedzieli" ("A Month of Sundays"), zadebiutował na Broadwayu w musicalu "Hair". Rola Waltera Lee Youngera w musicalu "Raisin", muzycznej wersji sztuki Lorraine Hansberry "Rodzynek w słońcu", przyniosła mu nominację do Tony Award. Potem występował gościnnie w serialach CBS: "" (1970), "Search for Tomorrow" (1973–1974), "M*A*S*H" (1976) i "Guiding Light" (1979). Można go było też zobaczyć na dużym ekranie w melodramacie "Między wersami" ("Between the Lines", 1977) z Johnem Heardem, Lindsay Crouse i Jeffem Goldblumem, kryminalnym dramacie sądowym Normana Jewisona "...i sprawiedliwość dla wszystkich" (1979) z Alem Pacino, dreszczowcu "The Clairvoyant" (1982) z udziałem Perry’ego Kinga i Kennetha McMillana czy komedii kryminalnej Blake’a Edwardsa "Klątwa Różowej Pantery" (1983) z Davidem Nivenem. 
W dramacie fantastycznonaukowym Jamesa Camerona ' (1991) wystąpił jako doktor Miles Bennett Dyson. W dreszczowcu Jana de Bonta ' (1994) pojawił się jako Herb McMahon. W komedii muzycznej Johna Landisa "Blues Brothers 2000" (1998) wcielił się w Cabela „Caba” Chamberlaina, postać inspirowaną Cabem Callowayem.
Powrócił na szklany ekran w wielu serialach telewizyjnych, w tym "Sprawiedliwi" ("Equal Justice", 1990-1991), "Prawo i porządek" (1992, 2000–2005) jako adwokat, w dwóch pierwszych sezonach "Tajemnice Smallville" (2001–2002) jako dr Hamilton, "" (2005-2006) jako Steven Algazi czy "Eureka" (2006–2012) w roli doktora Henry’ego Deacona, mechanika samochodowego, burmistrza i wykonawcy wielu innych funkcji.
6 października 1984 ożenił się z rzeźbiarką i scenografką Norą Chavooshian, z którą ma troje dzieci: dwie córki, Hopi i Setę oraz syna Ara. Ma wnuka Mosesa. Jednak w 2006 doszło do rozwodu.

</doc>
<doc id="1341086" url="https://pl.wikipedia.org/wiki?curid=1341086" title="USS Nahoke (YTM-536)">
USS Nahoke (YTM-536)

USS Nahoke (YTB-536) później (YTM-536) amerykański holownik typu "Hisada" służący w United States Navy w czasie II wojny światowej. Nazwa okrętu pochodziła od słowa w narzeczu Nawajo.
Stępkę jednostki położono w stoczni Consolidated Shipbuilding Corp., Morris Heights, New York. Został przydzielony do 15 Dystryktu Morskiego (ang. 15th Naval District). Operował w strefie kanału panamskiego do momentu przeniesienia do 5 Dystryktu Morskiego. Stacjonował w Norfolk od wiosny 1961. W lutym 1962 został przeklasyfikowany na YTM–536 i do lat 70. XX wieku pełnił służbę holowniczą w rejonie zatoki Chesapeake.

</doc>
<doc id="1341087" url="https://pl.wikipedia.org/wiki?curid=1341087" title="USS Nahunta (1872)">
USS Nahunta (1872)

USS Nahunta – żaglowy statek handlowy przebudowany na barkę pełnomorską bez napędu. Zbudowana jako "West Point" w stoczni Aitken Mansel, Glasgow w Szkocji w 1872. Nabyta przez US Navy od firmy Luckenbach Steamship Co., Inc. z Nowego Jorku. Wcielona do służby 8 sierpnia 1917.
Barka operowała w rejonie 5 Dystryktu Morskiego (ang. 5th Naval District) do momentu przydzielenia do NOTS 8 sierpnia 1917. Przewożąc węgiel z Norfolk "Nahunta" służyła w rejonie wschodniego wybrzeża USA do 15 sierpnia 1919, gdy została wydzielona z NOTS. Pełniła dalszą służbę w rejonie 5 Dystryktu Morskiego do czasu sprzedaży 2 października 1919. 
Okręt nosił nazwę pochodzącą od miasta Nahunta w stanie Georgia. Barka zachowała swoją starą nazwę po sprzedaży.

</doc>
<doc id="1341088" url="https://pl.wikipedia.org/wiki?curid=1341088" title="USS Naiwa (SP-3512)">
USS Naiwa (SP-3512)

USS Naiwa (SP-3512) – okręt patrolowy zbudowany przez Baltimore Shipbuilding and Drydock Co. w Baltimore. Został przekazany Marynarce 10 września, włączony do służby w Baltimore 4 listopada i przydzielony do NOTS na konto Armii.
Po przeróbkach "Naiwa" opuściła port w Baltimore 27 listopada 1918 kierując się w stronę Francji, ale została zmuszona do powrotu z powodu kłopotów z maszyną sterową. Po przejściu napraw wypłynął z Norfolk 8 marca 1919 i dotarł do La Pallice 23 marca. Następnie przeszedł do Brodeaux by wyładować przywiezione towary. 
"Naiwa" opuścił Bordeaux 12 kwietnia i popłynął do Brestu, gdzie wziął ładunek niemieckich dział i części dział. Dotarł do Norfolk 2 maja i został wycofany ze służby 9 maja.

</doc>
<doc id="1341089" url="https://pl.wikipedia.org/wiki?curid=1341089" title="USS Namequa (YT-331)">
USS Namequa (YT-331)

USS Namequa (YT-331/YTB-331) został zbudowany jako "Port Elizabeth" (MC Hull 444). Jego stępkę położono na początku 1942 na zamówienie Maritime Commission. Budowę prowadziła chicagowska stocznia Calumet Shipyard and Dry Dock Co. Został zwodowany 22 maja 1942, matką chrzestną była pani James F. Rogan’. Przemianowany na "Namequa" otrzymał numer klasyfikacyjny YT–331 29 września. Został nabyty przez Marynarkę 15 października i włączony do służby 17 lutego 1943.
Nazwa "Namequa" pochodziła od jedynej córki Czarnego Jastrzębia, wodza plemion Sauk i Fox w czasie wojny Czarnego Jastrzębia (1831–1832).
Jednostka została przydzielona do 1 Dystryktu Morskiego (ang. 1st Naval District) i bazowała w Bostonie zapewniając usługi przeciwpożarowe, holownicze i ratownicze jednostkom morskim i instalacjom. Taką służbę pełniła przez siedem lat służby. Przeklasyfikowana 15 maja 1944 na YTB–331 pełniła dalszą normalną służbę poza okresem od marca do października 1946 gdy znajdowała się w rezerwie.
"Namequa" została skreślona z listy okrętów floty w czerwcu 1950.

</doc>
<doc id="1341090" url="https://pl.wikipedia.org/wiki?curid=1341090" title="USS Nantasket (1867)">
USS Nantasket (1867)

USS Nantasket był parowcem o napędzie śrubowym. Stępkę okrętu położono w stoczni Boston Navy Yard w 1864. Został zwodowany 15 sierpnia 1867, matką chrzestną była panna Emma Hartt. Wszedł do służby 22 października 1869, pierwszym dowódcą został Lt. Comdr. F. M. Bunce.
Został przydzielony do Eskadry Północnego Atlantyku (ang. North Atlantic Squadron). Jednostka stacjonowała w Samana Bay na Santo Domingo przez następne dwa lata. Gdy bazował na tej wyspie odbył kilka krótkich podróży przewożąc wiadomości do amerykańskich urzędników przebywających na różnych wyspach położonych na Karaibach. Od czasu do czasu przewoził też urzędników jako pasażerów. Pełnił taką służbę do 30 kwietnia 1872, gdy został zastąpiony przez parowiec "Nipsic". Opuścił Samana Bay 5 czerwca i popłynął Key West, gdzie dotarł 8 czerwca. 
Został wycofany ze służby w Portsmouth Navy Yard i pozostał w rezerwie do czasu skreślenia z listy okrętów floty 22 lipca 1875. Został sprzedany w 1883.

</doc>
<doc id="1341091" url="https://pl.wikipedia.org/wiki?curid=1341091" title="USS Narkeeta (1892)">
USS Narkeeta (1892)

USS Narkeeta (znany także jako "steam tug #3") – holownik typu "Wahneta" United States Navy z przełomu XIX i XX wieku. Stępkę jednostki położono w kwietniu 1891 w stoczni City Point Iron Works w Bostonie. Został zwodowany 11 lutego 1892. Zaakceptowany przez Marynarkę w stoczni bostońskiej 12 marca 1892 wszedł do służby 14 kwietnia 1892.
"Narkeeta" był dwumasztowym holownikiem o stalowym kadłubie. Służył w Marynarce, pełniąc zadania holownicze do 1923. Operował głównie w rejonie Nowego Jorku, pomagając w poruszaniu się większym jednostkom wewnątrz ruchliwego portu w czasie dwóch wojen (hiszpańsko-amerykańskiej i I wojny światowej). Został wycofany ze służby w kwietniu 1923 i pozostał w rejonie Nowego Jorku do sprzedaży 28 października 1926. Jednostkę kupił Joseph F. O’Boyle.

</doc>
<doc id="1341092" url="https://pl.wikipedia.org/wiki?curid=1341092" title="USS Narkeeta (YT-133)">
USS Narkeeta (YT-133)

USS Narkeeta (YT-133) holownik amerykański z okresu II wojny światowej. Był drugą jednostką noszącą tę nazwę. Stępkę okrętu położono 29 września 1938 w stoczni Mare Island Naval Shipyard w Kalifornii. Został zwodowany 4 maja 1939 i wszedł do służby 16 czerwca 1939.
Przez kolejne siedem lat "Narkeeta" wypełniał rolę holownika i statku przeciwpożarowego w rejonie 11 Dystryktu Morskiego (ang. 11th Naval District). Został przeklasyfikowany na YTM-133 15 maja 1944. Zadeklarowany jako zbędny US Navy po zakończeniu II wojny światowej został skreślony z listy okrętów floty 21 listopada 1946. 2 czerwca 1947 został przekazany Komisji Morskiej (ang. Maritime Commission) w celu rozdysponowania.

</doc>
<doc id="1341093" url="https://pl.wikipedia.org/wiki?curid=1341093" title="USS Newton (ID-4306)">
USS Newton (ID-4306)

USS Newton (ID-4306) później (IX-33) – amerykański okręt szkolny, druga jednostka United States Navy nosząca tę nazwę.
"Newton" został zbudowany w 1919 przez firmę L. H. Shattuck, Inc. w Portsmouth. Został nabyty przez Marynarkę od U.S. Shipping Board 2 października 1922. Przygotowany do służby w ramach Naval Militia stanu New Jersey służył jako okręt szkoleniowy w rejonie Jersey City do II wojny światowej.
Wprowadzony do listy okrętów floty jako "unclassified ship" tak występował przez większość okresu służby. 17 lutego 1941 otrzymał oznaczenie IX-33. 13 maja 1943 został przekazany do Armed Guard Center w Brooklynie. Umieszczony w służbie 22 listopada 1944 został przydzielony do New York Navy Yard do czasu wycofania ze służby 14 listopada 1945.
Skreślony z listy okrętów floty 8 stycznia 1946 został zatopiony na rzece Hudson tego samego miesiąca. Jego kadłub został sprzedany 12 września 1946.

</doc>
<doc id="1341094" url="https://pl.wikipedia.org/wiki?curid=1341094" title="USS Niagara (SP-263)">
USS Niagara (SP-263)

USS Niagara (SP-263) – jednostka pomocnicza United States Navy w okresie I wojny światowej.
"Niagara" została zbudowana w 1915 jako cywilny statek o tej samej nazwie. W 1917 została wcielona do służby jako okręt patrolowy (ang. section patrol boat) i przemianowany na USS "Niagara" (SP-263). Marynarka przemianowała jednostkę na SP-263 11 kwietnia 1918, odrzucając nazwę "Niagara".
Po wojnie został przekazany United States Coast Guard 29 maja 1919. Został przerobiony na latarniowiec i przemianowany na USLHT "Poinsettia".
Został przydzielony do 7 Dystryktu Latarni (ang. 7th Lighthouse District) w Key West. Spłonął i zatonął 27 grudnia 1928.

</doc>
<doc id="1341095" url="https://pl.wikipedia.org/wiki?curid=1341095" title="USS Nyack (1863)">
USS Nyack (1863)

USS Nyack kanonierka o napędzie śrubowym i drewnianym kadłubie, która brała udział w wojnie secesyjnej. 
Stępkę okrętu położono w New York Navy Yard w 1863. Został zwodowany 6 października 1863 i wcielony do służby 28 września 1964, pierwszym dowódcą został Lieutenant Commander L. Howard Newman.
"Nyack" dołączył do Północnoatlantyckiej Eskadry Blokadowej (ang. North Atlantic Blockading Squadron) w pobliżu Wilmongton w celu blokowania portów Konfederacji w czasie kończącej się wojny. Brał udział w atakach na Fort Fisher na Cape Fear River 24 i 25 grudnia 1864. Brał udział także w zajęciu Fort Anderson 18 i 19 lutego 1865.
Po otrzymaniu rozkazu przejścia na Pacyfik "Nyack" popłynął wzdłuż wybrzeża Ekwadoru, Peru i Chile stając pomiędzy krajami Ameryki Południowej i Hiszpanią w czasie tarć pomiędzy tym krajem i jego byłymi koloniami. 10 lutego 1868 dał azyl generałowi Manuelowi Pardo, byłemu prezydentowi Peru, gdy w kraju wybuchła rewolucja. Zabrał go do Valparaíso. Pełnił służbę podobną do wydziału spraw zagranicznych i dotarł do San Francisco okręt dotarł na początku 1871. Został wycofany ze służby 15 marca 1871. Został sprzedany tam W. E. Mighellowi 30 listopada 1883. 

</doc>
<doc id="1341096" url="https://pl.wikipedia.org/wiki?curid=1341096" title="USS Onyx (PYc-5)">
USS Onyx (PYc-5)

USS Onyx (PYc-5) jacht z napędem diesla. Zbudowany w 1924 przez firmę Pegasus Consolidated Shipbuilding Corp., Morris Heights w stanie Nowy Jork. Zakupiony przez US Navy 3 grudnia 1940 od Clifforda C. Hemphilla z Nowego Jorku. Został przerobiony i przemianowany na "Onyx". Zakwalifikowany jako jacht przybrzeżny 13 grudnia 1940 i włączony do służby 27 lutego 1941.
Po przeróbkach opuścił Nowy Jork i przeszedł do Norfolk. Dotarł tam 22 marca. Płynąc dalej dotarł do Nowego Orleanu 5 kwietnia i zgłosił się do służby u komendanta 8 Dystryktu Morskiego (ang. 8th Naval District). Pełnił służbę jako przybrzeżna jednostka patrolowa w rejonie Zatoki Meksykańskiej do stycznia 1942. 22 stycznia opuścił Key West i udał się do Nowego Jorku gdzie dotarł 31 stycznia.
"Onyx" ponownie otrzymał rozkaz zgłoszenia się w 8 Dystrykcie Morskim w Nowym Orleanie i wyszedł w drogę 13 marca. Dotarł do celu 27 marca. Wznowił służbę, którą pełnił do lutego 1944. Został wtedy mocno uszkodzony w kolizji. Zniszczony w stopniu, w którym naprawa była nieekonomiczna został pozbawiony użytecznego sprzętu i wycofany ze służby w rezerwie 15 maja 1944. Zatrzymał nazwę i numer klasyfikacyjny. Został przeznaczony na okręt-cel 31 maja tego samego roku i stał się dostępny do tego celu 31 października.
Rozważano przerobienie go na barkę paliwową w listopadzie, ale konwersja nigdy nie wyszła poza plany. "Onyx" został wycofany ze służby 1 lutego 1945 i został zwrócony WSA 2 lutego. Jego nazwę skreślono z listy okrętów floty 5 lutego 1945.

</doc>
<doc id="1341097" url="https://pl.wikipedia.org/wiki?curid=1341097" title="El-Assasif">
El-Assasif

El-Assasif, nekropolia egipska położona na zachodnim brzegu Nilu w Tebach, przy wejściu do suchej zatoki prowadzącej do Deir el-Bahari i na południe od nekropolii Dra Abu el-Naga.
Odnaleziono tutaj groby pochodzące z okresu XXVI dynastii, XXV dynastii i XVIII dynastii

</doc>
<doc id="1341098" url="https://pl.wikipedia.org/wiki?curid=1341098" title="USS PC-1264">
USS PC-1264

USS PC-1264 był amerykańskim ścigaczem okrętów podwodnych typu "PC-461", który służył w United States Navy w czasie II wojny światowej. 
Okręt został zbudowany w Morris Heights w stanie Nowy Jork. Wszedł do służby w kwietniu 1944 i był znany z tego że był jednym z dwóch amerykańskich okrętów z czasów II wojny światowej, którego załoga była obsadzona przez Afroamerykanów. Drugim okrętem był niszczyciel eskortowy USS "Mason" (DE-529).
Został wycofany ze służby w 1945 i został przekazany Komisji Morskiej (ang. Maritime Commission) w celu rozdysponowania w marcu 1948. PC-1264 był pierwszym okrętem na który został przydzielony przyszły admirał Samuel Gravely, pierwszy Afroamerykanin, który awansował do tego stopnia.
Szczątki okrętu nadal są widoczne w opuszczonej części portu w Nowym Jorku.

</doc>
<doc id="1341099" url="https://pl.wikipedia.org/wiki?curid=1341099" title="USS Paragould (PC-465)">
USS Paragould (PC-465)

USS Paragould (PC-465) – ścigacz okrętów podwodnych o stalowym kadłubie, służący w United States Navy w czasie II wojny światowej.
Stępkę jednostki położono 19 sierpnia 1941 w firmie George Lawley &amp; Son Corp., Neponset, Massachusetts. Został zwodowany 28 marca 1942, matką chrzestną była Edna Tamm. Wszedł do służby w Bostonie 25 maja.
W czasie dziewiczej podróży z Bostonu do Norfolk „Paragould” pełnił rolę eskorty ZOP konwoju. Następnie z Norfolk zapewnił eskortę drugiemu konwojowi, tym razem płynącemu do zatoki Guantanamo.
W sierpniu „Paragould” pełnił służbę patrolową i eskortową pomiędzy Coco Solo, Panamą i zatoką Guantanamo. Odwiedził także kilka portów Ameryki Środkowej i Południowej. Po krótkim przeglądzie w Key West w czerwcu 1943 wznowił swoją służbę eskorty konwoju na Karaibach.
Ścigacz przeszedł poważny przegląd w Key West w czasie lata 1944 przygotowujący go do przejścia do Pearl Harbor. 6 grudnia zgłosił się do dowódcy Hawaiian Sea Frontier i natychmiast został przydzielony do służby eskortowej w konwojach między wyspami oraz służby patrolowej. W styczniu i lutym 1945 eskortował konwoje, najdalej do wyspy canton, docierał do Palmyry, Fanning i Wysp Bożego Narodzenia.
Następnie został przydzielony do operacji prowadzony w pobliżu Eniwetok i od maja do sierpnia pełnił służbę patrolową i eskortową oraz polował na jednostki wroga. „Paragould” przeszedł do Kwajalein 19 sierpnia, ale służył tam tylko przez krótki czas zanim wrócił do Stanów Zjednoczonych.
„Paragould” został wycofany ze służby, umieszczony w rezerwie i zakotwiczony w Green Cove Springs na Florydzie w 1946. Został skreślony z listy okrętów floty 1 lipca 1960. Przekazany Wenezueli w kwietniu 1961 służył jako „Pulpo” (P-7).
Bibliografia.
 tom V, s.211

</doc>
<doc id="1341100" url="https://pl.wikipedia.org/wiki?curid=1341100" title="USS Patchogue (PC-586)">
USS Patchogue (PC-586)

USS PC-586 był ścigaczem okrętów podwodnych. Później nosił nazwę USS Patchogue (PC-586) i był drugą jednostką United States Navy noszącą tę nazwę.
Stępkę jednostki położono 29 maja 1942 w stoczni Defoe Shipbuilding Company w Bay City (Michigan). Został zwodowany jako "PC-586" 15 lipca 1942. Wszedł do służby 5 października 1942.
Po próbach morskich na wodach Zatoki Meksykańskiej "PC-586" przeszedł przez Kanał Panamski i służył jako jednostka eskortowa wzdłuż zachodniego wybrzeża USA. Jego obszar operowania został zwiększony do Hawajów i w czasie okresu od 1 sierpnia do 31 grudnia 1943 był przydzielony dowódcy Hawaiian Sea Frontier. W tym czasie służył jako jednostka szkolna w rejonie Pearl Harbor. Pełnił także służbę patrolową i eskortował konwoje na wodach hawajskich.
W ramach eskorty konwoju "PC-586" dotarł do Saipanu 23 lipca 1944. Po zakończeniu walk ścigacz kontynuował służbę we Flocie. Krótko służył jako jednostka szkolna w rejonie Pearl Harbor, a następnie wzdłuż wschodniego wybrzeża USA w pobliżu Charleston, i Coco Solo w strefie Kanału Panamskiego.
"PC-586" został wycofany ze służby i przeszedł do rezerwy w Norfolk w styczniu 1950. Otrzymał nazwę "Patchogue" 15 lutego 1956. Został skreślony z listy jednostek floty 1 kwietnia 1959 i krótko potem przekazany firmie Potomac Shipwrecking Company w celu złomowania.
"Patchogue" otrzymał jedno odznaczenie battle star za służbę w czasie II wojny światowej.

</doc>
<doc id="1341101" url="https://pl.wikipedia.org/wiki?curid=1341101" title="Ahmose-Sipair">
Ahmose-Sipair

Ahmose-Sipair, książę egipski z XVII dynastii, prawdopodobnie syn faraona Sekenenre Tao i brat Ahmose I i Ahmes-Nefertari. Szczególnym jest fakt, że na kilku monumentach z okresu XVIII dynastii pojawiają się przedstawienia tego księcia, co było rzadkością. Zmarł młodo, w wieku 5-6 lat. Jego mumia została odnaleziona w Deir el-Bahari w 1881 roku.

</doc>
<doc id="1341102" url="https://pl.wikipedia.org/wiki?curid=1341102" title="Wielunice">
Wielunice

Wielunice (ukr. Вілюничі) – wieś w rejonie starosamborskim obwodu lwowskiego Ukrainy. Wieś liczy około 83 mieszkańców. Leży u zbiegu Wyrwy i Wiaru. Podlega drozdowickiej silskiej radzie.
Wieś położona w powiecie przemyskim, była własnością Józefa Szymona Wolskiego, została spustoszona w czasie najazdu tatarskiego w 1672 roku.
W 1921 r. liczyła około 279 mieszkańców. Przed II wojną światową należała do powiatu przemyskiego.

</doc>
<doc id="1341103" url="https://pl.wikipedia.org/wiki?curid=1341103" title="Ahmose-Sitamun">
Ahmose-Sitamun

Ahmose-Sitamun (również "Sitamun"), księżniczka egipska z XVIII dynastii, córka faraona Ahmose I. Jej statua znajduje się przed 8. pylonem w Karnaku. Mumia została znaleziona w schowku DB-320 w Deir el-Bahari.

</doc>
<doc id="1341105" url="https://pl.wikipedia.org/wiki?curid=1341105" title="Sylvie Testud">
Sylvie Testud

Sylvie Testud (ur. 17 stycznia 1971 w Lyonie) – francuska aktorka filmowa.
Zasiadała w jury sekcji „Cinéfondation” na 58. MFF w Cannes (2005).

</doc>
<doc id="1341106" url="https://pl.wikipedia.org/wiki?curid=1341106" title="Grant Heslov">
Grant Heslov

Grant A. Heslov (ur. 15 maja 1963 w Los Angeles) – amerykański aktor, producent filmowy, scenarzysta i reżyser, znany ze współpracy producenckiej i pisarskiej z George’em Clooneyem, za którą otrzymał cztery nominacje do Oscara. Jako koproducent dreszczowca Bena Afflecka "Operacja Argo" (2012) otrzymał Oscara dla najlepszego filmu w 2013. Jako aktor wystąpił w takich filmach jak: "Prawdziwe kłamstwa" (1994), "Czarna owca" (1996), "Wróg publiczny" (1998) i "Król Skorpion" (2002), a także występując w rolach drugoplanowych w kilku filmach zrealizowanych z Clooneyem.
Życiorys.
Urodził się w Los Angeles w Kalifornii jako syn Kerrie (z domu Rosen), zajmującej się biznesem, i Arthura Heslova, dentysty. Jego rodzina była pochodzenia żydowskiego. Wychowywał się w Palos Verdes w Kalifornii, gdzie uczęszczał do Palos Verdes High School. Studiował na Uniwersytecie Południowej Kalifornii.
Swoją karierę aktorską rozpoczął od gościnnego udziału w serialach, w tym "Joanie Loves Chachi" (1982) ze Scottem Baio, "Więzy rodzinne" ("Family Ties", 1983) z Michaelem J. Foxem, "Happy Days" (1984) u boku Henry’ego Winklera i "Hardcastle i McCormick" ("Hardcastle and McCormick", 1984). Debiutował na kinowym ekranie jako członek gangu Parkera (Barry Miller) w familijnym filmie przygodowym "Podróż Natty Gann" ("The Journey of Natty Gann", 1985).
Jest żonaty z producentką Lysą Hayland-Heslov. Mają dwoje dzieci.

</doc>
<doc id="1341107" url="https://pl.wikipedia.org/wiki?curid=1341107" title="Amenhotep (syn Hapu)">
Amenhotep (syn Hapu)

Amenhotep (syn Hapu), egipski architekt, skryba, kapłan i urzędnik za panowania faraona Amenhotepa III. 
Życiorys.
Urodził się pod koniec panowania faraona Totmesa III w Athribis (Dolny Egipt) w rodzinie Hapu i Ipu. Został wykształcony na kapłana i skrybę. Był architektem świątyni grobowej Amenhotepa III, z której do dnia dzisiejszego zachowały się jedynie dwie monumentalne statuy zwane Kolosami Memnona. Miał być również wychowawcą syna faraona, Echnatona. Po jego śmierci (prawdopodobnie w 31 roku panowania Amenhotepa III) jego reputacja rosła, uznany został podobnie jak Imhotep za wielkiego nauczyciela i filozofa. Według profesora Josepha Davidovitsa tożsamy z biblijnym patriarchą Józefem. Przypisywano mu również zdolności uzdrowicielskie. Świadectwem tego uznania są rozliczne statuy przedstawiające go jako skrybę.
Pośmiertnie został deifikowany.

</doc>
<doc id="1341108" url="https://pl.wikipedia.org/wiki?curid=1341108" title="Joseph Christian Hohenlohe-Waldenburg-Bartenstein">
Joseph Christian Hohenlohe-Waldenburg-Bartenstein



</doc>
<doc id="1341109" url="https://pl.wikipedia.org/wiki?curid=1341109" title="Ankhu">
Ankhu

Ankhu – wezyr w czasach XIII dynastii. Jego imię wymienione jest w inskrypcjach pochodzących z kilku monumentów datowanych na okres rządów Sobekhotepa II i jego następcy Chendżera. Wystawił również stelę w świątyni Amona w Karnaku dla siebie, swego ojca i matki. Był synem wezyra i dwóch jego synów zostało wezyrami.

</doc>
<doc id="1341111" url="https://pl.wikipedia.org/wiki?curid=1341111" title="Wołoszynowa">
Wołoszynowa

Wołoszynowa (ukr. Волошиново) – wieś w rejonie starosamborskim obwodu lwowskiego Ukrainy. Wieś liczy około 700 mieszkańców. Leży nad potokiem Jabłonka. Jest siedzibą silskiej rady.
W 1921 r. liczyła około 850 mieszkańców. Przed II wojną światową należała do powiatu starosamborskiego.

</doc>
<doc id="1341113" url="https://pl.wikipedia.org/wiki?curid=1341113" title="Sobekhotep I">
Sobekhotep I

Sekhemre Khutawy Sobekhotep I (w starszych opracowaniach "Sobekhotep II") − władca starożytnego Egiptu, XIII dynastii w czasie Drugiego Okresu Przejściowego. Znany z inskrypcji na kilku monumentach,w tym statuy z czerwonego granitu, znajdującej się obecnie w Muzeum Brytyjskim i z budynków w Luksorze. Był prawdopodobnie synem Amenemhata IV i Neferusobek. Rządził około trzech lat.

</doc>
<doc id="1341114" url="https://pl.wikipedia.org/wiki?curid=1341114" title="Hymn Wysp Cooka">
Hymn Wysp Cooka

Te Atua Mou E (maor. "Bóg jest prawdą") – hymn państwowy Wysp Cooka. Został oficjalnie przyjęty w 1982.
Autorem słów jest Pa Tepaeru Te Rito Ariki Lady Davis, muzykę skomponował Sir Thomas Davis.

</doc>
<doc id="1341115" url="https://pl.wikipedia.org/wiki?curid=1341115" title="Wola (rejon starosamborski)">
Wola (rejon starosamborski)

Wola (ukr. "Воля"; do 1950 "Wola Koblańska") – wieś w rejonie starosamborskim obwodu lwowskiego Ukrainy. Wieś liczy około 816 mieszkańców. Leży nad potokiem Krzemianka. Jest siedzibą silskiej rady. Pierwsza wzmianka o wsi pochodzi z 1555.
W 1921 r. liczyła około 964 mieszkańców. Przed II wojną światową w granicach Polski, wchodziła w skład powiatu starosamborskiego.

</doc>
<doc id="1341116" url="https://pl.wikipedia.org/wiki?curid=1341116" title="Chendżer">
Chendżer

Chendżer - władca starożytnego Egiptu, z XIII dynastii. Znany jest głównie z kompleksu piramid w Sakkarze. Na steli z Abydos podana jest list prac budowlanych wykonanych w świątyni Ozyrysa z rozkazu Chendżera. Na tej samej steli wspomniany jest jego wezyr Ankhu.

</doc>
<doc id="1341117" url="https://pl.wikipedia.org/wiki?curid=1341117" title="Ineni">
Ineni

Ineni, egipski architekt i wysoki urzędnik państwowy w czasach XVIII dynastii, zaangażowany w ważne projekty budowlane za panowania faraonów Amenhotepa I, Totmesa I, Totmesa II i koregencji Hatszepsut i Totmesa III. 
Życiorys.
Do najbardziej znanych projektów kierowanych przez Ineniego należą rozbudowa świątyni w Karnaku (gdzie zbudował m.in. alabastrową kaplicę dla świętej barki Amona) i budowa pierwszego grobowca w Dolinie Królów.
W czasie panowanie królowej Hatszepsut stracił na znaczeniu kosztem Senenmuta, jakkolwiek w dalszym ciągu był angażowany przez rodzinę królewską. Znalazło to odzwierciedlenie w inskrypcjach na stelach z jego grobowca. Prawdopodobnie ze względu na poważanie dla niego imię Hatszepsut nie zostało usunięte z jego grobowca podczas panowania Totmesa III.

</doc>
<doc id="1341118" url="https://pl.wikipedia.org/wiki?curid=1341118" title="Gałówka">
Gałówka

Gałówka (ukr. Галівка) – wieś w rejonie starosamborskim obwodu lwowskiego Ukrainy. Wieś liczy około 160 mieszkańców. Leży nad potokiem Mszaniec. Jest siedzibą silskiej rady.
W 1921 liczyła około 539 mieszkańców. Znajdowała się w powiecie starosamborskim.

</doc>
<doc id="1341120" url="https://pl.wikipedia.org/wiki?curid=1341120" title="Hymn Wysp Salomona">
Hymn Wysp Salomona

God Save Our Solomon Islands – hymn państwowy Wysp Salomona obowiązujący od 1978 roku.
Autorami słów są Panapasa Balekana i Matila Balekana. Muzykę skomponował Panapasa Balekana.

</doc>
<doc id="1341121" url="https://pl.wikipedia.org/wiki?curid=1341121" title="Coronia (korporacja)">
Coronia (korporacja)

Korporacja Akademicka Coronia - polska korporacja akademicka, założona w Warszawie w 1922 roku. Kandydowała do Związku Polskich Korporacji Akademickich przy korporacji Sarmatia. Używa barw czarno-złoto-purpurowych.
Coronia została reaktywowana 21 grudnia 1996 roku w Warszawie dzięki staraniom K! Sarmatia. W chwili obecnej zawiesiła swą działalność.

</doc>
<doc id="1341122" url="https://pl.wikipedia.org/wiki?curid=1341122" title="Gwoździec (obwód lwowski)">
Gwoździec (obwód lwowski)

Gwoździec (ukr. Гвоздець) – wieś w rejonie starosamborskim obwodu lwowskiego Ukrainy. Wieś liczy około 103 mieszkańców. Leży nad rzeką Dniestr. Podlega hołowieckiej silskiej radzie.
Gwoździec należał do ekonomii samborskiej.

</doc>
<doc id="1341123" url="https://pl.wikipedia.org/wiki?curid=1341123" title="Senenmut">
Senenmut

Senenmut - Syn Mut (również : "Senemut" lub "Senmout") – wysoki urzędnik w Starożytnym Egipcie. Zaufany sługa królowej Hatszepsut, dla której wybudował między innymi świątynię grobową w Deir el-Bahari. T22-N35:X1*G14 
Życie.
Senenmut urodził się w zwykłej rodzinie w prawdopodobnie w okolicy Pierwszej Katarakty, skąd rodzina przeniosła się do Hermontis i następnie do Teb. Jego ojciec nazywał się Ramose, matka Hatnefret. Informacje te zachowały się dzięki odnalezieniu zbudowanego przez Sennmuta grobowca jego rodziców. Rodzina składała się z czterech synów: Senenmuta, Minhotepa, Amenemhata i Pareja oraz dwóch córek Ahhotep i Neferether. 
Senenmut jako żołnierz kilkakrotnie brał udział w wyprawach wojennych w czasach - być może także Amenhotepa I - Totmesa I. Rodzina przeszła na służbę królowej Ahmes. Senenmut dzięki swej energii i zdolnościom zdołał wyróżnić się w oczach królewskiego dostojnika - nauczyciela i wychowawcy Hatszepsut - Ahmesa Pen-Nechbeta i to dzięki jego poparciu rozpoczęła się jego kariera na dworze. Po raz pierwszy pojawił się w zapisach historycznych tytułowany jako : "Sługa Małżonki Boga Hatszepsut", a po narodzinach Neferure został jej piastunem i otrzymał tytuł "Sługi Królewskiej Córki Neferure". Po koronacji Totmesa II powierzono Senenmutowi nadzór nad domem Neferure oraz funkcje piastuna i nauczyciela Hatszepsut-Meritre. W końcu panowania Totmesa II jego pozycja na dworze była już niezwykle wysoka. Otrzymał przywilej, na mocy którego sam mógł decydować jaki tekst powinien znaleźć się na jego posągu. Na jednej z rzeźb, obecnie znajdującej się w Muzeum Berlińskim, tekst mówi:
Senenmut nadzorował wykucie, przetransportowanie i ustawienie dwóch obelisków, ustawionych przy wejściu do świątyni w Karnaku. Po objęciu tronu przez Hatszepsut otrzymał tytuł "wysokiego sługi króla". Posiadał rozliczne tytuły świadczące o jego wysokiej pozycji.
"Zarządca podwójnego Domu Złota, Ogrodu Amona, Pól Amona, Dóbr Amona, Stad Amona, Kapłan Barki Amona oraz Zarządca Dóbr królewskiej córki Neferure".
F20:O1-A19-N35:M23*G39-X1&lt;-N5-F35-F35-F35-&gt;
"Zarzadca Dóbr królewskiej córki - Neferure".
F20:O1-M17-Y5:N16:N17
"Zarządca Pól Amona".

</doc>
<doc id="1341125" url="https://pl.wikipedia.org/wiki?curid=1341125" title="USS Porpoise (1820)">
USS Porpoise (1820)

USS Porpoise był szkunerem, pierwszą jednostką United States Navy noszącą tę nazwę.
Okręt został zbudowany w 1820 w Portsmouth Naval Shipyard. Był jednostką siostrzaną szkunerów "Alligator", "Dolphin" i "Shark".
Pierwszy przydział w latach 1821-1823 okręt odbył na terenie Indii Zachodnich polując na piratów. Dowódcą okrętu był Lieutenant James Ramage.
Pływając w rejonie wybrzeża Afryki Zachodniej w latach 1824-1825 szkuner był zaangażowany w zwalczanie handlu niewolnikami. Pod koniec 1825 wrócił do Stanów Zjednoczonych i pod dowództwem Commandera Foxhalla A. Parkera pływał w rejonie północnowschodniego wybrzeża USA.
"Porpoise" pływał w rejonie Morza Śródziemnego w latach 1826-1830, pod dowództwem kolejno Lt. Benjamina Coopera, Lt. Johna H. Bella i Lt. Thomasa M. Newella. Po powrocie do Indii Zachodnich w 1830 pływał pod dowództwem kolejno Lt. Johna Percivala, Lt. Jamesa Armstronga i Lt. Jamesa McIntosha.
W czasie rejsów po Indiach Zachodnich w 1833, pod dowództwem Lt. Williama Taylora "Porpoise" rozbił się na rafie w pobliżu Point Lizardo.

</doc>
<doc id="1341126" url="https://pl.wikipedia.org/wiki?curid=1341126" title="USS Renshaw (1862)">
USS Renshaw (1862)

USS Renshaw - szkuner będący w służbie w czasie wojny secesyjnej. Pierwsza jednostka United States Navy nosząca tę nazwę.
Nowa jednostka, jeszcze nie ożaglowana została zajęta przez załogę z okrętu "Louisiana" na rzece Tar w odległości około 5 mil od Washington (Karolina Północna) 20 maja 1862. Członkowie ekspedycji którzy zabrali go bez dokumentów, nazwali go od dowódcy swojego okrętu Comdr. Richarda T. Renshawa "R. T. Renshaw". Ten przemianował go na "Renshaw" by uhonorować także Williama B. Renshawa. Okręt został przyjęty do służby jako hulk i formalnie zakupiony przez Marynarkę od Bostońskiego Sądu Pryzowego (ang. Boston Prize Court) 28 października 1862,
Służył w Eskadrze Blokadowej Północnego Atlantyku (ang. North Atlantic Blockading Squadron) przez pozostały okres wojny i został sprzedany w Norfolk 12 sierpnia 1865.

</doc>
<doc id="1341127" url="https://pl.wikipedia.org/wiki?curid=1341127" title="USS Rescue (AH-18)">
USS Rescue (AH-18)

USS Rescue (AH-18) okręt szpitalny będący w służbie United States Navy.
"Rescue" został zbudowany jako SS "St. John" w 1932 w stoczni Newport News Shipbuilding and Dry Dock Co. w Newport New. Miał wyporność 5518 ton. Matką chrzestną była R. G. Stone. Został zakupiony przez US Navy 24 kwietnia 1941. Przed wejściem do służby został przerobiony na tender okrętów podwodnych i przemianowany na "Antaeus" (AS-21). Wszedł do służby 17 maja 1941. Został przerobiony na okręt pomocniczy AG-67 15 września 1943. Został zatwierdzony do przeróbki na okręt szpitalny w New York Navy Yard 23 lutego 1945. Został przemianowany na "Rescue" 18 stycznia 1945.
Mając pojemność 792 łóżek i załogę złożoną z 440 osób, okręt został przydzielony do Floty Pacyfiku by zabezpieczać usługi szpitalne, konsultacje, leczenie zapobiegawcze i powypadkowe. Służył we Flocie w czasie inwazji na Okinawę i leczył rannych w czasie tej operacji. 
Po zakończeniu wojny okręt wszedł do Zatoki Tokijskiej w składzie floty admirała Halseya i asystował w przekazywaniu alianckich jeńców wojennych. We wrześniu 1945 "Rescue" wrócił do San Francisco. Został wycofany ze służby 29 kwietnia 1946 i przekazany Komisji Morskiej (ang. Maritime Commission) 29 czerwca 1946.
"Rescue" został odznaczony dwa razy battle stars za służbę na Pacyfiku.

</doc>
<doc id="1341128" url="https://pl.wikipedia.org/wiki?curid=1341128" title="Hłyboka">
Hłyboka



</doc>
<doc id="1341129" url="https://pl.wikipedia.org/wiki?curid=1341129" title="USS Saco (YT-31)">
USS Saco (YT-31)

USS Saco – amerykański holownik będący w służbie na początku XX wieku. Drugi okręt United States Navy noszący tę nazwę.
Parowy holownik "Alexander Brown" został zbudowany w 1912 dla firmy Aransas Dock and Channel Company, Aransas Pass, Teksas przez firmę A.C. Brown and Son, Tottenville (New York). Został nabyty przez Marynarkę 30 września 1918 i otrzymał oznaczenie SP-2725.
Zakupiony z przeznaczeniem na holownik portowy w Naval Air Station w Key West operował tam jako "Alexander Brown" do 24 listopada 1920, gdy został przemianowany na "Saco" i otrzymał numer klasyfikacyjny YT-31. Kontynuował służbę holowniczą do czasu skreślenia z listy okrętów Marynarki 22 października 1926. Został sprzedany 3 maja 1927 firmie N. Block and Company z Norfolk.

</doc>
<doc id="1341130" url="https://pl.wikipedia.org/wiki?curid=1341130" title="USS Serapis (IX-213)">
USS Serapis (IX-213)

USS Serapis (IX-213) – jednośrubowy tankowiec zbudowany w 1921 dla United States Shipping Board przez Baltimore Dry Dock and Shipbuilding z Baltimore. Na początku nosił nazwę "District of Columbia", został przydzielony United States Navy przez Komisję Morską (ang. Maritime Commission) w lutym 1945. Został przemianowany na "Serapis" i otrzymał numer klasyfikacyjny IX-213 9 marca 1945. Został częściowo przerobiony w San Francisco i dostarczony Marynarce w Pearl Harbor. Wszedł do służby 3 sierpnia 1945, tymczasowym dowódcą został Lieutenant (junior grade) Eugene F. Dunne, USNR.
Nabyty do służby w czasie wojny jako mobilny magazyn na benzynę i ropę w Pearl Harbor i na terytoriach powierniczych. "Serapis" został zadeklarowany jako zbędny po wstrzymaniu działań wojennych na Pacyfiku. Pozostawał na Hawajach do 16 września, gdy został wzięty na hol przez USS "Keosanqua" w celu przeprowadzenia do Kalifornii. 2 października dotarł do San Francisco, gdzie został wycofany ze służby i wrócił do Komisji Morskiej 19 października. Jego nazwa została skreślona z listy okrętów floty 1 listopada 1945. Został sprzedany w maju 1947 firmie American Iron and Metal Company w celu zezłomowania.

</doc>
<doc id="1341131" url="https://pl.wikipedia.org/wiki?curid=1341131" title="USS Skylark (ASR-20)">
USS Skylark (ASR-20)

USS Skylark (ASR-20) był okrętem ratowniczym okrętów podwodnych (ang. submarine rescue ship) typu "Penguin". Pierwotną nazwą jednostki była nazwa "Yustaga" (ATF-165), ale została zmieniona w czasie budowy.
Okręt o wyporności 1735 ton był budowany w Charleston. Jednostka na początku planowana była jako holownik floty, ale pod koniec 1945 zmieniono przeznaczenie oraz nazwę na "Skylark" (ASR-20). Został zwodowany w marcu 1946 i ukończony kilka miesięcy później. Umieszczony w rezerwie nie wszedł do służby do marca 1951. Bazując w New London przez okres aktywnej służby czasami bywał przydzielany do innych miejsc wzdłuż atlantyckiego wybrzeża USA i w rejonie Karaibów podczas pierwszej dekady służby. Od stycznia 1962 okręt rozpoczął wypełnianie tur służbowych na Morzu Śródziemnym oraz operował wspierając okręty podwodne wyposażone w rakiety balistyczne w Holy Loch w Szkocji. W 1963 i 1968 asystował w poszukiwaniach zniszczonych okrętów USS "Thresher" (SSN-593) i USS "Scorpion" (SSN-589).
Wycofany ze służby w czerwcu 1973 "Skylark" został sprzedany Brazylii. W Marynarce Wojennej Brazylii służył pod nazwą "Gastão Moutinho". Początkowo jako okręt ratowniczy okrętów podwodnych (K 10), później jako przybrzeżny okręt patrolowy (U 20). Skreślony w 1996.

</doc>
<doc id="1341132" url="https://pl.wikipedia.org/wiki?curid=1341132" title="USS Southery (IX-26)">
USS Southery (IX-26)

USS Southery – parowiec zbudowany w 1889 przez firmę R. Thompson Sons &amp; Co. w Sunderland (Anglia). Został zakupiony przez United States Navy 16 kwietnia 1898. został przerobiony na węglowiec w Boston Navy Yard i wszedł do służby w bostońskiej stoczni 2 maja 1898. Pierwszym dowódcą został Comdr. Walton Goodwin.
„Southery” wypłynął z Bostonu 6 czerwca i przez pozostały okres 1898 i częściowo 1899 pływał wzdłuż atlantyckiego wybrzeża USA od Bostonu na południe w rejon Jamajki. 18 lutego 1899 przerobiony węglowiec został wycofany ze służby w Norfolk Naval Shipyard i przerobiony na okręt więzienny. 6 kwietnia 1902 jednostka przeszła do Bostonu, gdzie podjęła służbę jako więzienie. Na początku lipca 1903 okręt więzienny został przeniesiony do Portsmouth (New Hampshire). W lutym 1913 okręt został przerobiony na okręt-bazę (ang. "station ship") w Portsmouth.
Gdy Stany Zjednoczone przystąpiły do I wojny światowej wiosną 1917 „Southery” nadal stał w Portsmouth. 27 kwietnia otrzymał połowę z pierwszego poboru rekrutów z Great Lakes Naval Training Station i przez pięć miesięcy szkolił ich intensywnie. Wrócił do służby jako okręt więzienny 25 września 1917 i w tej roli dotrwał do 7 listopada 1918, gdy został przydzielony jako okręt koszarowy (ang. "receiving ship") do Portsmouth (N.H.) Navy Yard. 16 kwietnia 1922 „Southery” został przeniesiony do Boston Navy Yard i nadal pełnił tam rolę okrętu koszarowego od 26 kwietnia. Kontynuował wypełnianie tego przydziału do wycofania ze służby 12 lipca 1933. Jego nazwa został wykreślona z listy jednostek floty 1 września 1933. Kadłub został sprzedany firmie Boston Navy Yard 1 grudnia 1933.

</doc>
<doc id="1341133" url="https://pl.wikipedia.org/wiki?curid=1341133" title="USS Sapphire (PYc-2)">
USS Sapphire (PYc-2)

USS Sapphire (PYc-2) – prywatny jacht przebudowany na okręt szkolny US Navy. Jednostka została zbudowana w 1929 roku przez George Lawley &amp; Sons w Neponset i otrzymała nazwę "Buccaneer". Została nabyta przez US Navy od ówczesnego właściciela, Leona Mandela z Quonset Point, 1 listopada 1940. Marynarka przemianowała jednostkę na "Sapphire", nadała numer klasyfikacyjny "PYc-2" i przerobiła. Oficjalnie okręt wszedł do służby w Bostonie 6 czerwca 1941, pierwszym dowódcą został Lt. A. N. Daniels, USNR.
W sierpniu 1941 Sapphire przeszedł do Norfolk, we wrześniu zaś na północ do nowego portu macierzystego w New London. Tam, przez pozostały okres II wojny światowej, okręt wspierał różne programy szkół okrętów podwodnych (ang. "Submarine School"). Głównie pomagał w szkoleniu oficerów w procedurach ataków i testowaniu urządzeń wykrywających. Z końcem wojny jednostka została przeznaczona do dezaktywacji. 19 września 1945 opuścił New London i udał się do Charleston, gdzie został wycofany ze służby 29 października 1945.
Okręt skreślono z listy jednostek floty 13 listopada1945 roku i przekazano 3 września 1946 do Komisji Morskiej (ang. Maritime Commission) w celu sprzedaży.

</doc>
<doc id="1341134" url="https://pl.wikipedia.org/wiki?curid=1341134" title="USS Tallahoma (1862)">
USS Tallahoma (1862)

Tallahoma kanonierka dwudziałowa typu "Sossacus". Ten bocznokołowy okręt o drewnianym kadłubie był budowany w stoczni New York Navy Yard. Tam został zwodowany 28 listopada 1862. Jednak ponieważ jego budowa nie została zakończona do 1867, gdy wojna secesyjna, do której był budowany, już dawno wygasła, okręt nigdy nie wszedł do służby. Po krótkim okresie przebywania w rezerwie w Nowym Jorku okręt został sprzedany 29 sierpnia 1868.
Przemianowany prawdopodobnie na "Mary M. Roberts" 10 listopada 1868, kanonierka została przerobiona na barkę 21 grudnia 1870 i zniknęła z listy statków handlowych.

</doc>
<doc id="1341135" url="https://pl.wikipedia.org/wiki?curid=1341135" title="USS Thomas (1894)">
USS Thomas (1894)

USS Thomas został zwodowany jako „Persia” w 1894. Został zbudowany dla Hamburg America Line z przeznaczeniem na linię do Nowego Jorku. Został zakupiony przez Atlantic Transport Line w 1897 ponieważ był „praktycznie siostrzaną jednostką” dla innych statków typu "Massachusetts" posiadanych już przez tę linię. Przez nowych właścicieli został przemianowany na „Minnewska”. Następnego roku został jedną z sześciu jednostek linii zarekwirowanych przez rząd amerykański do służby transportowej w czasie wojny amerykańsko-hiszpańskiej. Przez rząd został zakupiony za sumę 660 000 dolarów 26 lipca 1898. Przemianowany na „Thomas”, patronem okrętu był bohater wojny secesyjnej (w tym bitwy pod Chickamauga) generał George Henry Thomas.
Najbardziej znanym rejsem jednostki było przetransportowanie w sierpniu 1901 grupy 540 amerykańskich nauczycieli i członków ich rodzin na Filipiny, gdzie mieli rozpocząć nową erę publicznej edukacji. Grupa ta wraz z innymi członkami edukacji (transportowanych na innych jednostkach) stała się znana jako "Thomasites", która to nazwa pochodziła od USS „Thomas”. Korpus Pokoju wywodzi swoją tradycję od tych grup nauczycieli.

</doc>
<doc id="1341136" url="https://pl.wikipedia.org/wiki?curid=1341136" title="USS Vamarie (IX-47)">
USS Vamarie (IX-47)

USS Vamarie – oceaniczny jacht wyścigowy z ożaglowaniem kecza. Zaprojektowany przez firmę Jasper Morgan of Cox &amp; Stevens, Inc. Został zbudowany w 1933 w Bremie przez Abeking and Rasmussen dla S. Vadima Makaroffa z Oyster Bay. Z Makaroffem za sterem jacht brał udział w dziewięciu wyścigach oceanicznych pomiędzy 1934-1936. Przepłynął ponad 30 000 mil. Ofiarowany Regiment of Midshipmen przy United States Naval Academy 11 listopada 1936 "Vamarie" służył w Marynarce jako jacht wyścigowy w lokalnych wyścigach na zatoce Chesapeake w czasie sezonu 1937. Następnego lata, 22 czerwca 1938 "Vamarie" wziął udział w wyścigu z Newport do Bermudów, będąc pierwszym jachtem, który wrócił do ścigania oceanicznego w ciągu dwóch lat. Cztery dni później jacht, dowodzony przez komandora Johna F. Shafrotha, zajął 18 miejsce (z 22 startujących) w swojej klasie i 29 (z 44) w ogólnej klasyfikacji.
"Vamarie" brała udział w kolejnych lokalnych wyścigach do 1939. 8 marca 1940 otrzymała numer klasyfikacyjny IX-47. Jacht został oficjalnie przydzielony Akademii Morskiej 22 października 1940 i wszedł do służby 10 listopada 1944. Operował w gestii Severn River Naval Command do czasu zatwierdzenia decyzji o wycofaniu ze służby 24 lutego 1955. Skreślony z listy jednostek floty 22 czerwca 1955 "Vamarie" została rozebrana w grudniu tego roku.

</doc>
<doc id="1341137" url="https://pl.wikipedia.org/wiki?curid=1341137" title="USS Vileehi (IX-62)">
USS Vileehi (IX-62)

USS Vileehi – kecz o drewnianym kadłubie wyposażony w pomocniczy silnik. Został zaprojektowany przez Edsona B. Schocka i zbudowany w 1930 w San Diego przez firmę San Diego Marine Construction Company. Jednostka została nabyta przez US Navy od Hirama T. Hortona z San Diego 23 grudnia 1941.
Jednostka została przydzielona do 11 Dystryktu Morskiego (ang. 11th Naval District) 17 lutego 1942. "Vileehi" otrzymał numer klasyfikacyjny IX-62 i wszedł do służby 26 lutego 1942. Operował na wodach lokalnych w pobliżu San Diego przez resztę II wojny światowej. Został wycofany ze służby 20 września 1945. Wrócił do poprzedniego właściciela 27 września. Nazwa okrętu została skreślona z listy jednostek floty 24 października 1945.

</doc>
<doc id="1341138" url="https://pl.wikipedia.org/wiki?curid=1341138" title="USS Vulcan (AC-5)">
USS Vulcan (AC-5)

USS Vulcan (Collier No. 5) – amerykański węglowiec, druga jednostka United States Navy noszącą tę nazwę.
Stępkę okrętu położono 5 października 1908 w Sparrows Point (Maryland) w stoczni Maryland Steel Co.. Został zwodowany 15 maja 1909. Wszedł do służby 2 października 1909 w Norfolk Naval Shipyard.
Przez kolejne dwa lata "Vulcan" operował z portu w Norfolk, dostarczając węgla i zapasów okrętom Floty Atlantyku w ramach wspierania ich operacji wzdłuż wschodniego wybrzeża USA i w Indiach Zachodnich. Został umieszczony poza służbą w Portsmouth Naval Shipyard 4 maja 1912. Węglowiec pozostawał tam nieaktywny do powrotu do służby 25 lutego 1914.
Wznowił swoje operacje zaopatrzeniowe w ramach Floty Atlantyku na obszarze od Portsmouth (New Haven) do zatoki Guantanamo na Kubie i od Melville (Rhode Island) do Vera Cruz w Meksyku. Poza przewożeniem węgla transportował także zapasy i zaopatrzenie wojskowe dla Eskadry Krążowników Floty Atlantyku (ang. Atlantic Fleet Cruiser Squadron).
W czasie I wojny światowej "Vulcan" służył we Flocie Szkolnej (ang. Fleet Train), dostarczając węgiel okrętom. Po tym, jak walki zostały przerwane, okręt został przekazany Naval Overseas Transportation Service 2 stycznia 1919 i służył w tej organizacji do powrotu do Floty 23 czerwca.
Po rutynowych operacjach przez pozostałą część roku 1919 i cały 1920 węglowiec popłynął na wody europejskie 12 lutego 1912, by odsłużyć turę służbową, wspierając amerykańskie okręty będące elementem stabilizującym w czasie problemów powojennych. Dotarł do Cherbourga we Francji 28 lutego, wyładował pasażerów i zaopatrzył w węgiel "Chattanooga" (PG-30), zanim popłynął na Maltę, aby dostarczyć węgiel krążownikowi USS "Pittsburgh" (CA-4) 21 marca.
"Vulcan" popłynął następnie na Adriatyk i dotarł do Poli we Włoszech 26 marca. Wypłynął pięć dni później, dotarł do Neapolu 3 kwietnia, ale wkrótce udał się do Gibraltaru, aby wyładować towar i pasażerów.
Po powrocie do Nowego Jorku 30 kwietnia "Vulcan" został wycofany ze służby w Norfolk Naval Shipyard 20 lipca. Przebywał przez prawie dwa lata w rezerwie. Został skreślony z listy jednostek floty 26 kwietnia 1923. Sprzedano go 12 grudnia 1923 firmie N. Block and Co. z Norfolk.

</doc>
<doc id="1341139" url="https://pl.wikipedia.org/wiki?curid=1341139" title="USS Waxahachie (YTB-814)">
USS Waxahachie (YTB-814)

 
USS Waxahachie (YTB-814) (czasem błędnie wymieniany jako "Waxahatchie") był dużym holownikiem portowym typu "Natick" służącym w United States Navy. Nosił nazwę pochodzącą od miasta Waxahachie (Teksas)
Stępkę okrętu położono 1 kwietnia 1971 w firmie Peterson Builders, Inc. z Sturgeon Bay (Wisconsin). Został zwodowany 9 września 1971. Duży holownik został zaakceptowany przez Marynarkę 4 stycznia 1972 w Pearl Harbor i przydzielony do 14 Dystryktu Morskiego (ang. 14th Naval District). Pełnił służbę zapewniając usługi holownicze, a także pilotowe w bazie Floty Pacyfiku w Pearl Harbor do 1980.

</doc>
<doc id="1341140" url="https://pl.wikipedia.org/wiki?curid=1341140" title="USS Wissahickon (1861)">
USS Wissahickon (1861)

USS Wissahickon był parową kanonierką typu "Unadilla" o napędzie śrubowym. Został zbudowany w Filadelfii. Wszedł do służby w listopadzie 1861 i początkowo służył na Zatoce Meksykańskiej i rzece Mississippi. Tam w okresie kwiecień-lipiec 1862 brał udział w zajęciu Nowego Orleanu, bombardowaniu Grand Gulf, dwóch przejściach w pobliżu konfederackich fortyfikacji w pobliżu Vicksburga i bitwie z okrętem pancernym CSS „Arkansas”.
Po naprawach w Filadelfii w okresie od sierpnia do października 1862 „Wissahickon” dołączył do okrętów blokujących wybrzeże w pobliżu Karoliny Południowej, Georgii i wschodniej Florydy. Wzięła udział w bombardowaniu Fort McAllister pod koniec 1862 i na początku 1863 oraz w zniszczeniu okrętu korsarskiego „Rattlesnake” (ex-CSS „Nashville”) 28 lutego 1863. W marcu i czerwcu 1863 kanonierka zniszczyła jednego łamacza blokady i pomagała przy zniszczeniu kolejnego. W lecie bombardowała Fort Wagner i Fort Sumter w pobliżu Charleston.
"Wissahickon” spędził resztę wojny secesyjnej patrolując wybrzeże Karoliny Południowej i w ekspedycjach na wody wewnętrzne tego stanu oraz Georgii. Wszedł do Nowego Jorku w czerwcu 1865 i w krótkim czasie został statkiem handlowym noszącym nazwę „Adele”. W komercyjnej służbie był jeszcze przez około 20 lat.

</doc>
<doc id="1341141" url="https://pl.wikipedia.org/wiki?curid=1341141" title="USS Zaca (1918)">
USS Zaca (1918)

USS Zaca – frachtowiec jednośrubowy o stalowym kadłubie zbudowany na podstawie kontraktu United States Shipping Board. Ukończony w Oakland w 1918 przez firmę Moore Shipbuilding Co. Został nabyty przez United States Navy do służby w Naval Overseas Transportation Service (NOTS). Otrzymał oznaczenie Id. No. 3792 i wszedł do służby 30 grudnia 1918 w stoczni, gdzie był budowany. Pierwszym dowódcą został komandor James J. Carey, USNRF.
Po przejściu prób morskich "Zaca" załadował 7446 ton mąki w Sperry Mills Dock w Vallejo (Kalifornia) i wyszedł w rejs z Zatoki San Francisco 12 stycznia 1919, kierując się w stronę wschodniego wybrzeża USA. Gdy był w strefie Kanału Panamskiego, wziął na pokład 41 pasażerów płynących do Norfolk. Przez kanał przeszedł 30 stycznia. Do Hampton Roads dotarł 8 lutego.
"Zaca" spędził tydzień w Norfolk nabierając zapasów i przechodząc drobne naprawy przed rejsem na wody europejskie. Wypłynął 15 lutego wioząc ładunek mąki przydzielony przez United States Food Administration jako pomoc dla głodującej po I wojnie światowej Europy. Po dotarciu do Wolnego Miasta Gdańska 19 marca wyładował swój ładunek i popłynął do Stanów Zjednoczonych 4 kwietnia.
Płynąc przez Rotterdam (Holandia) i Plymouth (Anglia) "Zaca" dotarł do Nowego Jorku 29 kwietnia, wyładował balast i został wycofany ze służby 12 maja 1919, tego samego dnia przechodząc pod banderę United States Shipping Board. Pływał do października 1920, gdy spłonął w pożarze wywołanym przez rozdartą rurę paliwową. Kadłub został odholowany do Nowego Jorku, gdzie przeleżał do stycznia 1924, kiedy został zezłomowany.

</doc>
<doc id="1341142" url="https://pl.wikipedia.org/wiki?curid=1341142" title="USS Watseka (YT-387)">
USS Watseka (YT-387)

USS Watseka (YT-387) średni holownik portowy typu "YTM-192" będący w służbie United States Navy w czasie II wojny światowej. Był jedną z niewielu jednostek Marynarki nazwaną od kobiety. Watseka była kobietą z plemiona Potawatomi.
Holownik został zakupiony w 1943 od firmy Ira S. Bushey and Sons z Brooklynu. Został przydzielony do 8 Dystryktu Morskiego (ang. 8th Naval District) w Nowym Orleanie. 15 maja 1944 jego numer klasyfikacyjny został zmieniony na YTB-387.
"Watseka" został w marcu 1946 umieszczony w rezerwie poza służbą i zakotwiczony na rzece Columbia w stanie Oregon, w ramach jednej z grup Pacyficznej Floty Rezerwowej (ang. Pacific Reserve Fleet). Sprzedany 1 lipca 1972. Jako cywilny holownik służył pod nazwą "Seahorse".

</doc>
<doc id="1341143" url="https://pl.wikipedia.org/wiki?curid=1341143" title="Jabłoń purpurowa">
Jabłoń purpurowa

Jabłoń purpurowa ("Malus ×purpurea" Rehder) – gatunek rośliny z rodziny różowatych, mieszaniec "M.×atrosanguinea" (Spath)C.K.Schneider i "M. sieversii" (Ledeb.) M. Roem. 'Niedzvetskyana'. Jest uprawiany jako roślina ozdobna.
Zastosowanie.
Roślina ozdobna uprawiana w parkach i ogródkach przydomowych. Jej walorami ozdobnymi są kwiaty o różnych (w zależności od odmiany), odcieniach czerwonego koloru i bardzo intensywne kwitnienie. Kwitnie w maju. Ozdobne są również purpurowoczerwone owoce długo utrzymujące się na drzewie. Niektóre odmiany mają ponadto przez cały rok czerwono wybarwione liście, co daje możliwość tworzenia zestawień kolorystycznych. Ładnie prezentuje się na tle strzyżonej trawy, albo posadzona wśród roślin okrywowych lub niskich krzewów.
Uprawa.
Wymaga słonecznego stanowiska. Jest mrozoodporna i tolerancyjna na suszę. Należy jej wybrać dobrze eksponowane stanowisko. Najczęściej atakowana jest przez parcha jabłoni, mączniaka prawdziwego oraz przez mszyce. Choroby te i szkodniki zwalcza się przez opryskiwanie środkami chemicznymi. Szczególnie ważne jest zwalczanie parcha, na którego jabłoń purpurowa jest bardzo wrażliwa.

</doc>
<doc id="1341144" url="https://pl.wikipedia.org/wiki?curid=1341144" title="Minmose">
Minmose

Minmose (XV wiek p.n.e.), urzędnik i zarządca w okresie panowania faraonów Totmesa III i Amenhotepa II, brał udział w wyprawach wojskowych tych faraonów do Syrii i Nubii. Ponadto kierował budowa wielu świątyń oraz zajmował się zbieraniem podatków w imieniu faraona.

</doc>
<doc id="1341146" url="https://pl.wikipedia.org/wiki?curid=1341146" title="Malus x purpurea">
Malus x purpurea



</doc>
<doc id="1341147" url="https://pl.wikipedia.org/wiki?curid=1341147" title="Głęboka (obwód lwowski)">
Głęboka (obwód lwowski)

Głęboka (ukr. Глибока, "Hłyboka") – wieś w rejonie starosamborskim obwodu lwowskiego Ukrainy. Wieś liczy około 198 mieszkańców. Podlega skeliwskiej silskiej radzie.
Wieś szlachecka Glemboka, własność Herburtów, położona była w 1589 roku w ziemi przemyskiej województwa ruskiego.
W 1921 r. liczyła około 573 mieszkańców. Znajdowała się w powiecie samborskim.

</doc>
<doc id="1341148" url="https://pl.wikipedia.org/wiki?curid=1341148" title="Laureta Meci">
Laureta Meci

Laureta Meci (ur. 30 sierpnia 1977 w Kuçovej w Albanii) – amerykańska aktorka, piosenkarka i modelka pochodzenia albańskiego.
Życiorys.
Urodziła się w Kuçovej, gdzie ukończyła szkołę średnią. W 1995 przeniosła się wraz z rodziną do Aten. W 1998 przyjechała na studia do USA. Kształciła się w Stella Adler School w Nowym Jorku, równolegle rozpoczynając karierę modelki i aktorki. Brała udział w kampanii American Culture Hair Care Products. Jej fotografie pojawiały się na okładkach pism albańskojęzycznych wydawanych w USA, jak "Illyria" czy "Jeta".
Pierwszym singlem, który wydała był utwór "Respect me". W 2012 ukazał się kolejny singiel "Turn around".

</doc>
<doc id="1341149" url="https://pl.wikipedia.org/wiki?curid=1341149" title="Wyspy Izu">
Wyspy Izu

 – należący do Japonii archipelag wulkanicznych wysp, ciągnących się na południe od półwyspu Izu. Razem z położonymi dalej na południe wyspami Ogasawara oraz Marianami stanowią one naturalną barierę oddzielającą Morze Filipińskie od Oceanu Spokojnego. 
Archipelag tworzy 13 większych wysp – z których największą jest Izu Ōshima – oraz kilka mniejszych wysp, a także Beyonēsu-retsugan (Bayonnaise Rocks), niewielka grupa skał wystających ponad poziom morza. 
Administracyjnie wyspy należą do prefektury Tokio oraz wchodzących w jej skład podprefektur: Ōshima, Miyake i Hachijō.
Archipelag Izu liczył w 2020 r. 21 543 mieszkańców, którzy na stałe zamieszkują 9 wysp. Natomiast sieć osadnicza składa się zaledwie z dwóch miast oraz sześciu wsi.
Wyspy w całości należą do Parku Narodowego Fudżi-Hakone-Izu. Mieszkańcy archipelagu utrzymują się z całorocznego rybołówstwa oraz obsługi turystów, przede wszystkim miłośników sportów wodnych, niemniej jednak większość łodzi jest zacumowana w portach na półwyspie Izu. Natomiast niezamieszkana obecnie Tori-shima stanowi ważne schronienie morskich ptaków.
Pod względem geologicznym, północnym przedłużeniem wysp są: półwysep Izu oraz najwyższy szczyt Japonii – Fudżi.
Archipelag charakteryzuje się wzmożoną aktywnością wulkaniczną. W 1953 roku erupcja podmorskiego wulkanu Myōjin-shō zniszczyła statek badawczy "Kaiyō Maru no 5", w wyniku czego śmierć poniosło 31 osób. W 2000 roku w związku z gwałtowną emisją szkodliwych gazów wulkanicznych ewakuowano mieszkańców wyspy Miyake-jima, którym pozwolono wrócić dopiero w lutym 2005 roku.
W okresie Edo wyspy: Nii-jima, Miyake-jima i Hachijō-jima były miejscami zesłań przestępców.

</doc>
<doc id="1341151" url="https://pl.wikipedia.org/wiki?curid=1341151" title="Hołowiecko (rejon starosamborski)">
Hołowiecko (rejon starosamborski)

Hołowiecko (ukr. Головецько, do 1891 Hołowiecko Górne i Dolne) – wieś w rejonie starosamborskim obwodu lwowskiego Ukrainy. Wieś liczy około 1170 mieszkańców. Leży nad rzeką Dniestr. Jest siedzibą silskiej rady, której podlega również Babina. Pierwsza wzmianka o wsi pochodzi z 1507 roku (holovyeczko). W rejestrze wymienionych jest 6 łanów i pop.
Wieś prawa wołoskiego, położona była w drugiej połowie XV wieku w ziemi przemyskiej województwa ruskiego. W 1921 liczyło około 1635 mieszkańców. Znajdowało się w powiecie starosamborskim.

</doc>
<doc id="1341152" url="https://pl.wikipedia.org/wiki?curid=1341152" title="Hymn Palau">
Hymn Palau

Belau rekid (pol. „Nasze Palau”) – hymn państwowy Palau od 1980 roku.
Autorem muzyki jest Ymesei O. Ezekiel.

</doc>
<doc id="1341153" url="https://pl.wikipedia.org/wiki?curid=1341153" title="Ogasawara">
Ogasawara

 – należący do Japonii archipelag wulkanicznych wysp, leżących około 1000 km na południe od Tokio. Stanowi barierę oddzielającą Morze Filipińskie od Pacyfiku. 
Ogasawara Shōto dzielą się m.in. na trzy mniejsze zgrupowania wysp: Mukojima Rettō, Chichijima Rettō i Hahajima Rettō, które noszą wspólną nazwę archipelagu Ogasawara-guntō. Pod względem administracyjnym do archipelagu zalicza się ponadto wyspy Kazan oraz pojedyncze wyspy Nishino-shima (na Morzu Filipińskim), Okino Tori-shima (na Morzu Filipińskim) oraz Minami Tori-shima (na Oceanie Spokojnym). 
Administracyjnie wyspy są podprefekturą o nazwie Ogasawara-shichō (小笠原支庁), podlegającą metropolii tokijskiej. 
W 2011 roku wyspy zostały wpisane na listę światowego dziedzictwa UNESCO. Z uwagi na wielość gatunków endemicznych i ich szczególne przystosowanie do warunków na archipelagu, wyspy określane są jako „Galapagos Orientu”.
Nazwa.
W XVII. w. japońscy rozbitkowie nazwali wyspy "Mujinshima" (dosł. „Bezludne Wyspy”) i nazwa ta została użyta w dziele Sangoku Tsūran Zusetsu autorstwa japońskiego uczonego Hayashiego Shihei (1738–1793), które nabył francuski sinolog Jean-Pierre Abel-Rémusat (1788–1832). Rémusat niepoprawnie odczytał słowo "mujin" (無人, pol. „bezludny”) jako "bonin". Tłumaczenie to znalazło się najpierw w jego artykule opublikowanym w czasopiśmie naukowym „Journal des Savans”, a następnie zostało użyte na mapie Azji z 1818 roku autorstwa brytyjskiego kartografa Aarona Arrowsmitha (1750–1823), co przyczyniło się do utrwalenia nazwy. Nazwa "Bonin Islands" pozostawała w użyciu przez prawie 200 lat. 
W dziele Hayashiego Shihei znalazła się legenda o odkryciu wysp w 1593 roku przez japońskiego pana feudalnego. W 1727 roku rōnin Kunai Sadatō Ogasawara zwrócił się do Siogunatu Tokugawów o pozwolenie na wysłanie statku na wyspy i zajęcie ich w imieniu swojego przodka – Sadayoriego Ogasawary (zm. 1625), który miał odkryć archipelag. Ogasawara uzyskał zgodę i w 1734 roku wysłał statek, który zaginął na morzu. Ogasawara zwrócił się o pozwolenie wysłania kolejnego statku, lecz siogunat po odkryciu nieścisłości w historii Ogasawary i potwierdzeniu braku jego związków rodzinnych z Sadayorim Ogasawarą, wygnał rōnina na banicję. W 1862 roku siogunat posłużył się historią odkrycia Ogasawary, by uwiarygodnić roszczenia Japonii do archipelagu. W tym samym roku zaczął używać nazwy "Ogasawara" i pod taką nazwą wyspy naniesiono na mapy jako terytorium Japonii. 
Geografia.
Położenie.
Złożony z ok. 30 wysp i wysepek Ogasawara-shotō leży w północno-zachodniej części Oceanu Spokojnego, ok. 1000 km na południe od Tokio, w strategicznym miejscu u progu Azji Wschodniej. Archipelag rozciąga się na długości ok. 400 km. 
Obejmuje trzy główne grupy wysp
, które noszą wspólną nazwę Ogasawara-guntō oraz mniejsze wyspy – w kierunku z północy na południe są to: 
Pod względem administracyjnym wyspy należą do prefektury stołecznej Tokio – są podprefekturą o nazwie Ogasawara-shichō (小笠原支庁). Częścią podprefektury jest samodzielna jednostka wiejska Ogasawara-mura (小笠原村, Ogasawara-Wieś), o powierzchni 106,88 km2 , która w 2020 r. miała 2 932 mieszkańców. Jedynie dwie wyspy są zamieszkane – Chichi-jima i Haha-jima. Powierzchnia wysp Ogasawara (w ścisłym sensie, czyli 3 głównych grup wysp) wynosi 69,52 km2, wysp Kazan (Kazan-rettō) 33,01 km2, wyspy Nishino-shima 2,89 km2 i wyspy Minami Tori-shima 1,46 km2 .
Geologia i ukształtowanie terenu.
Archipelag powstał ok. 50 milionów lat temu i wraz z płytą filipińską uległ przemieszczeniu na północ. Nadal „wędruje” na północny zachód, w tempie ok. 4 cm na rok. 
Razem z Marianami oraz wyspami Izu jest częścią struktury geologicznej określanej mianem łuku wyspowego (ang. "Izu-Ogasawara-Mariana Arc"), który znajduje się ponad strefą subdukcji między płytą filipińską, a „wsuwającą się” pod nią płytą pacyficzną, tworząc przy tym na wschód od wysp głęboki rów oceaniczny – Izu-Ogasawara. 
Powstałe w wyniku wzmożonej aktywności wulkanicznej wyspy zbudowane są ze skał magmowych, przede wszystkim andezytu, którego lokalna odmiana zwana jest boninitem, od nazwy „bunin”, która jest zdeformowaną wersją słowa „munin” (pol. „bezludny”). Skała ta charakteryzuje się znaczną zawartością tlenku magnezu, obecnością piroksenów i brakiem plagioklazy. Wyspy są również miejscem występowania ofiolitów, wychodni skał magmowych utworzonych pod dnem oceanicznym i w różnym stopniu przeobrażonych.
W wyniku długotrwałej erozji typowe formy wulkaniczne takie jak kratery nie są już widoczne. 
Większość wysp ma strome, trudno dostępne linie brzegowe, często w postaci klifów, których wysokość wynosi przeważnie od 50 do nawet 100 m, a więc niewiele plaż. Ponadto wiele wysp otoczonych jest rafą koralową, stanowiącą dodatkową barierę ochronną. Najwyższy punkt archipelagu (463 m n.p.m.), znajduje się na wyspie Haha-jima.
Klimat.
Na wyspach panuje klimat podzwrotnikowy. Występują tu dwie pory deszczowe, w okresie maj-czerwiec oraz październik-listopad, oraz jedna pora sucha w lipcu i sierpniu.
Średnia temperatura roczna wynosi 22,9°C, najwyższa – 27,6°C – występuje w sierpniu, a najniższa – 17,6°C w lutym. W okresie 1966–1997 średnie roczne opady na Chichi-jima wynosiły 1268 mm, znacznie mniej niż wartości odnotowane na początku XX w. – 1609 mm (1907–1939). Archipelag nawiedza kilka tajfunów rocznie. 
Flora i fauna.
Izolacja archipelagu spowodowała, że na wyspy dotarło niewiele gatunków z kontynentu azjatyckiego czy Japonii. Ogasawara-shotō charakteryzują się relatywnie ubogą bioróżnordonością. Występuje tu ok. 330 rodzimych gatunków roślin naczyniowych
, dwa gatunki kręgowców lądowych, 15 ptaków, 800 owadów i 100 ślimaków. Na wyspach nie występowały naturalnie wielkie ssaki, żaby i ryby słodkowodne
Z uwagi na izolację na wyspach wykształciło się wiele gatunków endemicznych. Ok. 40% wszystkich roślin, w tym 70% drzew, to endemity. Endemitami są jeden rodzaj, 4 gatunki i 5 podgatunków ptaków. 30% wszystkich gatunków owadów i ponad 90% gatunków ślimaków to gatunki endemiczne. 
Z uwagi na wielość gatunków endemicznych i ich szczególne przystosowanie do warunków na archipelagu, wyspy określane są jako „Galapagos Orientu”.
Flora.
Na wyspach można wyróżnić dwie zasadnicze zbiorowości leśne:
Fauna.
Na wyspach występuje jeden rodzimy gatunek ssaków – nietoperz z rodzaju rudawek – rudawka bonińska ("Pteropus pselaphon"). Jest zaliczany do gatunków krytycznie zagrożonych. W wodach archipelagu zaobserwano 23 gatunki waleni; m.in. gatunki zagrożone takie jak płetwal czerniakowy, płetwal błękitny czy waleń japoński, i gatunki narażone takie jak płetwal zwyczajny.
Fauna wysp zdominowana jest przez ptaki – zaobserwowano tu 195 gatunków, z czego 14 wpisanych do czerwonej księgi gatunków zagrożonych. Na wyspach gniazdują 22 gatunki rodzimych ptaków lądowych, m.in. boninka "Apalopteron familiare" – endemiczny gatunek z rodziny szlarników czy endemiczny podgatunek gołębia czarnego gołąb purpurowy "Columba janthina nitens". Gniazduje również 16 gatunków ptaków morskich, m.in. albatros ciemnolicy, albatros czarnonogi i nawałnik wędrowny.
Na wyspach występują dwa gatunki gadów – jaszczurki "Cryptoblepharus nigropunctatus" i "Perochirus ateles".
Historia.
Pierwszym Europejczykiem, który dostrzegł archipelag był hiszpański żeglarz i odkrywca Bernardo de la Torre – Welsch (2004) dowiódł, że Torre odkrył wyspę Haha-jima 2 października 1543 roku, którą nazwał "La Farfana" (dosł. „sierota”). Nazwa ta znalazła się na mapie flamandzkiego kartografa Gerarda Merkatora (1512–1594) z 1695 roku, a następnie na mapach autorstwa innego kartografa flamandzkiego Abrahama Orteliusa (1527–1598). 
Tradycyjnie jednak przyjmuje się, że archipelag odkrył w 1593 roku Sadayori Ogasawara (zm. 1625), wnuk Nagato Ogasawary, władcy zamku Matsumoto. Sadayori Ogasawara zajął wyspy w imieniu Siogunatu Tokugawów, lecz pozostały one niezamieszkane. Legenda o odkryciu wysp przez japońskiego pana feudalnego została przytoczona w dziele Sangoku Tsūran Zusetsu z 1786 roku autorstwa japońskiego uczonego Hayashiego Shihei (1738–1793).
W 1639 roku do wysp dotarli holenderscy żeglarze Abel Tasman (1603–1659) i Matthijs Quast (zm. 1641), wysłani przez gubernatora kolonii holenderskich na Dalekim Wschodzie Antonio van Diemena (1593–1645) na poszukiwanie mitycznego złota i srebra u wschodnich wybrzeży Japonii. Wyprawa skarbów nie znalazła, ale za to dotarła do archipelagu, który omyłkowo wzięła za wyspy naniesione już na ich mapy. Późniejsze badania wykazały, że był to Ogasawara-shotō. 
W 1670 roku przy wyspie Haha-jima rozbił się japoński statek towarowy "Tenmasen". Rozbitkowie dotarli na ląd, który zastali niezamieszkany i nazwali "Mujinshima" (dosł. „Bezludne Wyspy”). 
W 1675 roku wyspy badał przez 20 dni Shimaya Ichizaemon wysłany przez siogunat Tokugawów. Ichizaemon sporządził serię map archipelagu, który nazywał "Mujinshima". Wyprawa badała wyspy pod względem geograficznym, geologicznym i przyrodniczym, zbierając szereg okazów roślin i ptaków. Na wyspach Chichi-jima i Haha-jima zamontowano drewniane tabliczki, zajmując je dla siogunatu. Ekspedycja Ichizaemona mogła zostać zainspirowana mitem o wyspie złota, która miała leżeć na południowy wschód od Honsiu i której poszukiwali również Holendrzy, Portugalczycy i Hiszpanie.
Pierwszy raport o archipelagu, który dotarł do Europy sporządził niemiecki przyrodnik i podróżnik Engelbert Kaempfer (1651–1716), który przybył do Japonii w 1690 roku. 
W XVIII w. wyspy były wielokrotnie widziane przez Europejczyków, m.in. przez żeglarzy hiszpańskich. Archipelag pojawiał się na mapach europejskich od XVI w. pod różnymi nazwami i o różnej lokalizaji. 
W 1785 roku ukazało się dzieło Sangoku Tsūran Zusetsu autorstwa japońskiego uczonego Hayashiego Shihei (1738–1793) traktujące o geopolitycznym położeniu Japonii, w którym autor opisał klimat i żyzność archipelagu, postulując jego kolonizację przez Japonię. Pracę Shihei przetłumaczył jako pierwszy Isaac Titsingh (1745–1812), a jej fragmenty przetłumaczył również francuski sinolog Jean-Pierre Abel-Rémusat (1788–1832), który w swojej publikacji zawarł także mapę archipelagu z 1675 roku.
Na początku XIX w. na wyspach zatrzymywały się zagraniczne statki wielorybnicze, okręty i statki badawcze. W 1824 roku do wyspy Haha-jima dotarł brytyjski statek wielorybniczy „Transit”, dowodzony przez Amerykanina Jamesa Coffina z portu wielorybniczego Nantucket w stanie Massachusetts. Coffin nazwał dwie wyspy na cześć swoich pracodawców – "Fisher" (Haha-jima) i Kidd (Muko-jima), oraz dwie kolejne "Pigeon Island" (Hira–jima) i "South Island" (Ane–jima). Coffin nie zajął wysp ani dla Wielkiej Brytanii ani dla Stanów Zjednoczonych. W 1825 roku kolejny brytyjski statek wielorybniczy „Supply” przybył na wyspy w środkowej części archipelagu – załoga, chociaż zostawiła drewnianą tablicę upamiętniającą jej pobyt, również nie zajęła wysp dla Wielkiej Brytanii. W 1826 roku, inny statek wielorybniczy, „William”, wpadł na skały koło wyspy Chichi-jima i wkrótce zatonął. Załoga uratowała się i po pewnym czasie podjął ją z wyspy inny statek. Na lądzie pozostało dwóch marynarzy, którzy z drewna z wraku statku zbudowali sobie chatę. Przetrwali tu do czerwca 1827 roku, gdy u brzegu wyspy zjawił się brytyjski okręt wojenny „Blossom” pod dowództwem angielskiego geografa i oficera marynarki, kapitana Fredericka Williama Beecheya (1796–1856).
Beechey proklamował wyspy posiadłością korony brytyjskiej, zostawiając miedzianą tabliczkę, informującą o tym fakcie. Zbadał archipelag i nadał im nazwy "Perry Islands" (Mukojima Rettō), "Peel Island" (Chichijima Rettō) i "Baily Islands" (Hahajima Rettō). W swoim raporcie o wyspach opisywał bogactwo fauny, m.in. wielką liczebność żółwi, ryb i skorupiaków. Na wyspach zostało dwóch członków załogi, których podjął w 1828 roku rosyjski statek „Seniävin” pod dowództwem Fiodora Litkego (1797–1882).
W 1830 roku brytyjski konsul na Sandwich Islands Richard Charlton (1791–1852) wsparł ekspedycję kolonizacyjną na wyspy. Pierwszymi osadnikami było 5 migrantów z Zachodu i ponad 10 rdzennych mieszkańców z Hawajów i innych wysp Pacyfiku, którzy osiedlili się na wyspie Chichi-jima w 1830 roku. Zajmowali się zbieraniem owoców i warzyw, polowaniem na zwierzęta morskie i zaopatrywaniem wielorybników w mięso żółwi morskich i wodę pitną. Wśród osadników znalazł się m.in. Amerykanin Nathaniel Savory (1794–1874), późniejszy szef samorządu kolonistów.
14 czerwca 1853 roku do wyspy Chichi-jima przybiły statki amerykańskie pod dowództwem komandora Matthew Perry’ego (1794–1858), który zatrzymał się tu na kilka dni w drodze ku Wyspom Japońskim dokąd płynął z misją rządu amerykańskiego celem nawiązania kontaktów handlowych z Japonią. Perry zbadał wyspy pod względem geograficznym i topograficznym. Planował wykorzystanie wysp do zaopatrywania statków pływających na długich dystansach – uważał, że wyspa Chichi-jima świetnie nadawała się do założenia tu stacji dla parowców kursujących między Stanami Zjednoczonymi a Hongkongiem. Zakupił od Savory’ego tereny nadbrzeżne, by wybudować port. Podarował również osadnikom krowy, byki, owce i kozy oraz obiecał przywiezienie im nasion i narzędzi. 
Perry uważał, że archipelag należy się Stanom Zjednoczonym, ponieważ został odkryty przez Coffina. W październiku 1853 roku wysłał na wyspy komandora Johna Kelly’ego, by uzyskać pomoc osadników w charakterze przewodników oraz by zbadać i zająć dla Stanów Zjednoczonych południową grupę (Hahajima Rettō) wysp. Kelly miał również nadać wyspom amerykańskie nazwy – "Coffin Islands" a największą wyspę nazwać "Hillsborough" (Haha-jima). Kelly proklamował wyspy posiadłością amerykańską, zostawiając tabliczkę, informującą o tym fakcie. Perry zmarł wkrótce po powrocie z wyprawy do Japonii i jego plany wobec archipelagu nie zostały zrealizowane. 
Plany Perry’ego obudziły zainteresowanie Japonii, która chciała zapobiec powstaniu amerykańskiego portu. W XIX w. Japonia zajmowała archipelag dwukrotnie. Po raz pierwszy w 1861 roku – przedstawiciel siogunatu, powołując się na odkrycia Ogasawary, proklamował archipelag posiadłością Japonii. Przywieziono osadników japońskich, którzy jednak po 18 miesiącach opuścili wyspy wskutek niepokojów w Japonii podczas incydentu w Namamugi. Po raz drugi Japonia proklamowała wyspy swoją posiadłością w 1875 roku, wysyłając czterech komisarzy i informując o swoich planach konsula brytyjskiego. Wielka Brytania nie oponowała. W 1876 roku wyspy zostały uznane na arenie międzynarodowej jako część terytorium Japonii. 
W latach 30. XX w. Japończycy – doceniając strategiczne znaczenie archipelagu – przystąpili do umacniania wysp. W 1939 roku na wyspie Chichi-jima wybudowano bazę lotniczą. W 1944 roku w obliczu niepowodzeń militarnych Japonii wszyscy cywilni mieszkańcy wysp (6886 osób) zostali ewakuowani na Wyspy Japońskie.
Po kapitulacji Japonii we wrześniu 1945 roku wyspy przeszły pod kontrolę aliantów reprezentowanych przez wojska amerykańskie. W 1946 roku pozwolono na powrót części ewakuowanych mieszkańców – mieszkańców zachodniego pochodzenia. 
Wyspy zostały zwrócone japońskiej administracji w 1968 roku, wtedy też powróciła pewna liczba pozostałych wysiedleńców, jak i zaczęli przybywać nieliczni nowi osadnicy. W 1969 roku wprowadzono 5-letni zagospodarowania archipelagu, który następnie przedłużono o 5 lat, by wesprzeć rozwój regionu. Pomimo to populacja wyspy nie rosła i nie udało się tu rozwinąć przemysłu. 
W latach 70. XX w. większość wysp i wód przybrzeżnych objęto ochroną w ramach powstałego w 1972 roku Parku Narodowego Ogasawara.
W 2011 roku wyspy zostały wpisane na listę światowego dziedzictwa UNESCO.
Gospodarka.
Najważniejszą gałęzią jest rozwinięta turystyka, częściowo w granicach parku narodowego.
Grunty orne zajmują jedynie 73 km² – pozostały teren jest zalesiony z zasobami m.in. drewna cedrowego, palisandrowego i sandałowego, a także drzewa żelaznego. Na wyspach uprawiana jest trzcina cukrowa, banany, ryż, tytoń i palmy kokosowe. Rozwinęło się tu też rybołówstwo, bazujące głównie na połowach tuńczyka. 
Transport.
Z przystani Takeshiba (dzielnica Minato) w północnej części Zatoki Tokijskiej odchodzi, należący do OgasawaraKaiun Co., Ltd., cztery bądź pięć razy w miesiącu statek pasażerski "Ogasawara Maru", którego rejs do Chichi-jimy przy dobrej pogodzie trwa 24 godziny. Statek oddany do użytku w 2016 roku ma 150 m i 20 m szerokości. Pomiędzy wyspami Chichi-jima i Haha-jima (2 godz.) kursuje statek "Hahajima Maru". 
Ogasawara nie mają portu lotniczego, jakkolwiek w przeszłości Ani-jima i Chichi-jima były rozważane jako miejsce jego lokalizacji. Z uwagi jednak na występowanie wielu rzadkich lub zagrożonych wyginięciem roślin tworzących unikatowy ekosystem, koncepcję zarzucono.
Ponieważ podróż z Ogasawara do głównych japońskich wysp jest znacząco utrudniona, w związku z tym w nagłych wypadkach, takich jak poważna choroba, informacja o tym jest przekazywana do bazy Japońskich Morskich Sił Samoobrony na Iwo Jimie i stamtąd wysyłany jest śmigłowiec. Istnieje także możliwość wysłania stacjonujących w Iwakuni na Honsiu samolotów Japońskich Powietrznych Sił Samoobrony, takich jak wodnosamolot PS-1 Shin Meiwa, który jest używany również przez osobistości jak np. tokijskiego gubernatora.
Na Chichi-jimie kursuje autobus oraz taksówki. Możliwe jest również czasowe wynajęcie samochodu, skutera, bądź roweru. Transport samochodu z głównych wysp japońskich jest niezmiernie trudny i kosztowny.
Archipelag w kulturze.
Archipelag stanowił pierwowzór dla Sevii Islands występujących w grach z serii Pokémon, a wchodząca jakoby w skład Ogasawara Wyspa Potworów jest znana z kolejnych odsłon opowieści o Godzilli.

</doc>
<doc id="1341154" url="https://pl.wikipedia.org/wiki?curid=1341154" title="Lista najwyższych budowli w Chińskiej Republice Ludowej">
Lista najwyższych budowli w Chińskiej Republice Ludowej

Od lat 90' XX wieku w Chińskiej Republice Ludowej utrzymuje się tendencja do wdrażania projektów budowlanych o ogromnym rozmachu. Zaliczają się do nich między innymi Zapora Trzech Przełomów czy Kolej tybetańska. Chińczycy budują również coraz wyższe budowle. W kolejnych chińskich miastach takich jak Szanghaj, Pekin, Shenzhen czy Kanton budowane są coraz wyższe wieżowce i wieże. Dodatkowo Hongkong jest miastem o największym zagęszczeniu drapaczy chmur.

</doc>
<doc id="1341155" url="https://pl.wikipedia.org/wiki?curid=1341155" title="Grodzisko (Ukraina)">
Grodzisko (Ukraina)

Grodzisko (ukr. Городисько) – wieś w rejonie starosamborskim obwodu lwowskiego Ukrainy. Miejscowość liczy około 131 mieszkańców. Leży nad rzeką Wyrwą. Podlega nowomiejskiej silskiej radzie.
W połowie XIX wieku właścicielem posiadłości tabularnej w Grodzisku był Kajetan Guzkowski.

</doc>
<doc id="1341156" url="https://pl.wikipedia.org/wiki?curid=1341156" title="Velké Losiny">
Velké Losiny

Velké Losiny () – gmina wiejska i wieś w powiecie Šumperk, w kraju ołomunieckim, w pobliżu Jesioników. Historycznie położona jest na terenie Moraw. Miejscowość zaliczana jest do czeskich uzdrowisk.
Historia.
Wieś uznawana jest za jedną z najstarszych w okolicach Šumperku – pierwsza wzmianka o niej pochodzi z 1351. W miejscowości istniała już wtedy parafia. Velké Losiny stały się siedzibą rodów arystokratycznych – od 1496 rodu Pfand, a od 1507 panów von Zierotin (Žerotín). Johann von Žerotín wybudował w latach 1580–1589 wspaniały, renesansowy pałac w miejscu gotyckiej twierdzy wodnej.
W 1592 zaczęła się historia wsi jako uzdrowiska - wówczas wybudowano łaźnie i pierwszy budynki uzdrowiskowe.
Od 1678 do 1692 wieś i zamek zasłużyły się niechlubnie w procesach czarownic. Działał tutaj habsburski inkwizytor Heinrich Franz Boblig von Edelstadt (czes. Jindřich František Boblig z Edelstadtu). Ogółem śmierć poniosło co najmniej 56 osób.
Od 1802 ówczesny Groß Ullersdorf (czeska nazwa "Losiny" jest stosunkowo młoda i pochodzi od potoku "Losinki") przeszedł w ręce rodu Liechtenstein i pozostawał w nich do 1945, kiedy władze czechosłowackie znacjonalizowały majątki.
W XIX wieku do wsi dotarł przemysł - powstał m.in. browar. Pod koniec stulecia rozbudowano uzdrowisko, założono park, a w 1913 stanęło nowe sanatorium.
Do 1945 we wsi mieszkali niemal wyłącznie Niemcy. W 1900 w 338 domach zamieszkiwało 2111 osób. W okresie międzywojennym napłynęła nieliczna ludność czeska – 51 osób w 1930.
Turystyka.
Miejscowość jest popularna wśród turystów. Przyciąga je uzdrowisko z gorącymi wodo siarczanowymi źródłami leczącymi choroby układu nerwowego. Velké Losiny posiadają również kilka zabytkowych obiektów:
Części gminy.
Gmina Velké Losiny dzieli się na części:

</doc>
<doc id="1341157" url="https://pl.wikipedia.org/wiki?curid=1341157" title="Wyspy Oki">
Wyspy Oki

 – archipelag składający się z kilkudziesięciu wysp, wysepek i skał, należący do Japonii, znajdujący się w południowo–zachodniej części Morza Japońskiego, ok. 60 km na północ od półwyspu Shimane na Honsiu ("Honshū"). Wyspy należą administracyjnie do prefektury Shimane.
Środowisko geograficzne.
Archipelag, którego całkowity obszar wynosi 346,1 km² składa się z 16 wysp pochodzenia wulkanicznego, a największą z nich jest Dōgo (島後). Tam też znajduje się najwyższe wzniesienie, góra Daimanji o wysokości 608 m n.p.m. ("Daimanji-san").
Największe, a przy tym zamieszkane wyspy to:
Populacja wysp Oki to ok. 20 000 osób, a sieć osadnicza składa się z 4 jednostek administracyjnych:
Części terytorium archipelagu wchodzą w skład Parku Narodowego Daisen-Oki. Cztery główne zamieszkane wyspy oraz ok. 180 niezamieszkanych wysepek wchodzi w skład Światowego Geoparku UNESCO Wysp Oki.
Komunikację lotniczą zapewnia lotnisko położone w południowo-wschodniej części Dōgo i które obsługuje połączenia z Osaką oraz Izumo w prefekturze Shimane.
Połączenia z Honsiu zapewniają również regularnie kursujące promy do takich portów, jak: Sakaiminato i Shichirui.
Historia.
Nieznana jest dokładna data odkrycia wysp, aczkolwiek są one wspomniane w dziełach literatury japońskiej pochodzących z VIII wieku tj. Kojiki oraz Nihon-shoki.
Jeszcze przed nastaniem okresu Nara (VIII w.) wyspy stanowiły miejsce politycznego zesłania. W 1198 roku cesarz Go-Toba został zesłany na Dōgo, gdzie pozostał, aż do swojej śmierci w 1239 roku. Natomiast w latach 1331–1333 Nishi-no-shima była miejscem zesłania cesarza Go-Daigo.
W okresie Kamakura (1185–1333) wyspy należały do ówczesnej prowincji Izumo (dzisiejsza wschodnia część prefektury Shimane). W kolejnych wiekach przechodziły w ręce różnych klanów, aż do zjednoczenia Japonii przez siogunów Tokugawa na początku XVII wieku, którzy powierzyli kontrolę nad wyspami klanowi Matsudaira z Matsue.
W okresie Edo (1603–1868) wyspy Oki stanowiły morski przystanek dla statków udających się w kierunku Azji oraz płynących szlakiem towarowym, biegnącym pomiędzy Osaką i Hokkaido. Te niewielkie statki handlowe nazywały się "kita-mae-bune" i w latach od 1608 do ok. 1897 przewoziły ładunki przez Morze Wewnętrzne ("Seto-naikai"), cieśninę Shimonoseki (inaczej Kanmon) i następnie kierowały się wzdłuż wybrzeży archipelagu japońskiego na północ przez Morze Japońskie. Porty na wyspach (także na wyspie Sado) były wykorzystywane do uzupełniania dostaw i oczekiwania na właściwe wiatry.
Okres Meiji to czas modernizacji i reform, w tym administracyjnej, w wyniku której wyspy w 1871 roku stały się częścią prefektury Tottori, aby następnie w 1881 roku zostać przyłączone do prefektury Shimane.

</doc>
<doc id="1341158" url="https://pl.wikipedia.org/wiki?curid=1341158" title="Grodowice (Ukraina)">
Grodowice (Ukraina)

Grodowice, także Horodowice (ukr. "Городовичі") – wieś w rejonie starosamborskim obwodu lwowskiego Ukrainy, nad Strwiążem. Wieś liczy około 782 mieszkańców. Podlega słochyńskiej silskiej radzie.
Wieś szlachecka, własność Tarłów, położona była w 1589 roku w ziemi przemyskiej województwa ruskiego. 
Od 1872 przez miejscowość prowadzi linia Kolei Dniestrzańskiej.
W 1921 liczyły około 953 mieszkańców. Znajdowały się w powiecie starosamborskim.

</doc>
<doc id="1341159" url="https://pl.wikipedia.org/wiki?curid=1341159" title="Citizen">
Citizen

Citizen Watch Co., Ltd. ("Shichizun Tokei Kabushiki-gaisha") – japońskie przedsiębiorstwo międzynarodowe z siedzibą w Nishitōkyō w aglomeracji Tokio.
Jego początki sięgają 1918 r., kiedy to powstał Instytut "Shokosha" prowadzący badania nad precyzyjnymi instrumentami i przyrządami pomiarowymi, a przede wszystkim zaś czasomierzami.
Obecnie firma należy do największych światowych producentów zegarków, a pochodząca z języka angielskiego nazwa Citizen, co znaczy obywatel, wywodzi się od nazwy kieszonkowego zegarka z 1924 r. Do najbardziej znanych produktów firmy należy precyzyjna tokarka CINCOM.
W Stanach Zjednoczonych Citizen najbardziej znany jest z naręcznych zegarków serii Eco-Drive, zasilanymi za pomocą słonecznych ogniw.
Ponadto specjalnością firmy są zegarki kolekcjonerskie, jak na przykład te w barwach i z logo Blue Angels – zespołu akrobatycznego Marynarki USA.
W mniejszym zakresie Citizen wytwarza również kalkulatory oraz drukarki.
Przedsiębiorstwo jest notowane na Tokijskiej Giełdzie Papierów Wartościowych, gdzie należy do indeksu Nikkei 225.
Historia.
Początki firmy Citizen sięgają 1918 roku, kiedy z inicjatywy tokijskiego jubilera Kamekichi Yamazaki powstała Shokosha Watch Research Institute” (尚工舎時計研究所) prowadzący badania nad precyzyjnymi instrumentami i przyrządami pomiarowymi, a przede wszystkim czasomierzami.
W 1924 roku fabryka zaprezentowała pierwszy zegarek kieszonkowy o nazwie „Citizen”, który stał się początkiem marki Citizen. Nazwa ta (citizen, ang. ‘obywatel’) miała znaczenie symboliczne i zasugerowana została przez ówczesnego burmistrza Tokio Shinpei Gotō, prywatnie bliskiego przyjaciela Yamazakiego. Zegarki Citizen miały być „być blisko obywateli”. Ideą firmy była produkcja zegarków wysokiej jakości, ale w cenie przystępnej dla każdego obywatela cesarstwa.
W 1930 instytut przeobrażono w Citizen Watch Co., Ltd, a już w czerwcu 1931 roku, firma opracowała pierwszy zegarek na rękę.
Końcówka lat 40. i lata 50. XX wieku były okresem intensywnego rozwoju firmy. W tym czasie Citizen zaprezentował wiele innowacyjnych zegarków m.in. pierwszy japoński zegarek z kalendarzem Citizen Calendar (1952), wstrząsoodporny Citizen Parashock (1956), zegarek z funkcją alarmu Citizen Alarm (1958) czy wodoodporny Citizen Parawater (1959).
W 1964 roku uruchomiono laboratorium techniczne w Tokorozawa, w którym rozpoczęto prace nad zegarkami elektronicznymi. W 1966 roku firma zaprezentowała pierwszy model zegarka elektronicznego – Citizen X8.
W latach 70. XX wieku firma udoskonala technologią kwarcową. W 1974 w sprzedaży pojawił się pierwszy elektroniczny męski zegarek Quartz Liquid Crystal, a rok później Citizen Mega Quartz – najdokładniejszy wówczas zegarek na świecie, który wyznaczał czas z precyzją do 3 sekund rocznie.
Citizen pracował również nad alternatywnymi źródłami zasilania. W 1976 roku zaprezentowano pierwszy zegarek zasilany energią słoneczną – Citizen Quartz Crystron Solar Cell. Efektem rozwoju prac w tym kierunku była technologia ECO Drive, która polega na przekształcaniu energii świetlnej w elektryczną. Obecnie to najpopularniejsza technologia służąca do napędu mechanizmów w zegarkach Citizen.
W 1989 roku Citizen uruchomił nową linię wielofunkcyjnych zegarków dla profesjonalistów i wyczynowego uprawiania sportu Promaster, w której znalazły się m.in. modele outdoorowe, lotnicze i nurkowe.
W 1993 roku japońska marka zaprezentowała pierwszy na świecie wielozakresowy zegarek sterowany radiowo – Citizen Radio-Controlled. Zegarek synchronizował czas i datę z zegarem atomowym za pomocą sygnału radiowego.
W 2011 na targach w Bazylei miała miejsce premiera zegarka Citizen Eco-Drive Satellite Wave, w którym synchronizacja czasu odbywała się za pomocą GPS. Zegarek przechwytuje sygnały daty i godziny, które satelita emituje z kosmosu, 20 000 kilometrów nad ziemią i dokonuje automatycznej korekty wskazań.

</doc>
<doc id="1341161" url="https://pl.wikipedia.org/wiki?curid=1341161" title="Pancerniki typu Maryland">
Pancerniki typu Maryland



</doc>
<doc id="1341162" url="https://pl.wikipedia.org/wiki?curid=1341162" title="Yvon Villarceau">
Yvon Villarceau

Antoine-Joseph Yvon Villarceau (ur. 15 stycznia 1813 w Vendôme, zm. 23 grudnia 1883 w Paryżu) – francuski astronom, matematyk i inżynier. Od 1846 roku pracował w obserwatorium paryskim. Zajmował się m.in. obliczeniami orbit komet i składników gwiazd podwójnych.

</doc>
<doc id="1341164" url="https://pl.wikipedia.org/wiki?curid=1341164" title="Grabownica (Ukraina)">
Grabownica (Ukraina)

Grabownica, także Grabownica Sozańska (ukr. Грабівниця, "Hrabiwnycia") – wieś na Ukrainie, w obwodzie lwowskim, w rejonie starosamborskim. W 2001 roku liczyła około 330 mieszkańców. Leży nad rzeką Wyrwą. Podlega nowomiejskiej silskiej radzie.
W 1921 r. liczyła 601 mieszkańców. Znajdowała się w powiecie dobromilskim.

</doc>
<doc id="1341165" url="https://pl.wikipedia.org/wiki?curid=1341165" title="Hachirō-gata">
Hachirō-gata

 – jezioro (dosł. laguna Hachirō) w prefekturze Akita, w północnej Japonii. Spotykana jest również nazwa . 
Z uwagi na silne przekształcenia antropogeniczne, Hachirō-gata jest niekiedy określane mianem uregulowanego stawu (八郎潟調整池 "Hachirō-gata chōseichi"). Ten kryptodepresyjny zbiornik wodny jest najniżej położonym, tj. 4 m p.p.m. miejscem w Japonii.
Dawniej Hachirō-gata było drugim, po Biwa (669,26 km2), największym jeziorem japońskim. W 1957 r. rozpoczął się intensywny proces osuszania i melioracji dla potrzeb miejscowego rolnictwa. Obecnie jezioro to zajmuje obszar 27,75 km2, co stawia je na 18. miejscu w Japonii.
Z czasem, gdy Japonia zaczęła borykać się z nadprodukcją ryżu podniosły się opinie krytykujące osuszenie jeziora. Ponadto zwracano uwagę na utratę rozległych mokradeł, które stanowiły cenne siedlisko japońskiej awifauny.
Zanim Hachirō-gata zostało osuszone oraz zmniejszyło się zasolenie jego wód, było ważnym miejscem hodowli i połowu muszli "shijimi" ("Corbicula japonica"). Dziś w okresie zimowym na skutych lodem wodach jeziora poławia się rybę "wakasagi" ("Hypomesus nipponensis").
Zgodnie z legendą, mężczyzna o imieniu Hachirō został zamieniony w smoka, który po długiej wędrówce wybrał sobie na miejsce spoczynku lagunę. Stąd nazwa Hachirō-gata, ponieważ przyrostek "kata" (tu: udźwięczniony) oznacza lagunę. Z czasem poznał atrakcyjną kobietę, do której należało położone w głębi lądu, w prefekturze Akita, jezioro Tazawa. Aby być bliżej niej, Hachirō przemieszczał się w jej kierunku w ten sposób, iż stawał się coraz bardziej płytki, aż w końcu laguna stała się jeziorem.

</doc>
<doc id="1341167" url="https://pl.wikipedia.org/wiki?curid=1341167" title="Grąziowa (Ukraina)">
Grąziowa (Ukraina)

Grąziowa (ukr. Грозьово) – wieś w rejonie starosamborskim obwodu lwowskiego Ukrainy. Miejscowość liczy około 690 mieszkańców. Leży nad rzeką Mszanka. Jest siedzibą silskiej rady. Pierwsza wzmianka o wsi pochodzi z 1492.
W 1921 r. liczyła około 1021 mieszkańców. Znajdowała się w gminie Łomna powiecie starosamborskim.

</doc>
<doc id="1341168" url="https://pl.wikipedia.org/wiki?curid=1341168" title="Lista nagród i wyróżnień dla O.N.A.">
Lista nagród i wyróżnień dla O.N.A.

Lista zawiera nagrody i wyróżnienia dla polskiej grupy rockowej O.N.A..
1995
1996
1997
1998
1999
2000
2002

</doc>
<doc id="1341170" url="https://pl.wikipedia.org/wiki?curid=1341170" title="Góry Kitami">
Góry Kitami

 – łańcuch górski znajdujący się w północnej części japońskiej wyspy Hokkaido i ciągnący się wzdłuż wybrzeża Morza Ochockiego. 
Góry te położone są na północ od gór Ishikari i na wschód od gór Teshio. Najwyższym wzniesieniem gór Kitami jest szczyt Teshio ("Teshio-dake"), osiągający 1558 m n.p.m.
W odróżnieniu od większości obszarów górskich w Japonii nie są obszarem sejsmicznym.
Góry Kitami zbudowane są głównie ze skał osadowych wieku od kredy do paleogenu. Niektóre wierzchołki zostały utworzone ze skał wulkanicznych w miocenie lub później.
Najwyższymi wzniesieniami są:

</doc>
<doc id="1341171" url="https://pl.wikipedia.org/wiki?curid=1341171" title="Góry Ishikari">
Góry Ishikari

 – pasmo górskie w środkowej części japońskiej wyspy Hokkaido. 
W wąskim znaczeniu nazwa ta odnosi się do centralnego, górzystego regionu Ishikari (Ishikari-chūō-sanchi). W szerokim znaczeniu – do grup górskich, w tym grup wulkanów: Daisetsu, Tokachi i Shikaribetsu. Wszystkie wchodzą w skład Parku Narodowego Narodowy Daisetsu-zan z najwyższym szczytem całego Hokkaido, wulkanem Asahi ("Asahi-dake") o wysokości 2291 m n.p.m.
Najwyższe szczyty:

</doc>
<doc id="1341173" url="https://pl.wikipedia.org/wiki?curid=1341173" title="Góry Kitakami">
Góry Kitakami

 – łańcuch górski o przebiegu południkowym, znajdujący się w północno-wschodniej części japońskiej wyspy Honsiu, w regionie Tōhoku. 
Najwyższym wzniesieniem tych gór jest położony w prefekturze Iwate szczyt Hayachine ("Hayachine-san"), osiągający 1914 m n.p.m.

</doc>
<doc id="1341174" url="https://pl.wikipedia.org/wiki?curid=1341174" title="Hruszatyce">
Hruszatyce

Hruszatyce (ukr. Грушатичі) – wieś w rejonie starosamborskim obwodu lwowskiego Ukrainy. Wieś liczy około 523 mieszkańców. Leży nad rzeką Czyżka. Jest siedzibą silskiej rady. 
Historia.
Pierwsza wzmianka o wsi pochodzi z 1361. Na przełomie XVIII/XIX wieku właścicielami dóbr byli Kieszkowscy herbu Krzywda: Antoni, a następnie Stanisław.
W 1921 r. liczyły około 802 mieszkańców. Znajdowały się w powiecie przemyskim.

</doc>
<doc id="1341176" url="https://pl.wikipedia.org/wiki?curid=1341176" title="Góry Echigo">
Góry Echigo

 – łańcuch górski o przebiegu południkowym, znajdujący się w północno-środkowej części japońskiej wyspy Honsiu, na granicy regionów Tōhoku i Chūbu.
Najwyższym wzniesieniem tych gór jest położony w prefekturze Niigata szczyt Naeba, osiągający 2 145 m n.p.m. 
W wysuniętym najdalej na północ fragmencie gór Echigo, w prefekturze Yamagata, znajdują się święte dla wyznawców shintō Trzy Góry Dewa: Gassan (Gas-san, 1 984), Yudono (1 500) i Haguro (414).

</doc>
<doc id="1341177" url="https://pl.wikipedia.org/wiki?curid=1341177" title="Hymn Wysp Dziewiczych Stanów Zjednoczonych">
Hymn Wysp Dziewiczych Stanów Zjednoczonych

Virgin Islands March ("Marsz Wysp Dziewiczych") – hymn Wysp Dziewiczych Stanów Zjednoczonych. 
Pieśń stworzyli w latach 20. XX wieku Sam Williams (muzyka) i Anton Adams (słowa).
W roku 1963 przyjęto ją jako oficjalny hymn.

</doc>
<doc id="1341178" url="https://pl.wikipedia.org/wiki?curid=1341178" title="Góry Okuchichibu">
Góry Okuchichibu

 – masyw górski w środkowej części japońskiej wyspy Honsiu, na granicy regionów Kantō i Chūbu. Znaczna część tych gór wchodzi w skład Parku Narodowego Chichibu-Tama-Kai.

</doc>
<doc id="1341179" url="https://pl.wikipedia.org/wiki?curid=1341179" title="Hubice (rejon starosamborski)">
Hubice (rejon starosamborski)

Hubice (ukr. "Губичі") – wieś w rejonie starosamborskim obwodu lwowskiego Ukrainy. Wieś liczy około 534 mieszkańców. Podlega solianuwackiej silskiej radzie. Pierwsza wzmianka o wsi pochodzi z 1406.
Wieś prawa wołoskiego w pierwszej połowie XV wieku. Wieś szlachecka, własność Herburtów, położona była w 1589 roku w ziemi przemyskiej województwa ruskiego.
W 1921 r. liczyły około 689 mieszkańców. Znajdowały się w powiecie dobromilskim.

</doc>
<doc id="1341180" url="https://pl.wikipedia.org/wiki?curid=1341180" title="Góry Ōu">
Góry Ōu

 – łańcuch górski o długości ok. 500 km, znajdujący się w północnej części japońskiej wyspy Honsiu ("Honshū"), przebiegający przez centralną część regionu Tōhoku. 
W przeszłości góry te stanowiły naturalną granicę pomiędzy dawnymi prowincjami: Mutsu i Dewa.
Najwyższym szczytem gór Ōu jest znajdujący się w ich północnej części Iwate (2041 m), w prefekturze Iwate. 

</doc>
<doc id="1341181" url="https://pl.wikipedia.org/wiki?curid=1341181" title="Góry Yūbari">
Góry Yūbari

 – niewielki łańcuch górski o długości 60 km w centralnej części japońskiej wyspy Hokkaido ("Hokkaidō"). Najwyższe wzniesienie tych gór Ashibetsu-dake osiąga 1 727 m n.p.m., a drugi pod względem wysokości szczyt Yūbari-dake ma 1668 m.
Część tego pasma górskiego leży na terenie Furano-Ashibetsu Prefectural Natural Park. 

</doc>
<doc id="1341182" url="https://pl.wikipedia.org/wiki?curid=1341182" title="Góry Sanuki">
Góry Sanuki

 – łańcuch górski na japońskiej wyspie Sikoku ("Shikoku"). 
Łańcuch stanowi naturalną granicę pomiędzy prefekturami Kagawa i Tokushima. Najwyższym wzniesieniem tych gór jest szczyt Ryūō (竜王山, "Ryūō-zan"), liczący 1 060 m n.p.m.

</doc>
<doc id="1341183" url="https://pl.wikipedia.org/wiki?curid=1341183" title="Humieniec (rejon starosamborski)">
Humieniec (rejon starosamborski)

Humieniec (ukr. Гуманець) – wieś w rejonie starosamborskim obwodu lwowskiego Ukrainy. Miejscowość liczy około 687 mieszkańców. Podlega czaplewskiej silskiej radzie.
Wieś prawa wołoskiego w pierwszej połowie XV wieku. Wieś szlachecka Humieniecz, własność Tarłów, położona była w 1589 roku w ziemi przemyskiej województwa ruskiego. W 1921 liczył około 909 mieszkańców. Za II RP w powiecie samborskim (województwo lwowskie). Od 1 sierpnia 1934 należała do gminy Felsztyn.

</doc>
<doc id="1341184" url="https://pl.wikipedia.org/wiki?curid=1341184" title="Góry Kii">
Góry Kii

 – łańcuch górski na półwyspie Kii, na japońskiej wyspie Honsiu.
Góry Kii zajmują większość obszaru prefektur: Wakayama, Mie oraz Nara, w której znajduje się najwyższy szczyt gór Kii – Hakken ("Hakken-san"), o wysokości 1915 m n.p.m.

</doc>
<doc id="1341185" url="https://pl.wikipedia.org/wiki?curid=1341185" title="Hymn Saint Lucia">
Hymn Saint Lucia

Sons and Daughters of Saint Lucia – hymn państwowy Saint Lucia od 1967 roku.
Autorem słów hymnu jest Charles Jesse, muzykę skomponował Leton Felix Thomas.

</doc>
<doc id="1341186" url="https://pl.wikipedia.org/wiki?curid=1341186" title="Góry Sikoku">
Góry Sikoku

 – łańcuch górski na japońskiej wyspie Sikoku. 
Najwyższym wzniesieniem tych gór jest położony w prefekturze Ehime szczyt Ishizuchi o wysokości 1982 m n.p.m.

</doc>
<doc id="1341187" url="https://pl.wikipedia.org/wiki?curid=1341187" title="Góry Kujū">
Góry Kujū

 – pasmo górskie na japońskiej wyspie Kiusiu ("Kyūshū"), w prefekturze Ōita. 
Najwyższym wzniesieniem tych gór, a także całej wyspy Kiusiu, jest Naka-dake (中岳, 1 791 m). Pasmo to znajduje się na terenie Parku Narodowego Aso-Kujū.
Pasmo to, podobnie jak pasma Aso i Kirishima, nie jest traktowane jako część łańcucha gór Kiusiu.

</doc>
<doc id="1341188" url="https://pl.wikipedia.org/wiki?curid=1341188" title="Gdeszyce">
Gdeszyce

Gdeszyce (ukr. Дешичі) – wieś w rejonie starosamborskim obwodu lwowskiego Ukrainy. Wieś liczy około 370 mieszkańców. Leży nad rzeką Czyżka. Podlega hruszatyckiej silskiej radzie.
Wieś szlachecka Gdaschyce, własność Herburtów, położona była w 1589 roku w ziemi przemyskiej województwa ruskiego. 
W 1921 r. liczyły około 806 mieszkańców. Znajdowały się w powiecie przemyskim.

</doc>
<doc id="1341189" url="https://pl.wikipedia.org/wiki?curid=1341189" title="Góry Chūgoku">
Góry Chūgoku

 – łańcuch górski znajdujący się w zachodniej części japońskiej wyspy Honsiu, w regionie Chūgoku. 
Rozciąga się ze wschodu na zachód na długości 500 km od prefektury Hyōgo do prefektury Yamaguchi. Najwyższym wzniesieniem tych gór jest położony w prefekturze Tottori szczyt Daisen, osiągający 1729 m n.p.m., a drugim Hyō (Hyō-no-sen) o wysokości 1510 m n.p.m. Wiele innych szczytów przekracza 1000 m n.p.m., natomiast niższe nie dochodzą do 500 m n.p.m. 
Przez znaczną część grzbietu biegnie granica między prefekturami Tottori i Okayama oraz między prefekturami Shimane i Hiroszima. Góry Chūgoku oddzielają region San’in na północy od regionu San’yō na południu.
Ważniejsze szczyty:
Znaczna część gór Chūgoku zbudowana jest z granitu.

</doc>
<doc id="1341190" url="https://pl.wikipedia.org/wiki?curid=1341190" title="Hymn Saint Kitts i Nevis">
Hymn Saint Kitts i Nevis

O Land of Beauty! („O piękna ojczyzno!”) – hymn państwowy Saint Kitts i Nevis od 1983 roku.
Autorem słów i muzyki jest Kenrick Georges.

</doc>
<doc id="1341191" url="https://pl.wikipedia.org/wiki?curid=1341191" title="Góry Akaishi">
Góry Akaishi

, zwane inaczej – łańcuch górski w Japonii, w centralnej części wyspy Honsiu, w granicach prefektur: Nagano, Yamanashi oraz Shizuoka.

</doc>
<doc id="1341193" url="https://pl.wikipedia.org/wiki?curid=1341193" title="Góry Hida">
Góry Hida

, zwane inaczej – to łańcuch górski znajdujący się w centralnej części największej japońskiej wyspy Honsiu. Góry Hida są położone w granicach trzech prefektur: Nagano, Toyama oraz Gifu. Niewielka część leży w prefekturze Niigata.
Nazwa.
William Gowland (1842–1922), angielski inżynier chemik i metalurg, doradca władz japońskich, użył nazwy "Alpy Japońskie" podczas pobytu w Japonii właśnie na oznaczenie gór Hida. Pozostałe dwa pasma: Kiso i Akaishi zostały nią objęte w czasach późniejszych.
Morfologia.
Z lotu ptaka góry Hida przypominają literę Y. Grzbiet południowy tworzy "nóżkę" litery, podczas gdy dwa północne grzbiety rozdziela głęboka, V-kształtna dolina, jedna z najbardziej stromych w Japonii. Zachodnia część gór Hida jest zwana Tateyama, znajdują się tu wierzchołki Tate i Tsurugi. Część wschodnia nazywana jest Ushiro Tateyama, są tu szczyty Shirouma i Kashimayari.
Zapora Kurobe, największa tama w Japonii, jest położona w centralnej części gór Hida, w dolinie Kurobe.

</doc>
<doc id="1341194" url="https://pl.wikipedia.org/wiki?curid=1341194" title="USS Alaska (CB-1)">
USS Alaska (CB-1)

USS Alaska (CB-1) – amerykański wielki krążownik, okręt główny typu "Alaska" z okresu II wojny światowej. Pierwszy okręt US Navy noszący nazwę upamiętniającą amerykański stan Alaska (wtedy terytorium zależne).
Konstrukcja.
Okręty typu "Alaska" miały główną artylerię dużo cięższą od typowych ciężkich krążowników, ale miały mniejszą wyporność i były szybsze od większości pancerników. Nieoficjalnie były klasyfikowane jako krążowniki liniowe. Okręty były budowane w oparciu o „kadłub krążownika” (ang. cruiser hull), bardziej smukły w porównaniu do pancerników o tej samej długości – wszystkie amerykańskie pancerniki budowane w okresie II wojny światowej włącznie z typem "South Dakota", który był o 100 stóp krótszy, miały przynajmniej o 17 stóp większą szerokość. Główna artyleria i nadbudówki przypominały te stosowane na pancernikach, korzystając z układu dwóch wież przed nadbudówką i jednej na rufie. Zastosowano także masywny maszt stosowany na wszystkich amerykańskich pancernikach z okresu II wojny światowej. Jednak artyleria średniego kalibru złożona z dział 127 mm była bardziej podobna do ciężkich krążowników i składała się z sześciu podwójnych podstaw zamontowanych w przypadku 4 na rogach nadbudówki, a pozostałe dwie znajdowały się w superpozycji ponad II i III wieżą artylerii głównej kal 305 mm.
Służba.
Krążownik zamówiono we wrześniu 1940. Stępkę okrętu położono 17 grudnia 1941 w stoczni New York Shipbuilding Corporation w Camden, New Jersey. Jednostkę zwodowano 15 sierpnia 1943, matką chrzestną była żona Ernesta Grueninga, gubernatora Alaski. Krążownik wszedł do służby w Philadelphia Navy Yard 17 czerwca 1944, pierwszym dowódcą został komandor Peter K. Fischler.
Po wejściu do służby i ukończeniu prac wyposażeniowych „Alaska” wypłynęła ze stoczni Philadelphia Navy Yard i udała się w dół rzeki Delaware 6 sierpnia 1944, kierując się w stronę Hampton Roads, eskortowany przez „Simpson” i „Broome”. Okręt odbył intensywny trening najpierw na zatoce Chesapeake, następnie w zatoce Paria w pobliżu Trynidadu eskortowany przez „Bainbridge” i „Decatur”. Płynąc przez Annapolis i Norfolk, krążownik wrócił do stoczni, gdzie przeszedł m.in. zmiany systemu kontroli ognia: został wyposażony w 4 dalocelowniki Mk. 57 dla dział kal. 127 mm.
„Alaska” opuścił Filadelfię 12 listopada 1944, udając się na Karaiby i po dwóch tygodniach prób standaryzacyjnych w pobliżu zatoki Guantanamo popłynął na Pacyfik 2 grudnia. Ukończył przejście przez Kanał Panamski 4 grudnia i osiągnął San Diego 12 grudnia. Tam przeszedł szkolenie w bombardowaniach lądu i prowadzeniu ognia przeciwlotniczego w pobliżu San Diego zanim dotarł do Hunter’s Point w pobliżu San Francisco.
Przybycie na Pacyfik.
8 stycznia 1945 „Alaska” wypłynął w kierunku Hawajów i dotarł do Pearl Harbor 13 dnia miesiąca. Tam 27 stycznia komandor Kenneth M. Noble zastąpił komandora Fischlera, który został awansowany. W tym okresie krążownik odbywał kolejne ćwiczenia zanim wyszedł w rejs jako część Task Group (TG) 12.2, podnosząc kotwicę 29 stycznia. Dotarł do Ulithi, kotwicowiska floty na Karolinach 6 lutego i tam dołączył do TG 58.5, części słynnej TG 58 składającej się z grupy szybkich lotniskowców.
Krążownik popłynął w kierunku japońskich wysp macierzystych jako część TG 58.5 10 lutego 1945, a jego zadaniem była eskorta lotniskowców „Saratoga” i „Enterprise”, gdy wykonywały one nocne naloty na Tokio i tokijskie lotniska. Była to pierwsza akcja bojowa dla trzech czwartych załogi.
Osłona lotniskowców.
Płynąc z kierunku Marianów, TF 58 chroniony przez złą pogodę, dotarł do japońskich wysp ze wschodu. Dzięki zachowaniu ciszy radiowej i korzystając jako zwiadowców z wysuniętych okrętów podwodnych, samolotów patrolowych dalekiego zasięgu będących w składzie Fleet Air Wing 1 oraz B-29 Superfortec należących do lotnictwa Armii, Amerykanie zbliżyli się do swojego celu niespostrzeżeni przez wroga. Pierwszy większy atak lotniskowców przeciw centrum japońskiego imperium, który odbywał się rok po lądowaniu na Truk, odwracał japońską uwagę od lądowania na Iwo Jimie i zapewniał cenne doświadczenia, które miały być wykorzystane przy lądowaniu na Okinawie. Niski pułap chmur zapobiegał japońskiemu kontratakowi, przez co „Alaska” nie miała okazji sprawdzenia swoich możliwości bojowych w tym rejsie. Przydzielony niedługo do TG 58.4 krążownik wspierał operację na Iwo Jima i tak jak wcześniej, żaden japoński samolot nie zbliżył się do zespołu eskortowanego przez okręt. Przez 19 dni „Alaska” eskortował lotniskowce, zanim odpłynął na Ulithi by uzupełnić zapasy i przeprowadzić małe prace remontowe.
Wraz z decyzją o zajęciu Okinawy, leżącej w łańcuchu wysp Nansei Shoto, na początku kwietnia 1945 planiści przygotowujący rozkazy inwazji podejrzewali, że Japończycy będą starali się przeszkodzić amerykańskiemu atakowi całymi swoimi dostępnymi siłami powietrznymi i morskimi. By zniszczyć tak dużo jak to tylko możliwe japońskich samolotów i przez to osłabić ataki na flotę inwazyjną, przeprowadzono ponownie atak z lotniskowców na japońskie lotniska znajdujące się na wyspach macierzystych (na Kiusiu, Sikoku i zachodnim Honsiu). „Alaska” nadal przydzielony do TG 58.4 sformowanego głównie na podstawie lotniskowców „Yorktown”, „Intrepid”, „Independence” i „Langley” wzięła udział w rajdzie jako osłona cennych okrętów. Jego głównym zadaniem, tak jak wcześniej, była obrona zespołu przed atakami z powietrza i powierzchni morza.
Wykonując plan ataku, TF 58 popłynął na północny zachód od Karolinów, wypływając z Ulithi 14 marca. Pobrał zapasy ropy na morzu 16 marca i osiągnął punkt na południowy wschód od Kiushu rankiem 18 marca. Tego dnia samoloty z TG 58.4 zaatakowały lotniska w Usa, Oita i Saeki i będąc częścią ataków przeprowadzonych także przez TG 58.1, TG 58.1 i TG 58.3. Łącznie zniszczono 107 samolotów na ziemi i 77 (z 142 spotkanych) w powietrzu.
Pierwsza walka.
„Alaska” po raz pierwszy weszła do boju, gdy Japończycy odpowiedzieli atakami lotniczymi na zespół. Radary TF 58 nie zapewniły właściwego ostrzeżenia o zbliżających się samolotach i dopiero obserwacja wzrokowa dostarczyła informacji o ataku. Krążownik zobaczył samolot Yokosuka P1Y „Frances” o 08:10 i otworzył ogień. Prawie natychmiast uzyskał trafienie, ale kamikaze utrzymywał swój kurs na lotniskowiec „Intrepid”. W odległości mniejszej niż pół mili od swojego celu samolot eksplodował po bezpośrednim trafieniu z dział „Alaski”.
O 08:22 jednosilnikowy samolot zbliżał się „we wrogi sposób” od przodu w płytkim nurkowaniu. Krążownik otworzył ogień i zaliczył trafienie. Prawie jednocześnie jednostka dostała wiadomość, że samolot to własny F6F Hellcat. Pilot nie został jednak ranny i opuścił samolot, a inny okręt podniósł go z wody.
Ataki kamikaze były prowadzone przez większość dnia. Jednak "combat air patrol" (CAP) zestrzelił tuzin samolotów, a okręty eskorty zaliczył prawie dwa tuziny. Alaska dodała do swojego konta drugi zestrzelony bombowiec, gdy strąciła Yokosuka D4Y „Judy” około 13:15.
Następnego dnia (19 marca) samolot zwiadu fotograficznego wykrył obecność dużej liczby dużych jednostek floty japońskiej w cieśninie Seto. TF 58 wysłał samoloty, by go zaatakowały. Samoloty TG 58.4 zaatakowały w tym czasie cele w Kobe, Kure i Hiroshimie. Bardzo silny ogień przeciwlotniczy spowodował, że ataki odniosły tylko umiarkowane rezultaty.
Osłona lotniskowca „Franklin”.
Krótko po wysłaniu pierwszego ataku Japończycy jednak kontratakowali i uderzyli w TG 58.2 około 20 mil (32 km) na północ od innych grup w TF 58. Około 07:08 „Franklin” otrzymał dwa trafienia bombami, „Wasp” także stał się celem bomb. Na pokładzie „Alaska” obserwowano rosnącą kolumnę dymu nad „Franklinem”.
Gruba pokrywa chmur spowodowała, że japońskie samoloty mogły łatwiej atakować okręty zespołów. Podczas tego popołudnia TF 58 wycofywał się powoli w kierunku południowo-zachodnim, osłaniając okaleczony lotniskowiec i jednocześnie wysyłając samoloty myśliwskie przeciw lotniskom na Kuyshu, by dezorganizować próby ataków. W celu lepszej ochrony lotniskowca sformowano TU 58.2.9, która zajęła się bezpośrednio ratowaniem tego okrętu.
Formacja składała się z krążowników „Alaska”, „Guam”, ciężkiego krążownika „Pittsburgh”, lekkiego krążownika „Santa Fe” oraz trzech dywizjonów niszczycieli. TU 58.2.9, wykonując zadanie osłony "Big Bena" (taki przydomek nosił „Franklin”). W dalszej osłonie znajdował się TU 58.2.0 składający się z czterech lotniskowców i pozostały ciężkich okrętów wcześniej przydzielonych do TG 58.2.
Początkowa cześć wyprawy odbyła się bez szczególnych utrudnień, a samoloty japońskie nie pojawiły się do popołudnia. Kilka niezidentyfikowanych samolotów okazało się być patrolowymi samolotami Marynarki PB4Y. Dwa z trzech krążących w ramach CAP dywizjonów zostało wysłanych przeciw, jak się później okazało, własnym samolotom. W tym czasie przez obronę prześlizgnął się inny samolot, tym razem wrogi. Jedynie słaba celność pilota „Judy” spowodowała, że „Franklin” nie został trafiony kolejną bombą. „Alaska” próbował zestrzelić wroga. Ostatnia salwa z dział krążownika spowodowała, że poparzona została obsada działa 40 mm. Później tego samego dnia na pokład jednostki zostało przekazanych 15 ludzi z „Franklina” na leczenie.
Następnego dnia rankiem „Alaska” podjął rolę okrętu nadzorującego i sterującego myśliwcami i kontrolował trzy dywizjony samolotów z lotniskowca „Hancock”. O 11:43 radar SK wykrył w odległości 56 km (35 mil) wrogi samolot. O 11:48 naprowadzone przez niego myśliwce spostrzegły samolot i o 11:40 strąciły Kawasaki Ki-45 „Nick” w odległości 31 kilometrów (19 mil).
22 marca zadanie krążownika, jakim było eskortowanie uszkodzonego „Franklina”, zostało zakończone i ponownie dołączył on do TG 58.4. Tego samego dnia pobrał on ropę z „Chicopee”. O 23:42 „Haggard”, jeden z niszczycieli eskorty zgłosił kontakt podwodny w odległości 25 000 jardów. Wraz z „Uhlmann” rozpoczął tropienie ewentualnego celu i wczesnym rankiem następnego dnia staranował i zatopił japoński okręt podwodny (prawdopodobnie I-370, który opuścił kanał Bungo 21 lutego 1945, kierując się w stronę Iwo Jimy jako część specjalnej jednostki przenoszącej kaiteny). Niszczyciel odniósł takie uszkodzenia w starciu, że nakazano mu powrót do bazy z „Uhlmannem” w roli eskorty.
Okinawa.
W ciągu kilku następnych dni kontynuowane były naloty na Okinawę, przygotowując w ten sposób grunt pod lądowanie zaplanowane na wielkanocną niedzielę 1 kwietnia 1945. Alaska kontynuowała wspieranie lotniskowców wyprowadzających ataki do 27 marca, gdy została przydzielona do bombardowania wybrzeża w Minami Daito Shimo, małej wyspie 160 mil (257 km) na wschód od Okinawy. Zajął się tym Zespół Wydzielony TU 58.4.9. składający się z „Alaska”, „Guam”, „San Diego”, „Flint” i 47 Eskadry Niszczycieli.
Okręty otrzymały rozkaz przeprowadzenia ostrzału w drodze do strefy tankowania. „Alaska” i „Guam” wraz z eskortą popłynęły na zachód od wyspy i w kursach północno-południowych pomiędzy 22:45 27 marca i 00:30 28 marca prowadziły ogień. „Alaska” wystrzeliła z głównej artylerii 45 pocisków, podczas gdy działa kal. 127 mm wystrzeliły 352 pociski. Z wyspy nie odpowiedziano ogniem, a załogi okrętów zaobserwowały na wyspie pożary.
Okręty dołączyły do TG 58.4 w strefie tankowania. „Alaska” przekazał rannych z Franklina na tankowiec „Tomahawk”, w czasie gdy pobierał z tej jednostki zapasy. Następnie krążownik podjął rolę eskorty szybkich lotniskowców, gdy te prowadziły wsparcie operacji desantowej na Okinawę i odpierały ataki wrogiego lotnictwa. Desant rozpoczął się zgodnie z planem 1 kwietnia i działania w następnych dniach były skierowane na maksymalne wsparcie wojsk lądowych. 7 kwietnia japońskie siły nawodne przepłynęły przez Morze Wschodniochińskie, kierując się w stronę Okinawy w celu zaatakowania floty desantowej. Zespół japoński został jednak zaatakowany przez samoloty zespołu wiceadmirała Marca Mitschera, które zatopiły pancernik „Yamato”, jeden krążownik i cztery niszczyciele.
Operując w pobliżu Okinawy i Kiusiu, „Alaska” odgrywała rolę eskorty dla lotniskowców, które codziennie atakowały Hellcatami i Corsairami wrogie lotniska i instalacje nabrzeżne. Wieczorem 11 kwietnia „Alaska” asystowała przy zestrzeleniu jednego samolotu wroga, zestrzeliła jeden sama i zgłosiła coś, co mogło być pilotowaną bombą Baka w noc z 11 na 12 kwietnia.
Cztery dni później, 16 kwietnia, „Alaska” zestrzeliła 3 samoloty (prawdopodobnie Judy i dwa Zera) oraz zgłosiła asystowanie przy zestrzeleniu trzech kolejnych samolotów. Tego samego dnia wrogi samolot przedarł się przez osłonę „Alaski” i rozbił się na lotniskowcu „Intrepid”. Także tej nocy zespół był atakowany. W nocy z 21 na 22 kwietnia krążownik ponownie ogniem ciężkich dział przeciwlotniczych odpędzał pojedyncze samoloty próbujące zaatakować okręty amerykańskie. W nocy z 29 na 30 kwietnia, pod koniec okresu służby z lotniskowcami, krążownik był dwa razy atakowany przez grupy japońskich samolotów.
Zakończenie wojny.
„Alaska” zakotwiczyła ponownie w Ulithu 14 maja, kończąc w ten sposób prawie dwumiesięczny rejs. Dziesięć dni później, po odpoczynku i odświeżeniu, okręt ponownie wypłynął w rejs. Tym razem jako część Trzeciej Floty i w składzie TG 38.4. Nowymi członkami formacji były m.in. pancernik „Iowa” i lotniskowiec „Ticonderoga”. Przez następne dwa tygodnie krążownik ponownie osłaniał część sił lotniskowców i przeprowadził drugie bombardowanie wybrzeża. 9 czerwca wraz z „Guam” ostrzelał Okino Daito Shima leżącą na południe od Minami Daito Shimo, która była celem krążowników pod koniec marca. Celem dział była stacja radarowa.
Następnie zespół okrętów popłynął na południowy zachód do zatoki San Pedro (Leyte), docierając do celu wieczorem 13 czerwca 1945. Miesiąc w zatoce Leyte był okresem „odpoczynku, odświeżenia i odnowienia”. 13 lipca „Alaska” wyruszyła w rejs, tym razem jako część nowosformowanego TF 95. 16 lipca dotarła do zatoki Bucner na Okinawie i pobrała tam ropę. Następnego dnia odpłynęła, kierując się w stronę wybrzeża chińskiego i w głąb Morza Wschodniochińskiego. Na tym terenie działały amerykańskie samoloty i okręty podwodne, ale po raz pierwszy od wybuchu wojny pojawiły się tam amerykańskie okręty nawodne.
Pomimo tego, że planiści zakładali opór wroga, nic takiego nie nastąpiło. „Alaska”, „Guam” i ich eskorta przemierzali ten obszar, napotykając jedynie chińskie dżonki rybackie. Wrogie samoloty były przechwytywane przez patrole myśliwców (CAP). Operując z zatoki Bucner, „Alaska” uczestniczyła w trzech rajdach na te wody i jedynym sukcesem było potwierdzenie efektywności blokady Japonii: żadna japońska jednostka pływająca nie pokazała się w pobliżu w czasie tych operacji. Dowódca Guam, komandor Leland P. Lovette, tak skomentował tę sytuację: „Byliśmy przygotowani na trafienie na gniazdo szerszeni i walkę, ale okazało się, że Morze Wschodniochińskie jest nasze”.
Zatoka Bucner okazała się być bardziej groźnym miejscem w porównaniu do rejsów na zaplecze wroga: 12 sierpnia japoński samolot torpedowy trafił tam pancernik „Pennsylvania” kotwiczący w pobliżu kotwicowiska „Alaski”. Wprowadzono wtedy nocne patrole, by uniknąć ostatnich w tej wojnie ataków kamikaze.
Po wojnie.
Pomimo zakończenia wojny nadal pozostało sporo pracy dla ciężkich okrętów amerykańskich: „Alaska” wypłynęła z Okinawy jako część sił okupacyjnych 7 Floty. Po dokonaniu „projekcji siły” na Morzu Żółtym i zatoce Pohaj. Do Jinsen (później Inchon) w Korei okręt dotarł 8 września 1945. „Alaska” wspierała lądowanie sił okupacyjnych Armii w Jinsen i pozostawała w porcie do 26 września, kiedy popłynęła do Qingdao w Chinach, docierając do tego portu następnego dnia. Zakotwiczyła poza portem 11 października, by wspierać lądowanie 6 Dywizji Marines mających okupować kluczowy port północnych Chin. Pozostawała w Qingdao do 13 listopada, kiedy wyruszyła w rejs do Jinsen. Tam zaokrętowała żołnierzy Armii wracających do domu w ramach operacji "Magic Carpet". Krążownik odpłynął do USA 14 listopada, zatrzymując się po drodze w Pearl Harbor przed dotarciem do San Francisco.
Następnie płynąc przez kanał panamski, przez który przeszła 13 grudnia 1945, „Alaska” dotarła do Boston Naval Shipyard 18 grudnia. Tam przeszła prace przygotowujące ją do dezaktywacji. Okręt wypłynął z Bostonu 1 lutego 1946 i popłynął do swojego permanentnego obszaru kotwiczenia w Bayonne w stanie New Jersey. Krążownik dotarł tam następnego dnia. Okręt został umieszczony w rezerwie w służbie 13 sierpnia 1946. Alaska została umieszczona w rezerwie poza służbą 17 lutego 1947.
Wielki krążownik nigdy nie wrócił do aktywnej służby. Jego nazwa została skreślona z rejestru okrętów 1 czerwca 1960. „Alaska” została sprzedana na złom 30 czerwca 1960 firmie "Lipsett Division of Luria Brothers of New York City".
„Alaska” została nagrodzona trzema odznaczeniami battle star za służbę w czasie II wojny światowej. W czasie końcowego okresu wojny na jej pokładzie służył jako świeżo upieczony oficer przyszły astronauta Walter Schirra.

</doc>
<doc id="1341195" url="https://pl.wikipedia.org/wiki?curid=1341195" title="Góry Teshio">
Góry Teshio

 – łańcuch górski, który przebiega południkowo wzdłuż północno-zachodniego wybrzeża japońskiej wyspy Hokkaido ("Hokkaidō"). Dwa najwyższe szczyty to: Pisshiri 1032 i Santō 1009 m n.p.m..

</doc>
<doc id="1341196" url="https://pl.wikipedia.org/wiki?curid=1341196" title="Bazylika Notre Dame de la Garde w Marsylii">
Bazylika Notre Dame de la Garde w Marsylii

Bazylika Notre-Dame de la Garde – neobizantyjski kościół w Marsylii, położony na 162-metrowym wzgórzu La Garde; w przeszłości punkt sygnałowy dla statków wpływających do Starego Portu, dziś popularne miejsce pielgrzymkowe. Ma status bazyliki mniejszej.
Historia.
Już w XIII w. na wzgórzu zwanym La Garde ustawiona została (prace budowlane zakończone ok. 1218 r.) kaplica z wysoką wieżą, która poświęcona była Maryi (nazywanej przez mieszkańców miasta „dobrą matką”) w intencji szczęśliwych powrotów marynarzy marsylskich do domów. Tradycją miasta było fundowanie wotów dla kościoła przez osoby, które wpływały do portu marsylskiego z dłuższych rejsów. W 1423 r. został on zniszczony przez najazd aragoński, zaś odbudowany obiekt zdewastowali w 1794 r. radykalni hebertyści. W 1807 r. kaplica, mimo ogromnych zniszczeń, została ponownie otwarta i oddana w użytkowanie zakonowi oblatów. Zajmowali się oni obiektem przez kolejne kilkadziesiąt lat i w latach 30. XIX sfinansowali jego rozbudowę.
Dzisiejszy kościół powstał w latach 1853–1864 według projektu Jacques'a-Henriego Esperandieu na polecenie biskupa Marsylii Eugène'a de Mazenoda, w ramach programu przebudowy i modernizacji całego miasta. Budowa bazyliki przedłużała się, gdyż ambitny biskup zapragnął wykorzystać przy jej budowie najlepsze, niedostępne w regionie i przez to importowane z Włoch materiały budowlane – marmur i porfir. W trakcie prac zmarł projektant obiektu, jego dzieło dokończył Henri Antoine Révoil. Budynek wzniesiono na fundamentach szesnastowiecznego fortu de la Garde.
W 1870 r. na wieży ustawiono pokrytą złotem jedenastometrową statuę Madonny z Dzieciątkiem autorstwa Eugène'a Lequesne'a i Charlesa Christofle'a. W momencie jej budowy była to największa figura wykonana tą techniką na świecie. Rok później, w czasie krótkotrwałej Komuny Marsylskiej, naśladowcy paryskich komunardów zamienili część kościoła na koszary, a samo wzgórze ufortyfikowali. Nie pomogło im to jednak w walkach z wojskami rządowymi, które szybko stłumiły ruch. W roku 1879 papież Leon XIII nadał kościołowi tytuł bazyliki mniejszej.
W latach 1936, 1989 oraz od 2001 do 2008 kościół był remontowany. Każdego roku około 1,5 miliona turystów zwiedza go. Ponadto jest on celem pielgrzymek 15 sierpnia, w święto Wniebowzięcia. Obiekt jest zarazem punktem widokowym (z imponującą panoramą miasta), jak i dominantą w jego krajobrazie, niezależnie od kierunku.
Architektura.
60-metrowa wieża bazyliki zwieńczona jest jedenastometrową figurą Madonny z Dzieciątkiem, widoczną z każdego miejsca w mieście oraz w najbliższych okolicach na morzu. Długość obiektu wynosi 52 metry, szerokość – około 17. Do wnętrza budynku wiodą niemal dwutonowe drzwi z brązu. Na wieży znajduje się ośmiotonowy dzwon. Wieża obiektu, podzielona na cztery poziomy, zbudowana jest z białego, czarnego i czerwonego marmuru i bardzo skromnie dekorowana – posiada jedynie pojedyncze półkoliste okna oraz ich rząd na szczytowej kondygnacji. Na poziomach okien umieszczono rzędy blend i pilastrów w stylu bizantyjsko – mauretańskim. Cztery narożniki wieży dekorują figury aniołów.
Poza wieżą główną bazylika posiada zwieńczoną krzyżem kopułę nad prezbiterium, również z rzędem półkolistych okien. Boczne ściany kościoła dekoruje skromna attyka, wszędzie zastosowano ten sam schemat naprzemiennego stosowania czarnego i białego marmuru. Po bokach prezbiterium niewielkie rozety.
Wnętrze obiektu nie posiada prawie ołtarzy bocznych, zaś rolę głównego odgrywa figura Maryi. Mimo tego uderza bogactwem dekoracji z kolorowego marmuru, mozaik i płaskorzeźb. Do kościoła przeniesiono wota z dawnej kaplicy, wśród których znajdują się nie tylko tradycyjne tablice, ale i obrazy, modele statków, medale za odwagę wojenną, a bardziej współcześnie szaliki i koszulki fanów klubu Olympique Marsylia, dziękujących za wygrane mecze.
Styl architektoniczny budynku, chociaż robiący wrażenie na turystach, nie znalazł jednak uznania znawców, którzy – jak zresztą w odniesieniu do wielu budynków epoki II Cesarstwa – uważają obiekt za nazbyt pompatyczny. Niektórzy marsylczycy, niezadowoleni z wyglądu kościoła, porównywali go do lokomotywy.

</doc>
<doc id="1341199" url="https://pl.wikipedia.org/wiki?curid=1341199" title="Drozdowice (rejon starosamborski)">
Drozdowice (rejon starosamborski)

Drozdowice (ukr. Дроздовичі) – wieś w rejonie starosamborskim obwodu lwowskiego Ukrainy. Leży nad rzekami Wyrwą i Wiarem. Jest siedzibą silskiej rady. 
Historia.
Pierwsza wzmianka o wsi z 1500.
W 1921 liczyły około 665 mieszkańców. Znajdowały się w powiecie przemyskim.
W czerwcu 1937 w Drozdowicach odbyło się poświęcenie szybowiska Koła Szybowcowego L. O P. P, hangaru i czterech
nowych aparatów szybowcowych.
W pobliżu wsi przez granicę polsko-ukraińską przechodzi międzynarodowy gazociąg tranzytowy.

</doc>
<doc id="1341200" url="https://pl.wikipedia.org/wiki?curid=1341200" title="Góry Kiso">
Góry Kiso

, zwane inaczej - łańcuch górski znajdujący się w całości w prefekturze Gifu i Nagano w Japonii.

</doc>
<doc id="1341201" url="https://pl.wikipedia.org/wiki?curid=1341201" title="Góry Hidaka">
Góry Hidaka

 – łańcuch górski w południowo-wschodniej części Hokkaido, w Japonii. 
Góry te rozciągają się na długości 150 km od przełęczy Karikachi w środkowej części wyspy do przylądka Erimo, gdzie spotykają się z Pacyfikiem. Wysokość gór Hidaka wynosi od 1500 do 2000 m n.p.m. Najwyższym szczytem jest Poroshiri (na niektórych mapach także w zapisie Horoshiri) o wysokości 2052 m n.p.m. Łańcuch Hidaka porozcinany jest ponad 20 kotlinami.
Góry te leżą na granicy dwóch podprefektur: Hidaka i Tokachi, a większość ich obszaru obejmuje Quasi-Park Narodowy Hidaka-sanmyaku Erimo. 
Z uwagi na chłodny klimat Hokkaido roślinność alpejska występuje w niższych partiach gór niż na innych obszarach o tej samej szerokości geograficznej. Szczególna obfitość flory, w tym także gatunków endemicznych, występuje w okolicy szczytu Apoi (810 m n.p.m.) położonego w południowej części pasma Hidaka, w pobliżu miasta Samani. Góry Hidaka są ważnym schronieniem dla występujących tam niedźwiedzi brunatnych oraz jeleni wschodnich.

</doc>
<doc id="1341203" url="https://pl.wikipedia.org/wiki?curid=1341203" title="Zawadka (rejon starosamborski)">
Zawadka (rejon starosamborski)

Zawadka (ukr. Завадка) – wieś w rejonie starosamborskim obwodu lwowskiego Ukrainy. Wieś liczy około 187 mieszkańców. Leży nad rzeką Dniestr. Podlega terszowskiej silskiej radzie.
Wieś królewska położona była w 1589 roku w starostwie niegrodowym samborskim w powiecie samborskim ziemi przemyskiej województwa ruskiego. 

</doc>
<doc id="1341204" url="https://pl.wikipedia.org/wiki?curid=1341204" title="Zarzecze (rejon starosamborski)">
Zarzecze (rejon starosamborski)

Zarzecze (ukr. Заріччя; pol. hist. "Zarzecza") – wieś w rejonie starosamborskim obwodu lwowskiego Ukrainy. Miejscowość liczy około 177 mieszkańców. Leży nad rzeką Strwiąż. Podlega suszyckiej silskiej radzie.
Od 1872 przez wieś przebiega linia kolejowa.

</doc>
<doc id="1341205" url="https://pl.wikipedia.org/wiki?curid=1341205" title="Kamaishi">
Kamaishi

 – miasto portowe w Japonii, na wyspie Honsiu, w prefekturze Iwate. Ma powierzchnię 440,35 km2 . W 2020 r. mieszkało w nim 32 096 osób, w 14 723 gospodarstwach domowych (w 2010 r. 39 578 osób, w 16 095 gospodarstwach domowych).
Położenie.
Miasto leży we wschodniej części prefektury nad Oceanem Spokojnym. Graniczy z miastami: Tōno oraz Ōfunato.
Historia.
Miasto powstało 5 maja 1937 roku.
Przemysł.
W mieście rozwinął się przemysł maszynowy, metalowy oraz hutniczy.

</doc>
<doc id="1341206" url="https://pl.wikipedia.org/wiki?curid=1341206" title="Park Narodowy Kirishima-Kinkōwan">
Park Narodowy Kirishima-Kinkōwan

 – japoński park narodowy, który został utworzony 16 marca 1934 roku i obejmuje ochroną przyrodę południowej części wyspy Kiusiu (Kyūshū), w prefekturach Kagoshima i Miyazaki.
Park, którego powierzchnia wynosi 548,33 km², składa się z dwóch oddzielnych, znacznie oddalonych od siebie części. Pierwszą z nich stanowi znajdujący się na granicy prefektur, południowy fragment gór Kiusiu z posiadającym 23 wierzchołki wulkanicznym pasmem Kirishima, z najwyższym wzniesieniem Karakuni ("Karakuni-dake"), osiągającym 1700 m n.p.m. i bardzo aktywnym wulkanem Shinmoe-dake, który rozpoczął kolejne erupcje w 2011 roku. Na terenie tym występują liczne, choć niewielkie jeziora pochodzenia wulkanicznego.
Na południe od Kiusiu, w archipelagu Ōsumi-shotō położona jest wulkaniczna wyspa Yaku ("Yaku-shima"), o powierzchni ok. 500 km². Jest ona ostoją dziewiczej przyrody, której zasadniczą cechą jest zwarty kompleks cedrowej puszczy ("Cryptomeria japonica"). Jest ona schronieniem dla wielu gatunków zwierząt, takich jak jelenie, makaki japońskie, żółwie morskie oraz awifauny.
Wyspa Yaku jest wpisana na listę światowego dziedzictwa UNESCO.
Obecna nazwa parku została utworzona w 2012 roku ponieważ Yaku-shima została wydzielona jako Park Narodowy Yakushima (245,66 km²), a Park Narodowy Kirishima-Yaku został przemianowany na Park Narodowy Kirishima-Kinkō-wan (365,86 km²) (Kirishima Kinkō-wan Kokuritsu Kōen). Zatoka Kinkō ("Kinkō-wan") nosi także nazwę Kagoshima. 

</doc>
<doc id="1341207" url="https://pl.wikipedia.org/wiki?curid=1341207" title="Park Narodowy Aso-Kujū">
Park Narodowy Aso-Kujū

 – japoński park narodowy, który został utworzony 4 grudnia 1934 r. i obejmuje ochroną przyrodę środkowej części wyspy Kiusiu, w prefekturach Kumamoto i Ōita.
W skład PN Aso-Kujū, którego powierzchnia wynosi 726,78 km² wchodzi najwyższy fragment gór Kiusiu. W południowej jego części znajduje się góra Aso (Aso-san), która jest jedną z największych na Ziemi, kolosalną kalderą. Jej długość wynosi 24 km, szerokość 18 km, a powierzchnia 255 km² i stanowi zespół pięciu stożków, z których najwyższym jest Naka ("Naka-dake"), osiągający 1 592 m n.p.m. 
Kaldera jest tak rozległa, iż mieszczą się w niej całe miasta i wsie. Aso stanowi również najbardziej aktywny sejsmicznie region w Japonii i jeden z najbardziej aktywnych na świecie. Wnętrze kaldery Aso stanowią usiane licznymi jeziorami bujne zielone łąki, z charakterystycznym, górującym nad nimi uśpionym wulkanem Komezuka, co znaczy "kopiec ryżowy".
W północnej części PN Aso-Kujū wznosi się najwyższy szczyt na Kiusiu, góra Kujū, osiągająca 1 791 m n.p.m.
Silnej aktywności sejsmicznej towarzyszy występowanie bogatych źródeł wód termalnych, które stały się podstawą powstania licznych uzdrowisk onsenów.

</doc>
<doc id="1341208" url="https://pl.wikipedia.org/wiki?curid=1341208" title="Zasadki (Ukraina)">
Zasadki (Ukraina)

Zasadki (ukr. Засадки) – wieś w rejonie starosamborskim obwodu lwowskiego Ukrainy. Wieś liczy około 191 mieszkańców. Leży nad rzeką Strwiąż. Podlega skeliwskiej silskiej radzie.

</doc>
<doc id="1341209" url="https://pl.wikipedia.org/wiki?curid=1341209" title="Park Narodowy Unzen-Amakusa">
Park Narodowy Unzen-Amakusa

 to japoński park narodowy, który został utworzony 16 marca 1934 roku i obejmuje ochroną obszary zachodniej części wyspy Kiusiu, w prefekturach: Nagasaki, Kagoshima i Kumamoto.
Park, którego powierzchnia wynosi 282,89 km², składa się z kilku oddzielnych fragmentów. 
Większą część PN Unzen-Amakusa stanowi przybrzeżny archipelag Amakusa, a resztę zajmujący wnętrze półwyspu Shimabara, masyw wulkanu Unzen (Unzen-dake), jednego z najbardziej aktywnych w Japonii, osiągającego wysokość 1359 m n.p.m.

</doc>
<doc id="1341210" url="https://pl.wikipedia.org/wiki?curid=1341210" title="Baré EC">
Baré EC

Baré Esporte Clube - brazylijski klub piłkarski z siedzibą w mieście Boa Vista leżącym w stanie Roraima.
Historia.
"Baré Esporte Clube" założony został 26 października 1946 roku przez niezadowolonych członków klubu Atlético Roraima Clube. Byli to: Aquilino da Mota Duarte, Claudeonor Freire, Mário Abdala, Hitler de Lucena, Adamor Menezes, Simão Souza, Francisco Galvão Soares, Francisco das Chagas Duarte, Alcides da Conceição Lima Filho, Ruben da Silva Bento, José Maria Menezes Filho oraz Luciano Tavares de Araújo.
Swój pierwszy tytuł mistrza stanu klub zdobył w 1982 roku. Później, będąc wciąż klubem amatorskim, "Baré" zdobył stanowe mistrzostwo w 1984, 1986 i 1988. W 1983 klub zwyciężył w międzystanowym turnieju Torneio de Integração da Amazônia, pokonując w finale (w stolicy stanu Acre Rio Branco) reprezentujący stan Acre klub Independência. Ten sam turniej klub wygrał w 1985, jednak tym razem tytuł podzielił z klubem Trem ze stanu Amapá.
W 1995 "Baré" zagrał w III lidze brazylijskiej (Campeonato Brasileiro Série C), jednak został wyeliminowany już w pierwszym etapie przez klub Progresso z miasta Mucajaí (stan Roraima). Jako już klub zawodowy "Baré" kolejny raz zdobył mistrzostwo stanu, pokonując w finale klub Sampaio Boa Vista. W tym samym roku klub przystąpił do rozgrywek III ligi brazylijskiej, docierając do drugiego etapu, gdzie wyeliminowany został przez klub Ji-Paraná ze stanu Rondônia.
W 1997 i 1998 klub grał w III lidze brazylijskiej, jednak za każdym razem odpadał w pierwszym etapie. W 2000 "Baré" wziął udział w mistrzostwach Brazylii organizowanych pod nazwą Copa João Havelange. Klub grał w zielonym module, gdzie odpadł już w pierwszym etapie.

</doc>
<doc id="1341211" url="https://pl.wikipedia.org/wiki?curid=1341211" title="Park Narodowy Saikai">
Park Narodowy Saikai

 – japoński park narodowy, który został utworzony 16 marca 1955 roku i obejmuje ochroną północno-zachodni fragment wyspy Kiusiu (Kyūshū), w prefekturze Nagasaki.
W skład PN Saikai, którego powierzchnia wynosi 246,36 km², wchodzi ok. 400 różnej wielkości wysp.

</doc>
<doc id="1341212" url="https://pl.wikipedia.org/wiki?curid=1341212" title="Park Narodowy Ashizuri-Uwakai">
Park Narodowy Ashizuri-Uwakai

 – park narodowy w Japonii, utworzony 10 listopada 1972 roku. 
Park obejmuje ochroną południowo-zachodni kraniec wyspy Sikoku ("Shikoku") wraz z jej najdalej na południe wysuniętym punktem, przylądkiem Ashizuri, w prefekturze Kōchi. Jego powierzchnia wynosi 111,66 km², charakteryzuje się skalistym wybrzeżem z wyniosłymi klifami, pomiędzy którymi występują piaszczyste plaże.

</doc>
<doc id="1341213" url="https://pl.wikipedia.org/wiki?curid=1341213" title="Zrotowice">
Zrotowice

Zrotowice (ukr. Зоротовичі) – wieś w rejonie starosamborskim obwodu lwowskiego Ukrainy. Wieś liczy około 527 mieszkańców. Podlega miżynieckiej silskiej radzie.
Wieś "Źrotowice", położona w powiecie przemyskim, była własnością Jerzego Ossolińskiego, jej posiadaczem był Aleksander Madaliński, została spustoszona w czasie najazdu tatarskiego w 1672 roku. 
W 1921 r. liczyła około 772 mieszkańców. Przed II wojną światową należała do powiatu przemyskiego.

</doc>
<doc id="1341214" url="https://pl.wikipedia.org/wiki?curid=1341214" title="Park Narodowy Seto Naikai">
Park Narodowy Seto Naikai

 – japoński park narodowy, który został utworzony 16 marca 1934 roku. Obejmuje on ochroną różne fragmenty akwenów i wysp Morza Wewnętrznego znajdującego się pomiędzy wyspami Honsiu ("Honshū") i Sikoku ("Shikoku").
Park, którego powierzchnia wynosi 627,81 km², składa się z wielu wysp i wysepek, a także skał porośniętych kępami roślinności. Najczęściej mają one skalistą linię brzegową, kilka plaż, a ich wnętrze pokrywa sosnowy las. Najsłynniejszą wyspą wchodzącą w skład PN Seto Naikai jest Itsuku, zwana także wyspą Miya, gdzie znajduje się słynny chram Itsukushima. Jest to jeden z tak zwanych Trzech japońskich pejzaży.
Niezwykłym zjawiskiem spotykanym na Morzu Wewnętrznym są wiry wodne, jak np. Naruto.

</doc>
<doc id="1341215" url="https://pl.wikipedia.org/wiki?curid=1341215" title="Park Narodowy Daisen-Oki">
Park Narodowy Daisen-Oki

 – park narodowy w Japonii, utworzony w 1936 r. jako Daisen Kokuritsu Kōen. Następnie, w latach 1963 i 2002 został rozszerzony i nadano mu obecną nazwę. Obejmuje ochroną obszary znajdujące się w zachodniej części wyspy Honsiu, w regionie Chūgoku, w prefekturach: Okayama, Shimane, Tottori.
Park, którego powierzchnia części lądowej wynosi 35 tys. ha, składa się z trzech oddzielnych części. Pierwszą z nich stanowi oddalone o 60 km od wybrzeża Honsiu, wnętrze Dōgo, największej wyspy wulkanicznego archipelagu Oki. Druga część obejmuje ochroną położone nad Morzem Japońskim wybrzeże półwyspu Shimane, a trzecia fragment gór Chūgoku wraz z ich najwyższym wzniesieniem, szczytem Daisen, osiągającym 1 729 m n.p.m.

</doc>
<doc id="1341216" url="https://pl.wikipedia.org/wiki?curid=1341216" title="Janów (rejon starosamborski)">
Janów (rejon starosamborski)

Janów () – wieś w rejonie starosamborskim obwodu lwowskiego Ukrainy. Wieś liczy około 121 mieszkańców. Podlega czaplewskiej silskiej radzie.
W 1921 r. liczył około 381 mieszkańców. W okresie międzywojennym znajdował się w powiecie samborskim.

</doc>
<doc id="1341218" url="https://pl.wikipedia.org/wiki?curid=1341218" title="Bare Boa Vista">
Bare Boa Vista



</doc>
<doc id="1341219" url="https://pl.wikipedia.org/wiki?curid=1341219" title="Katyna">
Katyna



</doc>
<doc id="1341220" url="https://pl.wikipedia.org/wiki?curid=1341220" title="Park Narodowy San’in Kaigan">
Park Narodowy San’in Kaigan

 – park narodowy w Japonii, utworzony 15 lipca 1963 r., obejmuje ochroną przyrodę oraz krajobraz wąskiego pasa wybrzeża ("kaigan") regionu San’in nad Morzem Japońskim w zachodniej części wyspy Honsiu ("Honshū").
Park Narodowy San'in Kaigan, którego powierzchnia wynosi 87,84 km², obejmuje ok. 75 km linii brzegowej, rozciągającej się od miasta Kyōtango w prefekturze Kioto na wschodzie, do miasta Tottori w prefekturze Tottori na zachodzie. 
Rozwinięta linia brzegowa to wybrzeże riasowe, gdzie góry łączą się z morzem. Charakteryzuje się bogatym, urozmaiconym krajobrazem przybrzeżnym, klifami, jaskiniami morskimi i rafami. Inną cechą charakterystyczną są rozległe wydmy piaszczyste ("Tottori-sakyū", ok. 30 km²) w okolicy miasta Tottori, które powstały m.in. z osadów naniesionych przez rzekę Sendai. 
Unikalna rzeźba terenu występuje w całym parku narodowym, a obecność zaskakujących, malowniczych form skalnych różnego rodzaju, spowodowała, iż park jest nazywany również jako „park geologiczny” lub „park skalnego piękna”.
W parku żyją m.in.: jelenie, dziki, lisy, jenoty i zające. Półwysep Nekozaki jest punktem zatrzymania dla licznych, migrujących ptaków. Dorzecze rzeki Maruyama stało się miejscem odbudowy gatunku bociana czarnodziobego ("Ciconia boyciana"), które w pewnym momencie niemal wyginęły.

</doc>
<doc id="1341221" url="https://pl.wikipedia.org/wiki?curid=1341221" title="Park Narodowy Ise-Shima">
Park Narodowy Ise-Shima

 – park narodowy w Japonii, utworzony 20 listopada 1946 roku. Obejmuje ochroną półwysep Shima, oddzielający zatokę Ise od Pacyfiku, na wybrzeżu Honsiu, w regionie Kinki, w prefekturze Mie.
Park, którego powierzchnia wynosi 555,49 km², charakteryzuje się dobrze rozwiniętą, poszarpaną linią brzegową z licznymi nadmorskimi kurortami, na czele z Toba. Wnętrze półwyspu jest gęsto zalesione, a nieopodal granicy parku Ise-Shima znajduje się Wielki Chram Ise ("Ise Jingū"), najświętsze sanktuarium shintō.

</doc>
<doc id="1341222" url="https://pl.wikipedia.org/wiki?curid=1341222" title="Katyna (obwód lwowski)">
Katyna (obwód lwowski)

Katyna (ukr. Катина) – wieś w rejonie starosamborskim obwodu lwowskiego Ukrainy. Miejscowość liczy około 409 mieszkańców. Katyna leży nad potokiem Moczar. Podlega starzawskiej silskiej radzie.
Wieś starostwa przemyskiego w drugiej połowie XVI wieku, położona była na przełomie XVI i XVII wieku w ziemi przemyskiej województwa ruskiego.
Przed wojną dzieliła się na dwie części o nazwach "Katyna Rustykalna" (północna część miejscowości) i "Katyna Szlachecka" (południowa część miejscowości). W 1921 liczyła około 303 (Katyna Rustykalna) i 264 (Katyna Szlachecka) mieszkańców. W II Rzeczypospolitej w powiecie dobromilskim.

</doc>
<doc id="1341224" url="https://pl.wikipedia.org/wiki?curid=1341224" title="Marius Barbeau">
Marius Barbeau

Charles Marius Barbeau (ur. 5 marca 1883, zm. 27 lutego 1969) – kanadyjski etnograf i folklorysta.

</doc>
<doc id="1341226" url="https://pl.wikipedia.org/wiki?curid=1341226" title="Park Narodowy Południowych Alp Japońskich">
Park Narodowy Południowych Alp Japońskich

 – japoński park narodowy, który został utworzony 1 czerwca 1964 r. i obejmuje ochroną przyrodę i krajobraz Południowych Alp Japońskich, a dokładniej rzecz ujmując gór Akaishi w środkowej części wyspy Honsiu, w regionie Chūbu, na granicy prefektur: Nagano, Yamanashi oraz Shizuoka.
Na terenie parku znajduje się najwyższy w tych górach, a zarazem drugi pod względem wysokości w Japonii szczyt Kita (Kita-dake lub inaczej Shirane-san), osiągający 3193 m n.p.m. Góry te stanowią popularny obszar wspinaczkowy. Są także terenem źródłowym wielu rzek tej części Japonii. 
Powierzchnia Alp Południowych wynosi 357,52 km².

</doc>
<doc id="1341228" url="https://pl.wikipedia.org/wiki?curid=1341228" title="Park Narodowy Hakusan">
Park Narodowy Hakusan

 – japoński park narodowy, który został utworzony 12 listopada 1962 r. i obejmuje ochroną przyrodę i krajobraz gór Ryōhaku w środkowej części wyspy Honsiu, w regionie Chūbu, na granicy prefektur: Fukui, Toyama, Ishikawa oraz Gifu.
Na granicy dwóch ostatnich znajduje się najwyższy szczyt tych gór, osiągający 2 702 m n.p.m. Haku ("Haku-san"). 
Powierzchnia PN Hakusan wynosi 477 km².

</doc>
<doc id="1341229" url="https://pl.wikipedia.org/wiki?curid=1341229" title="Gazeta Lokalna WYDARZENIA">
Gazeta Lokalna WYDARZENIA



</doc>
<doc id="1341230" url="https://pl.wikipedia.org/wiki?curid=1341230" title="Park Narodowy Chūbu-Sangaku">
Park Narodowy Chūbu-Sangaku

 – park narodowy w Japonii, utworzony 4 grudnia 1934 roku.
Park obejmuje ochroną Północne Alpy Japońskie, (góry Hida), w środkowej części wyspy Honsiu ("Honshū"), w regionie Chūbu, na granicy prefektur: Nagano, Niigata, Toyama oraz Gifu.
W parku Chūbu-Sangaku, którego powierzchnia wynosi 1743,23 km², znajduje się kilka szczytów, których wysokość przekracza 3000 m n.p.m. Najwyższym z nich jest Hotaka-dake, a 10 m mniej liczy Yari-ga-take.
Jednym z najsłynniejszych miejsc w PN Chūbu-Sangaku jest ciągnąca się wzdłuż rzeki Azusa dolina Kamikōchi, która znajduje się na wysokości 1525 m n.p.m. na południe od szczytu Hotaka, pomiędzy pasmami gór Yake na południowym zachodzie a Kasumizawa na wschodzie.
Na terenie parku znajdują się również: największa w Japonii zapora (na rzece Kurobe) oraz Shōmyō, drugi pod względem wysokości wodospad japoński.

</doc>
<doc id="1341231" url="https://pl.wikipedia.org/wiki?curid=1341231" title="Kniażpol">
Kniażpol

Kniażpol (ukr. Княжпіль) – wieś w rejonie starosamborskim obwodu lwowskiego Ukrainy. Wieś liczy około 650 mieszkańców. Leży nad rzeką Wyrwą. Jest siedzibą silskiej rady. Pierwsza wzmianka o wsi pochodzi z 1387.
Wieś szlachecka Kniezopol, własność Herburtów, położona była w 1589 roku w ziemi przemyskiej województwa ruskiego. 
W 1921 r. liczył około 915 mieszkańców. W II Rzeczypospolitej w powiecie dobromilskim.

</doc>
<doc id="1341232" url="https://pl.wikipedia.org/wiki?curid=1341232" title="Hymn Niue">
Hymn Niue

Ko e Iki he Lagi (z niue Pan w Niebie) – hymn państwowy Niue. Hymn został przyjęty w 1974 roku po uzyskaniu autonomii od Nowej Zelandii.
Tekst.
Ko e Iki he Lagi
Kua fakaalofa mai
Ki Niue nei, ki Niue nei
Kua pule totonu
E Patuiki toatu
Kua pule okooko ki Niue nei
Ki Niue nei, ki Niue nei
Ki Niue nei, ki Niue nei
Ki Niue nei, ki Niue nei
Ki Niue nei
Kua pule okooko ki Niue nei
Kua pule ki Niue nei
Tłumaczenie na język polski.
Panie w Niebie
Który umiłowałeś
Niue
Który rządzisz sprawiedliwie
Wszechmogący
Który rządzisz niepodzielnie nad Niue
Nad Niue, nad Niue
Nad Niue, nad Niue
Nad Niue, nad Niue
Nad Niue
Który rządzisz niepodzielnie nad Niue
Który rządzisz nad Niue

</doc>
<doc id="1341233" url="https://pl.wikipedia.org/wiki?curid=1341233" title="Park Narodowy Ogasawara">
Park Narodowy Ogasawara

 – japoński park narodowy, który został utworzony 16 października 1972 r. i obejmuje ochroną większą część wulkanicznego archipelagu Ogasawara położonego ok. 1930 km na południe od wyspy Honsiu ("Honshū"), na granicy Morza Filipińskiego i Oceanu Spokojnego. Ów park, którego powierzchnia wynosi 60,99 km² odznacza się ciekawą historią geologiczną, jak też wciąż dającą o sobie znać wysoką aktywnością sejsmiczną, czego efektem jest występowanie licznych gorących źródeł.
Charakterystyczne dla tych wysp są strome, trudno dostępne linie brzegowe, często w postaci klifów, których wysokość wynosi zazwyczaj od 50 do nawet 100 metrów. Większość wysp ponadto otacza rafa koralowa. Najwyższym wzniesieniem archipelagu jest osiągający 916 m n.p.m. masyw Południowej Iwo Jimy.
Na Wyspach Ogasawara panuje przyjemny podzwrotnikowy klimat, który wraz z żyznymi, utworzonymi z popiołów wulkanicznych glebami sprzyja istnieniu bioróżnorodnego ekosystemu zbliżonego do wilgotnego lasu równikowego. Archipelag ten stanowi schronienie dla około 500 gatunków roślin, z których 43% jest endemitami. W związku z czym wyspy określane są mianem Galapagosu Orientu.

</doc>
<doc id="1341234" url="https://pl.wikipedia.org/wiki?curid=1341234" title="Park Narodowy Jōshin’etsu Kōgen">
Park Narodowy Jōshin’etsu Kōgen

 – park narodowy w Japonii, utworzony 7 września 1949 r..
Park obejmuje ochroną przyrodę gór Mikuni w środkowej części wyspy Honsiu, na granicy regionów: Kantō i Chūbu. Powierzchnia parku wynosi 1481,94 km². Wcześniej park zajmował powierzchnię 1890,62 km², lecz 27 marca 2015 r. z części jego terytorium utworzono Park Narodowy Myōkō-Togakushi Renzan.

</doc>
<doc id="1341235" url="https://pl.wikipedia.org/wiki?curid=1341235" title="Baré Esporte Clube">
Baré Esporte Clube



</doc>
<doc id="1341236" url="https://pl.wikipedia.org/wiki?curid=1341236" title="Aborcja w Islandii">
Aborcja w Islandii

Islandia była jednym z pierwszych państw świata które dopuściły wyjątki od zakazu aborcji. Przepisy z 1935 roku zezwalały na przerywanie ciąży z przyczyn medycznych, embriopatologicznych i kryminalnych oraz stały się przykładem do ustanawiania podobnych ustaw w późniejszych latach dla wielu krajów świata. W 1975 roku uchwalono nową ustawę, dzięki której aborcję można wykonywać w następujących okolicznościach:
Ustawa zabrania aborcji po 16. tygodniu ciąży z wyjątkiem racji medycznych i chorób płodu.
Po dokonaniu aborcji szpital ma obowiązek poinformować kobietę o dostępnych środkach antykoncepcyjnych.
Liczba wykonywanych aborcji w stosunku do liczby urodzeń jest mniejsza niż w innych państwach skandynawskich, co spowodowane jest większą restrykcyjnością przepisów.

</doc>
<doc id="1341237" url="https://pl.wikipedia.org/wiki?curid=1341237" title="Park Narodowy Oze">
Park Narodowy Oze

 – najmłodszy obecnie japoński park narodowy, utworzony 30 sierpnia 2007 roku w wyniku odłączenia północno-zachodniej części od Parku Narodowego Nikkō. 
Park ten obejmuje ochroną m.in. mokradła Oze-ga-hara, drugie pod względem wielkości w Japonii oraz otaczające je zewsząd góry, w środkowej części wyspy Honsiu, na granicy regionów Kantō i Chūbu oraz Tōhoku. Powierzchnia parku wynosi 372 km². 

</doc>
<doc id="1341238" url="https://pl.wikipedia.org/wiki?curid=1341238" title="Kamarhati">
Kamarhati

Kamarhati (beng. কামারহাটী) – miasto w Indiach, w stanie Bengal Zachodni. W 2001 r. miasto to zamieszkiwało 314 334 osób.
W mieście rozwinął się przemysł bawełniany.

</doc>
<doc id="1341239" url="https://pl.wikipedia.org/wiki?curid=1341239" title="Kobło">
Kobło



</doc>
<doc id="1341240" url="https://pl.wikipedia.org/wiki?curid=1341240" title="Park Narodowy Nikkō">
Park Narodowy Nikkō

 – park narodowy w Japonii, utworzony 4 grudnia 1934 roku. 
Park obejmuje górski obszar w środkowej części wyspy Honsiu ("Honshū"), w regionie Kantō na granicy z regionem Tōhoku; głównie w prefekturze Tochigi, ale także częściowo w prefekturach: Gunma i Fukushima. 
Opis.
Park, którego powierzchnia wynosi 1400,21 km², składa się z dwóch, blisko siebie położonych części, które oddziela, niebędąca częścią parku, dolina rzeki Naka. Położony bardziej na północ, mniejszy fragment parku Nikko, który w połowie znajduje się na terenie prefektury Fukushima, stanowią wulkaniczne góry Nasu będące południowym krańcem gór Ōu, najdłuższego w Japonii łańcucha górskiego. Najwyższym ich wzniesieniem jest wulkan Nasu ("Nasu-dake"), o wysokości 1917 m n.p.m.
Pozostała, znacznie rozleglejsza, część parku Nikkō jest obszarem źródłowym wielu rzek tej części kraju, z licznymi wodospadami, takimi jak Kegon (97 m), czy Ryūzu (60 m). Na tym obszarze znajduje się również jezioro Chūzenji, najwyżej w Japonii położony zbiornik wodny (1269 m n.p.m.). Ponadto, teren ten obfituje w wody termalne, dzięki którym powstały onseny, takie jak Yumoto Onsen czy Kinugawa Onsen.
Przy południowej granicy parku położone jest - obfitujące w cenne zabytki architektury - miasto Nikkō. Najcenniejszym z nich jest kompleks chramów Nikkō Tōshō-gū, który został wzniesiony jako mauzoleum pierwszego sioguna z rodu Tokugawa, Ieyasu.
W dniu 30 sierpnia 2007 r. odłączono północno-zachodnią część PN Nikkō i powołano w ten sposób graniczący z nim Park Narodowy Oze.

</doc>
<doc id="1341241" url="https://pl.wikipedia.org/wiki?curid=1341241" title="Park Narodowy Bandai-Asahi">
Park Narodowy Bandai-Asahi

 – japoński park narodowy, który został utworzony 5 września 1950 roku. 
Park obejmuje ochroną fragmenty łańcuchów górskich Echigo i Ōu w północno-środkowej części wyspy Honsiu, w regionie Tōhoku i częściowo w regionie Chūbu, na terenie trzech prefektur: Yamagata, Fukushima i Niigata. Jego powierzchnia wynosi 186 389 ha i składa się z trzech oddzielnych części: Bandai-Azuma i Inawashiro, Dewa-sanzan i Asahi oraz Iide. Jest drugim co do wielkości parkiem w Japonii.
Bandai-Azuma i Inawashiro.
Ta część parku jest położona w prefekturze Fukushima oraz w południowo-wschodnim krańcu prefektury Yamagata. Zawiera w swych granicach przyrodę południowego fragmentu gór Ōu z najwyższym wzniesieniem na terenie parku, wulkanem Bandai, o wysokości 1819 m n.p.m. Na południe od niego znajduje się jezioro Inawashiro, które jest czwartym pod względem powierzchni, a także czwartym najwyżej położonym jeziorem w Japonii. Jego powierzchnia jest tak gładka i czysta, że jest ono nazywane także „zwierciadłem nieba”. Jest ono miejscem postoju dla ptaków wędrownych, m.in. łabędzi.
U stóp wulkanicznej góry Bandai, znajduje się region o nazwie Goshiki-numa. Jest to grupa pięciu jezior wulkanicznych oraz licznych stawów i mokradeł. Obszar ten został ukształtowany podczas erupcji tego wulkanu 15 lipca 1888 roku. Zniszczyła ona liczne wsie i zabiła około 500 osób.
Obecnie wokół tych jezior i bagien wiedzie szlak turystyczny o długości 4 km. Turyści mogą podziwiać dziesięć różnego rodzaju mokradeł. W zależności od pogody i pory dnia kolory bagnisk, błot i grzęzawisk zmieniają swoje kolory. Stąd nazwa Goshiki-numa czyli Mokradła Pięciu Kolorów.
Dewa-sanzan i Asahi.
Dewa-sanzan (Trzy Góry Dewa) to zbiorowa nazwa dla trzech gór: Gassan (1 984 m n.p.m.), Yudono (1 500) i Haguro (414). Powstały one z nagromadzenia szczątków z erupcji wulkanu Gassan. Występują tam trawiaste łąki, bagna i zbiorowiska kosodrzewiny.
Region pokrywają gęste lasy, o bogatej i różnorodnej florze i faunie. Jest siedliskiem większych ssaków i ptaków drapieżnych, które potrzebują dużej powierzchni naturalnego lasu, aby przetrwać. Bagna i łąki są domem dla roślin i owadów, które przystosowały się do trudnych warunków.
Dewa-sanzan są przedmiotem kultu gór (shugendō) o 1400-letniej tradycji. Są tam chramy shintō, kapliczki i ścieżki do nich prowadzące wśród kilkusetletnich cedrów, odwiedzane przez ascetów górskich, wiernych i turystów.
Iide.
Pasmo górskie Iide składa się z gór ze szczytami powyżej 2 000 m n.p.m. Główne z nich to Iide (2 105) i Dainichi (2 128). Jest to pasmo górskie, nie wulkaniczne. Ich podstawy i zbocza są pokryte pierwotnym lasem. Zachował się tam krajobraz pradawnych japońskich lasów bukowych.
Podobnie jak góry Dewa czczona jest góra Iide. W wioskach u jej podnóża kultywuje się tradycyjne metody polowania na niedźwiedzie.

</doc>
<doc id="1341242" url="https://pl.wikipedia.org/wiki?curid=1341242" title="Park Narodowy Rikuchu Kaigan">
Park Narodowy Rikuchu Kaigan

 – park narodowy w Japonii, utworzony 2 maja 1955 roku. Obejmuje ochroną wąski fragment wybrzeża Pacyfiku o długości 180 km, położony w północno-wschodniej części wyspy Honsiu, w regionie Tōhoku, w prefekturze Iwate oraz częściowo w prefekturze Miyagi.
Park, którego powierzchnia wynosi 121,98 km² charakteryzuje się dobrze rozwiniętą, poszarpaną linią brzegową częstokroć w postaci wysokich (200 m), stromych klifów oraz z licznymi, choć niewielkimi zatokami. 
Połączenie parków.
W 2013 roku Park Narodowy Rikuchu Kaigan połączono z Tanesashi Kaigan Hashikamidake Prefectural Natural Park, tworząc . Obejmuje on pas wybrzeża od miasta Hachinohe w prefekturze Aomori poprzez prefekturę Iwate do miasta Kesennuma w prefekturze Miyagi.
Decyzja o połączeniu parków i rekonstrukcji wybrzeża była wynikiem ogromnych zniszczeń powstałych wskutek trzęsienia ziemi i tsunami w 2011 roku. 

</doc>
<doc id="1341243" url="https://pl.wikipedia.org/wiki?curid=1341243" title="Hymn Tonga">
Hymn Tonga

Ko e fasi ʻo e tuʻi ʻo e ʻOtu Tonga (pol. "Pieśń króla wysp Tonga") – hymn państwowy Tonga. Autorem słów do muzyki Karla Gustavusa Schmitta jest Uelingatoni Ngū Tupoumalohi. Hymn przyjęto w 1874.

</doc>
<doc id="1341244" url="https://pl.wikipedia.org/wiki?curid=1341244" title="Kobło Stare">
Kobło Stare

Kobło Stare (ukr. Кобло) – wieś w rejonie starosamborskim obwodu lwowskiego Ukrainy. Wieś liczy około 490 mieszkańców. Podlega straszewickiej silskiej radzie.
W 1921 r. liczyło około 767 mieszkańców. W II Rzeczypospolitej w powiecie starosamborskim.

</doc>
<doc id="1341245" url="https://pl.wikipedia.org/wiki?curid=1341245" title="Park Narodowy Towada-Hachimantai">
Park Narodowy Towada-Hachimantai

 – japoński park narodowy, który został utworzony 1 lutego 1936 r. i obejmuje ochroną obszar położony w północnej części wyspy Honsiu, w regionie Tōhoku. 
Park, którego powierzchnia wynosi 854,09 km² składa się z dwóch oddalonych od siebie o ok. 100 km części. Położona bardziej na północ, pierwsza z nich, znajduje się na granicy prefektur Aomori i Akita, gdzie ochronie podlega północny fragment gór Ōu wraz z jeziorem Towada. Natomiast druga z nich jest położona po obu stronach łańcucha gór Ōu, rozdzielającego w tym miejscu prefektury Akita i Iwate, gdzie z kolei znajduje się otoczony wyżej wymienionymi górami płaskowyż Hachimantai.
Zaliczane do najpiękniejszych w kraju kraterowe jezioro Towada jest największą w Japonii kalderą o obwodzie długości 40 km, z której wypływa rwący potok Oirase. 
Najwyższym wzniesieniem północnej części parku Towada-Hachimantai jest szczyt Hakkōda-san, osiągający 1 585 m n.p.m., a południowej – Akita Koma-ga-take, który wznosi się na wysokość 1 637 m n.p.m. 
Podobnie jak w wielu innych częściach Japonii ów górzysty i aktywny wulkanicznie obszar obfituje w wody termalne i wyrosłe na ich bazie uzdrowiska-onseny, znane pod wspólną nazwą Nyutō Onsen lub Nyutō Onsen-kyō (Wioska Gorących Źródeł Nyutō).

</doc>
<doc id="1341247" url="https://pl.wikipedia.org/wiki?curid=1341247" title="Park Narodowy Shikotsu-Tōya">
Park Narodowy Shikotsu-Tōya

 – japoński park narodowy, który został utworzony 16 maja 1949 r. i obejmuje ochroną obszar położony w południowo-zachodniej części wyspy Hokkaido, na południe od Sapporo.
Opis.
Składający się z trzech oddzielnych części park, jest najczęściej odwiedzanym na wyspie, a jego nazwa pochodzi od jezior: Tōya i Shikotsu, największych zbiorników wodnych na Hokkaido. Trzecia część parku to okolica położonej na północ od Tōya idealnie stożkowej góry Yōtei ("Yōtei-san"), najwyższego wzniesienia w zachodniej części wyspy, osiągającego 1 893 m n.p.m. Yōtei często zwana jest "Ezo no Fuji" z uwagi na podobieństwo do sławniejszego od niej wulkanu Fudżi na Honsiu. Łączna powierzchnia parku Shikotsu-Tōya wynosi 993,02 km².
Shikotsu wraz z otaczającymi go wulkanicznymi górami, stanowi największą część parku, a samo jezioro jest najdalej na północ wysuniętym zbiornikiem wodnym w Japonii, który nie zamarza. Do najważniejszych szczytów w jego okolicy zaliczyć można Fuppushi ("Fuppushi-dake"), Tarumae ("Tarumae-zan") oraz najwyższy, bo osiągający 1320 m n.p.m. Eniwa ("Eniwa-dake").
Drugą część parku stanowi okolica nieco mniejszego od Shikotsu jeziora Tōya, na którym znajduje się wyspa zamieszkana przez rzadko spotykane dzikie zwierzęta, m.in. jelenia Ezo. Na południe od jeziora wznosi się aktywna wulkanicznie góra Usu ("Usu-zan"), której wybuch w 2000 r. był powodem ewakuacji znacznej liczby okolicznej ludności. Natomiast u jej wschodniego podnóża, wznosi się mierząca przeszło 400 m Shōwa ("Shōwa-shinzan"), co znaczy "Nowa Góra Shōwa", która pojawiła się w 1943 r. i stale rośnie.
Na terenie całego parku Shikotsu-Tōya występuje największa w Japonii obfitość wód termalnych, a w jego okolicy znajduje się wiele onsenów, z których najpopularniejszy to Noboribetsu.

</doc>
<doc id="1341248" url="https://pl.wikipedia.org/wiki?curid=1341248" title="Park Narodowy Kushiro-shitsugen">
Park Narodowy Kushiro-shitsugen

 – japoński park narodowy, który został utworzony 31 lipca 1987 r. i obejmuje ochroną obszar położony w północno-wschodniej części wyspy Hokkaido, na południe od Parku Narodowego Akan.
Kushiro-shitsugen inaczej bagna Kushiro to największy podmokły teren w Japonii, którego powierzchnia wynosi 200, a parku w ogóle 268,61 km². Owe rozległe mokradła i torfowiska stanowią ostoję ptactwa wodnego, a w szczególności zagrożonego wyginięciem czerwonoczubego żurawia japońskiego ("Grus japonensis"); park jest zimowym siedliskiem dla ok. 400 sztuk. Od 1958 r. istnieje zamknięty dla zwiedzających Japoński Rezerwat Żurawi, który prowadzi badania nad hodowlą i sztucznym wylęgiem tych ptaków.
Park ten był pierwszym zgłoszonym przez Japonię obszarem chronionym w ramach Konwencji ramsarskiej.
Brzegi niewielkich jezior i rzek zajmują gęste szuwary oraz sitowia, w których najczęściej można spotkać tatarak zwyczajny, trzcinę pospolitą, mchy z rodziny torfowcowatych oraz olszę czarną. Wśród fauny spotyka się głowacicę, katozęba syberyjskiego czy ważki różnoskrzydłe.

</doc>
<doc id="1341249" url="https://pl.wikipedia.org/wiki?curid=1341249" title="Park Narodowy Akan-Mashū">
Park Narodowy Akan-Mashū

 – park narodowy w Japonii, utworzony 4 grudnia 1934 r., obejmuje ochroną obszar położony w północno-wschodniej części wyspy Hokkaido, na południowy zachód od półwyspu Shiretoko. 
Krajobraz parku Akan składa się z porośniętych gęstym lasem wulkanicznych gór oraz znajdujących się wśród nich krystalicznych jezior, z których największe to: Akan, Mashū, Onneto oraz Kussharo (największe na Hokkaido). 
Usiane licznymi wysepkami jezioro Akan słynie z powstających w wodzie dziwnych, roślinnych kul, zwanych marimo ("Aegagropila sauteri"), które są gatunkiem rdestnicy. Na osiągnięcie rozmiarów niewiele większych od piłki baseballowej potrzebują aż 200 lat.
Spowite zazwyczaj gęstą mgłą jezioro Mashū to dawna kaldera wulkaniczna, która charakteryzuje się wyjątkowo przejrzystą wodą z widocznością dochodzącą do 35 metrów.
Na terenie parku znajduje się Me-akan ("Me-akan-dake"), jeden z najaktywniejszych w Japonii wulkanów, a zarazem najwyższe wzniesienie parku Akan, osiągające 1499 m n.p.m. Ponadto warte wymienienia są jeszcze, mierząca 1371 m n.p.m. góra O-akan ("O-akan-dake"), oraz liczący zaledwie 512 m n.p.m. wulkan Iō ("Iō-zan"), co znaczy "Góra Siarkowa".
Park narodowy Akan obfituje w liczne gorące źródła, na bazie których wyrosły znane w całej Japonii "onseny", czyli uzdrowiska termalne, jak: Akan Kotan, Kawayu Onsen czy Sunayu Onsen. Powierzchnia parku wynosi 904,81 km².

</doc>
<doc id="1341250" url="https://pl.wikipedia.org/wiki?curid=1341250" title="Park Narodowy Daisetsu-zan">
Park Narodowy Daisetsu-zan

 – park narodowy w Japonii, utworzony 4 grudnia 1934 roku. 
Park obejmuje górzystą, środkową część wyspy Hokkaido. Słynie on z pięknych, ale trudno dostępnych dolin, urwisk, alpejskich łąk, malowniczych wodospadów oraz gorących źródeł (onsen), pośród których żyją m.in. niedźwiedzie brunatne.
Powierzchnia parku wynosi 2267,64 km², co daje mu pierwsze miejsce pod tym względem w Japonii.

</doc>
<doc id="1341251" url="https://pl.wikipedia.org/wiki?curid=1341251" title="Hymn Samoa Amerykańskiego">
Hymn Samoa Amerykańskiego

Amerika Samoa – hymn Samoa Amerykańskiego.
Hymn przyjęto w 1950 roku. Autorem muzyki jest Napoleon Andrew Tuiteleleapaga, autorem słów jest Mariota Tiumalu Tuiasosopo.

</doc>
<doc id="1341252" url="https://pl.wikipedia.org/wiki?curid=1341252" title="Park Narodowy Rishiri-Rebun-Sarobetsu">
Park Narodowy Rishiri-Rebun-Sarobetsu

 – park narodowy w Japonii, utworzony 20 września 1974 roku. 
Park obejmuje ochroną wyspy Rebun i Rishiri oraz pas wybrzeża o długości 34 km, zajmowany w części przez bagnistą równinę Sarobetsu, pomiędzy miastami Wakkanai i Horonobe w północno-zachodniej części Hokkaido. Powierzchnia parku wynosi ponad 212,22 km². 

</doc>
<doc id="1341255" url="https://pl.wikipedia.org/wiki?curid=1341255" title="Estádio Flamarion Vasconcelos">
Estádio Flamarion Vasconcelos



</doc>
<doc id="1341256" url="https://pl.wikipedia.org/wiki?curid=1341256" title="Hymn Wysp Marshalla">
Hymn Wysp Marshalla

Forever Marshall Islands – hymn państwowy Wysp Marshalla.
Autorem słów i muzyki był pierwszy prezydent państwa, Amata Kabua.
Tekst w języku angielskim.
Uwaga: Słowa podane w nawiasach mogą zastępować poprzedzające je słowa.
Tekst w języku polskim.
Uwaga: Słowo podane w nawiasie może zastępować poprzedzające je słowo.

</doc>
<doc id="1341257" url="https://pl.wikipedia.org/wiki?curid=1341257" title="Hymn Samoa">
Hymn Samoa

The Banner of Freedom (pol. „Sztandar wolności”) – hymn państwowy Samoa.
Hymn przyjęto w 1962 roku. Autorem słów i muzyki jest Sauni Iiga Kuresa.

</doc>
<doc id="1341258" url="https://pl.wikipedia.org/wiki?curid=1341258" title="Żłób lodowcowy">
Żłób lodowcowy



</doc>
<doc id="1341261" url="https://pl.wikipedia.org/wiki?curid=1341261" title="Hymn Hawajów">
Hymn Hawajów

Hawaiʻi Ponoʻī – hymn Hawajów.
Pieśń przyjęto w 1874 jako oficjalny hymn Królestwa Hawajów. Autorem słów był król Kalākaua, muzykę skomponował Henri Berger.
W roku 1967 władze stanowe Hawajów przywróciły pieśń jako oficjalny hymn stanowy Hawajów.
Tekst.
"pierwsza zwrotka"
"Refren"
"druga zwrotka"
"trzecia zwrotka"

</doc>
<doc id="1341263" url="https://pl.wikipedia.org/wiki?curid=1341263" title="My Hero">
My Hero

My Hero – ballada rockowa amerykańskiego zespołu Foo Fighters, wydana w styczniu 1998 roku jako trzeci singel z ich drugiego albumu studyjnego "The Colour and the Shape". Utwór jest dostępny do ściągnięcia w muzycznej grze komputerowej Rock Band. Reżyserem teledysku do utworu jest Dave Grohl.

</doc>
<doc id="1341267" url="https://pl.wikipedia.org/wiki?curid=1341267" title="Stożek usypiskowy">
Stożek usypiskowy

Stożek usypiskowy, stożek osypiskowy – nagromadzenie luźnego materiału skalnego w kształcie stożka lub wachlarza u podnóża skalistego zbocza. Powstające w wyniku skoncentrowanego osypywania się materiału ze zbocza i jego akumulacji na powierzchni nachylonej pod kątem naturalnego zsypu. 

</doc>
<doc id="1341268" url="https://pl.wikipedia.org/wiki?curid=1341268" title="Nowe Misto">
Nowe Misto



</doc>
<doc id="1341269" url="https://pl.wikipedia.org/wiki?curid=1341269" title="Thelocactus setispinus">
Thelocactus setispinus

Thelocactus setispinus – gatunek kaktusów pochodzący z Teksasu i Meksyku.
Morfologia i biologia.
Jest ciemnozielony, kształt początkowo kulisty, lecz z czasem wydłuża się. Osiąga do 15 cm wysokości i 10 cm średnicy. Starsze rośliny rozgałęziają się. Ma 13 karbowanych i zwykle falistych żeber z areolami osadzonymi co ok. 1 cm. Ciernie są białe lub brązowe, sukulent ma 6-15 bocznych i 1-3 haczykowate ciernie środkowe. Kaktus kwitnie latem, jego kwiaty są dzienne, żółte z czerwonym środkiem.
Uprawa.
Wymaga pełnego nasłonecznienia i temperatury minimalnej 10 °C.

</doc>
<doc id="1341271" url="https://pl.wikipedia.org/wiki?curid=1341271" title="Hymn Papui-Nowej Gwinei">
Hymn Papui-Nowej Gwinei

O Arise, All You Sons – hymn państwowy Papui-Nowej Gwinei.
Hymn został przyjęty w dniu uzyskania niepodległości 16 września 1975. Autorem muzyki oraz słów jest Tom Shacklady.

</doc>
<doc id="1341276" url="https://pl.wikipedia.org/wiki?curid=1341276" title="Hymn Marianów Północnych">
Hymn Marianów Północnych

Gi Talo Gi Halom Tasi (z cha. Na środku morza)- hymn terytorium zorganizowanego Marianów Północnych. Został oficjalnie przyjęty w 1996 roku.
Autorem słów jest Jose S. Pangelinan. Muzykę zapożyczono z niemieckiej pieśni "Im Schoensten Wiesengrunde", autorstwa Wilhelma Ganzholma.
Tekst w języku czamorro.
Gi talo gi halom tåsi
Nai gaige tano-ho
Ayo nai siempre hu såga
Malago’ ho
Ya un dia bai hu hånåo
Bai fåtto ha’ ta’lo
Ti sina håo hu dingo
O tano-ho
REFREN:
Mit beses yan mås
Hu saluda håo
Gatbo na islas Mariånas
Hu tuna håo
Tekst w języku karolińskim.
Satil matawal Pacifico
Igha elo faluweey iye
Ighilal igha ebwe lootiw
Tipeey iye
Eew raal nge ibwe mwetesangi
Nge ibwal sefaalitiiy
Ese mmwel bwe ibwe lighiti
Bwe falaweey
REFREN:
Sangaras faal bwughuwal
Ay tirow ngalugh
Ling ghatchul teel
Faluw Mariånas
Ay Mwareiti

</doc>
<doc id="1341278" url="https://pl.wikipedia.org/wiki?curid=1341278" title="Hrabstwo El Paso (Kolorado)">
Hrabstwo El Paso (Kolorado)

Hrabstwo El Paso to hrabstwo w stanie Kolorado. Według spisu w 2020 roku liczy 730,4 tys. mieszkańców i jest najludniejszym hrabstwem w stanie Kolorado. Stolicą i największym miastem hrabstwa El Paso jest Colorado Springs.
Hrabstwo słynie z tego, że jest bastionem republikanów i konserwatystów, oraz uznawane za serce wspólnoty ewangelikalnej w Kolorado. Obszar ten obejmuje znaczące instalacje wojskowe, takie jak Fort Carson i Baza Sił Powietrznych Peterson.
Demografia.
W latach 2010–2020 populacja hrabstwa wzrosła o 17,4% do 730,4 tys. mieszkańców, w tym 83,3% to byli biali, 6,9% to czarni lub Afroamerykanie, 4,9% miało rasę mieszaną, 3,1% miało pochodzenie azjatyckie i 1,4% to była rdzenna ludność Ameryki. Latynosi stanowili 17,7% populacji hrabstwa.
Religia.
Pod względem religijnym w 2010 roku największą grupę stanowią osoby niestowarzyszone w żadnym związku wyznaniowym. Do największych grup religijnych należą protestanci (21,2%), katolicy (8,4%), mormoni (3,0%), świadkowie Jehowy (10 zborów) i buddyści Mahajana (0,3%).
Hrabstwo El Paso posiada największą liczbę ewangelikalnych protestantów i mormonów w stanie Kolorado. Populacja ewangelikalnych liczy 95 284 ochrzczonych członków (15,3%), podczas gdy mormonami jest 18 730 osób.

</doc>
<doc id="1341281" url="https://pl.wikipedia.org/wiki?curid=1341281" title="Lista Alternatywna">
Lista Alternatywna

Lista Alternatywna (AL) – szwajcarska lewicowa partia polityczna. Została założona w 1990, po upadku koalicji partii lewicowych. Partia aktywna w kantonach Szafuza oraz Argowia.
Od 2007 AL współpracuje z Szwajcarską Partią Pracy oraz z partią Solidarities. Te ugrupowania tworzą blok partii lewicowych. Partia jest również częścią narodowego sojuszu o nazwie Alternatywna więź.
Partia uczestniczy w działaniu ugrupowania "Alternatywna Lewica".
Partia posiada swoich przedstawicieli w następujących samorządach kantonów:

</doc>
<doc id="1341285" url="https://pl.wikipedia.org/wiki?curid=1341285" title="Hymn Salwadoru">
Hymn Salwadoru

Hymn Salwadoru powstał w roku 1856. Autorem słów był Juan José Cañas, muzykę skomponował pochodzący z Włoch Juan Aberle.
Oficjalnie został przyjęty 15 września 1879.

</doc>
<doc id="1341286" url="https://pl.wikipedia.org/wiki?curid=1341286" title="Noblesville">
Noblesville

Noblesville – miasto w hrabstwie Hamilton, w stanie Indiana, w Stanach Zjednoczonych, położone nad rzeką White. W 2010 roku liczyło 51 969 mieszkańców.

</doc>
<doc id="1341288" url="https://pl.wikipedia.org/wiki?curid=1341288" title="Ibn ʾArabi">
Ibn ʾArabi



</doc>
<doc id="1341289" url="https://pl.wikipedia.org/wiki?curid=1341289" title="Hymn Trynidadu i Tobago">
Hymn Trynidadu i Tobago

Forged from the Love of Liberty („Stworzone z umiłowania wolności”) – hymn państwowy Trynidadu i Tobago.
Autorem tekstu i muzyki jest Patrick Castagne, który skomponował pieśń w 1958 jako hymn Federacji Indii Zachodnich. Po jej rozpadzie w 1962 pieśń przyjęto jako hymn Trynidadu i Tobago.

</doc>
<doc id="1341290" url="https://pl.wikipedia.org/wiki?curid=1341290" title="Wojciech Fiedorczuk">
Wojciech Fiedorczuk

Wojciech Fiedorczuk (ur. 6 kwietnia 1956 w Łodzi) – polski koszykarz występujący na pozycjach silnego skrzydłowego lub środkowego, po zakończeniu kariery zawodniczej – trener koszykarski.
Życiorys.
Karierę seniorską rozpoczął w 1973 roku w zespole Społem Łódź, z którego w dwa lata później trafił do Łódzkiego Klubu Sportowego.
W 1978 roku został wybrany najlepszym polskim koszykarzem po tym, jak walnie przyczynił się do ostatniego sukcesu ŁKS Łódź (brązowy medal mistrzostw Polski). W tym samym roku doznał groźnej kontuzji, która wyłączyła go z gry na długi czas, hamując tym samym rozwój jednego z najbardziej obiecujących polskich koszykarzy.
Pod koniec kariery wyjechał do Francji, gdzie do 1996 roku kontynuował grę w tamtejszych klubach.
Wielokrotny reprezentant Polski. Uczestnik mistrzostw Europy w 1975 roku.
W 1983 roku, jako asystent Janusza Kantorskiego, sięgnął po mistrzostwo Polski wraz z koszykarkami ŁKS Łódź. Pracę szkoleniową kontynuuje także dziś, jako I trener drużyny z francuskiej miejscowości Lizy.

</doc>
<doc id="1341293" url="https://pl.wikipedia.org/wiki?curid=1341293" title="Indriidae">
Indriidae



</doc>
<doc id="1341294" url="https://pl.wikipedia.org/wiki?curid=1341294" title="BMTH">
BMTH



</doc>
<doc id="1341303" url="https://pl.wikipedia.org/wiki?curid=1341303" title="Wincenty Styś">
Wincenty Styś

Wincenty Styś (ur. 30 lipca 1903 we wsi Husów, zm. 21 kwietnia 1960 we Wrocławiu) – polski prawnik i ekonomista, pionier ekonomii we wrocławskim ośrodku nauki po II wojnie światowej, badacz ekonomicznych i społecznych problemów wsi i rolnictwa, współtwórca Wyższej Szkoły Handlowej we Wrocławiu i później jej rektor, nauczyciel akademicki oraz działacz społeczny w okresie zagospodarowania ziem zachodnich.
Życiorys.
Jego ojciec posiadał 1,5 ha ziemi i aby wyżywić rodzinę, dorabiał jako organista w miejscowym kościele. Ojciec uczonego należał do światłych mieszkańców wsi, przekonany o uzdolnieniach syna do nauki nie narzucał mu kierunku kształcenia i przyszłego zawodu, ale wspomagał jego wysiłki do zdobywania kolejnych szczebli wykształcenia. Dzięki temu w 1922, po 8 latach nauki, uzyskał świadectwo dojrzałości w Państwowym Gimnazjum Realnym w Łańcucie i w tym samym roku, rozpoczął studia na Wydziale Prawa Uniwersytetu Jana Kazimierza we Lwowie; dwukrotnie je przerywał – raz z powodu braku pieniędzy, a drugi raz ze względu na chorobę.
Po uzyskaniu w 1928 roku dyplomu magistra praw przez dwa lata pracował w Małopolskim Towarzystwie Rolniczym we Lwowie jako instruktor kół młodzieży wiejskiej, sam będąc członkiem takiego koła w Tuczempach. Obserwacje życia wsi skłoniły go do nawiązania współpracy z prof. Franciszkiem Bujakiem i Stefanem Inglotem przy zakładaniu i redagowaniu miesięcznika problemowego „Wieś i Państwo”, którego publikacje zmierzały do podnoszenia na wyższy poziom kultury „twórców chleba”, rozwoju różnych form spółdzielczości, doskonalenia form wiejskiego współżycia itp.
Działalność naukową W. Stysia otwiera rok 1930, w którym podjął pracę jako asystent w Katedrze Ekonomii Społecznej w Uniwersytecie lwowskim, uzyskując w 1931 r. stopień naukowy doktora ekonomii. W latach 1932–1934 przebywał jako stypendysta Fundacji Rockefellera w słynnych ośrodkach nauki ekonomii – Wiedniu, Cambridge, Rzymie i Paryżu. Po powrocie ze studiów zagranicznych otworzył w Uniwersytecie Lwowskim przewód habilitacyjny, kończąc go w lipcu 1936 roku. W październiku 1936 otrzymał prawo "veniam legendi" z zakresu ekonomii społecznej na Wydziale Prawa Uniwersytetu Jana Kazimierza we Lwowie. W tym też roku został powołany na stanowisko zastępcy profesora na Wydziale Rolniczo-Leśnym Politechniki Lwowskiej, gdzie do wybuchu wojny wykładał ekonomię, politykę agrarną, prowadząc równocześnie zajęcia na uniwersytecie.
W okresie okupacji także czuł się pracownikiem Uniwersytetu uczestnicząc w tajnym nauczaniu na Wydziale Prawa. Powojenna działalność W. Stysia związana jest z Wrocławiem, gdzie na apel organizatorów Uniwersytetu przybywa w 1945 i obejmuje stanowisko kierownika katedry Ekonomii, z chwilą zaś powstania WSH – także katedrę w tej uczelni. Ten okres obfituje w wydarzenia, które przyczyniają się zarówno do wzlotów jak załamań jego działalności. Najpierw należy odnotować jego społeczną działalność nad zagospodarowaniem Ziem Zachodnich. Wówczas pracował aktywnie w Radzie Naukowej dla Zagadnień Ziem Odzyskanych, na posiedzeniach której prezentował własne koncepcje osadnictwa i ustroju obszarów wiejskich. Jako działacz społeczny nie poprzestawał na głoszeniu swych poglądów i teoretycznym ich uzasadnianiu – jeździł w strony dzieciństwa i ściągał w okolice Wrocławia rodziny chłopskie, którym pomagał osiedlić się i wraz z którymi organizował według własnej koncepcji spółdzielnie osadniczo-parcelacyjne. Kiedy jednak w 1948 r. przyjęto kurs na kolektywizację rolnictwa według wzoru Radzieckiego poglądy Stysia okazały się nie do pogodzenia. Krytyczne wypowiedzi tego uczonego o kolektywizacji wsi doprowadziły do serii dyskryminacyjnych posunięć – odwołania z funkcji kierownika katedry ekonomii i odsunięcia od zajęć dydaktycznych w tej dyscyplinie oraz przeniesienia go do katedry historii. Oznaczało to załamanie się działalności tego uczonego na blisko 9 lat. Dopiero po październiku 1956 r. dyskryminacja jego osłabła. W styczniu 1957 wrócił na stanowiska kierownicze w katedrach ekonomii na Uniwersytecie i WSE. Został też pierwszym wybieralnym rektorem WSE i laureatem nagrody miasta Wrocławia, został też odznaczony Krzyżem Oficerskim Orderu Odrodzenia Polski. W roku 1958 otrzymał nominację na profesora zwyczajnego. W roku 1959 wyszło drukiem jego obszerne dzieło pt. „Współzależność rozwoju rodziny chłopskiej i jej gospodarstwa”. Został prezesem Oddziału Wrocławskiego i członkiem Zarządu Głównego PTE. Dwukrotnie wyjeżdżał do Londynu i innych ośrodków w Anglii, wygłaszał tam referaty oparte na własnych badaniach. W 1959 powtórnie został wybrany rektorem WSE, ale wybór ten nie zyskał już akceptacji ministra szkolnictwa wyższego. Oznaczało to, że kraj wszedł już w okres odwrotu od reform ustrojowych zapowiadanych po pierwszym buncie poznańskich robotników w 1956 roku.
Działalność naukowo-badawcza Stysia obejmuje blisko 30-letni okres, licząc od ukazania się pierwszej jego publikacji w 1931 do ostatnich chwil jego życia w 1960 roku. W tym przedziale czasowym, z wyłączeniem lat II wojny światowej, napisał i opublikował 68 prac naukowych, referatów i wypowiedzi w dyskusjach.
W pierwszym okresie aktywności naukowej, obejmującym 7 lat dwudziestolecia międzywojennego, Styś napisał 3 obszerne, oparte na rozległych badaniach źródłowych rozprawy monograficzne oraz 11 publikacji w czasopismach. W drugim okresie, to jest w latach powojennych, dorobek ten powiększył o jedną wielką monografię i 54 przyczynki naukowe.
Do grona jego wychowanków zalicza się prof. Kazimierz Działocha.
Zainteresowania badawcze Stysia w obu okresach koncentrowały się na zagadnieniach strukturalnych wsi i rolnictwa. Tę problematykę podejmował nie tylko w swoich rozprawach monograficznych, ale także licznych artykułach naukowych.
Prof. Styś jako badacz wyróżniał się unikatowym warsztatem badawczym, który został uformowany pod wpływem dwóch, wielkich osobowości ówczesnego Uniwersytetu im. Jana Kazimierza we Lwowie. Uczonymi tymi byli: prof. Stanisław Grabski, kierownik Katedry Ekonomii Społecznej, zaliczany przez historyków ekonomii do głównych przedstawicieli szkoły historycznej w ekonomii i prof. Franciszek Bujak, kierownik Katedry Historii Gospodarczej, twórca „szkoły bujakowskiej”, słynnej z nowego ujmowania badań ekonomiczno-socjologicznych wsi i rolnictwa.
Do wyjątkowych cech osobowości Stysia zalicza się także i to, że należał do nielicznego grona profesorów uniwersyteckich, o chłopskim rodowodzie, którzy za swoją powinność uważali podejmowanie uczynków na rzecz środowiska, z którego pochodzili. Dlatego podobnie jak jego mistrz – prof. Franciszek Bujak napisał monografię naukową swojej wsi rodzinnej, wsi Husów, której nadał tytuł: "Drogi postępu gospodarczego wsi. Studium szczegółowe na przykładzie zbiorowości próbnej wsi Husowa" (wyd. WTN, Wrocław 1947 r.). W tej wielowątkowej książce autor przedstawił historię 153 gospodarstw wsi Husów, które istniały w 1787, a następnie na podstawie materiałów źródłowych odtworzył genealogię rodzin chłopskich i ewolucję ustroju rolnego tej wsi do 1937, a więc w ciągu 150 lat. We wstępie do tej książki Styś zamieścił wielce znamienne wyznanie, że do jej napisania skłoniło go nieodparte dążenie, by Husów mógł się poszczycić własną naukową monografią, a przez to by móc spłacić w jakiejś części dług wdzięczności wobec rodziny i wsi, które go ukształtowały jako człowieka. Pracę zadedykował młodzieży wiejskiej, zwracając się do niej z następującymi słowami: "„Prace tę poświęcam Młodzieży Wiejskiej z gorącym życzeniem, by szlaki dotychczasowego rozwoju wsi poznawszy, odważnie wstępowała na drogi prowadzące do lepszej przyszłości"” (Drogi postępu, s.5) O tej monografii P. Kapuściński (na łamach Życia Gospodarczego nr 29 z 1980 r.) napisał: "„...monografia Husowa stanowi najwspanialszy pomnik, jaki autor wystawił swej rodzinnej wiosce, jakim może poszczycić się mało która wieś w Polsce. Ta unikalna praca zawiera wszystko na temat Husowa i jego mieszkańców. Wszystko o gospodarce, o produkcji, o tym, jak husowianie żyli przed wojną, w jakich domach mieszkali, jak się odżywiali, ile wydawali rocznie na jedno gospodarstwo. Kopalnia bardzo szczegółowych wiadomości na temat bytu chłopów i stosunków społecznych tej wsi. Frapująca możliwość konfrontowania ich ze współczesnością”".

</doc>
<doc id="1341306" url="https://pl.wikipedia.org/wiki?curid=1341306" title="Atlético Rio Negro Clube (Manaus)">
Atlético Rio Negro Clube (Manaus)



</doc>
<doc id="1341307" url="https://pl.wikipedia.org/wiki?curid=1341307" title="Kornelin (przystanek kolejowy)">
Kornelin (przystanek kolejowy)

Kornelin – przystanek kolejowy w Kozłowie Biskupim, w województwie mazowieckim, w Polsce. Według klasyfikacji PKP ma kategorię dworca lokalnego. Znajdują się tu 2 perony.
W roku 2019 przystanek obsługiwał 300–499 pasażerów na dobę.

</doc>
<doc id="1341308" url="https://pl.wikipedia.org/wiki?curid=1341308" title="Oborski">
Oborski



</doc>
<doc id="1341310" url="https://pl.wikipedia.org/wiki?curid=1341310" title="Arkady Rzegocki">
Arkady Rzegocki

Arkady Józef Rzegocki (ur. 22 sierpnia 1971 w Tarnobrzegu) – polski politolog, doktor habilitowany nauk humanistycznych, nauczyciel akademicki i profesor Uniwersytetu Jagiellońskiego, prodziekan ds. międzynarodowych na Wydziale Studiów Międzynarodowych i Politycznych UJ w latach 2012–2014, Ambasador RP w Zjednoczonym Królestwie Wielkiej Brytanii i Irlandii Północnej w latach 2016–2021, od 2021 Szef Służby Zagranicznej. 
Życiorys.
Ukończył studia na Uniwersytecie Jagiellońskim. W 2001 doktoryzował się na UJ na podstawie pracy "Wolność i sumienie. Fenomen liberalnego katolicyzmu w myśli Lorda Actona" (promotor – Michał Jaskólski). Tamże w 2009 habilitował się w dyscyplinie nauk o polityce, przedstawiając dzieło "Racja stanu a polska tradycja myślenia o polityce". 
W latach 1996–2010 pracował w Katedrze Historii Doktryn Politycznych i Prawnych na Wydziale Prawa i Administracji UJ. W latach 2010–2016 profesor Polskiego Uniwersytetu na Obczyźnie w Londynie. Pełnił również funkcję pełnomocnika Rektora UJ ds. współpracy z PUNO w latach 2011–2014. Pomysłodawca i kierownik Polskiego Ośrodka Naukowego Uniwersytetu Jagiellońskiego w Londynie. Od 2011 kierownik studiów podyplomowych "Polsko-brytyjskie partnerstwo strategiczne w UE i NATO". Visiting Scholar w Sidney Sussex College w Cambridge w 2014. 
Jest członkiem EpsNet, Polskiego Towarzystwa Nauk Politycznych, Polskiego Towarzystwa Myśli Politycznej, członkiem i honorowym prezesem Klubu Jagiellońskiego od 1992, członkiem Zarządu Ośrodka Myśli Politycznej, od 2009 członkiem Społecznego Komitetu Odnowy Zabytków Krakowa (SKOZK). Założyciel i redaktor naczelny czasopisma „Pressje” w latach 2002–2011. W latach 2014–2016 radny Miasta Krakowa z listy PiS, jako bezpartyjny kandydat Polski Razem, w Radzie przewodniczył Komisji Innowacji i Funduszy Europejskich, reprezentował Radę Miasta w Małopolskiej Radzie ds. Społeczeństwa Informacyjnego. 
W sierpniu 2016 otrzymał nominację na Ambasadora RP w Zjednoczonym Królestwie Wielkiej Brytanii i Irlandii Północnej. Kadencję zakończył 30 czerwca 2021.
1 lipca 2021 został powołany przez Ministra Spraw Zagranicznych Zbigniewa Raua na stanowisko Szefa Służby Zagranicznej.
Żonaty z Jolantą Rzegocką, anglistką i historyczką teatru. Mają trzy córki.
Publikacje.
Redakcja

</doc>
<doc id="1341315" url="https://pl.wikipedia.org/wiki?curid=1341315" title="Katedra św. Piotra i Pawła w Nantes">
Katedra św. Piotra i Pawła w Nantes

Katedra św. Piotra i Pawła w Nantes – gotycka katedra rzymskokatolicka znajdująca się w Nantes, we Francji. Budowa katedry rozpoczęła się w 1434 i trwała ponad 400 lat.
Historia.
Początki obecnego kościoła sięgają 1434 r. Budowę rozpoczęto na miejscu starszej, romańskiej katedry, niewystarczającej na potrzeby wiernych, na koszt książąt świetnie wówczas prosperującej Bretanii. Kamień węgielny położyli wspólnie Jan książę Bretanii oraz biskup Nantes Jean de Malestroit. Pierwszym architektem obiektu był Guillaume de Danmartin, którego po śmierci zastąpił Mathurin Rodier.
Budowę obiektu podzielić można na pięć zasadniczych etapów. W pierwszym, trwającym do 1470 r. wzniesiono ścianę zachodnią oraz jedną z wież, a także południową część nawy i sąsiadujące z nią od tej strony kaplice. Rozpoczęto też prace nad dalszymi filarami, na których miała wspierać się konstrukcja nawy. W 1442, po śmierci księcia Jana, jego zbroja została wmurowana w ściany balkonu nad nawą. W drugiej fazie prac, 1470-1490, podjęto prace nad północną elewacją obiektu i również z tamtej strony wzniesiono rząd kaplic. 
Trzecia faza, pierwsza dekada XVI w.,to okres wykonania witraży w katedrze (witraż na fasadzie ufundowała Anna, księżniczka bretońska, która została królową Francji). W tym okresie pracami kierował architekt Jacques Drouet, poważna część nawy została przykryta bogato malowanym sklepieniem, zakończono obydwa transepty obiektu. Po zakończeniu tych prac kościół został otwarty dla wiernych; dalsza realizacja projektu musiała zostać zawieszona z powodu braku pieniędzy. Jeszcze w 1626 – 1630 r. wykończono sklepienia, a w dwadzieścia lat później Louis Le Vau wybudował chór w stylu gotyckim.
W czasie Wielkiej Rewolucji Francuskiej kościół został zamknięty, dopiero w 1802 r. przywrócono go katolikom. Podjęto wówczas prace nad realizacją pierwotnych projektów katedry, które przeciągnęły się do 1840 r. pod kierunkiem Theodore'a Nau. Jeszcze w 1876 r., po oficjalnej rekonsekracji katedry, przebudowany chór na styl neogotycki oraz wyremontowano oba transepty.
28 stycznia 1972 r. na dachu katedry wybuchł wielki pożar, który zniszczył dużą część wyposażenia wnętrza, częściowo następnie zrekonstruowanego. Do wypadku doszło w wyniku prac dekarskich. Dopiero po ponad 13 latach prac rekonstrukcyjnych, w maju 1985 r., katedra została ponownie otwarta.
Katedra posiada rozbudowane podziemia, starsze niż sam obiekt (pochodzące z poprzedniej katedry) i poszerzane regularnie w miarę postępu prac budowlanych. Obecnie są one zamknięte dla zwiedzających i mieszczą tzw. Skarb katedry (najcenniejsze elementy jej wyposażenia) oraz zabytkowe szaty kapłańskie, sięgające późnego średniowiecza.
18 lipca 2020 w godzinach porannych w katedrze wybuchł pożar, który służby określają jako "poważny". Straż pożarna otrzymała powiadomienie o zdarzeniu o godzinie 7:44, a na miejsce wysłano 60 strażaków, zaś ich liczba zwiększyła się potem do 100. Pożar został opanowany około godz. 10. W wyniku pożaru najbardziej ucierpiała empora organowa. M. in. całkowicie spłonęły 400-letnie barokowe organy, które uniknęły zniszczenia podczas rewolucji francuskiej i pożaru świątyni w styczniu 1972 r. Zniszczone zostały także witraże. Zlokalizowano trzy źródła ognia, a władze potraktowały sprawę jako przestępstwo.
Architektura.
Kościół reprezentuje gotyk płomienisty. Wejście do niego wiedzie poprzez troje drzwi (bramę główną, bramę św. Piotra i bramę św. Pawła), każde z imponującym portalem, bogatym w rzeźby i płaskorzeźby. Centrum dwuwieżowej (wysokość wież – 63 metry), typowej dla francuskich katedr fasady stanowi ostrołukowe okno z witrażem i maswerkiem. Obiekt nie posiada rozety. Na obydwu wieżach znajduje się jeszcze po jednym oknie. Wieże, zbudowane na planie czworobocznym, nie są zwieńczone iglicami, ale posiadają sterczyny na każdym narożniku. Ponadto dekorują je rzędy ostrołukowych blend. Kościół wsparty jest na systemie łuków odporowych, dekorowanych sterczynami. Posiada trzy nawy, z najwyższą środkową, oraz dwa transepty. Okna dekorowane są wimpergami, maswerkami, wokół dachu obiektu rozciąga się fryz. 
Wnętrze obiektu oparte jest na rzędach filarów z białego wapienia. Prezbiterium obiektu nie jest wyodrębnione. Po pożarze z 1972 r. jedynym elementem dawnego wyposażenia jest barokowa drewniana ambona w nawie głównej, obiekt nie posiada także ołtarza głównego. Witraże w kościele przedstawiają głównie motywy florystyczne. Katedra posiada również bogatą dekorację rzeźbiarską, głównie bestiarium oraz figury aniołów, jak również posągi pierwszych fundatorów oraz rzeźba Przeszłości i Przyszłości – wizerunek człowieka o dwóch twarzach (starca i młodej kobiety). Jedyna nawa ma 103 metry długości i 38 metrów szerokości. Witraż w południowym transepcie jest największym witrażem we Francji. W kościele znajduje się również poliptyk przedstawiający narodzenie Chrystusa
W kościele pochowani zostali rodzice Anny Bretońskiej, Marguerite de Foix i Franciszek II książę Bretanii, ostatni władcy niepodległej Bretanii. Ich nagrobek, z wizerunkami spersonifikowanych czterech cnót głównych: sprawiedliwości, męstwa, roztropności i umiarkowania – stanowi bezcenny zabytek renesansowej rzeźby.

</doc>
<doc id="1341316" url="https://pl.wikipedia.org/wiki?curid=1341316" title="Solidarities">
Solidarities

Solidarities – szwajcarska, lewicowa partia polityczna założona w 1992 roku.
W wyborach parlamentarnych w 2003 roku partia zdobyła 0,5% głosów co pozwoliło jej na wprowadzenie jednego kandydata do parlamentu.
Partia jest członkiem Europejskiej Lewicy Antykapitalistycznej w skład której wchodzą głównie różne ugrupowania komunistyczne z całej Europy.
Ugrupowanie uczestniczy w działaniu ugrupowania "Alternatywna Lewica".

</doc>
<doc id="1341324" url="https://pl.wikipedia.org/wiki?curid=1341324" title="Michał I Angelos">
Michał I Angelos

Michał I Angelos (zm. 1215) – kuzyn cesarzy bizantyńskich Izaaka II i Aleksego III Angelosów, po zdobyciu Konstantynopola przez krzyżowców w 1204 roku, utworzył jedno z państw powstałych na ziemiach byłego cesarstwa - Despotat Epiru, którym władał w latach 1205 - 1215.
Życiorys.
Michał I Angelos, właściwie Michał I Angelos Dukas Komnen, gdyż te trzy nazwiska cesarskie nosiła pierwsza dynastia władców Epiru, był nieślubnym synem sebastokratora Jana Dukasa, kuzynem cesarzy z dynastii Angelosów – Izaaka II i Aleksego III.
Po zdobyciu Konstantynopola przez krzyżowców w 1204 roku, wziął udział w następnym roku w wyprawie jednego z wodzów krzyżowców, markiza Bonifacego z Montferratu, do Tesalii. W trakcie wyprawy zbiegł na ziemie kontrolowane przez Senacherima, który wiosną 1204 roku, wykorzystując zamęt w państwie, przejął władzę nad zarządzanymi przez siebie ziemiami wokół Nikopolis w Epirze. Kiedy Senacherim został zamordowany w następnym roku przez skłóconych z nim możnowładców, Michał objął władzę jako zięć dotychczasowego władcy.
Inaczej początki despotatu przedstawia mnich Hiob w spisanym pod koniec XIII wieku „"Żywocie świętej Teodory Petrafiliny z Arty"”. Według niego Michał został wysłany przez cesarza Aleksego III na Peloponez, w tym czasie będący w rękach łacinników. Ostatecznie jednak opanował leżącą na południu Epiru, u wrót Peloponezu, Artę. Po śmierci Senacherima poślubił wdowę po nim i przejął władztwo po zmarłym.
Utworzone przez Michała I państwo w krótkim czasie objęło tereny położone wokół Arty i Joaniny oraz Dyrrachionu, a także Etolię i Akarnanię. Na stolicę swego państwa Michał I wybrał położoną centralnie Joaninę. Po objęciu władzy starał się wspomóc antyłaciński opór ludności greckiej na Peloponezie. Przekroczył w tym celu Istm Koryncki, został jednak pokonany i zmuszony do odwrotu przez łacinników. Niepowodzeniem zakończyła się również podjęta w 1210 roku wyprawa do Tesalii. Chcąc skoncentrować uwagę na walce z łacinnikami Michał I zawarł jeszcze w tym samym roku układ z dożą weneckim, Piotrem Ziani, uznając jego zwierzchność, dzięki czemu zapewnił sobie spokój od zachodu. Latem 1212 roku poprowadził wyprawę na wschód, w wyniku której zajął znaczną część Tesalii wraz z Larisą, odcinając Królestwo Tessaloniki od państw łacińskich na południu. Po zwycięstwie w Tesalii, zerwał układ z Wenecją. W trakcie działań zbrojnych odbił z rąk weneckich Dyrrachion i zajął wyspę Korfu.
Michał I został zamordowany w albańskim Beracie w 1215 roku, a władzę po nim przejął jego przyrodni brat Teodor Angelos Dukas Komnen.

</doc>
<doc id="1341330" url="https://pl.wikipedia.org/wiki?curid=1341330" title="Genus Porto Velho">
Genus Porto Velho

Sport Club Genus Rondoniense - brazylijski klub piłkarski z siedzibą w mieście Porto Velho, stolicy stanu Rondônia.
Historia.
Klub założony został 15 listopada 1981 roku pod początkową nazwą "Sport Club Genus de Porto Velho". W 2006 zmieniono nazwę na "Sport Club Genus Rondoniense".

</doc>
<doc id="1341334" url="https://pl.wikipedia.org/wiki?curid=1341334" title="Sport Club Genus Rondoniense">
Sport Club Genus Rondoniense



</doc>
<doc id="1341335" url="https://pl.wikipedia.org/wiki?curid=1341335" title="Jacek Kloczkowski">
Jacek Kloczkowski

Jacek Kloczkowski (ur. 20 kwietnia 1975) – politolog, publicysta, doktor nauk politycznych (Wydział Studiów Międzynarodowych i Politycznych UJ), prezes Ośrodka Myśli Politycznej w Krakowie, członek komitetu redakcyjnego serii wydawniczej Biblioteka Klasyki Polskiej Myśli Politycznej, redaktor naczelny portalu Polskie Tradycje Intelektualne, publikował na łamach m.in. „Rzeczpospolitej”, „Nowego Państwa”, „Dziennika Polskiego”. 

</doc>
<doc id="1341337" url="https://pl.wikipedia.org/wiki?curid=1341337" title="Sport Club Genus de Porto Velho">
Sport Club Genus de Porto Velho



</doc>
<doc id="1341338" url="https://pl.wikipedia.org/wiki?curid=1341338" title="Port lotniczy Kansas City">
Port lotniczy Kansas City

Port lotniczy Kansas City (IATA: MCI, ICAO: KMCI) – międzynarodowy port lotniczy położony 24 km na północny zachód od centrum Kansas City, w hrabstwie Platte, w stanie Missouri, w Stanach Zjednoczonych.

</doc>
<doc id="1341339" url="https://pl.wikipedia.org/wiki?curid=1341339" title="Bengt Berndtsson">
Bengt Berndtsson

Bengt Berndtsson (ur. 26 stycznia 1933 w Göteborgu, zm. 4 czerwca 2015) – szwedzki piłkarz, napastnik. Srebrny medalista MŚ 1958. Obdarzany przydomkiem "Fölet". Długoletni zawodnik IFK Göteborg.
Grał w Hisingstads IS i Lundby IF. Piłkarzem IFK został w 1951 i grał w tym klubie do 1969. Łącznie rozegrał 599 spotkań i zdobył 125 bramek. Był mistrzem Szwecji (1958). W reprezentacji Szwecji zagrał 29 razy i strzelił 5 bramek. Podczas MŚ 58 zagrał w jednym meczu.

</doc>
<doc id="1341340" url="https://pl.wikipedia.org/wiki?curid=1341340" title="Estádio Aluízio Ferreira">
Estádio Aluízio Ferreira



</doc>
<doc id="1341341" url="https://pl.wikipedia.org/wiki?curid=1341341" title="Daniel Majstorović">
Daniel Majstorović

Daniel Majstorović (ur. 5 kwietnia 1977 w Malmö) – piłkarz szwedzki grający na pozycji środkowego obrońcy.
Kariera klubowa.
Rodzice Daniela pochodzą z Serbii. Karierę piłkarską zawodnik rozpoczął w małym klubie Övergrans IF. Trenował także w Habo FF, a jego pierwszym profesjonalnym klubem w karierze był IF Brommapojkarna. W jego barwach zadebiutował w 1996 roku w rozgrywkach drugiej ligi szwedzkiej. Tam też występował przez półtora roku, a latem 1997 trafił do niemieckiej Fortuny Köln i przez sezon występował w rozgrywkach 2. Bundesligi. Następnie wrócił do Brommapojkarny, a w latach 1999–2000 grał w innym drugoligowcu, Västeras SK.
W 2001 roku Majstorović przeszedł do Malmö FF. Od początku pobytu w tym klubie był jego podstawowym zawodnikiem, a w 2002 roku został wicemistrzem Szwecji. W 2003 roku wystąpił w Pucharze UEFA, a w 2004 po raz pierwszy w karierze został mistrzem Szwecji. W Malmö do lata tamtego roku i rozegrał dla tego zespołu 86 spotkań, w których zdobył 9 goli.
Latem 2004 Majstorović został piłkarzem holenderskiego FC Twente, do którego trafił za 800 tysięcy euro. Był jego podstawowym zawodnikiem przez półtora roku i występował ze swoimi rodakami Sharbelem Toumą oraz Kennedym Bakircioglü. W marcu 2005 uderzył łokciem gracza FC Groningen Martina Drenta, przez co pauzował przez siedem kolejek ligowych. Ogółem w koszulce Twente zagrał 50 razy i strzelił 4 bramki.
W styczniu 2006 roku Szwed, pomimo oferty z Ajaksu Amsterdam, podpisał kontrakt ze szwajcarskim FC Basel, które zapłaciło za niego 1,5 miliona euro. W Swiss Super League zadebiutował 12 lutego w zremisowanym 1:1 wyjazdowym spotkaniu z FC Zürich. W 2006 i 2007 roku zostawał z Basel wicemistrzem Szwajcarii, a w 2008 wywalczył tytuł mistrzowski (32 mecze i 10 goli w sezonie).
19 maja 2008 roku Majstorović przeszedł na zasadzie wolnego trsanferu do greckiego AEK Ateny. Podpisał trzyletni kontrakt odrzucając ofertę włoskiego S.S. Lazio.
16 sierpnia 2010 roku trener Celtiku Neil Lennon ogłosił podpisanie przez Majstorovicia dwuletniego kontraktu z klubem z Parkhead. W Celtiku grał do 2012. Wtedy też odszedł do AIK Fotboll, w którym w 2013 zakończył karierę.
Kariera reprezentacyjna.
W reprezentacji Szwecji Majstorović zadebiutował 16 lutego 2003 roku w wygranym 3:2 towarzyskim spotkaniu z Katarem. W 2008 roku został powołany przez selekcjonera Larsa Lagerbäcka do kadry na Mistrzostwa Europy 2008.

</doc>
<doc id="1341344" url="https://pl.wikipedia.org/wiki?curid=1341344" title="Daniel Majstorovic">
Daniel Majstorovic



</doc>
<doc id="1341351" url="https://pl.wikipedia.org/wiki?curid=1341351" title="One-Two-GO Airlines">
One-Two-GO Airlines

One-Two-Go Airlines – tajska tania linia lotnicza z siedzibą w Bangkoku. Głównym węzłem był port lotniczy Bangkok-Don Muang.

</doc>
<doc id="1341353" url="https://pl.wikipedia.org/wiki?curid=1341353" title="Hymn Surinamu">
Hymn Surinamu

God zij met ons Suriname lub Opo kondreman („Niech Bóg będzie z naszym Surinamem”) – hymn państwowy Surinamu.
Hymn ma dwie zwrotki. Pierwsza wykonywana jest w języku niderlandzkim, druga w języku sranan tongo.
Tekst.
Pierwsza zwrotka (niderlandzki):
Druga zwrotka (sranan tongo):

</doc>
<doc id="1341355" url="https://pl.wikipedia.org/wiki?curid=1341355" title="Eren Derdiyok">
Eren Derdiyok

Eren Derdiyok (ur. 12 czerwca 1988 w Bazylei) – szwajcarski piłkarz kurdyjskiego pochodzenia występujący na pozycji napastnika, grający w Galatasaray SK.
Kariera klubowa.
Eren Derdiyok zawodową karierę rozpoczynał w 2005 roku w klubie BSC Old Boys. Strzelił dla niego 10 bramek w 18 meczach.
FC Basel.
Latem 2006 roku trafił do pierwszoligowego FC Basel. W debiutanckim sezonie w barwach „Bebbi” pełnił rolę rezerwowego. Na boisku pojawił się 12 razy (2 razy w podstawowym składzie), jednak spędził na nim łącznie tylko 220 minut. Podopieczni Christiana Grossa wywalczyli wicemistrzostwo kraju mając jeden punkt straty do FC Zürich.
W kolejnych rozgrywkach Derdiyok grywał już znacznie częściej. 2 marca 2008 roku zdobył hat-tricka w meczu przeciwko FC Thun. 6 kwietnia wraz z drużyną wywalczył puchar kraju. W tym samym czasie w mediach pojawiła się informacja, że Derdiyok latem odejdzie być może do angielskiego Newcastle United. Łącznie w 27 ligowych spotkaniach sezonu 2007/2008 piłkarz FC Basel zdobył 7 goli, a jego zespół zdobył tytuł mistrza Szwajcarii.
27 sierpnia 2008 roku Derdiyok strzelił zwycięską bramkę w meczu z Vitórią SC (2:1) i zapewnił swojej drużynie udział w fazie grupowej Ligi Mistrzów. 4 listopada zdobył natomiast gola w zremisowanym 1:1 spotkaniu z Barceloną. FC Basel zajęło jednak ostatnie miejsce w swojej grupie i odpadło z rozgrywek Champions League. Łącznie dla szwajcarskiego klubu Derdiyok w 64 ligowych pojedynkach strzelił 20 bramek.
Bayer.
28 maja 2009 roku Derdiyok podpisał kontrakt z Bayerem 04 Leverkusen. Umowa z klubem obowiązywała do 30 czerwca 2013 roku. W nowym klubie stworzył duet napastników ze Stefanem Kießlingiem.
TSG 1899 Hoffenheim.
2 maja 2012 podpisał czteroletni kontrakt z TSG 1899 Hoffenheim. Umowa obowiązuje od 1 lipca 2012 roku.
Wypożyczenie do Bayeru.
W 2013 roku został wypożyczony z opcją pierwokupu do Bayeru 04 Leverkusen.
Kasımpaşa SK.
1 lipca 2014 roku Derdiyok podpisał kontrakt z Kasımpaşa SK, a kwota transferu wyniosła 2,5 miliona euro.
Galatasaray SK.
5 sierpnia 2016 roku oficjalnie potwierdzono, że od nowego sezonu Derdiyok będzie bronił barw Galatasaray SK. Kwota transferu wyniosła 4 mln.
Kariera reprezentacyjna.
Derdiyok ma za sobą występy w młodzieżowych reprezentacjach Szwajcarii. W juniorskich zespołach imponował skutecznością – dla drużyny do lat 19 strzelił 7 bramek w 7 meczach, a dla kadry do lat 21 zdobył 7 goli w 5 spotkaniach. W seniorskiej reprezentacji zadebiutował 6 lutego 2008 roku w pojedynku z Anglią rozgrywanym na Wembley. W meczu tym dwanaście minut po wejściu na boisko z ławki rezerwowych wpisał się na listę strzelców. Następnie Jakob Kuhn powołał go do 23-osobowej kadry na Euro 2008, na którym Szwajcarzy zostali wyeliminowani w rundzie grupowej.

</doc>
<doc id="1341356" url="https://pl.wikipedia.org/wiki?curid=1341356" title="Metro w Sewilli">
Metro w Sewilli

Metro w Sewilli ("hiszp. Metro de Sevilla") – system kolei podziemnej, czyli metra w Sewilli, w Hiszpanii. W 2008 r., po pięciu latach budowy zakończona została budowa 18-kilometrowego odcinka "Metro de Sevilla". Odcinek ten należy do linii numer 1 pomiędzy "Ciudad Expo" a "Condequinto", posiada na swej trasie przejazdu 22 stacje. Linia została oficjalnie zainaugurowana 2 kwietnia 2009 r. i w ten dzień rozpoczęły się regularne przewozy.

</doc>
<doc id="1341358" url="https://pl.wikipedia.org/wiki?curid=1341358" title="Hymn Sierra Leone">
Hymn Sierra Leone

High We Exalt Thee, Realm of the Free – hymn państwowy Sierra Leone od 1961.
Autorem słów jest Clifford Nelson Fyle, muzykę skomponował John Akar.
Tekst
High we exalt thee, realm of the free;
Great is the love we have for thee;
Firmly united ever we stand,
Singing thy praise, O native land.
We raise up our hearts and our voices on high,
The hills and the valleys re-echo our cry;
Blessing and peace be ever thine own,
Land that we love, our Sierra Leone.
One with a faith that wisdom inspires,
One with a zeal that never tires;
Ever we seek to honour thy name,
Ours is the labour, thine the fame.
We pray that no harm on thy children may fall,
That blessing and peace may descend on us all;
So may we serve thee ever alone,
Land that we love, our Sierra Leone.
Knowledge and truth our forefathers spread,
Mighty the nations whom they led;
Mighty they made thee, so too may we
Show forth the good that is ever in thee.
We pledge our devotion, our strength and our might,
Thy cause to defend and to stand for thy right;
All that we have be ever thine own,
Land that we love, our Sierra Leone.

</doc>
<doc id="1341362" url="https://pl.wikipedia.org/wiki?curid=1341362" title="Mniejszy szuka Dużego (film)">
Mniejszy szuka Dużego (film)

Mniejszy szuka Dużego – polski film przygodowy na podstawie powieści Wiktora Woroszylskiego pod tym samym tytułem.

</doc>
<doc id="1341363" url="https://pl.wikipedia.org/wiki?curid=1341363" title="Hymn Wysp Świętego Tomasza i Książęcej">
Hymn Wysp Świętego Tomasza i Książęcej

Independência total ("Całkowita niepodległość") – hymn państwowy Wysp Świętego Tomasza i Książęcej.
Hymn został przyjęty w 1975 roku. Autorką słów jest Alda Neves da Graça do Espírito Santo, muzykę skomponował Manuel dos Santos Barreto de Sousa e Almeida.
Tekst.
"Refren:"

</doc>
<doc id="1341364" url="https://pl.wikipedia.org/wiki?curid=1341364" title="Aborcja w Luksemburgu">
Aborcja w Luksemburgu

Luksemburg posiada – obok Malty, Irlandii i Polski – jedne z bardziej restrykcyjnych przepisów aborcyjnych spośród państw Unii Europejskiej (art. 348 – 353-A kodeksu karnego). Do 1978 roku przerywanie ciąży było tam bezwzględnie zakazane, następnie wprowadzono jego niekaralność w pierwszych dwunastu tygodniach ciąży pod następującymi warunkami:
Występowanie okoliczności wymienionych w punkcie 1. stwierdza lekarz-specjalista. Normy z punktów 2-4 nie obowiązują, gdy ciąża zagraża życiu matki. Do 12 tygodnia aborcja jest legalna. Kobieta musi odbyć konsultacje z lekarzem, natomiast niezależnie od jego oceny może ją wykonać. Po upływie 12 tygodni aborcja jest dopuszczalna jedynie z powodu ścisłych wskazań medycznych bądź embriopatologicznych potwierdzonych przez dwóch lekarzy-specjalistów.

</doc>
<doc id="1341369" url="https://pl.wikipedia.org/wiki?curid=1341369" title="Frantisek Capek">
Frantisek Capek



</doc>
<doc id="1341372" url="https://pl.wikipedia.org/wiki?curid=1341372" title="Hymn Sudanu">
Hymn Sudanu

Nahnu Dżund Allah Dżund Al-watan (, „Jesteśmy armią Boga i naszego kraju”) – hymn państwowy Sudanu.
Hymn przyjęto w 1956 roku. Autorem tekstu jest Ahmad Muhammad Salih, muzykę skomponował Ahmad Murdschan.
Tekst.
نحن جند الله جند الوطن
ان دعى داعى الفداء لم نخن
نتحدى الموت عند المحن
نشترى المجد بأغلى ثمن
هذه الأرض لنا فليعيش سوداننا
عالما بين الأمم
يا بنى السودان هذا رمزكـم
يحمل العبء و يحمي أرضكم

</doc>
<doc id="1341374" url="https://pl.wikipedia.org/wiki?curid=1341374" title="José Maria Rodrigues Alves">
José Maria Rodrigues Alves

Zé Maria, właśc. José Maria Rodrigues Alves (ur. 18 maja 1949 roku w Botucatu) – brazylijski piłkarz. Był mistrzem świata w 1970 roku.
W czasie swojej 17 letniej (1966-1983) kariery grał w takich klubach jak: Ferroviário Botucatu, Portuguesa, Corinthians Paulista i Internacional Limeira. Zé Maria występował na pozycji prawego obrońcy. Czterokrotnie triumfował w Mistrzostwach Stanu São Paulo (1977, 1979, 1982, 1983). W latach 1968-1978 zaliczył 48 występów w reprezentacji Brazylii. Wziął udział w Mistrzostwach Świata w 1970 roku oraz w Mistrzostwach Świata w roku 1974.

</doc>
<doc id="1341383" url="https://pl.wikipedia.org/wiki?curid=1341383" title="Mistrzostwa Świata w Pływaniu na krótkim basenie 2012">
Mistrzostwa Świata w Pływaniu na krótkim basenie 2012

11. Mistrzostwa Świata w Pływaniu na krótkim basenie odbyły się od 12 do 16 grudnia 2012 w Stambule, (Turcja).
Stambuł został wybrany na gospodarza Mistrzostw Świata na spotkaniu FINA 12 kwietnia 2008 w Manchesterze. W głosowaniu pokonał Wiedeń.
Reprezentacje.
W zawodach brały udział 162 reprezentacje narodowe i 958 sportowców.
Reprezentacja Polski.
Kobiety:
Mężczyźni:

</doc>
<doc id="1341384" url="https://pl.wikipedia.org/wiki?curid=1341384" title="Ucieczka (film 1986)">
Ucieczka (film 1986)

Ucieczka – polski film obyczajowy z 1986 roku. Debiutancka produkcja i jednocześnie film dyplomowy Tomasza Szadkowskiego (Wydział Radia i Telewizji Uniwersytetu Śląskiego w Katowicach), kręcony pod okiem Krzysztofa Kieślowskiego. Film otwierający cykl "Kronika wypadków".

</doc>
<doc id="1341386" url="https://pl.wikipedia.org/wiki?curid=1341386" title="Atletico Huila Neiva">
Atletico Huila Neiva



</doc>
<doc id="1341387" url="https://pl.wikipedia.org/wiki?curid=1341387" title="Václav Němeček">
Václav Němeček

Václav Němeček (ur. 25 stycznia 1967 w Hradcu Králové) – czeski piłkarz występujący na pozycji pomocnika.
Kariera klubowa.
Pierwszym profesjonalnym klubem piłkarza była Sparta Praga. W Pradze grał 7 lat występując w 174 meczach i zdobywając 26 goli. Wraz z klubem zdobył wiele trofeów: w sezonie 1995/96 wicemistrzostwo Czechosłowacji oraz puchar Czech, w 86/87 mistrzostwo Czechosłowacji oraz puchar Czech, w 87/88 mistrzostwo Czechosłowacji, puchar Czechosłowacji i puchar Czech. W sezonie 88/89 mistrzostwo Czechosłowacji oraz puchar Czechosłowacji i Czech, w 1989/1990 mistrzostwo Czechosłowacji a następnym sezonie kolejne mistrzostwo ligi. W ostatnim roku w zespole zdobył wicemistrzostwo kraju, puchar Czechosłowacji i Czech oraz jego drużynie udało się awansować do półfinału Ligi Mistrzów. Następnym klubem gracza był francuski, pierwszoligowy klub Toulouse FC. W Tuluzie rozegrał 3 sezony zdobywając 10 bramek w równo 100 pojedynkach ligowych. Później piłkarz przeniósł się do Szwajcarii, gdzie występował w barwach Servette FC prowadzonego przez Bernarda Challandesa. W 2 sezonach w Genewie rozegrał 60 meczów zdobywając 3 bramki. Po rocznej przerwie piłkarz powrócił do swojego pierwszego klubu z Pragi. W Czechach rozegrał niepełny sezon 97/98, ponieważ przeniósł się do chińskiego Dalian Wanda. W tym zespole po rocznej grze zakończył swoją karierę piłkarską.
Kariera reprezentacyjna.
Grę w reprezentacji Czechosłowacji zaczął w 1988 roku. Wraz z nią wystąpił na Mistrzostwach Świata w 1990, podczas których zagrał w 3 meczach. W sumie w barwach reprezentacji rozegrał 40 spotkań strzelając 5 bramek. Po rozpadzie Czechosłowacji rozpoczął grę w reprezentacji Czech. Podczas Mistrzostw Europy w 1996 w Anglii wystąpił w meczu półfinałowym przeciwko Francji (wygrany w karnych 6-5). Wraz z drużyną zdobył 2. miejsce przegrywając w finale z Niemcami 1-2. W tym samym roku zakończył swoją karierę piłkarską.

</doc>
<doc id="1341388" url="https://pl.wikipedia.org/wiki?curid=1341388" title="Hymn Republiki Środkowoafrykańskiej">
Hymn Republiki Środkowoafrykańskiej

La Renaissance („Odrodzenie”) – hymn Republiki Środkowoafrykańskiej, stosowany od 1960 roku.
Autorem słów hymnu jest późniejszy premier Barthélémy Boganda. Muzykę skomponował Herbert Pepper, który jest także kompozytorem muzyki do hymnu Senegalu.
Tekst w języku francuskim.
Refren:
Tekst w języku sango.
Refren:

</doc>
<doc id="1341395" url="https://pl.wikipedia.org/wiki?curid=1341395" title="Hymn Singapuru">
Hymn Singapuru

Majulah Singapura (pol. „Naprzód, Singapurze!”) – hymn państwowy Singapuru.
Tekst i muzykę napisał w 1958 roku Zubir Said. Od 1959 roku pieśń jest oficjalnym hymnem Singapuru.

</doc>
<doc id="1341396" url="https://pl.wikipedia.org/wiki?curid=1341396" title="Mario Eggimann">
Mario Eggimann

Mario Eggimann (ur. 24 stycznia 1981 w Brugg) – szwajcarski piłkarz występujący na pozycji środkowego obrońcy.
Kariera klubowa.
Mario Eggimann zawodową karierę rozpoczynał w 1998 roku w FC Aarau. Miejsce w podstawowym składzie tego zespołu wywalczył sobie w sezonie 2000/2001, kiedy to rozegrał 30 ligowych pojedynków. Łącznie w barwach FC Aarau wystąpił w 75 spotkaniach i w tym czasie nie odnosił żadnych sukcesów.
Latem 2002 roku Eggimann przeniósł się do niemieckiego klubu Karlsruher SC. W debiutanckim sezonie w drugiej lidze rozegrał 24 mecze i 4 razy wpisał się na listę strzelców, a Karlsruher SC zajęło w lidze 13. pozycję. W kolejnych rozgrywkach szwajcarski obrońca także występował regularnie, jednak jego drużyna wciąż kończyła zmagania w dolnej części tabeli. W sezonie 2005/2006 Eggimann wraz z zespołem uplasował się na 6. miejscu, ale w rozgrywkach 2006/2007 zajmując w lidze 1. lokatę Karlsruhe wywalczyło awans do Bundesligi. Zadebiutował w niej 12 sierpnia 2007 roku podczas wygranego 2:0 spotkania z 1. FC Nürnberg.
W lipcu 2008 roku Eggimann przeszedł do Hannoveru 96, a suma transferu wyniosła 1,4 miliona euro. Od początku rozgrywek 2009/2010 Szwajcar został rezerwowym swojego klubu. Podstawowymi środkowymi obrońcami byli Niemiec Christian Schulz i Tunezyjczyk Karim Haggui.
Kariera reprezentacyjna.
W reprezentacji Szwajcarii Eggimann zadebiutował 7 września 2007 roku w wygranym 2:1 spotkaniu przeciwko Chile. Wcześniej był kapitanem drużyny do lat 21. 13 maja 2008 roku Jakob Kuhn powołał go do szerokiej, 26-osobowej kadry na mistrzostwa Europy, jednak na turniej w Austrii i Szwajcarii Eggimann ostatecznie nie pojechał.

</doc>
<doc id="1341398" url="https://pl.wikipedia.org/wiki?curid=1341398" title="Za co? (film)">
Za co? (film)

Za co? – polsko-rosyjsko-amerykański melodramat w reżyserii Jerzego Kawalerowicza z 1995 roku na podstawie opowiadania Lwa Tołstoja pod tym samym tytułem, opartego na autentycznych losach Wincentego Migurskiego.
Treść.
Oficer Józef Migurski za udział w powstaniu listopadowym zostaje zesłany wcielony do armii carskiej i zesłany do jednego z fortów nad Morzem Kaspijskim. Jego ukochana, Albina porzuca rodzinę i udaje się za nim na wygnanie. Trudne warunki życia skłaniają ich do ucieczki.

</doc>
<doc id="1341399" url="https://pl.wikipedia.org/wiki?curid=1341399" title="Fabula">
Fabula

Fabula – niemieckie czasopismo bajkoznawcze ukazujące się w Berlinie od 1957 roku. Przez długi czas redaktorem naczelnym był Kurt Ranke – profesor uniwersytetu w Getyndze. W skład pierwszego komitetu redakcyjnego wchodzili Walter Anderson, L. Bødker (Dania), R. Th. Christiansen (Norwegia), G. Ortutay (Węgry), A. Taylor (USA) i S. Thompsorn (USA). Pismo, oprócz materiałów w języku angielskim, niemieckim i francuskim, zamieszcza rozprawy, przyczynki, recenzje i komunikaty o pracach w toku.

</doc>
<doc id="1341400" url="https://pl.wikipedia.org/wiki?curid=1341400" title="Xkcd">
Xkcd

xkcd – komiks internetowy tworzony przez Randalla Munroe’a, absolwenta Christopher Newport University, który pracował jako kontrahent dla NASA.
Komiks powstał we wrześniu 2005 roku i określany jest jako „komiks o romansach, sarkazmie, matematyce i języku”. Tytuł komiksu nie jest żadnym akronimem ani nie zawiera żadnego znaczenia; oficjalnie określany jest jako „ceniony i pilnie strzeżony punkt w przestrzeni łańcuchów znaków”.
Komiks porusza różne tematy, od miłości (niektóre odcinki zawierają wiersze) po dowcipy matematyczne i naukowe. Niektóre odcinki nawiązują także do współczesnej popkultury, inne do zagadnień informatycznych takich jak SQL injection.
Choć większość z odcinków zawiera proste, „patyczkowate” postaci, w niektórych z odcinków pojawiają się krajobrazy, równania matematyczne lub imitacje innych rysowników. Od czasu do czasu pojawia się również realizm. Są też odcinki traktujące o Wikipedii.
xkcd publikowany jest na licencji Creative Commons (uznanie autorstwa, do użytku niekomercyjnego).

</doc>
<doc id="1341401" url="https://pl.wikipedia.org/wiki?curid=1341401" title="Zwłóknienie wątroby">
Zwłóknienie wątroby



</doc>
<doc id="1341402" url="https://pl.wikipedia.org/wiki?curid=1341402" title="Burghley House">
Burghley House

Burghley House — budowla wzniesiona w czasie renesansu angielskiego w Northamptonshire między latami pięćdziesiątymi a osiemdziesiątymi XVI wieku przez pierwszego ministra królowej Elżbiety, wielkiego skarbnika Williama Cecila.
Była to potężna budowla na planie prostokąta z wewnętrznym dziedzińcem. Ta ogromna rezydencja dobrze odzwierciedlająca narodowy prestiż jest przykładem stylu „prodigy house” („cudowny dom”). Została pomyślana jako oprawa dla rozrywki dostarczanej królowej i jej dworowi.
Jako że rezydencję budowano długo, styl w jakim ją wznoszono ulegał stopniowemu przeobrażeniu. Architektura budowli łączy elementy tradycyjne, jak przęsło bramy wjazdowej z wieżyczkami z najnowocześniejszym francuskim klasycyzmem reprezentowanym przez sklepione kolebkowo kamienne schody oraz wieżę od strony wewnętrznego dziedzińca, ze spiętrzonymi porządkami, motywem łuku triumfalnego i wieńczącymi obeliskami pokrytymi ornamentem okuciowym. Przy budowie działali rzemieślnicy z Niderlandów.

</doc>
<doc id="1341403" url="https://pl.wikipedia.org/wiki?curid=1341403" title="Oshō (buddyzm)">
Oshō (buddyzm)

 – w Japonii tradycyjny tytuł nauczycieli buddyzmu zen. Oznacza tyle, co "mnich" lub "nauczyciel", a w literaturze pojawia się także jako przydomek Bodhidarmy.

</doc>
<doc id="1341404" url="https://pl.wikipedia.org/wiki?curid=1341404" title="Stanisław Jan Witwicki">
Stanisław Jan Witwicki

Stanisław Jan Witwicki herbu Sas (ur. około 1630 w Smolniku, zm. 4 marca 1698 w Warszawie) – polski duchowny katolicki, biskup kijowski, łucki i poznański, kanonik gnieźnieński i warszawski, sekretarz królewski, rejent kancelarii koronnej, opat komendatoryjny płocki, prepozyt w Ołyce, pisarz religijny.
Życiorys.
Urodził się około roku 1630 jako syn Samuela i Anny z Rościeskich. Nauki pobierał w lubelskim i braniewskim kolegiach jezuickich, a następnie podjął studia w Rzymie i Paryżu (wg K. Niesieckiego), po ukończeniu których przyjął święcenia kapłańskie. Po powrocie do Polski został sekretarzem króla Jana II Kazimierza Wazy, a od roku 1665 pełnił też obowiązki kanonika gnieźnieńskiego, proboszcza-infułata ołyckiego i był (od roku 1676) opatem komendatoryjnym płockim. W międzyczasie otrzymał rejentostwo kancelarii królewskiej. Brał czynny udział w życiu politycznym, posłując m.in. do: Francji, Danii i cesarza Leopolda Habsburga.
12 czerwca 1679 roku prekonizowany został na ordynariusza kijowskiego, a od 25 maja 1682 został przeniesiony na biskupstwo łuckie. W 1685 roku założył Seminarium Duchowne w Janowie Podlaskim. 12 stycznia 1688 roku został biskupem Poznania. W rok później przeprowadził synod, występując w roli instygatora koronnego przeciwko Kazimierzowi Łyszczyńskiemu po ujawnieniu jego ateizmu. Domagał się dla niego kary śmierci. Miał olbrzymie zasługi w rozwoju zakonu Trynitarzy w Polsce. 13 listopada 1697 roku, zgodnie z prawem kanonicznym uznał wizerunek "Matki Bożej Skrzatuskiej" za cudowny.
Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. W 1697 roku był elektorem Augusta II Mocnego z województwa poznańskiego.
Zmarł 4 marca roku 1698 w Warszawie (Warszawa należała do diecezji poznańskiej), a jego zwłoki spoczęły w kolegiacie św. Jana Chrzciciela.

</doc>
<doc id="1341405" url="https://pl.wikipedia.org/wiki?curid=1341405" title="Yesterday (film 1985)">
Yesterday (film 1985)

Yesterday – polski film z 1984 roku w reżyserii Radosława Piwowarskiego. Film otrzymał nagrodę FIPRESCI na festiwalu w Wenecji.
Nostalgiczna historia czterech kolegów z technikum, którzy w 1964 roku zafascynowani zespołem The Beatles przyjmują ich imiona i sposób bycia.
Zdjęcia do filmu nagrywane były w Otmuchowie, Paczkowie i Niemodlinie (województwo opolskie) oraz we Wrocławiu.

</doc>
<doc id="1341406" url="https://pl.wikipedia.org/wiki?curid=1341406" title="Hardwick Hall">
Hardwick Hall

Hardwick Hall – budynek w hrabstwie Derbyshire zaprojektowany przez Roberta Smythsona po 1590 r.
W Hardwick Hall widać typową dla renesansowej architektury angielskiej wszechobecność prostej linii i przewagę okien w stosunku do zwartych ścian.
Budowla ta stanowi dynamiczna kulminację motywu szklanej klatki z silnymi akcentami wertykalnymi. Jego plan wprowadza nową italianizującą symetrię przez usytuowanie sieni po raz pierwszy w środku, prostopadle do korpusu budynku, podczas gdy średniowieczna wielka sień była zwykle sytuowana asymetrycznie. Sień nie jest już wykorzystywana do spożywania posiłków, gdyż na pierwszym piętrze pojawiła się duża jadalnia, na pierwszym piętrze mieściły się także imponujące apartamenty właścicielki.
Na drugim piętrze znajdowały się apartamenty paradne, a ponadto Długa Galeria i Wielka Wysoka Sala. Wprowadzenie dwóch niezależnych od siebie zespołów pomieszczeń-publicznych i prywatnych, rozpowszechnione później pod wpływem tego rozwiązania, wywodzi się prawdopodobnie z późnośredniowiecznego zwyczaju wyposażania królewskich zamków w osobne apartamenty dla króla i królowej.

</doc>
<doc id="1341414" url="https://pl.wikipedia.org/wiki?curid=1341414" title="Lifewords">
Lifewords

Lifewords – międzynarodowa, ponadwyznaniowa rodzina organizacji chrześcijańskich promujących przesłanie Biblii poprzez publikacje, projekty multimedialne oraz programy edukacyjne i społeczne. Organizacje należące do Lifewords działają w Europie, Afryce, Azji oraz w Ameryce Południowej i Północnej.
Misja.
Na oficjalnej stronie Lifewords znajdujemy następującą charakterystykę:
Historia.
W 1888 roku powołano do istnienia Scripture Gift Mission (SGM). Pragnieniem założyciela, Williama Waltersa, było bezpłatne udostępnianie Słowa Bożego wszystkim ludziom. Realizując ten cel, do końca XX wieku SGM opublikowało materiały biblijne w ponad 1000 języków. W 200 z nich były to pierwsze w historii fragmenty Słowa Bożego.
W minionym stuleciu SGM wydawało broszury z fragmentami Pisma Świętego, przeznaczone dla określonych grup lub poruszające konkretne, ważne tematy życiowe. Znakiem rozpoznawczym SGM była nowatorska szata graficzna publikacji oraz staranny dobór tłumaczeń Pisma Świętego. W XXI wieku organizacja zmieniła nazwę na Lifewords i poszerzyła działalność o projekty multimedialne oraz programy edukacyjne i społeczne.

</doc>
<doc id="1341417" url="https://pl.wikipedia.org/wiki?curid=1341417" title="Ravi Kishan">
Ravi Kishan

Ravi Kishan (inaczej Ravi Kissan | Ravi Kissen, urodz. w 1971 roku w Mumbaju) to aktor bollywoodzki.

</doc>
<doc id="1341421" url="https://pl.wikipedia.org/wiki?curid=1341421" title="Pavel Londak">
Pavel Londak

Pavel Londak (ur. 14 maja 1980 w Tallinnie) – estoński piłkarz występujący na pozycji bramkarza. Od 2017 roku gra w klubie Nõmme Kalju FC.
Do Bodø/Glimt dołączył w styczniu 2007 roku z Flory Tallinn. Londak był też zawodnikiem reprezentacji Estonii.
Londak w 2003 roku zmienił nazwisko, wcześniej nazywał się Pavel Kissejlov.

</doc>
<doc id="1341423" url="https://pl.wikipedia.org/wiki?curid=1341423" title="Królowa pszczół (film 1977)">
Królowa pszczół (film 1977)

Królowa pszczół – polski film obyczajowy z 1977 roku. Akcja filmu toczy się we Fromborku.

</doc>
<doc id="1341425" url="https://pl.wikipedia.org/wiki?curid=1341425" title="Longleat House">
Longleat House

Longleat w Wiltshire – najbardziej typowe dla angielskiego renesansu, a zwłaszcza stylu elżbietańskiego są budowle, na których wpływy obce nie wycisnęły zbyt wyraźnego śladu. Takim jest wielki dom Longleat w Wiltshire.
Chociaż wchłonął wcześniejszy budynek, powstał zasadniczo w latach 1572-1580. Jego budowniczym był Robert Smythson –najznakomitszy architekt epoki elżbietańskiej. Nowa jest tu zarówno absolutna symetria elewacji, jak i klasyczna równowaga.
Na pierwszy rzut oka zwraca uwagę zwarta w formie sylweta oraz kratownica wielkich okien podzielonych poziomymi i pionowymi przegrodami. Dekoracje występują tu bardzo oszczędnie.

</doc>
<doc id="1341426" url="https://pl.wikipedia.org/wiki?curid=1341426" title="Deepak Dobriyal">
Deepak Dobriyal

Deepak Dobriyal (Hindi: दीपक डोबरियाल) (ur. 1 września 1975 we wsi Kabra w Indiach) – indyjski aktor kina i teatru.

</doc>
<doc id="1341427" url="https://pl.wikipedia.org/wiki?curid=1341427" title="Hymn Tadżykistanu">
Hymn Tadżykistanu

Surudi milli (, tłum. „Hymn narodowy”) – hymn państwowy Tadżykistanu, który przyjęty został oficjalnie 7 września 1994 roku. Melodię zapożyczono z hymnu Tadżyckiej SRR, którego autorem był Sulajman Judakow, a natomiast nowe słowa napisał tadżycki poeta Gulnazar Keldi.
Tekst tadżycki (cyrylica).
Оҳанги Сулаймон Юдаков
Диёри арҷманди мо,
Тоҷикистони озоди ман!
Тоҷикистони озоди ман!
Тоҷикистони озоди ман!
Tekst tadżycki (alfabet arabski).
دیار ارجمند ما
به بخت ما سر عزیز تو بلند باد
سعادت تو، دولت تو بی‌گزند باد
ز دوری زمانه‌ها رسیده‌ام
به زیر پرچم تو صف كشیده‌ام
كشیده‌ام
زنده باش، ای وطن
تاجیكستان آزاد من
برای ننگ نام ما
تو از امید رفتگان ما نشانه‌ای
تو بهر وارثان جهان جاودانه‌ای
خزان نمی‌رسد به نوبهار تو
كه مزرع وفا بود كنار تو
كنار تو
زنده باش، ای وطن
تاجیكستان آزاد من
تو مادر یگانه‌ای
به كوی تو بود بهای خاندان ما
مرام تو بود مرام جسم و جان ما
ز تو سعادت ابد نصیب ماست
تو هستی و همه جهان حبیب ماست
حبیب ماست
زنده باش، ای وطن
تاجیكستان آزاد من

</doc>
<doc id="1341428" url="https://pl.wikipedia.org/wiki?curid=1341428" title="Cuchna nawozowa">
Cuchna nawozowa

Cuchna nawozowa ("Scathophaga stercoraria" L.) – gatunek owada z rzędu muchówek.
Występowanie.
Cuchna nawozowa występuje w całym państwie holarktycznym. Została również sztucznie wprowadzona do Afryki Południowej.
Morfologia.
Samce cuchny nawozowej mają owłosienie rude, natomiast samice oliwkozielone. Różnią się one również wielkością – samce są większe. Mają one również silne nogi posiadające pazury, służące im do walki o samicę.
Ekologia.
Cuchna nawozowa występuje na różnych siedliskach. Na pastwiskach, wysypiskach odpadów i gnojowiskach. Larwy owada należą do saprofagów. Odżywiają się odchodami ssaków. Samce żywią się innymi owadami, głównie muchówkami. Rozmnażanie cuchny nawozowej odbywa się na odchodach bydła. Pierwsze przylatują samce, a następnie samice, których jest mniej. Gdy przylatuje płeć żeńska, jest szybko oblegana przez płeć przeciwną. Następuje walka między samcami o samice. Wygrywa ten, który jako pierwszy usadowi się na samicy i rozpocznie kopulację. Nie odstępuje on od samicy, aż do momentu złożenia jaj. Gdy inny samiec dotknie samicę następuje zacięta walka, podczas której mogą zostać zgniecione składane jaja, a także sama samica.
Postać dorosła odżywia się między innymi drobnymi owadami. Wysysa ich ciało za pomocą zaostrzonego ryjka. Larwy odżywiają się odchodami, głównie bydła.
Do kopulacji dochodzi na świeżych jeszcze odchodach bydła. Wkrótce po kopulacji samica składa do tych odchodów oskrzydełkowane jaja o długości ok. 1 mm. Rozwój larw o długości ok. 10 mm odbywa się w odchodach.
Populacje "Scathophaga stercoraria" występujące powyżej 1500 m n.p.m., wyraźnie różnią się od tych zamieszkujących 500 m n.p.m. Te występujące w wyższych partiach cechuje mniejsza wielkość i różnorodność płciowa. Samce są niewiele większe od samic. Ponadto składane jaja są większe od tych znajdujących się w niższych partiach.
Znaczenie.
Dzięki swemu krótkiemu cyklowi życiowemu i łatwości manipulacji eksperymentalnej cuchna nawozowa jest często wykorzystywana do badań nad działaniem genów, oraz jak warunki środowiska wpływają na enzymy i allele genów.
Przez to, że larwy owada są saprofagami odżywiającymi się bydlęcymi odchodami, przyczyniają się one do szybkiego niszczenia obornika.

</doc>
<doc id="1341430" url="https://pl.wikipedia.org/wiki?curid=1341430" title="Scathophaga stercoraria">
Scathophaga stercoraria



</doc>
<doc id="1341432" url="https://pl.wikipedia.org/wiki?curid=1341432" title="Javorový">
Javorový



</doc>
<doc id="1341433" url="https://pl.wikipedia.org/wiki?curid=1341433" title="Dariusz Toczek">
Dariusz Toczek

Dariusz Toczek (ur. 28 stycznia 1972 w Węgorzewie) – polski aktor filmowy, dubbingowy, teatralny i telewizyjny oraz lektor.
Kariera.
Absolwent Państwowej Wyższej Szkoły Teatralnej w Krakowie.
W latach 1998–2001 związany był z Teatrem Bagatela w Krakowie, występował także w spektaklach teatrów: im. Jaracza w Łodzi, Starego w Krakowie, im. Stefana Jaracza w Olsztynie oraz Studio w Warszawie, współpracując m.in. z Rudolfem Zioło, Zbigniewem Brzozą i Piotrem Łazarkiewiczem.
Brał też udział w licznych spektaklach Teatru Telewizji i filmach fabularnych w reżyserii m.in. Magdaleny Łazarkiewicz, Macieja Dejczera, Mariusza Trelińskiego, Jana Englerta, Jana Jakuba Kolskiego i Waldemara Krzystka.
Biegle mówi po rosyjsku i angielsku.
Nagrody i wyróżnienia.
Rolą w studenckim spektaklu "Samobójca Erdmanna" zdobył Grand Prix Festiwalu Szkół Teatralnych w Łodzi w 1998.

</doc>
<doc id="1341434" url="https://pl.wikipedia.org/wiki?curid=1341434" title="Eliszama (moszaw)">
Eliszama (moszaw)

Eliszama (hebr.: אלישמע) – moszaw położony w samorządzie regionu Derom ha-Szaron, w Dystrykcie Centralnym, w Izraelu.
Historia.
Moszaw został założony w 1951 przez imigrantów z Libii.
Gospodarka.
Gospodarka moszawu opiera się na intensywnym rolnictwie.
Komunikacja.
Przy moszawie przebiega droga ekspresowa nr 40 (Kefar Sawa-Ketura).

</doc>
<doc id="1341435" url="https://pl.wikipedia.org/wiki?curid=1341435" title="Królowa pszczół">
Królowa pszczół



</doc>
<doc id="1341438" url="https://pl.wikipedia.org/wiki?curid=1341438" title="Giwat Chen">
Giwat Chen

Giwat Chen (hebr. גבעת ח"ן, akronim od "ChN", nazwiska Chajjima Nachmana Bialika) – moszaw położony w samorządzie regionu Derom ha-Szaron, w Dystrykcie Centralnym, w Izraelu.
Leży na równinie Szaron w aglomeracji miejskiej Gusz Dan, w otoczeniu miast Herclijja, Ra’ananna, Hod ha-Szaron i Ramat ha-Szaron, oraz moszawu Ramot ha-Szawim.
Historia.
Moszaw został założony w 1933 przez żydowskich imigrantów z Litwy, Polski i Rosji. Później dołączyli do nich imigranci z Niemiec. Osadę nazwano na cześć żydowskiego poety Chajjima Nachmana Bialika.
Kultura.
W moszawie jest dom kultury z biblioteką.
Gospodarka.
Gospodarka moszawu opiera się na intensywnym rolnictwie, hodowli bydła mlecznego, drobiu i owiec, oraz uprawach warzyw w szklarniach. W latach 50. rozwinięto sadownictwo oraz uprawy truskawek i kwiatów. Osobną działalnością jest pszczelarstwo.
Spółka "Givat Chen Flowers" uprawia i rozprowadza kwiaty. Firma "Dornat Marketing Ltd." produkuje kartki z życzeniami, notesy, folery itp. projekty graficzne.
Komunikacja.
Wzdłuż wschodniej granicy moszawu przebiega droga ekspresowa nr 4 (Erez–Kefar Rosz ha-Nikra), brak jednak możliwości bezpośredniego wjazdu na nią. Lokalną drogą prowadzącą na północ można dojechać do miasta Ra’ananna, a lokalną drogą prowadzącą na wschód można dojechać do miasta Hod ha-Szaron i moszawu Ramot ha-Szawim.

</doc>
<doc id="1341439" url="https://pl.wikipedia.org/wiki?curid=1341439" title="Halicz (potok)">
Halicz (potok)

Halicz (także ) – potok, lewy dopływ Sanu o długości 10,03 km. 
Płynie w Bieszczadach Zachodnich. Jego źródło znajduje się na południe od przełęczy Rozdoły położonej pomiędzy Haliczem a Wołowym Garbem, na wysokości ok. 1200 m n.p.m. Początkowo potok płynie na południowy wschód, zbierając niewielkie dopływy z rejonu Połoniny Bukowskiej; następnie skręca na północny wschód. W dolnym biegu przepływa przez teren dawnej miejscowości Bukowiec, przyjmuje lewy, największy dopływ zwany Wołowcem, a potem uchodzi do Sanu (ok. 710 m n.p.m.).

</doc>
<doc id="1341443" url="https://pl.wikipedia.org/wiki?curid=1341443" title="Piyush Mishra">
Piyush Mishra

Piyush Mishra (ur. 13 stycznia 1963 w Gwalijar) – indyjski aktor i scenarzysta, grający i piszący dialogi w języku hindi. Nagrodzony w 2002 roku – Nagroda Zee Cine za najlepsze dialogi w "The Legend of Bhagat Singh".

</doc>
<doc id="1341444" url="https://pl.wikipedia.org/wiki?curid=1341444" title="Tian Pengfei">
Tian Pengfei

Tian Pengfei (chiń. 田鹏飞; ur. 16 sierpnia 1987) – chiński snookerzysta. W gronie zawodowców od 2006 roku. Zawodnik main-touru sklasyfikowany na 61 pozycji (stan na sezon 2008/09). Plasuje się na 61 miejscu pod względem zdobytych setek w profesjonalnych turniejach, ma ich łącznie 139.
W 2006 roku dotarł do pierwszej rundy rankingowego turnieju Northern Ireland Trophy. W swojej karierze zarobił 5700 funtów brytyjskich.
Zdobywca dwóch złotych medali w Asian Games 2006 (jeden krążek za grę w parze z Ding Junhuiem, drugi za grę drużynową).
Podobnie jak inni chińscy zawodnicy trenuje w World Snooker Academy w Sheffield.

</doc>
<doc id="1341445" url="https://pl.wikipedia.org/wiki?curid=1341445" title="Gan Chajjim">
Gan Chajjim

Gan Chajjim (hebr. גן חיים) – moszaw położony w samorządzie regionu Derom ha-Szaron, w Dystrykcie Centralnym, w Izraelu.
Historia.
Moszaw został założony w 1935.
Gospodarka.
Gospodarka moszawu opiera się na intensywnym rolnictwie.

</doc>
<doc id="1341447" url="https://pl.wikipedia.org/wiki?curid=1341447" title="Tadeusz Wojtych">
Tadeusz Wojtych

Tadeusz Wojtych (ur. 10 sierpnia 1931 w Lille, zm. 9 lipca 2021) – polski aktor filmowy i telewizyjny.
Życiorys.
Był wśród założycieli gdańskiego Studenckiego Teatru Bim-Bom. Aktor Teatru Wybrzeże w Gdańsku (1957–1963), Teatru Polskiego w Poznaniu (1963–1975), Teatru im. Bogusławskiego w Kaliszu (1975–1976), Teatru Polskiego we Wrocławiu (1976–1977), Teatru Syrena w Warszawie (1977–1991). Wystąpił m.in. w serialach "Samo życie", "Plebania" oraz w filmie fabularnym "Katyń". Pochowany na cmentarzu Bródnowskim w Warszawie (kwatera 5E-7-10). 

</doc>
<doc id="1341448" url="https://pl.wikipedia.org/wiki?curid=1341448" title="Hymn Kuwejtu">
Hymn Kuwejtu

An-Naszid al-watani (arab. النشيد الوطني, tłum. Hymn narodowy) – hymn państwowy Kuwejtu, przyjęty 25 lutego 1978. Autorem tekstu jest Ahmad Maszari al-Adwani, muzykę skomponował Ibrahim as-Soula.

</doc>
<doc id="1341450" url="https://pl.wikipedia.org/wiki?curid=1341450" title="Izraelski Korpus Morski">
Izraelski Korpus Morski

Izraelski Korpus Morski (, oficjalnie hebr. זרוע הים, "Zro’a ha-Jam") – jeden z trzech rodzajów sił zbrojnych Sił Obronnych Izraela. Jego zadaniem jest obrona Państwa Izrael na akwenie morskim, ochrona jego suwerenności, swobody żeglugi, obiektów strategicznych w morskiej strefie ekonomicznej Izraela, zapewnienie przestrzeni operacyjnej na morzu i wywiad. W jego skład wchodzą jednostki bojowe, dowództwo i jednostki zabezpieczenia.
Zadania.
Przed Izraelskim Korpusem Morskim stoją następujące zadania:
Bazy i struktura.
Na czele Korpusu Morskiego stoi Dowództwo Korpusu Morskiego Izraela, które mieści się w Tel Awiwie w dzielnicy Ha-Kirja. Dowództwo odpowiada za tworzenie wytycznych w dziedzinie morskiej polityki obronnej, tworzenie siły Korpusu Morskiego i jego działanie. W skład dowództwa wchodzi: Wydział ds. Kadr, Wydział ds. Wywiadu, Wydział ds. Wyposażenia, Wydział Sztabu, Wydział ds. Operacji Morskich.
Dowództwu podlegają:
Uzbrojenie.
Przed nazwą okrętów izraelskiej marynarki wojennej znajduje się skrótowiec "Achi" (hebr. אח"י), którego rozwinięciem jest "anijat chejl ha-jam" (hebr. אֳנִיָּת חיל הים), czyli Okręt Korpusu Morskiego.
Stopnie.
Nazwy stopni w Siłach Obronnych Izraela są takie same, niezależnie od rodzajów sił zbrojnych i odpowiadają nazwom stopni wojsk lądowych.
Korpus podoficerów.
W 2011 roku Szef Sztabu Generalnego SOI wprowadził stopień "raw nagad miszne" pomiędzy "raw samal bachir" a "raw nagad".
Korpus szeregowych.
We wrześniu 2017 roku rozkazem Szefa Sztabu Generalnego SOI wprowadzono w korpusie szeregowych kategorię żołnierza liniowego/bojowego (hebr. לוחם חוד, "lochem chod"), który służy w jednostkach bojowych lub brał udział w operacjach przeciw wrogowi. Taki żołnierz otrzyma specjalny pin i insygnium o innym kolorze:
Korpus zawodowych oficerów akademickich.
Armia przewiduje istnienie dwóch stopni zawodowych oficerów akademickich (ich odpowiednikiem jest stopień kapitana – סרן). Przysługują one absolwentom szkół wojskowych, pozostających w służbie zasadniczej lub rezerwowej, którzy nie przeszli kursu oficerskiego, ale pozostaną w służbie jako oficerowie akademiccy:

</doc>
<doc id="1341451" url="https://pl.wikipedia.org/wiki?curid=1341451" title="Scripture Gift Mission">
Scripture Gift Mission



</doc>
<doc id="1341452" url="https://pl.wikipedia.org/wiki?curid=1341452" title="Horská služba (Czechy)">
Horská služba (Czechy)

Pogotowie Górskie Republiki Czeskiej ("Horská služba ČR") – czeska organizacja zajmująca się ratownictwem górskim. W Polsce jej odpowiednikiem jest Górskie Ochotnicze Pogotowie Ratunkowe a na Słowacji – ochotnicza Tatranská horská služba, Horská záchranná služba oraz Horská služba na Slovensku.
Historia.
Początkowo pomocy w górach w razie wypadków udzielali przewodnicy, ale taka pomoc na dłuższą metę była niewystarczająca. Na powołanie jednej zorganizowanej formacji turyści musieli czekać aż do 1935, kiedy powołano w Karkonoszach "Horské služby". Uruchomiono także 5 pierwszych placówek ratowniczych w terenie.
II wojna światowa przerwała działalność ratowników, ale już w 1945 reaktywowali się pod nazwą "Horská záchranná služba" (HZS). Oprócz sekcji karkonoskiej powstały też kolejne, w innych pasmach górskich: w Jesionikach i Szumawie (1948), Górach Orlickich (1949), Beskidach (1951), Górach Izerskich (1954) i Rudawach (1955).
Na polecenie władz w 1954 doszło do połączenia służb czeskich ("Horské záchranné služby") i słowackich ("Tatranské horské služby"). Powstała jedna "Horská služba" (w praktyce czeskie służby wchłonęły słowackie). W 1969, w famach federalizacji państwa czechosłowackiego doszło do podziału organizacji na część czeską i słowacką, a w 1993 po rozpadzie Czechosłowacji odłączyły się słowackie sekcje.
Od 1990 poszczególne czeskie sekcje terenowe działały właściwie samodzielnie, tworząc "Sdružení horských služeb ČR". Od 2001 sekcje zmieniły nazwę na "Horská služba České republiky", potem w 2004 na "Horská služba ČR" i ponownie jako całość pomagają i ratują turystów na terenach górskich w całym kraju. Siedzibą jest Szpindlerowy Młyn.
Na Słowacji w 2003 rozpoczęła działalność "Horská záchranná služba" z siedzibą w Popradzie. Działają tam również dwie inne organizacje ratownictwa górskiego: "Horská služba" (z podziałem na sekcje) oraz "Tatranská horská služba", działająca tylko w Tatrach.
"Horská služba" współcześnie.
"Horská služba" zatrudnia ponad 100 zawodowych ratowników, którym pomaga ponad 350 ochotników. Rocznie interweniuje w około 7300 przypadkach. Od 15 grudnia 2012 wprowadzono na terenie całych Czech jednolity numer, z którego rozmowa będzie automatycznie przekierowana do dyspozytora właściwego obszaru górskiego.
Placówki według pasm górskich.
Karkonosze.
Tylko w zimie:
Rudawy.
Tylko w lecie:
Weekendowe:
Szumawa.
Weekendowe:
Beskidy.
Weekendowe:

</doc>
<doc id="1341453" url="https://pl.wikipedia.org/wiki?curid=1341453" title="QW">
QW



</doc>
<doc id="1341454" url="https://pl.wikipedia.org/wiki?curid=1341454" title="Hymn Kirgistanu">
Hymn Kirgistanu

Kyrgyz Respublikasynyn Mamlekettik Gimni (, , trb. Gosudarstwiennyj gimn Kyrgyzskoj Riespubliki, tłum. Hymn państwowy Republiki Kirgiskiej) – hymn państwowy Kirgistanu przyjęty w 18 grudnia 1992 roku w wyniku rezolucji Rady Najwyższej Kirgistanu. Autorami słów są Dżalil Sadykow i Szabdambek Kułujew, a muzykę skomponowali Nasyr Dawlesow i Kałyj Mołdobasanow.

</doc>
<doc id="1341458" url="https://pl.wikipedia.org/wiki?curid=1341458" title="Skicross">
Skicross

Skicross (także skiercross, skier-X) – jedyna konkurencja narciarska polegająca na bezpośrednich wyścigach narciarzy alpejskich, jadących czwórkami (lub szóstkami) na jednej, specjalnie przygotowanej trasie zjazdowej.
Zasady.
Trasa skicrossu jest zbudowana ze specjalnych bramek (podobnie do tras biegu zjazdowego czy slalomu) i zbudowanych ze śniegu przeszkód: zakrętów z „bandami”, dłuższych i krótszych skoczni, poprzecznych garbów i innych, ciągle jeszcze
wymyślanych i udoskonalanych śniegowych konstrukcji, mających uatrakcyjnić widowisko.
Pierwszym etapem zawodów są eliminacje, które odbywają się na zasadzie indywidualnych przejazdów
trasą skicrossu wszystkich zawodników. Czasy uzyskane w eliminacjach pozwalają na odpowiednie „ustawienie” startujących zawodników (i zawodniczek) w czwórkach (lub szóstkach), i rozegranie zjazdów (wyścigów). Do rozgrywki finałowej kwalifikuje się 32 zawodników (lub 48 jeśli wyścigi odbywają się w szóstkach) i 16 zawodniczek (lub 24 jeśli w szóstkach).
Każdy z kolejnych biegów to regularny wyścig ze wspólnego startu (specjalna maszyna
startowa pozwalająca na otwarcie startu dla wszystkich jednocześnie), a do dalszego etapu przechodzi połowa startujących zawodników. Zwycięzcą zawodów jest narciarz, który pierwszy wjedzie na metę podczas wyścigu najlepszych zawodników.
Historia.
W 2006 roku Międzynarodowy Komitet Olimpijski zdecydował o włączeniu skicrossu do programu Zimowych Igrzysk Olimpijskich w Vancouver, a w 2007 Polski Związek Narciarski powołał Kadrę Narodową w tej konkurencji. Sezon 2007/2008 był pierwszym okresem treningów i startów polskich zawodników w poważnych zawodach międzynarodowych. W 2008 roku Dagmara Krzyżyńska zdobyła Puchar Europy w skicrossie.
Skicross w Polsce.
W latach 2005–2008 rozegrano tylko pięć zawodów w skicrossie, w tym raz (2006) Mistrzostwa Polski w Szczyrku. W 2010 roku odbyły się (po 4 letniej przerwie) Mistrzostwa Polski w skicrossie na trasach ośrodka Hawrań w Jurgowie. Wyniki można znaleźć na polskiej stronie skicrossu.
Na igrzyskach olimpijskich 2010 w Vancouver polska zawodniczka Karolina Riemen zajęła 16 miejsce.

</doc>
<doc id="1341461" url="https://pl.wikipedia.org/wiki?curid=1341461" title="Marko Kristal">
Marko Kristal

Marko Kristal (ur. 2 czerwca 1973 w Tallinnie) – estoński piłkarz grający na pozycji pomocnika, reprezentant kraju. W latach 1991–2005 wystąpił w barwach Estonii 142 razy, strzelając 9 goli.

</doc>
<doc id="1341465" url="https://pl.wikipedia.org/wiki?curid=1341465" title="Ślęzawa trójwrębna">
Ślęzawa trójwrębna

Ślęzawa trójwrębna ("Malope trifida" L.) – gatunek rośliny z rodziny ślazowatych. Uprawiana jest jako roślina ozdobna.
Charakterystyka.
Roślina zielna, jednoroczna. Wysokość 100 do 120 centymetrów. Ma duże, ozdobne kwiaty (średnica 5 do 8 cm). Kwitnie od lipca do października.

</doc>
<doc id="1341466" url="https://pl.wikipedia.org/wiki?curid=1341466" title="Colloquium Mathematicum">
Colloquium Mathematicum

Colloquium Mathematicum – czasopismo matematyczne założone we Wrocławiu w 1947 przez Bronisława Knastera, Edwarda Marczewskiego, Hugona Steinhausa oraz Władysława Ślebodzińskiego.
Współcześnie pismo to jest wydawane przez Instytut Matematyczny PAN, ISSN: 0010-1354(p) 1730-6302(e). Publikuje ono jedynie artykuły pisane w jednym z następujących języków: francuskim, niemieckim, angielskim lub rosyjskim i wszystkie opublikowane w nim artykuły są indeksowane i opisywane w Mathematical Reviews.
Tematyka i komitet redakcyjny.
Pismo publikuje oryginalne prace badawcze umiarkowanej długości we wszystkich dziedzinach matematyki teoretycznej. 
W składzie Komitetu Redakcyjnego czasopisma znajdują się (2019): P. Biler, M. Bożejko, A. Derdziński, T. Downarowicz, M. Džamonja, K. Frączek, T. Januszkiewicz, J. Kaczorowski, G. Karch (Managing Editor), P. Krupski, T. Kulczycki, L. Newelski, A. Nowak (Managing Editor), J. Okniński, F. Ricci, D. Simson, P. Śniady, Z. Szafraniec oraz R. Szwarc.
"Adres redakcji": Colloquium Mathematicum, Instytut Matematyczny Uniwersytetu Wrocławskiego, pl. Grunwaldzki 2/4, 50-384 Wrocław.
Historia.
Pismo zostało założone w 1947 (pierwszy tom ukazał się na przełomie 1947 i 1948). W 1969 Marczewski tak wspominał utworzenie nowego pisma matematycznego: 
Pierwsze tomy "Colloquium" były redagowane przez profesorów Knastera, Marczewskiego, Steinhausa i Ślebodzińskiego. W początkowych latach każdy tom składał się z czterech części. Pierwsza, główna cześć zawierała prace naukowe, a trzy dodatkowe części to Kronika ("Chronique"), Sprawozdania ("Comptes Rendus") i Problemy ("Problèmes"). Dział kroniki raportował o najważniejszych wydarzeniach we wrocławskim środowisku matematycznym i został wyeliminowany po trzecim numerze czasopisma. Do 1961 Sprawozdania relacjonowały posiedzenia Oddziału PTM (zniknęły po numerze ósmym). Sekcja problemów przedstawiała wybrane problemy i zagadnienia z "Nowej Księgi Szkockiej" a także ich rozwiązania, przestała się ona jednak ukazywać w 1990.
Czasopismo ukazuje się nieprzerwanie do dzisiaj i ma ono postać typowego czasopisma matematycznego zawierającego jedynie artykuły naukowe. Począwszy od vol. 114 z 2009r. jest notowane na tzw.liście filadelfijskiej.

</doc>
<doc id="1341468" url="https://pl.wikipedia.org/wiki?curid=1341468" title="Katherine Walker McCallister">
Katherine Walker McCallister

Katherine Anne "Kitty" McCallister (ur. we wrześniu 1968) – fikcyjna postać z telewizyjnego serialu "Bracia i siostry". Odtwórczynią jej roli jest Calista Flockhart.
Krótka historia bohaterki.
Kitty dzieli się swoimi konserwatywnymi przekonaniami z ojcem Williamem i bratem Tommym. Będąc w Partii Republikańskiej, dochodzi do starć ze swoją matką Norą, która jest bardziej liberalistką. Mimo że bardzo się kochają, ich stosunki są skomplikowane.
Jednym z powodów ich nieporozumień był młodszy brat Justin. Kitty popierała jego decyzję o wstąpieniu do armii, podczas gdy Nora była temu zdecydowanie przeciwna, zwłaszcza, że Justin miał być wysłany do Iraku. W związku z tym problemem, kiedy Kitty wróciła do Los Angeles nadal nie rozmawiała z matką. Wszystko zmieniło się podczas jej urodzinowej wizyty w domu, którego nie odwiedzała od lat. Mieszkała w Nowym Jorku do czasu ataku na World Trade Center.
Sezon 1.
Kitty zrezygnowała ze swojej pracy gospodarza radiowego w Nowym Jorku, po otrzymaniu propozycji prowadzenia politycznego show ("Czerwone, Białe i Niebieskie"). Kitty decydując się na tę pracę zerwała ze swoim narzeczonym Jonathanem.Po niespodziewanej śmierci ojca, Kitty razem z rodziną, że jej ojciec zdradzał matkę i sprzeniewierzył pieniądze z funduszu firmy, przeznaczając je na ryzykowny biznes.
Czując się zdradzoną i bezbronną, Kitty przespała się ze współprowadzącym programu, Warrenem Salterem, tym samym bardziej komplikując sprawę z Jonathanem, który chciał do niej wrócić. Po pewnym czasie podjęli wspólną decyzję, którą uważali za najlepszą i rozstali się ostatecznie. Kitty była wolna, chciała więc kontynuować swój romans z Warrenem, ale on był niezdecydowany. Na dodatek jego młoda asystentka Amber zakochała się w nim.

</doc>
<doc id="1341469" url="https://pl.wikipedia.org/wiki?curid=1341469" title="Bryn Terfel Jones">
Bryn Terfel Jones

Bryn Terfel Jones, Bryn Terfel (ur. 9 listopada 1965 w Pantglas) – walijski śpiewak operowy, bas-baryton.
Początki kariery.
Urodził się w Pantglas w rodzinie farmerów. W dzieciństwie zainteresował się muzyką, słuchając tradycyjnych piosenek walijskich. Jeszcze w Walii startował z powodzeniem w licznych konkursach wokalnych. W 1989 ukończył londyńską Guildhall School of Music and Drama z wyróżnieniem, w tym samym roku zajął II miejsce w konkursie BBC Singer of The World w Cardiff, gdzie przegrał jedynie z Dmitrijem Chworostowskim.
Kariera.
W 1990 r. zadebiutował w operze rolą Guglielma w "Così fan tutte" (Wolfgang Amadeus Mozart) w operze w Cardiff. Rok później zagrał rolę tytułową w "Weselu Figara" (Mozart), którą z ogromnym sukcesem wykonywał następnie w Metropolitan Opera oraz w operze w Santa Fe. Jednak dopiero postać Jochanaana w "Salome" na festiwalu w Salzburgu w 1992 przyniosła mu międzynarodową sławę. W następnym sezonie pojawił się w operze wiedeńskiej jako Figaro, zaś w Cardiff jako Ford w Falstaffie. Podpisał kontrakt na wyłączność z wytwórnią Deutsche Grammophon.
Od 1996 r. ma w swoim repertuarze role wagnerowskie – grał Wotana w "Pierścieniu Nibelunga", Wolframa w "Tannhäuserze" oraz tytułowego "Holendra tułacza". Wystąpił również jako Nick Shadow w operze Igora Strawinskiego "Żywot rozpustnika". W 1997 r. zadebiutował w La Scali, ponownie jako Figaro, zaś w 1999 r. zaś w Paryżu zaśpiewał tytułową partię w "Don Giovannim". W Operze Lirycznej w Chicago zagrał Falstaffa. Falstaffa nagrał też z Covent Garden Theatre, dyrygował tam Bernard Haitink.
W 2007 r. został poważnie skrytykowany za wycofanie się w ostatniej chwili z występu w "Pierścieniu Nibelunga" w Covent Garden, gdy jego sześcioletni syn miał przechodzić operację palca u ręki. W tym samym roku wrócił do Metropolitan Opera jako Figaro. Występował ponadto w Londynie w tytułowej roli w musicalu Sweeney Todd. Regularnie koncertuje, nagrywa płyty z muzyką walijską oraz z muzyką popularną. Uzyskał tytuł najlepszego śpiewaka w plebiscycie widzów i krytyków muzycznych w 2004 r..
Życie prywatne.
Ze swoją żoną Leslie ma trójkę synów: Tomosa, Morgana i Deio. Mieszkają w Bontnewydd w Walii. Terfel znany jest z wspierania rozwoju opery w swoim kraju oraz z działalności charytatywnej.

</doc>
<doc id="1341470" url="https://pl.wikipedia.org/wiki?curid=1341470" title="M1897 Trench Gun">
M1897 Trench Gun



</doc>
<doc id="1341474" url="https://pl.wikipedia.org/wiki?curid=1341474" title="Koniów">
Koniów

Koniów (ukr. Конів) – wieś w rejonie starosamborskim obwodu lwowskiego Ukrainy. Wieś liczy około 543 mieszkańców. Jest siedzibą silskiej rady, pod którą podlega też wieś Towarnia. 
Wieś szlachecka Koniow, własność Herburtów, położona była w 1589 roku w ziemi przemyskiej województwa ruskiego. 
W 1921 r. liczył około 1100 mieszkańców. W II Rzeczypospolitej w powiecie dobromilskim. 

</doc>
<doc id="1341476" url="https://pl.wikipedia.org/wiki?curid=1341476" title="Malope">
Malope



</doc>
<doc id="1341477" url="https://pl.wikipedia.org/wiki?curid=1341477" title="Wybory parlamentarne na Białorusi w 2008 roku">
Wybory parlamentarne na Białorusi w 2008 roku

Wybory parlamentarne na Białorusi w 2008 roku odbyły się 28 września. Białorusini wybierali w okręgach jednomandatowych 110 członków Izby Reprezentantów. Demokratyczna opozycja startowała w ramach koalicyjnej listy - Zjednoczone Siły Demokratyczne. O 110 miejsc ubiegało się 279 kandydatów, w tym 70 opozycyjnych. Lokale wyborcze były kontrolowane przez obserwatorów OBWE, Rady Europy, WNP i parlamentu Państwa Związkowego Rosji i Białorusi.
Okoliczności wyborów.
W porównaniu do innych krajów europejskich na Białorusi kampania wyborcza była bardzo ograniczona. Zachodni komentatorzy i opozycja spodziewała się fałszerstw i manipulacji ze strony reżimu. Portal "Biełorusskij Partizan" opublikował tzw. "listę Łukaszenki" zawierającą spis pięciu opozycjonistów, którzy według planu władz mieli otrzymać miejsca w parlamencie. Jednocześnie w ciągu ostatnich tygodni przed wyborami ożywiły się kontakty pomiędzy przedstawicielami władz białoruskich a Unią Europejską. Białoruś otrzymała zapewnienie o zniesieniu sankcji w zamian za przeprowadzenie uczciwego głosowania. Dużą rolę w nawiązaniu dialogu odegrała polska dyplomacja, która zaproponowała ułatwienia wizowe dla Białorusinów oczekując od reżimu spełnienia określonych wymogów przy organizacji wyborów. Niepokój wśród unijnych urzędników wzbudziły jednak przedwyborcze wypowiedzi Andreja Papowa, rzecznika białoruskiego MSZ, który uznał, że wybory będą testem dla UE na jej "obiektywizm, dalekowzroczność, mądrość polityczną i dojrzałość".
Przebieg głosowania.
Część wyborców uzyskała możliwość przedterminowego głosowania, już od 22 września. Według opozycji stworzyło to pole do nadużyć, gdyż po zamknięciu lokale nie pozostawały pod specjalnym nadzorem. Opinie te potwierdzili obserwatorzy OBWE. Z kolei obserwatorzy z ramienia WNP uznali, że wybory były "bardzo dobrze zorganizowane".
Wyniki.
Frekwencja wyborcza przekroczyła 50%, co oznacza, że ich wyniki są wiążące. W nowym parlamencie nie znalazł się ani jeden przedstawiciel opozycji. Frekwencja wyniosła 76,7%.
Komentarze i reakcje.
W związku z trudnościami w prowadzeniu kampanii wyborczej oraz niedopuszczenia opozycji do liczenia głosów, po zamknięciu lokali wyborczych około 300 zwolenników opozycji rozpoczęło manifestację przed biurem Centralnej Komisji Wyborczej w Mińsku. W ocenie Alaksandra Milinkiewicza władze stworzyły jedynie pozory demokracji na czas wyborów, w związku z czym opozycja nie uzna ich wyniku. Również według misji obserwacyjnej OBWE wybory nie spełniły standardów demokratycznych. Podobną opinię wyraziły Stany Zjednoczone. Natomiast obserwatorzy z ramienia WNP uznali wybory za wolne i demokratyczne. Przedstawiciele Unii Europejskiej, pomimo wątpliwości, ostatecznie zdecydowali się na kontynuowanie dialogu z przedstawicielami reżimu. W październiku 2008 ministrowie spraw zagranicznych państw członkowskich zdecydowali o półrocznym zawieszeniu sankcji wizowych wobec czołowych polityków białoruskich.

</doc>
<doc id="1341478" url="https://pl.wikipedia.org/wiki?curid=1341478" title="Lista kosmodromów">
Lista kosmodromów

Poniżej znajduje się Lista kosmodromów.

</doc>
<doc id="1341480" url="https://pl.wikipedia.org/wiki?curid=1341480" title="Hymn Syrii">
Hymn Syrii

Humat ad-dijar (arab. حُمَاةَ الدِّيَار, pol. Strażnicy ojczyzny) – hymn Syrii przyjęty w 1936 roku. Autorem słów jest Chalil Mardam Bej, a muzykę skomponował Muhammad Fulajfil.

</doc>
<doc id="1341484" url="https://pl.wikipedia.org/wiki?curid=1341484" title="Zjednoczone Siły Demokratyczne (Białoruś)">
Zjednoczone Siły Demokratyczne (Białoruś)

Zjednoczone Siły Demokratyczne – koalicja opozycyjnych ugrupowań białoruskich utworzona na okres wyborów parlamentarnych jesienią 2008. W skład koalicji weszły m.in. Białoruski Front Ludowy, Białoruska Partia Lewicy „Sprawiedliwy świat”, ruch Za wolność czy Zjednoczona Partia Obywatelska. Jesienią 2009 roku Białoruski Front Ludowy i ruch „Za wolność” opuściły koalicję i dołączyły do nowo utworzonego Białoruskiego Bloku Niepodległościowego.

</doc>
<doc id="1341490" url="https://pl.wikipedia.org/wiki?curid=1341490" title="Łopuszanka Chomina">
Łopuszanka Chomina

Łopuszanka Chomina (ukr. Лопушанка-Хомина) – wieś w rejonie samborskim (do 2020 w rejonie starosamborskim) obwodu lwowskiego Ukrainy. Leży nad rzeką Dniestr. Obecnie wieś liczy około 529 mieszkańców. Podlega strzyłeckiej silskiej radzie.
W pobliżu znajduje się przystanek kolejowy Łopuszanka.
Historia.
Wieś królewska Lopuschanka Chomina położona była w 1589 roku w starostwie niegrodowym samborskim w powiecie samborskim ziemi przemyskiej województwa ruskiego. Od 1905 przez wieś przebiega linia kolejowa łącząca Użhorod z Samborem. W 1921 liczyła około 596 mieszkańców. Przed II wojną światową w gminie Rozłucz w powiecie turczańskim. Miejsce zbrodni dokonanej przez nacjonalistów ukraińskich 10 września 1943 r.

</doc>
<doc id="1341492" url="https://pl.wikipedia.org/wiki?curid=1341492" title="Łopusznica">
Łopusznica

Łopusznica (ukr. "Лопушниця") – wieś w rejonie starosamborskim obwodu lwowskiego Ukrainy. Wieś liczy około 506 mieszkańców. Podlega starzawskiej silskiej radzie.
Wieś starostwa przemyskiego w drugiej połowie XVI wieku, położona była na przełomie XVI i XVII wieku w ziemi przemyskiej województwa ruskiego.
W 1921 r. liczyła około 498 mieszkańców. Przed II wojną światową należały do powiatu dobromilskiego w województwie lwowskim.

</doc>
<doc id="1341493" url="https://pl.wikipedia.org/wiki?curid=1341493" title="Lutowiska (Ukraina)">
Lutowiska (Ukraina)

Lutowiska (ukr. Лютовиська) – wieś w rejonie starosamborskim obwodu lwowskiego Ukrainy. Wieś liczy około 544 mieszkańców. Jest siedzibą silskiej rady, pod którą podlega również Bukowa, Bylice. Pierwsza wzmianka o wsi pochodzi z 1515 r.
W 1921 r. liczyły około 592 mieszkańców. Przed II wojną światową należały do powiatu samborskiego w województwie lwowskim. 

</doc>
<doc id="1341495" url="https://pl.wikipedia.org/wiki?curid=1341495" title="Hymn Somalii">
Hymn Somalii

Qolobaa Calankeed (Flaga każdego narodu) – hymn państwowy Somalii.
Autorem tekstu oraz melodii jest Abdullahi Qarshe. Jako oficjalną datę powstania pieśni podaje się rok 1959.
W 2012 roku somalijski Rząd Tymczasowy przyjął pieśń jako nowy hymn narodowy.
Tekst.
Qolobaa calankeed,
waa ceynoo,
Innaga keenu waa,
Cirkoo kale ee,
Oon caadna lahayn,
Ee caashaqaye.
Xidigyahay cadi,
Waad noo ciidamisee,
Carradaa kaligaaadow
Curadeecadceeda sidee
lo caan noqo ee
sidii culagiiciidad marisee
Alloow haku celin
Alloow haku celin

</doc>
<doc id="1341497" url="https://pl.wikipedia.org/wiki?curid=1341497" title="Maksymówka (rejon starosamborski)">
Maksymówka (rejon starosamborski)



</doc>
<doc id="1341501" url="https://pl.wikipedia.org/wiki?curid=1341501" title="Michowa">
Michowa

Michowa (ukr. Мігово) – wieś w rejonie starosamborskim obwodu lwowskiego Ukrainy. Wieś liczy około 543 mieszkańców. Leży nad rzeką Wyrwą. Podlega kniażpolskiej silskiej radzie.
Wieś szlachecka, własność Herburtów, położona była w 1589 roku w ziemi przemyskiej województwa ruskiego.
Za II RP stanowiła przejściowo wspólną gminę jednostkową z Polaną o nazwie "Michowa Polana".

</doc>
<doc id="1341507" url="https://pl.wikipedia.org/wiki?curid=1341507" title="Mrozowice (obwód lwowski)">
Mrozowice (obwód lwowski)

Mrozowice (ukr. Морозовичі, "Morozowyczi") – wieś w rejonie starosamborskim obwodu lwowskiego Ukrainy. Miejscowość liczy około 300 mieszkańców. Leży nad rzeką Dniestr. Podlega torczynowickiej silskiej radzie.
W 1921 liczyły około 415 mieszkańców. Przed II wojną światową należały do powiatu samborskiego w województwie lwowskim.

</doc>
<doc id="1341508" url="https://pl.wikipedia.org/wiki?curid=1341508" title="Ramah (Kolorado)">
Ramah (Kolorado)

Ramah – miasto w stanie Kolorado, w hrabstwie El Paso. W 2000 liczyło 117 mieszkańców. W mieście było 31 rodzin i 50 gospodarstw domowych.

</doc>
<doc id="1341514" url="https://pl.wikipedia.org/wiki?curid=1341514" title="Zygmunt Boras">
Zygmunt Boras

Zygmunt Boras (ur. 8 lipca 1927 w Szczercowie, zm. 29 sierpnia 2008 w Skokach) – polski historyk, nauczyciel akademicki, profesor nauk humanistycznych i działacz społeczny. Uczeń prof. Janusza Pajewskiego.
Życiorys.
Urodził się 8 lipca 1927 w Szczercowie w rzemieślniczej rodzinie Wincentego Borasa i Anieli z Murlikiewiczów. Miał sześcioro rodzeństwa.
W 1958 został doktorem (promotor prof. Janusz Pajewski). W 1982 habilitował się na podstawie dorobku naukowego i rozprawy "Związki Śląska i Pomorza Zachodniego z Polską w XVI w." W 1986 został profesorem Uniwersytetu im. Adama Mickiewicza w Poznaniu. W latach 1985-1987 był prodziekanem Wydziału Historycznego UAM.
Zajmował się dziejami Europy i Polski, od średniowiecza po XX wiek, a w szczególności historią Śląska, Pomorza Zachodniego oraz dziejami Wielkopolski. Upodobał sobie zwłaszcza ziemię wałecką i region nadnotecki – z Piłą jako głównym ośrodkiem. Opisał też historię miast wielkopolskich, Nowej Marchii i Pomorza, m.in. Wałcza, Poznania, Margonina, Wągrowca, Rogoźna, Wapna, Międzyrzecza, Szczecinka, Piły, Gorzowa Wielkopolskiego, Ostrzeszowa. Sporządził monografię hetmanów polskich i litewskich, pasjonowała go nawet historia kultury (np. teatr jezuicki). Wiele z tez wysuniętych przez prof. Zygmunta Borasa, jak i odkryć źródłowych miało oryginalny i pionierski charakter. Od początku swój warsztat naukowo-badawczy związał z Piłą, popularyzował przeszłość miasta na łamach "Głosu Pilskiego" (1959-1960), był sekretarzem redakcji "Rocznika Pilskiego" (1960-1962), nieprzerwanie od pierwszego tomu związany z "Rocznikiem Nadnoteckim". W latach 1963-1976 był sekretarzem redakcji, od 1977 do 1993 zastępcą redaktora, a w latach 1994-1999 redaktorem naczelnym. Prof. Zygmunt Boras nie tylko redagował "Rocznik Pilski" i "Rocznik Nadnotecki" ale i zamieszczał na ich łamach własne artykuły dotyczące Piły. Systematycznie i regularnie współpracował także z "Ziemią Nadnotecką". W 1993 wspólnie z prof. drem hab. Zbigniewem Dworeckim wydał monografię "Piła, zarys dziejów" (do 1945). Odszukał w archiwach uniwersyteckich Uniwersytetu im. Adama Mickiewicza w Poznaniu przywileje nadane przez królów Jana Kazimierza i Jana III Sobieskiego, które obecnie są uznawane za dokumenty świadczące o tradycjach akademickich Poznania sięgających XVI wieku.
Pod jego kierunkiem powstało wiele prac magisterskich i doktorskich, tematycznie związanych z Piłą i ziemią nadnotecką.
Współpracował z instytucjami kultury, muzeami, biblioteką publiczną oraz Towarzystwem Miłośników Miasta Piły. Pełnił opiekę naukową oraz wygłaszał odczyty i wykłady na sesjach oraz konferencjach naukowych poświęconych między innymi Józefowi Wybickiemu, Stanisławowi Staszicowi, Panteleonowi Szumanowi oraz innym ludziom regionu.
Ostatnie lata swojego życia spędził w Grylewie, pod Wągrowcem. Tam poświęcił się ratowaniu zabytkowego dworku – jednego z najpiękniejszych późnobarokowych w Wielkopolsce. Z jego gościny korzystali m.in. uczestnicy rajdu samochodowego po ziemi wągrowieckiej, regionaliści, a także chętnie przyjeżdżali tam artyści na plenery malarskie. W grudniu 2000 z okazji Millenium zorganizował "Bal Tysiąclecia", w którym uczestniczyły środowiska twórcze.
29 sierpnia 2008 zmarł w Wągrowcu. Pochowany został na cmentarzu przy ul. Jasna Rola w Poznaniu.
Życie prywatne.
Był żonaty z Janiną, germanistką. Mieli dwoje dzieci: córkę Katarzynę (germanistkę) oraz syna Przemysława (kulturoznawcę).
Odznaczenia i wyróżnienia.
Otrzymał m.in.:

</doc>
<doc id="1341515" url="https://pl.wikipedia.org/wiki?curid=1341515" title="Prędkość wylotowa">
Prędkość wylotowa



</doc>
<doc id="1341518" url="https://pl.wikipedia.org/wiki?curid=1341518" title="Michael Eneramo">
Michael Eneramo

Michael Eneramo (ur. 26 listopada 1985 w Kadunie) – nigeryjski piłkarz, napastnik występujący od 2016 w Manisasporze.

</doc>
<doc id="1341525" url="https://pl.wikipedia.org/wiki?curid=1341525" title="Kawasaki VN700 Vulcan">
Kawasaki VN700 Vulcan

Kawasaki Vulcan VN700-A1 (V-Twin Cruiser) – motocykl produkowany wyłącznie w 1985 roku w dwóch wersjach:
1) VN700-A1L (Ca) - "California Model" – z instalacją filtra węglowego (wyższe wymogi ekologiczne – pochłaniacz par)
2) VN700-A1 (US) – standard US
VIN: JKAVN6A1*FA000001
(*) oznaczenie literowe oznaczające model ramy
Cechą charakterystyczną modelu "VN700-A1 i A1L" jest silnik pomalowany na czarno.
Historia.
Po wielu mniej lub bardziej udanych próbach w 1984 roku powstał pierwszy silnik kawasaki w układzie V. Silnik od 1985 roku montowany był w średnim motocyklu typu Cruiser. Dla firmy Kawasaki był to motocykl rewolucyjny: pierwszy cruiser i pierwszy silnik V.
Z powodu ograniczeń taryfowych w Stanach Zjednoczonych dla japońskich motocykli powyżej 750 cc, początkowo pojemność została ograniczona do 699 cc. Silnik otrzymał też charakterystyczny czarny kolor (do dziś jest to wyróżnik pozwalający od razu poznać silniki z 1985r). W 1985r motocykl z czarnym silnikiem i pojemnością 749cc występował jedynie w Kanadzie (VN750-A1).
W 1986 ograniczenie zniesiono i motocykl od tego roku był sprzedawany w zwykłej pojemności 749cc.
Motocykl był produkowany aż przez 22 lata praktycznie bez większych zmian! Jest to chyba najlepszym dowodem na to, że konstrukcja była bardzo udana. Nie bez znaczenia jest stylistyka motocykla. Projektanci Kawasaki (na szczęście) nie starali się naśladować zachodnich wzorców. Vulcana VN 700 / 750 do dziś nie sposób pomylić z żadnym innym motocyklem.
 
Dane techniczne.
długość - 2,295m
szerokość - 850mm
wysokość - 1,225m
rozstaw osi - 1,580m
prześwit - 150mm
wysokość siodła - 735mm
"Masa motocykla bez płynów eksploatacyjnych (dry):"
(Ca) - 219,5 kg
(US) - 219 kg
"masa motocykla gotowego do drogi:"
(Ca) 
przód 108,5kg
tył 128kg
przód 108kg
tył 128kg
Pojemność zbiornika paliwa - 13,5 l
Zdolność pokonywania wzniesień - do 20 stopni
Długość drogi hamowania z 50km/h - 12,5m
Promień skrętu - 2,9m
"Silnik"
DOHC dwucylindrowy w układzie V
5 - biegowy z mokrym sprzęgłem
napęd na koło wałem kardana
chłodzony cieczą
pojemność 699cm³
stopień kompresji 10,3
gaźnik Keihin CVK 34 x2
motocylkowy olej silnikowy 4l. - min. SF SAE 10W/40, 10W/50, 20W/40, 20W/50
olej przekładniowy 150ml API GL-5 75W/90
świece - 4szt. NGK DP7EA-9 lub Denso X22EP-U9 "(po dwie na cylinder)" odstęp elektrod 0,9mm
Fabryczny czas na ¼ mili = 13,78sec. (152,2km/h)
Prędkość na ½ mili = 180km/h
Prędkość maksymalna = 161km/h
Przyspieszenie:
0-30 mph - 1,9sec.
0-40 mph - 2,7sec.
0-50 mph - 3,7sec.
0-60 mph - 5,0sec.
0-70 mph - 6,5sec.
0-80 mph - 8,8sec.
0-90 mph - 12,1sec.
Spalanie: min 5l/100km, max 6,5l/100km średnio 5,5l/100km
"Koła i ogumienie"
Przód - 100/90-19 57H (ciśnienie 1,9bar)
skok zawieszenia 150mm
Tył - 150/90-15 74H (ciśnienie 2,2bar)
skok zawieszenia 90mm
"Akumulator"
YB14L-A2 14Ah 12V

</doc>
<doc id="1341531" url="https://pl.wikipedia.org/wiki?curid=1341531" title="Krzysztof Sujka">
Krzysztof Sujka

Krzysztof Sujka (ur. 9 października 1955 w Pabianicach) – polski kolarz szosowy i torowy, wicemistrz świata w kolarstwie szosowym (1978), olimpijczyk z Montrealu (1976) i Moskwy (1980).
Kariera.
Był wychowankiem LZS Pawlikowiczanka. W latach 1973-1975 i 1977-1979 reprezentował barwy Społem Łódź, w czasie służby wojskowej występował w Orle Łódź (1975-1977). Początkowo specjalizował się w wyścigach torowych, przede wszystkim w konkurencji 4000 m na dochodzenie
Kolarstwo torowe.
W 1975 został mistrzem Polski w wyścigu na 4000 m na dochodzenie drużynowo (w barwach Orła Łódź), w tej samej konkurencji indywidualnie został wicemistrzem Polski w 1977 i brązowym medalistą MP w 1976.
W 1976 wystąpił na igrzyskach olimpijskich w Montrealu, zajmując 5-8. miejsce w wyścigu na 4000 m na dochodzenie drużynowo. W tej samej konkurencji wystąpił także na mistrzostwach świata w 1977, jednak indywidualnie odpadł w 1/8, a drużyna z jego udziałem odpadła w eliminacjach.
Kolarstwo szosowe.
Największy sukces w karierze Krzysztof Sujka osiągnął w 1978 roku, kiedy zdobył srebrny medal w wyścigu ze startu wspólnego amatorów na mistrzostwach świata w Nürburgu. W zawodach tych wyprzedził go tylko Szwajcar Gilbert Glaus, a trzecie miejsce zajął jego rodak Stefan Mutter. Na tych samych mistrzostwach wystąpił także w wyścigu drużynowym, ale po zajęciu 4 miejsca jego drużyna została zdyskwalifikowana za doping. Na kolejnych mistrzostwach świata w 1979 zajął 91 m. w wyścigu indywidualnym ze startu wspólnego, a na igrzyskach w Moskwie (1980) zajął w tej samej konkurencji 22. miejsce w wyścigu ze startu wspólnego.
Wygrał m.in. niemiecki Rheinland-Pfalz Rundfahrt w 1977 roku, francuski Ruban Granitier Breton w 1978 roku, Małopolski Wyścig Górski w 1979. Czterokrotnie startował w Wyścigu Pokoju. W 1978 wygrał etap i klasyfikację górską, a w klasyfikacji końcowej zajął 9. miejsce, w 1979 wygrał dwa etapy i był trzeci w klasyfikacji generalnej, w 1980 wygrał dwa etapy, a w klasyfikacji końcowej zajął 7. miejsce, w 1981 był 16 w klasyfikacji końcowej. W 1977 wygrał dwa etapy Tour de Pologne, w 1978, 1979 i 1981 po jednym etapie tego wyścigu.
W 1978 zajął 5. miejsce w Plebiscycie Przeglądu Sportowego na najlepszego sportowca roku.

</doc>
<doc id="1341533" url="https://pl.wikipedia.org/wiki?curid=1341533" title="Broń lufowa">
Broń lufowa

Broń lufowa – broń, w której do napędu pocisku zastosowano lufowy układ miotający. Do najważniejszych wskaźników determinujących jej możliwości energetyczne i bojowe, należą: kaliber lufy oraz jej długość.
Ze względu na przeznaczenie, broń lufową dzieli się na:
Ze względu na budowę przewodu lufy:
Ze względu na sposób ładowania:
Ze względu na automatyzację cyklu pracy:

</doc>
<doc id="1341535" url="https://pl.wikipedia.org/wiki?curid=1341535" title="Prince of Persia (gra komputerowa 2008)">
Prince of Persia (gra komputerowa 2008)

Prince of Persia – przygodowa gra akcji stworzona przez Ubisoft Montreal, wydana przez Ubisoft. Ukazała się w grudniu 2008 na platformy Microsoft Windows, PlayStation 3 i Xbox 360. Gra stanowi reboot serii, a cechuje ją nowy styl grania oraz obrazkowy styl graficzny, podobny do cel-shadingu.
Fabuła.
Główny bohater, błąkając się pośród burzy piaskowej w poszukiwaniach swojej oślicy Farah (imię nawiązuje do poprzedniej trylogii), nagle natyka się na ściganą dziewczynę, Elikę. Podążając za nią trafia do gigantycznego ogrodu, gdzie zmuszony jest stoczyć walkę z jej ojcem. W jej wyniku z ogromnego Drzewa Życia uwolniony zostaje Aryman, perski bóg zła i ciemności. Za sprawą jego mrocznych mocy całą krainę dotyka plaga zepsucia, a w różnych jej rejonach pojawiają się słudzy do niedawna uwięzionego boga. Książę wraz z obdarzoną tajemniczymi mocami Eliką decyduje się ponownie wtrącić starożytne bóstwo do jego więzienia.
Rozgrywka.
Tryb przygodowy.
Eksploracja świata gry nie jest możliwa bez zastosowania różnych akrobacji, z których część wywodzi się z poprzednich części cyklu. W tym tytule rzadziej jednak gwarantuje bohaterowi łatwe przemieszczanie się za pomocą tyczek czy kolumn, częściej natomiast wymaga użycia magicznej pomocy Eliki lub nowych umiejętności Księcia.
Towarzysząca głównemu bohaterowi Elika, w przeciwieństwie do Farah, która pojawiała się w poprzednich częściach gry, nie stanowi jedynie tła dla rozwijającej się przygody. Zgodnie z zamierzeniem twórców gry, jest ona istotną częścią rozgrywki, a wykorzystanie jej pomocy jest niezbędne do ukończenia gry. Nowością w serii jest fakt, że Książę na skutek błędów gracza w rozgrywce nie może zginąć – wszelkie zdarzenia, które by tym skutkowały, zastąpione są animacją Eliki ratującej głównego bohatera i kontynuacją gry od bezpiecznego miejsca. Rozwiązanie te stanowi niejako kontynuację założenia cofania czasu przyjętego w starej trylogii, przyspieszającego rozgrywkę i usuwającego konieczność wczytywania zapisanych stanów gry w razie błędu. Każda z zanieczyszczonych lokacji w grze może zostać uzdrowiona przez Elikę, co diametralnie zmienia obraz świata gry i umożliwia korzystanie z nowych dróg. W tak odmienionych krainach można także zdobywać ziarna światła, dzięki którym rozszerza się wachlarz umiejętności towarzyszki Księcia i których zebranie odpowiedniej ilości jest niezbędne do ukończenia gry.
Tryb walki.
W grze, w przeciwieństwie do poprzednich części, przeciwnicy występują wyłącznie pojedynczo, a ponadto Książę trafia na nich znacznie rzadziej. Każdy z przeciwników pełni jednak funkcję minibossa, a po rozpoczęciu z nim walki u dołu ekranu pojawia się pasek obrazujący jego życie. Przeciwników w grze można podzielić na dwie kategorie: zwykłych żołnierzy Arymana i postaci bardziej istotne dla fabuły (Alchemik, Konkubina, Łowca, Wojownik), z którymi walki trzeba stoczyć kilkakrotnie. W pokonaniu wroga kluczową rolę odgrywają umiejętności Księcia, jednak istotny jej element stanowi także wykorzystanie zdolności Eliki, które czasami okazują się niezbędne do zadania przeciwnikowi obrażeń lub przedłużenia sekwencji ataków głównego bohatera.
Podobnie jak w trybie eksploracji, w walce Książę nie może zginąć. Inaczej niż w starej trylogii, nie ma więc żadnego paska obrazującego siły witalne bohatera, jego kondycja jest obrazowana przez sam sposób poruszania się oraz przez pulsujące czerwone obramowanie ekranu, gdy przeciwnikowi uda się zadać obrażenia. Wraz z przyjmowanymi obrażeniami, Książę zaczyna poruszać się wolniej, stając się bardziej podatnym na kolejne ataki, co ostatecznie może doprowadzić do powalenia go przez wroga na ziemię. W takiej sytuacji uratować go może jedynie szybka reakcja gracza lub pomoc Eliki, która przeniesie go w bezpieczne miejsce. Drugi z przypadków, odpowiadający śmierci bohatera w klasycznej rozgrywce, wiąże się jednak również z odzyskaniem części albo wszystkich sił przez przeciwnika.
Polska wersja.
W Polsce dystrybucją gry zajął się lokalny oddział Ubisoftu. Tytuł został w pełni spolszczony, zarówno w wersji na system Microsoft Windows, jak i konsole Xbox 360 oraz PlayStation 3. W zależności od platformy, różne są daty wydania gry w Polsce. Na konsolę Xbox 360 ukazała się ona 12 grudnia 2008, data premiery wersji na PlayStation 3 została ustalona na 9 stycznia 2009, podobnie jak w przypadku systemu Microsoft Windows.

</doc>
<doc id="1341536" url="https://pl.wikipedia.org/wiki?curid=1341536" title="Broń rakietowa">
Broń rakietowa

Broń rakietowa – broń, w której do miotania pocisków zastosowano silnik rakietowy. Zalicza się do niej pociski wraz z urządzeniami startowymi i układami kierowania.
Broń rakietowa dzieli się na kierowaną i niekierowaną.
Ze względu na zasięg, rozróżnia się broń rakietową: taktyczną, operacyjno-taktyczną oraz strategiczną.
Ze względu na przeznaczenie, dzieli się ją na: broń rakietową ogólnego przeznaczenia, przeciwpancerną, przeciwlotniczą, lotniczą, morską itp.
Rodowód broni rakietowej sięga starożytności, gdy wykorzystywano proste zapalające pociski rakietowe. 
W Europie pierwsze formy broni rakietowej zostały po raz pierwszy użyte w czasie wojen napoleońskich. Były to tzw. race kongrewskie. 
Gwałtowny rozwój broni rakietowej nastąpił po II wojnie światowej. Rakiety stały się głównym środkiem przenoszenia ładunków jądrowych, stanowią podstawowy składnik większości współczesnych systemów uzbrojenia, w tym systemów przeciwpancernych i przeciwlotniczych.

</doc>
<doc id="1341539" url="https://pl.wikipedia.org/wiki?curid=1341539" title="Juliusz Au">
Juliusz Au

Juliusz Leon Au (ur. 11 kwietnia 1842 w Poznaniu, zm. 8 września 1888 w Dublanach) – polski ekonomista specjalizujący się w ekonomice rolnictwa.
Ukończył szkoły średnie w Wielkopolsce, odbył kilkuletnią praktykę rolniczą, w latach 1862–1866 studiował w Heidelbergu, Hohenheimie i na Akademii Rolniczej w Poppelsdorf połączonej z Uniwersytetem w Bonn. W latach 1870-1876 dyrektor i współorganizator Wyższej Szkoły Rolniczej w Żabikowie k. Poznania. Po jej zamknięciu przez pruskie władze przenosi się do Dublan, gdzie w latach 1878-1879 piastuje stanowisko profesora ekonomii i administracji oraz dyrektora tamtejszej Wyższej Szkoły Rolniczej. Był współpracownikiem "Encyklopedii rolnictwa" z 1879 r. oraz autorem licznych artykułów i monografii.

</doc>
<doc id="1341543" url="https://pl.wikipedia.org/wiki?curid=1341543" title="Biały oleander">
Biały oleander

Biały oleander (tytuł oryg. "White Oleander") – amerykańsko-niemiecki film fabularny (dramat obyczajowy) z 2002 roku. Film powstał na kanwie powieści Janet Fitch.
Fabuła.
Ingrid Magnussen, ekstrawagancka poetka-ateistka, morduje swojego kochanka, po tym, gdy ten oświadcza, że zamierza od niej odejść. Sąd skazuje kobietę na dożywotnie więzienie. Jej nastoletnia córka Astrid, żyjąca w cieniu pięknej lecz toksycznej matki, kompletnie od niej zależna, zmuszona jest do tułaczki po rodzinach zastępczych.
Niestety, dziewczyna nigdzie nie może zagrzać miejsca. Najpierw trafia do głęboko zapatrzonej w Boga alkoholiczki Starr i jej żonatego kochanka Raya. Gdy Starr zaczyna dostrzegać więź, łączącą jej partnera z nastolatką, zaczyna pić, a co za tym idzie – łatwo ulegać emocjom. Starr postanawia zabić Astrid, strzela do niej, lecz trafiona w ramię dziewczyna przeżywa. Astrid odchodzi od zastępczej rodziny i trafia do zakładu dla trudnej młodzieży, gdzie jej uwagę przykuwa zbuntowany Paul. Choć z dnia na dzień chłopak coraz bardziej ją pociąga, Astrid postanawia zmienić miejsce pobytu. Trafia do byłej aktorki Claire Richards, wrażliwej i uczuciowej kobiety, która z mężem Markiem bezskutecznie stara się o dziecko. Ostatnim etapem w podróży nastolatki po rodzinach zastępczych i domach opieki jest wizyta u Rosjanki Reny Gruschenki. Pod wpływem nowej rodziny, Astrid zmienia się, przefarbowuje włosy na czarno, zaczyna palić i nosić wyzywające stroje.
Gdy bohaterka jest już pełnoletnia, odnajduje Paula i postanawia z nim zamieszkać. Życie nie oszczędzi Astrid cierpień i porażek, jednak uczy ją miłości i poczucia indywidualności.

</doc>
<doc id="1341544" url="https://pl.wikipedia.org/wiki?curid=1341544" title="Aleh Antonienka">
Aleh Antonienka

Aleh Uładzimirawicz Antonienka, błr. Алег Уладзіміравіч Антоненка, ros. Олег Владимирович Антоненко – Oleg Władimirowicz Antonienko (ur. 1 lipca 1971 w Mińsku) – białoruski hokeista, reprezentant Białorusi, trzykrotny olimpijczyk. Trener hokejowy.
Kariera zawodnicza.
Wychowanek Junosti Mińsk.
Uczestniczył w turniejach mistrzostw świata w 1994 (Grupa C), 1997 (Grupa B), 1998, 1999 (Dywizja I), 2001 (Elita), 2002 (Dywizja I), 2006, 2007, 2008, 2009 oraz zimowych igrzysk olimpijskich 1998, 2002, 2010 (w 2010 był chorążym ekipy narodowej).
Kariera trenerska.
Po zakończeniu kariery zawodniczej został trenerem hokejowym. Objął funkcję asystenta selekcjonera reprezentacji Białorusi, którą pełnił podczas turniejów mistrzostw świata w 2015, 2016, 2017.
Na początku grudnia 2016 został asystentem trenera (Uładzimir Cypłakou) w drużynie HK Szachcior Soligorsk.

</doc>
<doc id="1341546" url="https://pl.wikipedia.org/wiki?curid=1341546" title="Andrzej Serediuk">
Andrzej Serediuk

Andrzej Serediuk (ur. 18 maja 1959 w Oławie, zm. 14 września 2016) – polski kolarz szosowy, brązowy medalista mistrzostw świata oraz czterokrotny mistrz Polski w różnych konkurencjach.
Kariera.
Był kolarzem klubu Moto-Jelcz Oława. Czterokrotnie startował w mistrzostwach świata, w wyścigu ze startu wspólnego. Już w pierwszym występie - na MŚ w Goodwood w 1982 roku był czwarty, a na rozgrywanych rok później MŚ w Altenrhein osiągnął swój życiowy sukces zdobywając brązowy medal. W kolejnych startach zajmował 46. (1985) i 31. (1987) miejsca. Trzykrotnie wystąpił w Wyścigu Pokoju (1982 – 13 m, 1983 – 39 m., 1984 - nie ukończył) W 1983 zajął drugie miejsce w Tour de Pologne, wygrywając dwa etapy. W 1984 i 1987 zwyciężył w górskich mistrzostwach Polski, a w 1983 zajął w tej imprezie drugie miejsce. Był także mistrzem (1983) i wicemistrzem (1984) Polski w jeździe parami (z Bogumiłem Woszczyną) oraz mistrzem (1987) i wicemistrzem (1985 i 1988) w szosowym wyścigu drużynowym. W 1983 zwyciężył w wyścigu Settimana Ciclistica Bergamasca. W 1989 został kolarzem pierwszej polskiej zawodowej grupy kolarskiej EXBUD Kielce.
Zmarł 14 września 2016 roku.

</doc>
<doc id="1341550" url="https://pl.wikipedia.org/wiki?curid=1341550" title="Kaliber">
Kaliber



</doc>
<doc id="1341555" url="https://pl.wikipedia.org/wiki?curid=1341555" title="Piotr Wysocki (muzyk)">
Piotr Wysocki (muzyk)

Piotr Wysocki, pseudonim Vysol (ur. 1 sierpnia 1965) – polski muzyk rockowy, perkusista zespołów Kobranocka i Atrakcyjny Kazimierz.
Życiorys.
Syn aktora Piotra Wysockiego. Współtworzył formację Fragmenty Nietoperza. W latach 1987-1989 był perkusistą T.Love Alternative. Obok Kobranocki gra w zespole Atrakcyjny Kazimierz. Brał udział w projekcie Yugopolis.

</doc>
<doc id="1341557" url="https://pl.wikipedia.org/wiki?curid=1341557" title="Język spustowy">
Język spustowy

Język spustowy - część mechanizmu spustowego broni palnej w postaci dźwigni o kształcie przystosowanym do palca wskazującego. Za jej pomocą uruchamia się mechanizm uderzeniowy w celu oddania strzału. Przed przypadkowym naciśnięciem jest zabezpieczony osłoną w postaci kabłąka. Najczęściej broń palna posiada jeden język spustowy, ale spotyka się również mechanizmy spustowe z dwoma językami spustowymi (przykładowo jeden może służyć do prowadzenia ognia pojedynczego, a drugi do ognia ciągłego). W ciężkich i wielkokalibrowych karabinach maszynowych funkcję języka spustowego spełnia szyna spustowa lub przycisk spustowy zwany ogólnie spustem.

</doc>
<doc id="1341569" url="https://pl.wikipedia.org/wiki?curid=1341569" title="Władisław Trietjak">
Władisław Trietjak

Władisław Aleksandrowicz Trietjak (ros. Владислав Александрович Третьяк; ur. 25 kwietnia 1952 w Orudjewie, rejon dmitrowski) – radziecki hokeista występujący na pozycji bramkarza, reprezentant ZSRR, czterokrotny olimpijczyk. Uznawany za jednego z najlepszych bramkarzy w historii hokeja. Trener i działacz hokejowy, od 2006 prezydent Federacji Hokeja Rosji.
Dzieciństwo.
Matka Trietjaka była nauczycielką wychowania fizycznego, ojciec uczył literatury rosyjskiej. Trietjak początkowo interesował się lekkoatletyką, koszykówką, siatkówką i narciarstwem. Podobnie jak wielu chłopców w jego wieku w ówczesnych czasach, zainteresował się hokejem i w wieku 11 lat zapisał się do szkółki klubu CSKA, która obecnie nosi imię Walerija Charłamowa. Jego pierwszym trenerem był Witalij Jerfiłow. Początkowo chciał grać na pozycji napastnika, jednak z powodu braku bramkarzy w klubie został przekwalifikowany na tę pozycję.
Kariera zawodnicza.
Trietjak nie rozegrał ani jednego meczu hokejowego przed ukończeniem 11 roku życia. W 1967 został chwilowo włączony do pierwszej drużyny seniorów CSKA przez Anatolija Tarasowa, a od następnego roku już na stałe.
W reprezentacji zadebiutował na turnieju mistrzostw świata w 1970. Od tej pory w każdym sezonie zaliczył przynajmniej jedną wielką imprezę w barwach narodowych aż do zakończenia kariery. W pierwszych igrzyskach olimpijskich 1972 wywalczył złoty medal. Międzynarodową sławę zdobył podczas gier z serii Summit Series w 1972, kiedy między innymi dzięki jego dobrej postawie w bramce reprezentacja ZSRR (nazywana „amatorską”) wygrała trzy z ośmiu spotkań z reprezentacją Kanady, która po raz pierwszy w historii była złożona tylko z zawodowych hokeistów. Trietjak był najlepszym zawodnikiem Series razem z Philem Esposito i Paulem Hendersonem. Po tych spotkaniach wiele klubów NHL chciało go wydraftować, w 1983 uczynił to Montreal Canadiens. Trietjak był gotowy do gry za oceanem, ale władze Związku Radzieckiego nie wyraziły zgody na wyjazd z kraju najlepszego bramkarza.
Trietjak stał się gwiazdą reprezentacji „Sbornej”, zdobył wraz z nią także złoty medal na Igrzyskach Olimpijskich w 1976 i w 1984, Canada Cup 1981, a także 10 złotych medali mistrzostw świata. Jednak na Igrzyskach Olimpijskich w 1980 Trietjak zaprzepaścił szansę na zdobycie kolejnego złotego medalu po meczu z reprezentacją USA (tzw. „Cud na lodzie”, uznany za najważniejsze wydarzenie w historii hokeja na lodzie).
Łącznie uczestniczył w turniejach mistrzostw świata w 1970, 1971, 1972, 1973, 1974, 1975, 1976, 1977, 1978, 1979, 1981, 1982, 1983, zimowych igrzysk olimpijskich 1972, 1976, 1980, 1984, turniejach Summit Series 1972, 1974 oraz Canada Cup 1981.
Dwukrotnie był chorążym ekipy narodowej podczas ceremonii otwarcia igrzysk (1976 i 1984). Po igrzyskach olimpijskich w Sarajewie (1984) ogłosił zakończenie kariery.
W trakcie kariery określany pseudonimami "Krab", "Russkaja Stiena (Ruska Ściana)", Człowiek Tysiąca Rąk.
Życie prywatne i inna kariera.
Żona Trietjaka, Tatiana, była wykwalifikowana do nauczania literatury rosyjskiej, jednak już nigdy więcej nie pracowała. Mieli dwójkę dzieci: syna Dmitrija, który został dentystą i córkę Irinę, która została prawniczką. Syn Dmitrija, Maksim (ur. 1996) także został hokeistą i gra na pozycji bramkarza tak jak dziadek.
Trietjak był jednym z zaproszonych gości, którzy przemawiali podczas ceremonii zastrzeżenia w zespole Montreal Canadiens numeru z którym grał Ken Dryden (odbyła się 29 stycznia 2007). Dryden był jednym z bramkarzy reprezentacji Kanady podczas Summit Series 1972.
Trietjak zakończył karierę po wygranym meczu podczas Igrzysk Olimpijskich w Sarajewie z reprezentacją Czechosłowacji 2:0. W 1990 Mike Keenan zatrudnił Trietjaka na stanowisko trenera bramkarzy w Chicago Blackhawks. Podczas pracy w Chicago trenował jednych z najlepszych bramkarzy w NHL: Eda Belfoura, Dominika Haška czy Jocelyna Thibaulta. Trener Blackhawks Mike Keenan był zachwycony Trietjakiem i stwierdził, że 38-letni Rosjanin byłby jeszcze zdolny do gry w NHL. W Chicago pracował przez 14 sezonów. Odkąd opuścił amerykański klub, Ed Blefour występował z numerem 20 (z takim samym jak Trietjak podczas kariery zawodniczej). Obecnie, w hołdzie dla Władisława, z numerem 20 występuje inny rosyjski hokeista, Jewgienij Nabokow. Ponadto był trenerem bramkarzy kadry Rosji na mistrzostwach świata w 2000.
W 1987 Trietjak napisał książkę „Trietjak, Legenda”. W 1989 został członkiem Hockey Hall of Fame, jako pierwszy sowiecki hokeista, który nie rozegrał ani jednego spotkania w NHL.
W 2003 został deputowanym w Dumie, wybrany z partii Jedna Rosja, z okręgu Saratów.
25 kwietnia 2006 (w 54. urodziny) został wybrany prezydentem Federacji Hokeja Rosji. Dostał 93 na 96 głosów. Trzy dni później gubernator generalny Kanady odznaczył go Meritorious Service Decoration podczas ceremonii w Rideau Hall. Był wybierany ponownie na prezydenta FHR 9 lutego 2010 i 18 czerwca 2014.
W Toronto otworzył szkołę bramkarską, nazwaną jego imieniem.
28 marca 2007 wybrał się do Ottawy, aby rozmawiać o reaktywowaniu Summit Series w lecie 2007. Premier Rosji Michaił Fradkow dyskutował z premierem Kanady Stephen Harper na temat rozpoczęcia nowej, podobnej serii. Postanowiono o rozegraniu Summit Series 2007 pomiędzy juniorskimi reprezentacjami Rosji i Kanady.
W sezonie 2009/2010 był menedżerem reprezentacji Rosji na turniejach mistrzostw świata 2010 oraz zimowych igrzysk olimpijskich 2010.
Od lipca 2013 członek zarządu CSKA Moskwa.
7 lutego 2014 podczas ceremonii otwarcia Zimowych Igrzysk Olimpijskich 2014 w Soczi razem z byłą radziecką łyżwiarką figurową, Iriną Rodniną oficjalnie zapalił znicz olimpijski.

</doc>
<doc id="1341570" url="https://pl.wikipedia.org/wiki?curid=1341570" title="18D/Perrine-Mrkos">
18D/Perrine-Mrkos

18D/Perrine-Mrkos – zagubiona kometa okresowa należąca do rodziny komet Jowisza. Kometa została odkryta przez amerykańsko-argentyńskiego astronoma Charlesa D. Perrina w Obserwatorium Licka (Kalifornia, USA) w dniu 9 grudnia 1896.
Obserwacje komety.
Uznana za utraconą po ostatniej obserwacji w 1909. Została jednak odnaleziona przez czeskiego astronoma Antonína Mrkosa (obserwatorium Skalnate Pleso, Słowacja) w dniu 19 października 1955 za pomocą zwykłej lornetki. Ponowna obserwacja została później potwierdzona przez Lelanda E. Cunninghama (Leuschner Observatory, Uniwersytet Kalifornijski w Berkeley).
Kometę ostatni raz widziano pod koniec 1968 roku; nie znaleziono jej według przewidywań w 1975 i jest obecnie uważana za zagubioną.
Kometa ta należała do rodziny Jowisza oraz obiektów NEO.

</doc>
<doc id="1341577" url="https://pl.wikipedia.org/wiki?curid=1341577" title="Rohrdamm">
Rohrdamm

Rohrdamm - stacja metra w Berlinie na linii U7, w dzielnicy Siemensstadt, w okręgu administracyjnym Spandau. Stacja została otwarta w 1980.

</doc>
<doc id="1341579" url="https://pl.wikipedia.org/wiki?curid=1341579" title="Ángel Casero">
Ángel Casero

Ángel Casero (ur. 27 września 1972 w Walencji) – hiszpański kolarz szosowy startujący wśród zawodowców w latach 1994-2005. Zwycięzca (2001) i drugi kolarz (2000) Vuelta a España.

</doc>
<doc id="1341580" url="https://pl.wikipedia.org/wiki?curid=1341580" title="Angel Casero">
Angel Casero



</doc>
<doc id="1341581" url="https://pl.wikipedia.org/wiki?curid=1341581" title="Angel Luis Casero">
Angel Luis Casero



</doc>
<doc id="1341584" url="https://pl.wikipedia.org/wiki?curid=1341584" title="Idealizacja (mechanizm obronny)">
Idealizacja (mechanizm obronny)

Idealizacja – mechanizm obronny składający się z dwóch etapów: rozszczepienie obiektu idealizacji na dwie części dobrą i złą oraz zaprzeczenie istnienia złej części i wyolbrzymienie dobrej (niedostrzeganie wad, tylko zalety).

</doc>
<doc id="1341586" url="https://pl.wikipedia.org/wiki?curid=1341586" title="Paulsternstraße">
Paulsternstraße

Paulsternstraße - stacja metra w Berlinie na linii U7, w dzielnicy Haselhorst, w okręgu administracyjnym Spandau. Stacja została otwarta w 1984.

</doc>
<doc id="1341589" url="https://pl.wikipedia.org/wiki?curid=1341589" title="Hans Mersmann">
Hans Mersmann

Hans Mersmann, (ur. 6 października 1891 w Poczdamie - zm. 24 czerwca 1971 w Kolonii), muzykolog niemiecki. 
W latach 1917-1933 kierował Archiwum Pieśni Ludowej w Berlinie; w latach 1924-1933 był redaktorem czasopisma "Melos". W roku 1926 otrzymał tytuł profesora, wykładał w Berlinie, Monachium i Kolonii, gdzie w latach 1947-1957 był dyrektorem Wyższej Szkoły Muzycznej. Wywarł wpływ na współczesne metody analizy dzieła muzycznego ("Angewandte Musikästhetik" 1926, "Die Tonsprache der neuen Musik" 1928, "Stillprobleme der Werknanalyse" 1963).

</doc>
<doc id="1341597" url="https://pl.wikipedia.org/wiki?curid=1341597" title="Aichi E16A">
Aichi E16A

Aichi E16A Zuiun (oznaczenie amerykańskie – Paul) – japoński wodnosamolot zwiadowczy z okresu II wojny światowej.
Historia.
Pod koniec 1940 wytwórnia Aichi Kokuki KK podjęła się opracowania nowoczesnego wodnosamolotu zwiadowczego i równocześnie przystosowanego do bombardowania z lotu nurkowego, który miał zastąpić wodnosamoloty Aichi E13A Raiun. Projekt takiego samolotu oznaczonego jako AM-22 opracował inż. Rishiro Matsuo, we współpracy z inż. Yasushiro Ozawą.
W trakcie projektowania wymagania stawiane przez dowództwo lotnictwa marynarki uległy zmianie i ostatecznie prototyp był gotowy w 1942. Otrzymał wtedy oznaczenie E16A. Prototyp, wyposażony w silnik gwiazdowy Mitsubishi Kinsei 51, został oblatany w maju 1942, a następnie poddany szeregu próbom, które wykazały szereg usterek. Ostatecznie samolot ten został zatwierdzony do produkcji seryjnej dopiero w sierpniu 1943. Otrzymał oznaczenie E16A1 i nazwę Zuiun (pol. „pomyślna chmura”) i został wyposażony w nowy silnik Mitsubishi Kinsei 54 o mocy identycznej jako silnik prototypu.
Produkcja seryjna samolotu trwała do sierpnia 1945, przy czym początkowo produkowano go w zakładach Aichi Kokuki KK, a później także w zakładach Nippon Hikoki KK w Tomioka. Łącznie wyprodukowano 255 samolotów Aichi E16A1 oraz 3 prototypy.
W 1944 zbudowano także jeden prototyp oznaczony jako Aichi E16A2T, w którym zastosowano silnik Mitsubishi Kinsei 62 o mocy 1560 KM. W momencie kapitulacji Japonii we wrześniu 1945 samolot ten znajdował się jeszcze w fazie prób.
Użycie w lotnictwie.
Wodnosamolot E16A1 wprowadzone zostały do użytku w 1944 roku, a po raz pierwszy w akcji bojowej użyto ich w rejonie Filipin. Następnie samoloty te używane zarówno do zwiadu jak i do bombardowania z lotu nurkowego.
W końcowym okresie wojny wszystkie niezniszczone wcześniej samoloty Aichi E16A1 Zuiun zostały użyte jako samoloty pilotów samobójców.
Opis konstrukcji.
Wodnosamolot Aichi E16A Zuiun był dolnopłatem o konstrukcji w zasadzie metalowej. Jedynie odejmowana skrajna część płata i usterzenie poziome były konstrukcji drewnianej. Podwozie stanowiły dwa metalowe pływaki jednoredanowe. Na krawędzi spływu przednich wsporników pływaków zamontowano otwierane hydraulicznie hamulce aerodynamiczne, co było oryginalnym rozwiązaniem, zastosowanym tylko w tym samolocie.
Napęd samolotu stanowił silnik gwiazdowy, chłodzony powietrzem, napędzający trzyłopatowe śmigło.
Uzbrojenie samolotu stanowiły 2 stałe działka kal. 20 mm, umieszczone w skrzydłach i 1 ruchomy karabin maszynowy kal. 12,7 mm, umieszczony w tylnym stanowisku strzeleckim. Wodnosamolot mógł przenosić jedną bombę o masie 250 kg lub dwie o masie 60 kg każda.

</doc>
<doc id="1341598" url="https://pl.wikipedia.org/wiki?curid=1341598" title="Słoneczne Wzgórze">
Słoneczne Wzgórze

Słoneczne Wzgórze – część Kielc umiejscowiona w północno-wschodniej stronie miasta. Słoneczne Wzgórze graniczy z: Os. Świętokrzyskim, Uroczyskiem, Nowym Folwarkiem oraz Bociankiem. Jest to osiedle mieszkalne wybudowane w pierwszej połowie lat 80. XX wieku. Zabudowę stanowią bloki dwupiętrowe, czteropiętrowe oraz wieżowce mające od siedmiu do jedenastu pięter.
Ulice i komunikacja.
W skład ulic osiedla wchodzą:
Nazwy ulic nadano w roku 1997, jednak zaczęły one obowiązywać w kwietniu 2001 roku. Jednocześnie zmieniono numery budynków, nadawane według kolejności budowania bloków, na numery rosnące dla określonej ulicy. Przez pierwsze kilka lat na budynkach można było spotkać namalowane stare numery oraz tabliczki z nowymi numerami. Wraz z renowacją elewacji budynków stare numery budynków znikały.
Ważniejsze obiekty.
Tuż obok osiedla znajduje się kościół pod wezwaniem św. Jadwigi Królowej.

</doc>
<doc id="1341600" url="https://pl.wikipedia.org/wiki?curid=1341600" title="Konferencja Grupy Rodzinnej">
Konferencja Grupy Rodzinnej

Konferencja Grupy Rodzinnej (KGR) – metoda pracy z rodziną, mająca na celu zapewnienie bezpieczeństwa przede wszystkim dzieciom, ale także osobom młodym, starszym, chorym. Istotą KGR jest spotkanie jak największej liczby członków rodziny (rodziców, dziadków, kuzynów) i osób bliskich (przyjaciele, zaprzyjaźnieni sąsiedzi itp.), w celu rozwiązania sytuacji problemowej.
Metoda ta jest oparta na modelu ekologicznym (szeroko rozumiane podejście systemowe), który zakłada uwzględnianie w procesie pomocowym udziału szerszego środowiska społecznego. Opiera się na założeniu, że rodzina jest najbardziej kompetentna by sobie pomóc. KGR ma za zadanie wyzwolić działanie oparte na więziach emocjonalnych obecnych w każdej rodzinie.

</doc>
<doc id="1341604" url="https://pl.wikipedia.org/wiki?curid=1341604" title="Zespół boczny opuszki">
Zespół boczny opuszki



</doc>
<doc id="1341605" url="https://pl.wikipedia.org/wiki?curid=1341605" title="KGR">
KGR



</doc>
<doc id="1341612" url="https://pl.wikipedia.org/wiki?curid=1341612" title="Kabłąk">
Kabłąk

Kabłąk – element konstrukcyjny wygięty w łuk pełniący funkcję osłony w broni palnej i białej. W broni białej stanowi rozbudowaną osłonę rękojeści, chroniąc (wraz z jelcem) dłoń użytkownika podczas walki. W broni palnej stanowi osłonę języka spustowego, zabezpieczając go przed przypadkowym naciśnięciem lub uszkodzeniem (stosowany w większości rodzajów ręcznej broni strzeleckiej).
Kabłąkiem określane są również podobne osłony zabezpieczające elementy delikatne (np. w kołowrotku wędkarskim) lub niebezpieczne (np. piła tarczowa), a także uchwyty stosowane do przenoszenia niektórych naczyń, takich jak np. wiadro lub koszyk. Kabłąk spotykany jest również jako element niektórych narzędzi służący do uzyskania naciągu – np. w pile kabłąkowej.

</doc>
<doc id="1341614" url="https://pl.wikipedia.org/wiki?curid=1341614" title="Gare de Suresnes - Mont Valérien">
Gare de Suresnes - Mont Valérien

Gare de Suresnes – Mont Valérien – stacja kolejowa w Suresnes, w regionie Île-de-France, we Francji. Znajdują się tu 2 perony.

</doc>
<doc id="1341617" url="https://pl.wikipedia.org/wiki?curid=1341617" title="Ural-4320">
Ural-4320

Ural-4320 – radziecka wielozadaniowa ciężarówka, zaprezentowana po raz pierwszy w 1978 roku. Pojazd ten jest do dzisiaj produkowany przez fabrykę UralAZ w mieście Miass w Rosji. Ciężarówki te wykorzystywane były w Armii Radzieckiej, a także współcześnie służą w Siłach Zbrojnych Federacji Rosyjskiej.
Ural-4320 jest rozwinięciem modelu Ural-375D. Pojazd przeznaczony jest do transportu ładunków i ludzi w każdym terenie i podobnie jak swój poprzednik stanowi platformę dla wyrzutni rakietowej BM-21 Grad.

</doc>
<doc id="1341618" url="https://pl.wikipedia.org/wiki?curid=1341618" title="Aitor González">
Aitor González

Aitor González Jiménez (ur. 27 lutego 1975 w Zumárraga) – hiszpański kolarz szosowy startujący wśród zawodowców w latach 1998–2005. Zwycięzca Vuelta a España (2002). Etapowy zwycięzca Tour de France (2004).

</doc>
<doc id="1341619" url="https://pl.wikipedia.org/wiki?curid=1341619" title="Ural 4320">
Ural 4320



</doc>
<doc id="1341622" url="https://pl.wikipedia.org/wiki?curid=1341622" title="Aitor González Jiménez">
Aitor González Jiménez



</doc>
<doc id="1341623" url="https://pl.wikipedia.org/wiki?curid=1341623" title="Aitor Gonzalez">
Aitor Gonzalez



</doc>
<doc id="1341624" url="https://pl.wikipedia.org/wiki?curid=1341624" title="Felix Gaeta">
Felix Gaeta

Felix Gaeta to postać fikcyjna, bohater serialu "Battlestar Galactica". W tę rolę wcielił się aktor Alessandro Juliani.
Życiorys.
Służba.
Gdy kolonie zostają zaatakowane przez Cylonów Gaeta znajduje się na pokładzie statku Battlestar Galactica. Od ponad 4 lat służy w CIC (Combat Information Center) w stopniu porucznika. Jest ekspertem z wielu dziedzin naukowych, dlatego zostaje przydzielony do asystowania Baltarowi w tworzeniu wykrywacza Cylonów.
New Caprica.
Po zasiedleniu planety Gaeta zostaje sekretarzem stanu nowego prezydenta Dwunastu Kolonii. Brał udział w ruchu oporu, poprzez dostarczanie tajnych wiadomości Tyrolowi. Po wydostaniu się z planety zostaje oskarżony o kolaborację z wrogiem, a po wyjawieniu współpracy z ruchem oporu oczyszczony w oczach kolegów. Będąc na Nowej Caprice Gaeta został wykorzystany przez Cylonów i wyznaczył listę domniemanych współpracowników ruchu oporu, o czym wiedzieli tylko Baltar i niektórzy Cyloni.
Dalsza służba.
Po ucieczce z Nowej Capriki powraca do CIC w dawnym stopniu, później uczestniczy w misji Demetriusa, w trakcie której zostaje postrzelony w prawą nogę przez Sama Andersa. W efekcie traci stopę i musi poruszać się o kulach. Gdy ujawnione zostaje kim jest Ostateczna Piątka Cylonów nie może pogodzić się z faktem, że pułkownik Tigh w dalszym ciągu pełni obowiązki Oficera Wykonawczego na pokładzie Galactiki. Ostatecznie przy poparciu i współpracy ze strony Toma Zareka wszczyna bunt na okręcie, tymczasowo przejmując dowodzenie. Po odzyskaniu władzy przez Adamę zostaje skazany za bunt i rozstrzelany.

</doc>
<doc id="1341625" url="https://pl.wikipedia.org/wiki?curid=1341625" title="Kaposvár (stacja kolejowa)">
Kaposvár (stacja kolejowa)

Kaposvár – stacja kolejowa w Kaposvár, w komitacie Somogy, na Węgrzech. Znajdują się tu 2 perony.

</doc>
<doc id="1341626" url="https://pl.wikipedia.org/wiki?curid=1341626" title="Mutnedżmet">
Mutnedżmet

Mutnedżmet – druga żona Horemheba, ostatniego faraona z XVIII dynastii. Jej imię tłumaczone jest jako: "Bogini Mut jest najsłodsza". 
Poślubiła Horemheba tuż przed jego wyborem na faraona, stąd wynikają opinie, że małżeństwo to miało pomóc Horemhebowi w poparciu jego dążeń do objęcia tronu. Jej wizerunki, jako małej dziewczynki pojawiają się w grobowcu Aj, co wskazuje że mogła być jego córką. Na innych przedstawieniach pojawia się w towarzystwie trzech córek Nefertiti – Meritaton, Meketaton, i Anchesenamon, co z kolei interpretowane jest jako wskazówka, że Mutnedżemet była siostrą Nefertiti.
Zmarła w 13. roku rządów Horemheba w wieku około 40 lat.

</doc>
<doc id="1341628" url="https://pl.wikipedia.org/wiki?curid=1341628" title="Paweł Skwierawski">
Paweł Skwierawski

Paweł Skwierawski "Paulus" (ur. 20 września 1973 w Warszawie) – dziennikarz muzyczny, muzyk, basista, kompozytor.
Działalność dziennikarska i pokrewna.
Od 1990 roku dziennikarz Programu IV Polskiego Radia, później przekształconego w Polskie Radio Bis. Zaczynał współpracę od prowadzenia audycji Muzyka Nastolatków. W późniejszych latach prowadził wiele innych autorskich programów publicystycznych i muzycznych. Był współtwórcą sukcesu kultowej audycji Mocne Nocne. Przeprowadził wywiady m.in. z grupami Iron Maiden i Testament. Występował jako gość w programach TVP. Okazjonalnie pisał artykuły do prasy muzycznej. Ponadto komponował i tworzył radiowe sygnały oraz spoty reklamowe. Zasiadał w jury konkursów muzycznych, min. Union Of Rock w Węgorzewie.
Działalność muzyczna.
Od 1990 roku grał i nagrywał z wieloma warszawskimi zespołami metalowymi, min.: Cydhie Genoside, Exorcist i Deadication. 
Edukacja.
Ukończył XXVII Liceum Ogólnokształcące im. Tadeusza Czackiego w Warszawie.

</doc>
<doc id="1341631" url="https://pl.wikipedia.org/wiki?curid=1341631" title="Louis Jourdan">
Louis Jourdan

Louis Jourdan, właśc. Louis Robert Gendre (ur. 19 czerwca 1921 w Marsylii, zm. 14 lutego 2015 w Beverly Hills) – francuski aktor filmowy. 
8 lutego 1960 otrzymał dwie własne gwiazdy w Alei Gwiazd w Los Angeles znajdujące się przy 6153 i 6445 Hollywood Boulevard.
W 2010 otrzymał Legię Honorową.
Życiorys.
Wczesne lata.
Urodził się w Marsylii jako jednego z trzech synów Yvonne (z domu Jourdan) i Henriego Gendre’a, hotelarza. Ze względu na charakter pracy jego ojca, uczył się we Francji, Turcji i Anglii. Po powrocie do Francji studiował aktorstwo u René Simona w École Dramatique i przyjął panieńskie nazwisko matki - Jourdan. 
Kariera.
Podczas studiów grał na profesjonalnej scenie, gdzie zwrócił na niego uwagę reżyser Marc Allégret, który zatrudnił go do pracy jako asystenta operatora kamery przy realizacji "Wejście dla artystów" ("Entrée des artistes", 1938) z Louisem Jouvetem, Bernardem Blierem i Marcelem Dalio. Wkrótce Marc Allégret i Marcel Achard zaangażowali go do roli Jonesa w filmie "Korsarz" ("Le Corsaire", 1939) u boku Charlesa Boyera. 
W nagrywanej w Rzymie "Komedii szczęścia" ("La Comédie du bonheur", 1940) wystąpił u boku Michela Simona, Micheline Presle i Ramóna Novarro jako Fédor. Julien Duvivier powierzył mu podwójną rolę jako Pierre Froment i Félix Froment w dramacie "Rodzina Froment" ("Untel père et fils", 1943) z Raimu i Michèle Morgan. W komedii "Pierwsza randka" ("Premier rendez-vous", 1941) z Danielle Darrieux został obsadzony jako Pierre, bratanek Nicolasa Rougemonta.
Jego pierwszym hollywoodzkim filmem był "Akt oskarżenia" (1947) w reżyserii Alfreda Hitchcocka z udziałem Gregory Pecka, gdzie grał postać André Latoura, służącego Pani Maddaleny Anny Paradine (Alida Valli). W melodramacie Maxa Ophülsa "List od nieznajomej" (1948) wystąpił w roli słynnego pianisty, Stefana Branda. W 1959 za rolę Gastona Lachaille w filmie muzycznym Vincente’a Minnellego "Gigi" (1958), na podstawie powieści Colette, otrzymał nominację do Złotego Globu. Stałe miejsce w historii kina przyniosła mu jednak kreacja Kamala Khana, wyrafinowanego i bezwzględnego afgańskiego księcia, przeciwnika Jamesa Bonda w filmie Johna Glena "Ośmiorniczka" (1983). 
Karierę aktorską zakończył w 1992.
Życie prywatne.
11 marca 1946 ożenił się z Berthe Frédérique. 6 października 1951 urodził się syn Louis Henry, który zmarł w 1981 w wieku 30 lat w wyniku przedawkowania narkotyków. Od 1992 Jourdan na stałe mieszkał wraz z małżonką na południu Francji.
Zmarł 14 lutego 2015 w wieku 93 lat w swoim domu w Beverly Hills.

</doc>
<doc id="1341635" url="https://pl.wikipedia.org/wiki?curid=1341635" title="Hrabstwo Elbert (Kolorado)">
Hrabstwo Elbert (Kolorado)

Hrabstwo Elbert to hrabstwo w stanie Kolorado. United States Census Bureau podaje, że w 2000 liczba mieszkańców wynosiła 19 872. W hrabstwie było 6 770 gospodarstw domowych i 5 652 rodziny. Stolicą hrabstwa jest Kiowa, a największym miastem Kiowa.

</doc>
<doc id="1341637" url="https://pl.wikipedia.org/wiki?curid=1341637" title="Feldkirchen (Kärnten)">
Feldkirchen (Kärnten)

Feldkirchen (Kärnten) – stacja kolejowa w Feldkirchen in Kärnten, w kraju związkowym Karyntia, w Austrii. Znajdują się tu 2 perony.

</doc>
<doc id="1341638" url="https://pl.wikipedia.org/wiki?curid=1341638" title="Isabel Jeans">
Isabel Jeans

Isabel Jeans (ur. 16 września 1891 w Londynie, zm. 4 września 1985 tamże) − brytyjska aktorka filmowa i teatralna. Wystąpiła m.in. w dwóch niemych filmach Alfreda Hitchcocka: "Na równi pochyłej" i "Łatwej cnocie", a także w jego filmie dźwiękowym pt.: "Podejrzenie".
Dwukrotnie wyszła za mąż. Jej pierwszym mężem był gwiazdor hollywoodzki Claude Rains, z którym się rozwiodła, a drugim, aż do jego śmierci, prawnik i dramaturg Gilbert "Gilley" Wakefield (1892-1963).
Zmarła w 1985, w wieku 93 lat, w Londynie.

</doc>
<doc id="1341641" url="https://pl.wikipedia.org/wiki?curid=1341641" title="Świadkowie Jehowy w Erytrei">
Świadkowie Jehowy w Erytrei

Świadkowie Jehowy w Erytrei – społeczność wyznaniowa w Erytrei, należąca do ogólnoświatowej wspólnoty Świadków Jehowy.
W 2004 roku społeczność Świadków Jehowy w Erytrei liczyła około 1600 głosicieli. Działa ona w warunkach represyjnego zakazu rządowego. Wspólnota ta jest poddawana brutalnym prześladowaniom religijnym ze względu na zachowywaną przez jej członków neutralność polityczną.
Według danych ze marca 2023 roku bez postawienia aktu oskarżenia więziono 27 Świadków Jehowy. W grupie tej było 18 mężczyzn i 9 kobiet w wieku od 22 do 80 lat. Czterech z nich (Henok Ghebru, Yonatan Yonas, Ermias Asgedom, Yosief Fissehaie) więziono od ponad 15 lat, a kolejnych czterech (Tesfazion Gebremichael, Samuel Ghirmay, Issac Milen, Faiza Seid) – od ponad 10 lat. 
Do 4 grudnia 2020 roku uwięzionych było 52 Świadków Jehowy. W grupie tej najstarsza osoba miała ponad 81 lat, a w więzieniach znajdowały się też dzieci, które pozostawiono przy aresztowanych matkach, gdy miały zaledwie 6 miesięcy. Trzy osoby przebywały w więzieniu ponad 26 lat od 24 września 1994 roku, a 26 osadzonych było ponad 10 lat. W tym czasie cztery osoby zmarły w więzieniu, kilka innych zwolniono z więzienia ze względu na poważną utratę zdrowia, która była przyczyną śmierci trzech osób, które zmarły wkrótce po zwolnieniu.
Świadkowie Jehowy prowadzą działalność nieoficjalnie, z tego powodu szczegółowa liczebność członków społeczności nie jest podawana do wiadomości publicznej. Sprawozdanie z działalności w tym kraju dołączane jest do ogólnego sprawozdania, z 33 krajów, w których działalność Świadków Jehowy jest ograniczona lub zakazana. Działalność misjonarska i ewangelizacja w Erytrei jest zabroniona. Miejscowi głosiciele prowadzą działalność kaznodziejską potajemnie z zachowaniem najwyższej ostrożności.
Historia.
Początki.
Pierwsze grupy Świadków Jehowy pojawiły się na terenie obecnej Erytrei w latach 40. XX wieku. W 1954 roku dwóch misjonarzy, absolwentów Biblijnej Szkoła Strażnicy – Gilead przybyło do Etiopii, prowadząc działalność kaznodziejską. Wkrótce powstały zbory w Asmarze i w portowym mieście Massaua.
30 maja 1957 roku władze wprowadziły zakaz działalności na terenie Etiopii. W 1960 roku liczba głosicieli przekroczyła 100 osób. W czasach gdy tereny obecnej Erytrei znajdowały się w granicach Etiopii, liczba Świadków Jehowy wzrastała pomimo ostrych prześladowań. Niektórzy z członków tej społeczności, zostali przez władze skazani na śmierć, za zachowywanie neutralności w kwestiach politycznych lub odmowę służby wojskowej. Miejscowych głosicieli odwiedzali misjonarze z innych krajów.
Na terenie Etiopii 34-letni okres oficjalnego zakazu działalności zakończył się 11 listopada 1991 roku. W styczniu 1992 roku grupa erytrejskich Świadków Jehowy uczestniczyła w kongresie pod hasłem „Lud miłujący wolność” w etiopskiej Addis Abebie. W tym samym roku na kongresie w Asmarze było obecnych 1279 osób. W 1993 roku, w trakcie wojny o niepodległość Erytrei, w Massaua 39 osób wraz z dziećmi – chroniło się przez cztery miesiące pod niskim mostem na pustkowiu z powodu prowadzonych w okolicy działań wojennych, w tym bombardowań przeprowadzanych przez wojska etiopskie. W styczniu 1994 roku grupa erytrejskich Świadków Jehowy uczestniczyła w kongresie pod hasłem „Pouczani przez Boga” w etiopskiej Addis Abebie.
Prześladowania religijne.
W przeciwieństwie do Świadków Jehowy w Etiopii, którzy w 1991 roku ponownie uzyskali legalizację i tym samym swobody religijne, po uzyskaniu niepodległości przez Erytreę dla miejscowych Świadków Jehowy rozpoczął się okres ostrych prześladowań religijnych. Zachowujący neutralność w sprawach politycznych członkowie wyznania nie wzięli udziału w referendum niepodległościowym. Z tego powodu 25 października 1994 roku Świadkowie Jehowy w Erytrei zostali decyzją prezydenta pozbawieni praw obywatelskich. Świadkom Jehowy nie wydaje się dokumentów tożsamości, praw jazdy, paszportów i innych dokumentów urzędowych. Z tego względu nie mogą zawierać związków małżeńskich. Bez tych dokumentów niektórzy z nich są zatrudniani tylko do prac za symboliczną zapłatę. Co najmniej 36 rodzin zostało usuniętych ze swoich domów i pozbawionych możliwości wynajęcia mieszkania. Jako jedyni mieszkańcy kraju, Świadków Jehowy nie mogą otrzymać talonów na żywność. 
Ponad 30 dzieci Świadków Jehowy zostało wydalonych ze szkół. Dla innych uczniów tego wyznania edukacja jest możliwa tylko do 12 roku życia. Świadkowie Jehowy nie mogą uczęszczać do publicznych szkół średnich, więc niektóre z dzieci pozostają rok lub dwa lata bez dostępu do edukacji publicznej, nim ich rodzice nie wyślą ich do prywatnych, płatnych szkół.
Około 250 rodzin Świadków Jehowy uciekło z Erytrei, szukając azylu poza granicami kraju. W ten sposób powstały zbory i grupy Świadków Jehowy pochodzących z Erytrei m.in. w krajach Europy Zachodniej i Ameryki Północnej. Niektórzy trafili do obozów dla uchodźców. Co najmniej 100 Świadków Jehowy straciło pracę z powodu przynależności religijnej, co miało wpływ na sytuację ekonomiczną co najmniej 325 osób. 38 osób pozbawiono licencji na prowadzenie działalności gospodarczej.
Erytrea nie uznaje prawa do odmowy służby wojskowej podyktowanej względami sumienia. Z tego powodu wielu Świadków Jehowy aresztowano oraz osadzono w więzieniach. 24 września 1994 roku aresztowano trzech młodych Świadków Jehowy, Paulosa Eyassu, Isaaca Mogosa i Negede Teklemariama, którzy ze względu na neutralność w sprawach światopoglądowych, odmówili służenia w armii. Zostali oni osadzeni w więzieniu bez rozprawy sądowej oraz uniemożliwiono im kontakt z rodziną i adwokatem. Do listopada 2017 roku byli przetrzymywani w metalowym kontenerze o wymiarach 3 na 2 m, w obozie wojskowym Sawa przy granicy z Sudanem. 30 listopada 2017 roku wszystkich 13 Świadków Jehowy osadzonych w obozie karnym Sawa przetransportowano do więzienia Mai Serwa. Często też są poddawani rozmaitym torturom. W czasie uwięzienia odrzucili proponowaną im wolność w zamian za podpisanie oświadczenia o wyrzeczeniu się wiary. W więzieniach przebywa co najmniej 16 osób odmawiających pełnienia służby wojskowej.
7 maja 1996 roku dziennik „The New York Times” opublikował list Towarzystwa Strażnica opisujący prześladowania religijne w tym kraju w artykule "Erytrea – brak sukcesów w przestrzeganiu praw człowieka". Od marca 2002 roku Świadkowie Jehowy – wraz z innymi (głównie chrześcijańskimi) mniejszościami religijnymi – zostali objęci zakazem praktykowania swojej religii. W maju 2003 roku rząd Erytrei odmówił wydania wiz dla prawnika Świadków Jehowy ze Stanów Zjednoczonych oraz przedstawicielowi Świadków Jehowy z Kenii, którzy próbowali spotkać się z urzędnikami w celu omówienia bieżących problemów, z jakimi borykają się Świadkowie Jehowy w tym kraju.
W lipcu 2011 roku zmarł w więzieniu, jako pierwsza ofiara, Świadek Misghina Gebretinsae. Tydzień wcześniej przetrzymywano go w odosobnieniu w blaszanym kontenerze w obozie karnym Meiter. Stwierdzono, że zmarł w „tajemniczych” okolicznościach.
Do większych aresztowań doszło 24 stycznia 2004 roku (zatrzymano wtedy 38 osób w wieku od 6 do 94 lat). Po ośmiu miesiącach, 2 września 2004 roku wypuszczono dwóch najstarszych Świadków, mających 94 i 87 lat, a w późniejszym czasie uwolniono następne osoby. 8 lipca 2008 roku zatrzymano 24 osoby, 28 czerwca 2009 roku 23 osoby w wieku od 2 do 80 lat, a w kwietniu 2014 roku podczas obchodów Pamiątki śmierci Jezusa i w trakcie studium Biblii zatrzymano ponad 120 osób w wieku od 1,5 do 85 lat. Większość zatrzymanych w kwietniu 2014 roku odzyskało wolność, głównie dzieci i kobiety, jednak 20 spośród aresztowanych 27 kwietnia nadal jest przetrzymywanych w więzieniach. 9 kwietnia 2016 roku Samuol Dawit została uwięziona za podyktowaną sumieniem odmowę służby wojskowej. 30 marca 2017 roku Hadas Dawit usiłowała wpłacić kaucję za swoją siostrę, Samuol, ale ona też została aresztowana i obie zostały umieszczone w obozie koncentracyjnym Mai Serwa pod Asmarą. We wrześniu 2017 roku aresztowano dwóch młodych Świadków Jehowy, którzy byli przetrzymywani na posterunku policji w Asmarze, a obecnie w obozie Mai Serwa.
W maju 2010 roku lista uwięzionych liczyła 55 osób, w tym małe dzieci, kobiety i osoby powyżej 70. roku życia. Świadkowie Jehowy wystosowali apele do Departamentu Stanu Stanów Zjednoczonych, Unii Europejskiej oraz 18 ambasad Erytrei w różnych krajach. Spotkali się z przedstawicielami krajów Rogu Afryki oraz Unii Afrykańskiej. Zaapelowali także do prezydenta Erytrei Isajasa Afewerki o uwolnienie wszystkich przetrzymywanych, którzy nie są w wieku poborowym, w tym dzieci i osób starszych. Nie otrzymali jednak odpowiedzi. 28 kwietnia 2018 roku Afrykańska Komisja Praw Człowieka i Ludów przyjrzała się kwestii traktowania Świadków Jehowy przez władze Erytrei i zażądała od rządu Erytrei zaprzestania prześladowań oraz przeprowadzenia dochodzenia w sprawie śmierci osadzonych Świadków Jehowy. W maju 2019 roku Komitet Praw Człowieka ONZ wezwał Erytreę do zapewnienia faktycznej wolności wyznania i sumienia oraz do „zwolnienia wszystkich aresztowanych i zatrzymanych za korzystanie z wolności religijnej, w tym Świadków Jehowy”. Komitet zażądał też od Erytrei „prawnego uznania podyktowanej sumieniem odmowy służby wojskowej i zapewnienia im możliwości odbywania służby zastępczej o charakterze cywilnym”. 17 grudnia 2021 roku kraje członkowskie (w tym Polska) Międzynarodowego Sojuszu na Rzecz Wolności Religii lub Przekonań (International Religious Freedom or Belief Alliance), podpisały oświadczenie, nawołujące do natychmiastowego uwolnienia uwięzionych Świadków Jehowy i zaprzestania wobec nich tortur, maltretowania, przeszukań ich domów oraz dyskryminacji. W październiku 2022 roku Amerykańska Komisja do spraw Międzynarodowej Wolności Religijnej (USCIRF) zaapelowała o uwolnienie 80-letniego Tesfaziona Gebremichaela, wiezionego od roku 2011.
Sytuacja wyznania.
Według uchwalonej w 1997 roku konstytucji w Erytrei gwarantowana jest wolność praktykowania dowolnej religii lub wyznania. Ponadto 14 stycznia 1999 roku Erytrea ratyfikowała Afrykańską Kartę Praw Człowieka i Ludów, zobowiązującą do równego traktowania ludzi pod względem ich praw bez względu na wyznawaną religię (artykuł 2), gwarantującą wolność sumienia, wyznania i praktyk religijnych oraz zabraniającą stosowania środków ograniczających wolność wyznania (art. 8). Jednak według doniesień z 2005 roku w praktyce postanowienia te nie są przestrzegane. Władze poważnie ograniczają możliwość praktykowania religii mniej licznych wyznań protestanckich i innych, ze szczególną presją wobec Świadków Jehowy.
W maju 2002 roku wydano rozporządzenie, według którego wszystkie wyznania z wyjątkiem czterech największych mają obowiązek składania wniosków o legalizację, obejmujących wiele szczegółowych informacji, dotyczących historii, działalności, finansowania, w tym środków uzyskiwanych z zagranicy, personaliów przywódców. Wnioski mogą nie być zaakceptowane, pomimo spełnienia wszystkich wymogów.
Nadal obowiązuje prezydencki dekret z 1994 roku, pozbawiający Świadków Jehowy praw obywatelskich w związku z ich niezaangażowaniem w referendum niepodległościowe i odmową pełnienia służby wojskowej. Stwarza to dla nich liczne problemy prawne i ekonomiczne. Rząd Erytrei uważa, że przez brak udziału w referendum Świadkowie Jehowy sami pozbawili się obywatelstwa, co jednak nie usprawiedliwia represji, które nie są związane z posiadaniem określonego obywatelstwa.
Spośród Świadków Jehowy aresztowanych bez procesu za odmowę służby wojskowej lub praktykowanie swej religii w lipcu 2014 roku nadal osadzone w więzieniach były 73 osoby w wieku od 2 do 78 lat. Powołana przez ONZ Komisja Śledcza do spraw Praw Człowieka w Erytrei (COIE) oprócz sprawozdania złożonego przed Radą Praw Człowieka ONZ (HRC) sporządziła dodatkowy raport, w którym zwrócono uwagę na dyskryminację, represje, tortury i nadużycia, których się dopuszcza wobec Świadków Jehowy. Komisja zaleciła aby:
30 czerwca 2015 roku Rada Praw Człowieka przyjęła rezolucję „stanowczo potępiającą notoryczne, powszechne i rażące przejawy łamania praw człowieka, którego dopuszczały się i nadal dopuszczają władze Erytrei”. W rezolucji tej HRC nawołuje władze do podjęcia natychmiastowych oraz konkretnych działań, by wprowadzić w życie zalecenia Komisji, między innymi te dotyczące Świadków Jehowy. Wzywa Erytreę do natychmiastowego:
21 czerwca 2016 roku – powołana przez Organizację Narodów Zjednoczonych – Komisja Śledcza do spraw Praw Człowieka w Erytrei (COIE) przedstawiła Radzie Praw Człowieka drugie szczegółowe sprawozdanie. Komisja wzywa Erytreę do „poszanowania wolności wyznania i przekonań” oraz do „położenia kresu nieuzasadnionym aresztowaniom i pozbawianiu wolności osób z powodu ich przekonań religijnych, w szczególności członków określonych grup religijnych, takich jak Świadkowie Jehowy, (...) oraz do natychmiastowego i bezwarunkowego uwolnienia wszystkich, którzy zostali bezprawnie i arbitralnie zatrzymani”. Komisja Śledcza określiła prześladowania obywateli Erytrei z powodu wyznawanej przez nich religii jako „zbrodnię przeciwko ludzkości”. W 2017 roku warunki uwięzionych nieco się poprawiły gdy władze przeniosły ich z obozu Meiter do więzienia Mai Serwa. Pozwolono im odbierać od krewnych paczki z jedzeniem, a poważnie chorym pozwolono skorzystać z opieki medycznej. Jednakże w wyniku warunków uwięzienia w obozie Meiter wielu doznało znacznego trwałego uszczerbku zdrowia.
Do aresztowań doszło także we wrześniu 2017 roku. 4 grudnia 2020 roku wypuszczono na wolność 28 Świadków Jehowy (26 mężczyzn i 2 kobiety), którzy byli więzieni od 5 do 26 lat. 29 stycznia 2021 roku wypuszczono Świadka Jehowy, który był więziony przez ponad 12 lat. 1 lutego 2021 roku z więzienia wypuszczono 3 osoby (mężczyznę i dwie kobiety), którzy byli uwięzieni za wiarę od czterech do dziewięciu lat. Do ostatnich aresztowań doszło w październiku, listopadzie i grudniu 2022 roku.
W roku 2023 żaden z 27 więzionych Świadków Jehowy nadal nie usłyszał jeszcze zarzutów, ani nie był sądzony. Ponieważ miejscowy system prawny nie przewiduje żadnych skutecznych możliwości udzielenia im pomocy, ich kara jest w rzeczywistości równoznaczna z dożywotnim uwięzieniem. Na początku 2018 roku dwóch kolejnych starszych wiekiem więźniów zmarło w więzieniu. Niektórzy zostali umieszczeni w blaszanych kontenerach albo w budynkach do połowy wkopanych w ziemię i przebywali w nich kilka lat.
W języku urzędowym Erytrei – tigrinia – wydawane są publikacje Świadków Jehowy, funkcjonuje też ich oficjalny serwis internetowy jw.org, a w 2016 roku wydano w tym języku całe Pismo Święte w Przekładzie Nowego Świata (Chrześcijańskie Pisma Greckie w Przekładzie Nowego Świata (Nowy Testament) w 2012 roku).

</doc>
<doc id="1341645" url="https://pl.wikipedia.org/wiki?curid=1341645" title="Kosmodrom Jiuquan">
Kosmodrom Jiuquan



</doc>
<doc id="1341646" url="https://pl.wikipedia.org/wiki?curid=1341646" title="Kosmodrom Wenchang">
Kosmodrom Wenchang



</doc>
<doc id="1341647" url="https://pl.wikipedia.org/wiki?curid=1341647" title="Dni Książki Żydowskiej">
Dni Książki Żydowskiej

Dni Książki Żydowskiej – coroczna impreza kulturalna i targi poświęcone literaturze i nowościom wydawniczym dotyczącym szeroko pojętnej tematyki żydowskiej. Dni były organizowane przez Stowarzyszenie Midrasz. W 2010 roku była to największa tego typu impreza w Polsce.
Historia.
Organizatorem Dni Książki Żydowskiej było Stowarzyszenie Midrasz. Gośćmi pierwszej edycji byli: Eva Hoffman, Michał Głowiński, Henryk Grynberg, Józef Hen. Jedną z organizatorek imprezy była Ewa Koźmińska-Frejlak. Były one organizowane przy współpracy Ministerstwa Spraw Wewnętrznych i Administracji, Fundacji Ronalda S. Laudera, Fundacji Konrada Adenauera, Austriackiego Forum Kultury, Gminy Wyznaniowej Żydowskiej w Warszawie, Fundacji Shalom i wydawnictw Austeria oraz Czarne. Patronem 12 Dni był Ośrodek Karta. 
Program Dni obejmował kilkadziesiąt spotkań z autorami książek, wykładów, dyskusji, koncertów, pokazów filmów, a także warsztaty i wystawę fotografii. Zamierzeniem Dni była promocja najbardziej wartościowych publikacji poświęconych zagadnieniom żydowskim. Podczas VIII Dni książki Żydowskiej we wrześniu 2005 roku po raz pierwszy zostało zorganizowane jednodniowe międzynarodowe seminarium wydawców prasy żydowskiej z krajów środkowoeuropejskich "Przyszłość mniejszości żydowskiej w krajach postkomunistycznej Europy i rola żydowskiej prasy". 
Program XI Dni Książki Żydowskiej w 2008 obejmował m.in. wystawę rysunków Andrzeja Wajdy do spektaklu "Dybuk", spotkania autorskie z Irit Amiel, Emilem Draitserem, Ericą Fischer, Anną Frajlich, Józefem Henem, Danem Kurzmanem, Szewachem Weissem, Joanną Wiszniewicz, Shoshaną Ronen. W 2013 roku jednym z patronów Dni był Julian Tuwim. Podczas XVIII Dni w sierpniu 2015 roku odbyły się między innymi spotkania poświęcone twórczości austriackiego pisarza Josepha Rotha, poezji Paula Celana, tygodnikowi Izraelita. 

</doc>
<doc id="1341649" url="https://pl.wikipedia.org/wiki?curid=1341649" title="Kosmodrom Xichang">
Kosmodrom Xichang



</doc>
<doc id="1341650" url="https://pl.wikipedia.org/wiki?curid=1341650" title="École nationale des chartes">
École nationale des chartes

École nationale des chartes – elitarna francuska szkoła wyższa. Jedna z tzw. wielkich szkół (Grandes écoles). Prowadzi specjalistyczne studia w zakresie nauk pomocniczych historii, paleografii i archiwistyki.

</doc>
<doc id="1341651" url="https://pl.wikipedia.org/wiki?curid=1341651" title="Dębina Zakrzewska">
Dębina Zakrzewska



</doc>
<doc id="1341652" url="https://pl.wikipedia.org/wiki?curid=1341652" title="T-Mobile Poland">
T-Mobile Poland



</doc>
<doc id="1341654" url="https://pl.wikipedia.org/wiki?curid=1341654" title="Kosmodrom Palmachim">
Kosmodrom Palmachim



</doc>
<doc id="1341660" url="https://pl.wikipedia.org/wiki?curid=1341660" title="Hugh Griffith">
Hugh Griffith

Hugh Emrys Griffith (ur. 30 maja 1912 w Marian-glas, w Anglesey, zm. 14 maja 1980 w Londynie) − brytyjski aktor filmowy, teatralny i telewizyjny, laureat Oscara za rolę drugoplanową w filmie "Ben-Hur". W 1964 powtórnie nominowany do nagrody dla najlepszego aktora drugoplanowego, Złotego Globu dla najlepszego aktora drugoplanowego i Nagrody Brytyjskiej Akademii Filmowej dla najlepszego aktora pierwszoplanowego za rolę w filmie "Przygody Toma Jonesa" (1963), jednak statuetki nie zdobył.

</doc>
<doc id="1341664" url="https://pl.wikipedia.org/wiki?curid=1341664" title="Kosmodrom Kourou">
Kosmodrom Kourou



</doc>
<doc id="1341667" url="https://pl.wikipedia.org/wiki?curid=1341667" title="Espel">
Espel

Espel – wieś w Holandii w prowincji Flevoland. Wieś powstała po osuszeniu terenów Polderu Północno-Wschodniego.

</doc>
<doc id="1341668" url="https://pl.wikipedia.org/wiki?curid=1341668" title="Szereg jednostajnie zbieżny">
Szereg jednostajnie zbieżny



</doc>
<doc id="1341670" url="https://pl.wikipedia.org/wiki?curid=1341670" title="Siergiej Wawiłow">
Siergiej Wawiłow

Siergiej Wawiłow (, ur. w Moskwie, zm. 25 stycznia 1951 tamże) – rosyjski fizyk, powszechnie uważany za twórcę mikrooptyki.
Życiorys.
Był młodszym bratem genetyka Nikołaja Wawiłowa. Z jego imieniem związany jest rozwój w ZSRR nauki o świetle i jego oddziaływaniu z materią. Uczony ten łączył w swojej pracy badawczej szerokie uogólnienia teoretyczne z głęboką analizą eksperymentalną odkrytych faktów. Dzięki jego pracy znalazła wyjaśnienie znaczna liczba podstawowych prawidłowości rządzących zjawiskami pochłaniania i emisji światła przez złożone układy molekularne. Ten kierunek zainteresowań wyniósł on, będąc jeszcze studentem (studia rozpoczął w 1909 r.), z laboratorium Piotra Lebiediewa. W latach 1914–1918 został powołany do wojska, gdzie pomimo trudnych warunków nie przerwał pracy naukowej – zawsze był przede wszystkim fizykiem – jakkolwiek z konieczności praca jego obejmowała wówczas zagadnienia radiotechniki.
Całą późniejszą działalność naukową poświęcił Wawiłow badaniu zjawisk fluorescencji i fosforescencji, a zwłaszcza wygaszania i polaryzacji fluorescencji. W pracach tych teoria idzie razem z doświadczeniem. Wawiłow potrafił powiązać ze sobą różnorodne, niejednokrotnie sprzeczne na pierwszy rzut oka fakty, w jednolity system.
W 1934 r. Pawieł Czerenkow, aspirant Wawiłowa, odkrył niezwykłe zjawisko polegające na wzbudzaniu świecenia cieczy przez promienie β pochodzące z preparatów promieniotwórczych (promieniowanie Czerenkowa). Wawiłow wraz z Ilją Frankiem i Igorem Tammem wytłumaczył to zjawisko jako świecenie elektronu, który porusza się w danej cieczy z prędkością większą od prędkości fazowej światła w tej cieczy.
Wawiłow, wybrany w 1932 r. na rzeczywistego członka Akademii Nauk ZSRR, był uczonym przejawiającym żywe zainteresowanie badaniami historycznymi. Przeprowadził m.in. ciekawą analizę prac optycznych Newtona.
W 1945 r. został wybrany prezesem Akademii Nauk ZSRR i pozostał na tym stanowisku do śmierci.
Niezwykle było u tego uczonego, tak zamiłowanego w badaniach podstawowych, przekonanie o konieczności jak najściślejszego twórczego związku nauki z praktyką z produkcją (np. rozpowszechnianie metody analizy luminescencyjnej, opracowanie lamp luminescencyjnych).
Wawiłow opublikował ponad 100 prac oryginalnych oraz wielką liczbę popularnych. Wyniki 30-letnich badań zebrał i uogólnił w swojej ostatniej publikacji pt. "Mikrostruktura światła" (1950).
Za swoją działalność był odznaczony wieloma orderami i nagrodami, m.in. dwukrotnie Orderem Lenina (1943 i 1945) i Orderem Czerwonego Sztandaru Pracy (1939), dwukrotnie Nagrodą Stalinowską I stopnia (1946 i pośmiertnie 1952) i II stopnia (1943 i pośmiertnie 1951), Medalem za ofiarną pracę w Wielkiej Wojnie Ojczyźnianej 1941-1945 i Medalem 800-lecia Moskwy (1947). Instytut historii techniki Rosyjskiej Akademii Nauk nosi jego imię, a od 1951 corocznie przyznawany jest złoty medal jego imienia za najlepszą pracę z zakresu fizyki.
W 1935 r. odwiedził warszawską szkołę luminescencyjną stworzoną przez Stefana Pieńkowskiego.

</doc>
<doc id="1341671" url="https://pl.wikipedia.org/wiki?curid=1341671" title="Praslin">
Praslin

Praslin – granitowa wyspa na Seszelach, jej powierzchnia wynosi 38 km², co czyni ją drugą pod względem wielkości wyspą archipelagu. Ma 12 km długości i 5 km szerokości. Zamieszkuje ją ok. 6,5 tysiąca osób. Największymi miastami na wyspie są Baie Sainte Anne, Anse Volbert i Grand’ Anse. Administracyjnie Praslin obejmuje dwa dystrykty: Baie Sainte Anne i Grand’ Anse.
Wyspa została pierwotnie nazwana "Isle de Palmes" przez podróżnika Lazare’a Picaulta w 1744 roku. Służyła wówczas za przystań dla piratów i arabskich kupców. W 1768 została przemianowana na "Praslin" na cześć francuskiego dyplomaty Césara Gabriela de Choiseul-Praslin.
Najwyższy punkt ma wysokość 367 m n.p.m. Posiadająca wiele zatok linia brzegowa wyspy zapewnia dużą liczbę kotwicowisk.
Główną gałęzią gospodarki na wyspie jest turystyka – wyspa słynie ze swoich plaż i luksusowych hoteli. Częściowo porośnięta jest także lasem tropikalnym.
Na wyspie Praslin znajduje się krajowy port lotniczy, obsługiwany przez linię Air Seychelles. Regularne połączenia promowe łączą Praslin z sąsiednimi wyspami Mahé i La Digue.
Park Narodowy Praslin.
Park Narodowy Praslin (ang. "Praslin National Park"), obejmujący 324 ha dziewiczych lasów równikowych, założony został w 1979 roku. W jego skład wchodzi także istniejący od 1966 roku rezerwat Vallée de Mai, będący miejscem endemicznego występowania lodoicji seszelskiej. Rezerwat ten w 1983 roku wpisano na listę światowego dziedzictwa UNESCO.

</doc>
<doc id="1341672" url="https://pl.wikipedia.org/wiki?curid=1341672" title="Lydia Hearst">
Lydia Hearst

Lydia Marie Hearst-Shaw (ur. 19 września 1984) – amerykańska modelka, projektantka, aktorka, prawnuczka Williama Randolpha Hearsta – magnata prasowego.
Rodzina.
Lydia urodziła się w Wilton, Connecticut i jest drugą córką Patty Hearst, wnuczki Williama Randolpha Hearsta, i ochroniarza Bernarda Shawa. Jej starszą siostrą jest Gillian Hearst-Shaw, a kuzynką modelka Amanda Hearst.
Edukacja.
Krótko uczęszczała do Lawrenceville School. Jest absolwentką Wilton High Schoolest oraz Sacred Heart University w Fairfield Connecticut.
Kariera.
Lydia zadebiutowała w 2003 roku na nowojorskim weekendzie mody u projektantki Zang Toi. W 2004 pojawiła się we włoskim Vogue. Zdjęcia wykonał znany fotograf Steven Meisel. W tym samym roku pojawiła się też w kampanii Louis Vuitton. W 2006 znalazła się na okładce amerykańskiego pisma Nylon oraz w wiosennej kampanii Bottega Veneta. Jej twarz pojawiła się w takich kampaniach jak M.A.C czy Clinique. W 2007 zorganizowała licytację, a pieniądze z niej przeznaczyła na pomoc ludziom z Darfuru. W tym samym roku wystąpiła w sesji dla H&amp;M. Projektuje również torebki dla Pumy. Lydia wystąpiła również w ostatnim odcinku pierwszej serii serialu Plotkara. Zagrała tam dekoratorkę wnętrz – Lily van der Woodsen's o imieniu Amelia. Zagrała Stellę w komedii romantycznej ,Frost". Przyjaźni się z Daisy Lowe, Michelle Trachtenberg, Missy Rayder, Richie Rich, Traver Rains, Tyson Beckford.
Wystąpiła w filmach fabularnych, między innymi w komediodramacie "Two Jacks" (2012) oraz w horrorach "" (2014) i "Condemned" (2015).
Związki.
Przez krótki okres spotykała się z byłym partnerem Mischy Barton – Cisco Adlerem. Była też związana z Justinem Bartha (2006), Joe Barneyem i Oliverem Hammondem w 2003 r.

</doc>
<doc id="1341673" url="https://pl.wikipedia.org/wiki?curid=1341673" title="ZiŁ-157">
ZiŁ-157

ZiŁ-157 – radziecki wielozadaniowy wojskowy samochód ciężarowy. Następca samochodu ZiŁ-151. Pojazd produkowany był przez zakłady ZiŁ w latach 1958-1992, dwukrotnie przechodząc modernizację – w 1961 (oznaczenie ZiŁ-157K) i 1978 roku (ZiŁ-157KD). Łącznie wyprodukowanych zostało 797 934 egzemplarzy samochodu, którego głównym użytkownikiem była Armia Radziecka.
Pojazd produkowany był także w Chinach pod nazwą Jiefang CA-30.
Na podwoziu ZiŁ-a-157 produkowano ulepszony wariant opancerzonego transportera piechoty BTR-152 – BTR-152W.

</doc>
<doc id="1341674" url="https://pl.wikipedia.org/wiki?curid=1341674" title="Praha-Krč">
Praha-Krč

Praha-Krč – stacja kolejowa w Pradze, w Czechach przy ulicy Před Nádražím 68/2. Znajdują się tu 2 perony.

</doc>
<doc id="1341675" url="https://pl.wikipedia.org/wiki?curid=1341675" title="Steve von Bergen">
Steve von Bergen

Steve von Bergen (ur. 10 czerwca 1983 w Neuchâtel) – szwajcarski piłkarz występujący na pozycji obrońcy. W 2019 roku zakończył karierę.
Kariera klubowa.
Steve von Bergen zawodową karierę rozpoczął w 2000 w klubie Neuchâtel Xamax ze swojego rodzinnego Neuchâtel. Miejsce w podstawowej jedenastce tego zespołu wywalczył sobie w sezonie 2001/2002, kiedy to wystąpił w 31 ligowych pojedynkach. W 2003 razem z drużyną von Bergen dotarł do finału pucharu Szwajcarii, jednak Xamax przegrał w nim z FC Basel 0:6. Przez 5 lat spędzonych w drużynie z Neuchâtel piłkarz rozegrał 126 ligowych pojedynków.
W letnim okienku transferowym w 2005 von Bergen podpisał kontrakt z FC Zürich. W nowym zespole od razu wywalczył sobie miejsce w pierwszym składzie. Razem z nową ekipą szwajcarski obrońca w 2006 i 2007 wywalczył mistrzostwo kraju. W trakcie sezonu 2007/2008 von Bergen podpisał kontrakt z niemiecką Herthą Berlin, w której zadebiutował 25 sierpnia w przegranym 0:2 spotkaniu przeciwko Arminii Bielefeld.
4 sierpnia 2010 szwajcarski zawodnik przeniósł się do beniaminka włoskiej Serie A – Ceseny. W Serie A zadebiutował 28 sierpnia w zremisowanym 0:0 wyjazdowym meczu z Romą. Następnie grał w US Palermo, a w 2013 odszedł do BSC Young Boys. Po zakończeniu sezonu 2018/2019 zakończył piłkarską karierę.
Kariera reprezentacyjna.
W reprezentacji Szwajcarii von Bergen zadebiutował 6 września 2006 w wygranym 2:0 spotkaniu przeciwko Kostaryce. 13 maja 2008 Jakob Kuhn powołał go do szerokiej, 26-osobowej kadry na mistrzostwa Europy, jednak na turniej von Bergen ostatecznie nie pojechał. 2 lata później wziął natomiast udział w mistrzostwach świata, w trakcie których zastąpił w podstawowym składzie kontuzjowanego Philippe’a Senderosa

</doc>
<doc id="1341677" url="https://pl.wikipedia.org/wiki?curid=1341677" title="I liga polska na żużlu (2003)">
I liga polska na żużlu (2003)

I liga polska na żużlu w sezonie 2003. 

</doc>
<doc id="1341678" url="https://pl.wikipedia.org/wiki?curid=1341678" title="…Baby One More Time Tour">
…Baby One More Time Tour

…Baby One More Time Tour – trasa koncertowa piosenkarki muzyki pop, Britney Spears promująca jej debiutancki album "…Baby One More Time" (1999). Jest to pierwsza solowa trasa Britney. Set lista składała się z dwóch scen zaaranżowanych przez zespół piosenkarki, jej ośmiu piosenek i dwóch z kilku coverów: "Vogue" i "Material Girl" Madonny, "Black Cat" i "Nasty" Janet Jackson oraz "Open Arms" Journeysów. Trasa rozpoczęła się pod koniec czerwca i zakończyła w środku września 1999 roku. Cała trasa okazała się wielkim sukcesem Britney, gdyż przyniosła ona 19 milionów $ zysku. Tommy Jeans (Tommy Hilfiger) był oficjalnym sponsorem trasy.

</doc>
<doc id="1341679" url="https://pl.wikipedia.org/wiki?curid=1341679" title="Ens">
Ens

Zobacz też:

</doc>
<doc id="1341680" url="https://pl.wikipedia.org/wiki?curid=1341680" title="Piotr Suchowij">
Piotr Suchowij

Piotr (Suchowienko) Suchowij (ukr.: "Суховій (Суховієнко) Петро"), hetman koszowy w latach 1668-69. Pochodził z lewobrzeża, kozak połtawski, pisarz Siczy Zaporoskiej.
W czasach największych sukcesów hetmana Doroszenki, jakim było zjednoczenie w 1668 roku prawo i lewobrzeżnej Ukrainy, Zaporożcy wysunęli kandydaturę Suchowija jako nowego hetmana kozackiego (co roku dochodziło do wyboru bądź przedłużenia godności hetmańskiej). Suchowij zdobył poparcie krymskich Tatarów, zgadzając się na ugodę z nimi, która "de facto" oznaczała oddanie Ukrainy pod protektorat Chana krymskiego.
Tatarzy i Zaporożcy byli niezadowoleni z protektoratu Turcji nad Ukrainą. Dawał on z jednej strony wsparcie Doroszence (przeciwnikowi Suchowija), ale i zmniejszał wpływ Krymu na Ukrainę.
Dzięki awanturniczej polityce Suchowija, ale i pod wpływem ofensywy wojsk polskich na prawobrzeże, Doroszenko zmuszony był porzucić lewobrzeże. Suchowij wraz z Tatarami w końcu 1668 roku pustoszył dobra Doroszenki na prawobrzeżu, ale został rozgromiony wspólnymi siłami Doroszenki i Zaprożców pod przywództwem Iwana Sirko.
W roku 1669 Suchowij ponownie napadł na Doroszenkę, ale wkrótce Tatarzy wycofali swoje poparcie i ich wojska odeszły. W lipcu jego kozacy wybrali na sobie nowego hetmana, humańskiego pułkownika Michała Chanenko, kandydaturę którego popierała Polska. Po zwycięstwie Doroszenki nad Chanenko pod Steblewem (ukr.: "Стеблів"), 29 października 1669 roku udał się na Krym. Dalsze jego losy nie są znane.

</doc>
<doc id="1341681" url="https://pl.wikipedia.org/wiki?curid=1341681" title="Spider-Man 3 (ścieżka dźwiękowa)">
Spider-Man 3 (ścieżka dźwiękowa)

Spider-Man 3: The Official Soundtrack – soundtrack filmu "Spider-Man 3", wydany 1 maja 2007 roku. Strona internetowa albumu umożliwia wysłuchanie pierwszego utworu z płyty. W przeciwieństwie do dwóch pierwszych ścieżek dźwiękowych filmów o Spider-Manie, ta nie zawiera muzyki skomponowanej przez Christophera Younga, która pojawiła się w obrazie. 
Wyłącznie na oficjalnej stronie internetowej soundtracku dostępna jest specjalna edycja albumu, która dodatkowo zawiera: bonusową piosenkę „Theme From Spider-Man” w wykonaniu The Flaming Lips, książkę na temat filmu oraz pięć kolekcjonerskich kart filmowych.
Album zadebiutował na miejscu #33 notowania "Billboard" 200, rozchodząc się w pierwszym tygodniu sprzedaży w ilości 21,000 egzemplarzy.
Lista utworów.
Europejska wersja albumu zawiera również piosenkę „Cut Off the Top (Timo Maas Dirty Rocker Remix)” Beatsteaks. Jest ona piątym utworem na płycie, między „Pleased to Meet You” i „Red River”.

</doc>
<doc id="1341682" url="https://pl.wikipedia.org/wiki?curid=1341682" title="Villach Hauptbahnhof">
Villach Hauptbahnhof

Villach Hauptbahnhof – stacja kolejowa w Villach, w kraju związkowym Karyntia, w Austrii. Znajdują się tu 3 perony.

</doc>
<doc id="1341683" url="https://pl.wikipedia.org/wiki?curid=1341683" title="Ens (Holandia)">
Ens (Holandia)

Ens – wieś w Holandii, w prowincji Flevoland.
Wieś powstała po osuszeniu terenów Polderu Północno-Wschodniego. Leży około 10 kilometrów na południowy wschód od Emmeloord. Tutaj urodziła się siatkarka Caroline Wensink.

</doc>
<doc id="1341684" url="https://pl.wikipedia.org/wiki?curid=1341684" title="Praslin (ujednoznacznienie)">
Praslin (ujednoznacznienie)



</doc>
<doc id="1341686" url="https://pl.wikipedia.org/wiki?curid=1341686" title="Łoże (broń strzelecka)">
Łoże (broń strzelecka)

Łoże – element konstrukcyjny broni strzeleckiej (np. karabinu) najczęściej zintegrowany z kolbą, w którym osadzana jest komora zamkowa z lufą. Łoże broni strzeleckiej wraz z nakładką lufy pełni funkcję obudowy broni umożliwiającej jej użytkowanie. 
W broni strzeleckiej wyróżnia się również łoże przednie, stanowiące osobny, niezintegrowany z kolbą element, osłaniający jedynie lufę (stanowiący przedni uchwyt i chroniący dłoń przed poparzeniami od rozgrzanej lufy).

</doc>
<doc id="1341689" url="https://pl.wikipedia.org/wiki?curid=1341689" title="Creil">
Creil

1 miejscowość we Francji: 
1 miejscowość w Holandii:

</doc>
<doc id="1341690" url="https://pl.wikipedia.org/wiki?curid=1341690" title="Ignacy Hercok">
Ignacy Hercok

Ignacy Hercok (ur. 1806, zm. 21 marca 1864 w Krakowie) – architekt i budowniczy pochodzenia austriackiego, mieszkający w Krakowie. 
Życiorys.
W latach[1825-1826 studiował, od 1832 roku był budowniczym rządowym w Krakowie. Jego projekty miały charakter głównie klasycystyczny.
Niezależnie od wykształcenia architekta posiadał doktorat z filozofii. Od 1832 roku zajmował stanowisko budowniczego, był dyrektorem Komisji Budownictwa przy Senacie Rządzącym. W tym czasie realizował również własne projekty w stylu klasycystycznym; między innymi przebudowa domu przy ul. Kanoniczej 11, budowa przy ul. Zwierzynieckiej 2, ul. Sławkowska 21, Straszewskiego 14/15, Krakowska 29. 
W okresie Rzeczypospolitej Krakowskiej wprowadzono, po raz pierwszy na ziemiach polskich, powszechny obowiązek szkolny dla dzieci w wieku do 6 do 12 lat. Jedną z głównych przeszkód był brak budynków szkolnych, dlatego Hercok z racji swego stanowiska opracował standardowe projekty budynków - w wersji murowanej parterowej i piętrowej oraz w trzecim wariancie drewniany. Do planu dołączono kosztorys oraz plan realizacyjny. Opracowanie pt. "Opis budowy szkół początkowych miasta Krakowa i jego Okręgu (1837, 1838)" zostało wydrukowane, a władze szkolne polecały je przy organizowaniu szkoły. W tym zakresie Hercok prowadził ścisły nadzór, bywał w wielu wsiach krakowskiego okręgu. Zwracał przy tym uwagę na otoczenie, właściwe odprowadzenie wody i ścieków, budowę odpowiednich toalet i gnojowników. Uważał, że zabudowania szkolne winny być wzorem dla ludności w zakresie zachowania higieny i odpowiednich warunków życia. 
Poza tym nadzorował i projektował własne budowle, tak było przy rozbudowie Jaworzna, prowadzonej w wyniku raportu senatora Feliksa Radwańskiego. Zgodnie z ówczesną praktyką podpisywał tylko nieliczne prace, dlatego można zidentyfikować tylko niektóre. Na pewno był autorem projektu pierwszej tzw. kancelarii górniczej budowanej w latach 1837-38 przy ul. Grunwaldzkiej (budynek nieistniejący). Przebudowa dawnego spichlerza na szpital górniczy w 1843 roku odbyła się po jego nadzorem, budynek szkoły i wikarówki w rynku zrealizowany został według jego projektu. Podobnie jak kilka innych szkół w jaworznickiej parafii, dzisiaj dzielnice Jaworzna – Byczyna, Szczakowa, Ciężkowice, Jeleń. Po upadku Rzeczypospolitej Krakowskiej (1846) realizował budowle w Krakowie, na przykład przy ul. Grodzkiej 13 i ul. Zwierzynieckiej tzw. dworek Pod Pawiem. Do najważniejszych jego sukcesów należy projekt synagogi Tempel przy ul. Miodowej 24, która została wzniesiona w latach 1860-62. 
Zmarł w Krakowie 21 marca 1864 roku i został pochowany na Cmentarzu Rakowickim (obecnie w grobowcu rodziny Bobrzyńskich).

</doc>
<doc id="1341692" url="https://pl.wikipedia.org/wiki?curid=1341692" title="Creil (Holandia)">
Creil (Holandia)

Creil – wieś w Holandii w prowincji Flevoland.
Wieś powstała po osuszeniu terenów Polderu Północno-Wschodniego. Leży około 6 kilometrów na północny zachód od Emmeloord. We wsi znajduje się kościół, szkoła.

</doc>
<doc id="1341693" url="https://pl.wikipedia.org/wiki?curid=1341693" title="Esslingen (Neckar) (stacja kolejowa)">
Esslingen (Neckar) (stacja kolejowa)

Esslingen – stacja kolejowa w Esslingen am Neckar, w kraju związkowym Badenia-Wirtembergia, w Niemczech. Znajdują się tu 4 perony.

</doc>
<doc id="1341695" url="https://pl.wikipedia.org/wiki?curid=1341695" title="Hotel Pod Orłem w Bielsku-Białej">
Hotel Pod Orłem w Bielsku-Białej

Hotel Pod Orłem – neobarokowo–klasycystyczny czteropiętrowy gmach pełniący funkcję biurowca i pasażu handlowego, położony przy Placu Wolności (według numeracji przy ul. 11 Listopada) w Bielsku-Białej, w centrum historycznej Białej Krakowskiej.
Powstał w 1905 wg projektu Alexandra Neumanna w miejscu dawnego zajazdu z czasów wytyczania traktu cesarskiego (koniec XVIII wieku) i początkowo nosił nazwę "Pod Czarnym Orłem", nawiązując do dwugłowego czarnego orła Habsburgów, choć orzeł wieńczący fasadę budynku jest jednogłowy. Budowę sfinansował bialski fabrykant, właściciel fabryki wódek i likierów – Jakub Gross.
Fasada budynku pokryta jest ozdobami neobarokowymi w postaci jońskich pilastrów, medalionów z orłami, lwich pysków i wazonów, a szczyt zdobi stylizowany orzeł i para puttów. Wewnątrz zachowany jest secesyjny wystrój westybulu i klatki schodowej z windą oraz na I piętrze Sala Redutowa o powierzchni 709 m² w stylu neorenesansowym z pięknymi plafonami na suficie, żeliwnymi arkadami i balkonami oraz dekoracją sztukatorską.
Hotel cieszył się sławą, zatrzymywały się w nim znane osoby, m.in. ostatni cesarz Austrii Karol I Habsburg z małżonką Zytą Burbon-Parmeńską oraz Józef Piłsudski jako dowódca I Brygady Legionów Polskich. Hotel był centrum życia kulturalnego i towarzyskiego Białej. Tu odbywały się pokazy bialskiego Sokoła i walk zapaśniczych oraz polskie imprezy narodowe. Organizowano także występy teatralne oraz bale Ligi Morskiej i Kolonialnej. W 1938 w restauracji Hotelu Pod Orłem bialscy taksówkarze schwytali śląskiego bandytę Nikifora Maruszeczko.
W latach 90. XX wieku hotel stracił swą dawną funkcję i stał się biurowcem oraz ekskluzywnym pasażem handlowym "Pod Orłem".

</doc>
<doc id="1341697" url="https://pl.wikipedia.org/wiki?curid=1341697" title="Tarcza pancerna">
Tarcza pancerna



</doc>
<doc id="1341700" url="https://pl.wikipedia.org/wiki?curid=1341700" title="Angela Sommer-Bodenburg">
Angela Sommer-Bodenburg

Angela Sommer-Bodenburg (ur. 18 grudnia 1948 w Reinbek) - niemiecka autorka książek dla dzieci i malarka, studiowała pedagogikę, psychologię i socjologię.
Przez dwanaście lat (1972 - 1984) pracowała jako nauczycielka w jednej z hamburskich szkół, zanim zdecydowała się ostatecznie na karierę literacką.
Dziś mieszka w Stanach Zjednoczonych, a jej książki przetłumaczono na ponad 30 języków.
Najbardziej znana w jej dorobku jest seria książek o małym wampirku Rydygierze (niem. Rüdiger) i jego przyjacielu Antosiu. Cykl obejmuje już 20 tytułów opublikowanych w ciągu ok. 30 lat i sprzedanych w dwunastomilionowym nakładzie. Na ich podstawie powstały inscenizacje teatralne, film fabularny oraz dwa seriale telewizyjne.

</doc>
<doc id="1341702" url="https://pl.wikipedia.org/wiki?curid=1341702" title="Choroba Marburga">
Choroba Marburga



</doc>
<doc id="1341705" url="https://pl.wikipedia.org/wiki?curid=1341705" title="Neferure">
Neferure

Neferure – egip. "Piękność Re", egipska księżniczka, córka Totmesa II i Hatszepsut, urodzona około 1495 r. p.n.e. IX-X roku panowania Totmesa I. Według niektórych historyków, w okresie samodzielnego panowania swej matki, Hatszepsut, traktowana jako następczyni tronu i przygotowywana do objęcia sukcesji. Pierwszym jej piastunem i nauczycielem wkrótce po narodzinach został Ahmes Pen-Nechbet. W późniejszym okresie, od około II roku panowania Totmesa II, gdy miała około pięciu lat, jej piastunem, nauczycielem i Zarządcą Dóbr został Senenmut. Od VI roku panowania Totmesa III jej nauczycielem został Senmen – "Przełożony Pałacu Królewskiej Córki, Piastun i Wychowawca Boskiej Małżonki Neferure". W około X roku panowania Totmesa III odbył się ślub Neferure z Totmesem III. Miała wówczas około 15 lat.

</doc>
<doc id="1341706" url="https://pl.wikipedia.org/wiki?curid=1341706" title="System feudalny">
System feudalny



</doc>
<doc id="1341707" url="https://pl.wikipedia.org/wiki?curid=1341707" title="Zdeněk Pospěch">
Zdeněk Pospěch

Zdeněk Pospěch (ur. 14 grudnia 1978 w Opawie) – czeski piłkarz występujący najczęściej na pozycji prawego obrońcy. Od 2014 roku gra w drużynie SFC Opava.
Kariera klubowa.
Zdeněk Pospěch zawodową karierę rozpoczynał w 1996 roku w SFC Opava. Sezon 1997/1998 spędził na wypożyczeniu w FC Dukla Hranice, a sezon 1998/1999 na tej samej zasadzie w Fotbal Třinec. W 2001 roku Pospěch podpisał kontrakt z Baníkiem Ostrawa. W 2004 roku wywalczył z nim mistrzostwo, a w 2005 roku puchar kraju. Dla Baníka Pospěch rozegrał łącznie 129 ligowych pojedynków, w których 21 razy wpisał się na listę strzelców.
Latem 2005 roku czeski obrońca przeniósł się do Sparty Praga, gdzie od razu wywalczył sobie miejsce w podstawowej jedenastce. W jej barwach udało mu się zadebiutować w rozgrywkach Ligi Mistrzów. W 2006 i 2007 roku Pospěch sięgnął ze Spartą po krajowy puchar, natomiast w 2007 roku zwyciężył także w ligowych rozgrywkach. W czasie pobytu w Pradze Czech rozegrał dla swojego zespołu 72 mecze. W sezonie 2003/2004 strzelił dziewięć bramek i tym samym stał się jednym z najlepszych strzelców drużyny.
23 stycznia 2008 roku Pospěch za niecałe dwa miliony euro został zawodnikiem FC København, gdzie występuje między innymi u boku swojego rodaka – Libora Sionko. W nowym klubie Pospěch zadebiutował 16 marca w wygranym 4:1 wyjazdowym spotkaniu przeciwko Lyngby Boldklub.
W 2011 roku Pospěch przeszedł do 1. FSV Mainz 05. W 2014 roku wrócił do SFC Opava.
Kariera reprezentacyjna.
W reprezentacji Czech Pospěch zadebiutował 17 sierpnia 2005 roku w przegranym 1:2 spotkaniu przeciwko Szwecji. 14 maja 2008 roku Karel Brückner powołał go do kadry na mistrzostwa Europy, jednak na turnieju Pospěch nie rozegrał ani jednego meczu. 19 listopada tego samego roku strzelił swojego pierwszego gola dla drużyny narodowej w wygranym 3:0 pojedynku z San Marino.

</doc>
<doc id="1341708" url="https://pl.wikipedia.org/wiki?curid=1341708" title="Zdenek Pospech">
Zdenek Pospech



</doc>
<doc id="1341709" url="https://pl.wikipedia.org/wiki?curid=1341709" title="Barbourula busuangensis">
Barbourula busuangensis

Barbourula busuangensis – gatunek płaza bezogonowego z rodziny kumakowatych występującego wyłącznie na terenie filipińskich wysp Palawanu, Busuanga i Culion. Jako nowy gatunek został opisany przez Taylora i Noble'a w 1924.
Systematyka.
Literatura naukowa rzadko podnosiła temat tego gatunku.
Gatunek opisany został w 1924 przez Taylora i Noble'a na podstawie pojedynczego utrwalonego okazu, pochodzącego z wyspy Bousuanga. Stworzyli oni od razu nowy rodzaj płaza bezogonowego "Barbourula". Naukowcy ci, badając dostępnego im osobnika, dostrzegli liczne podobieństwa do bardziej bazalnych płazich linii rozwojowych. "Barbourula busuangensis" najbardziej przypominała im przedstawicieli rodzaju "Bombina" (do którego zaliczają się kumaki, np. kumak nizinny czy górski). Gatunki te zaliczano w przeszłości do rodziny ropuszkowatych (Discoglossidae). Aż do 1978 "B. busuangensis" była jedynym przedstawicielem swego rodzaju (takson monotypowy). Opisano wtedy "Barbourula kalimantanensis" z Borneo. Obecnie oba rodzaje: "Barbourula" z obydwoma gatunkami i "Bombina" wydziela się do osobnej rodziny kumakowatych (Bombinatoridae). Taka klasyfikacja opiera się na pracy Forda i Cannatella z 1993.
Budowa.
Jest to płaz duży, cechujący się ciężką budową ciała. Charakteryzuje się masywnym i mocnym ciałem o długości 7 do 10 cm. Wykazuje ona przystosowania do trybu życia tego zwierzęcia, zamieszkującego strumienie.
Ubarwienie powłoki ciała jest ciemne. Może przyjmować kolory od ciemnej zieleni aż do czerni. Skórę tego bezogonowego pokrywają drobniutkie brodawki, najmniejsze przy linii pośrodkowej ciała, malejące w jej kierunku, idąc od boków. Zdobią go krostkowate plamki barwy jaśniejszej, mdłej zieleni i krzyżyki na tylnych kończynach.
Ciało "Barbourula busuangensis" wykazuje spłaszczenie grzbietowo-brzuszne. Nozdrza i oczy leżą na grzbietowej stronie głowy (pływając pod powierzchnią płaz wystawia je nad taflę wody). Bębenek nie występuje. Ma to związek z anatomią kumakowatych. Podobnie jak grzebiuszkowate, nie mają w ogóle ucha środkowego. Może to świadczyć o głuchocie.
Zwierzę dysponuje solidnymi, dobrze umięśnionymi łapami, zarówno przednimi, jak i tylnymi. Palce łap obu par łączy błona pławna.
Cykl życiowe.
Informacje na temat rozrodu "B. busuangensis" są bardzo skąpe. Ciężarna samica posiada jaja. Są one dużej wielkości, ale za to nieliczne. Nie zawierają barwnika. Człowiek nigdy nie widział za to kijanek tego gatunku. Fakty te skłaniają specjalistów do podejrzeń o rozwój prosty.
Rozmieszczenie geograficzne.
Płaz ten żyje na Filipinach, uznaje się go za endemit. Jego obecność odnotowano na wyspach Busuanga, Palawan i Culion, na zachodzie kraju. Po raz pierwszy spotkano go na Busuanga właśnie, po czym opisano go w 1924. W 1961 odkryto jego obecność również na Palawan.
IUCN podejrzewa, że rzeczywisty zasięg występowania płaza jest obszerniejszy, niż by to wynikało z dotychczasowych doniesień, zwłaszcza jeśli chodzi o wyspę Palawan.
Ekologia.
Żyje w czystych, zimnych, górskich rzekach i potokach o szybkim nurcie na terenie dziewiczej dżungli porastającej tereny nizinne. Osobniki dorosłe w ciągu dnia można często spotkać w szczelinach skalnych lub pod dużymi kamieniami, dopiero w nocy wychodzą z ukrycia. Młode osobniki bytują głównie w wodzie. Normalnie pływa blisko powierzchni wody (ponad wodą widoczne są jedynie oczy i nozdrza) lub przebywa między skałami w szybko płynącej wodzie, zaś zaniepokojona szybko chowa się między kamieniami pod powierzchnią wody.
Obszar występownaia płaza na Palawan przypomina w większym stopniu, niż reszta Filipin, Borneo, gdzie żyje drugi gatunek tego samego rodzaju: "Barbourula kalimantanensis".
Jest to płaz nizinny. Bytuje na wysokości do 300 m nad poziomem morza, być może do 500 m.
Żywi się bezkręgowcami.
Zagrożenia i ochrona.
Z jednej strony jest to gatunek rzadki. Nauka poznała go słabo. Z drugiej w licznych miejscach występuje pospolicie.
International Union for Conservation of Nature w 2000 i 2004 nadała gatunkowi status narażonego (VU – Vulnerable), a w 2018 status bliskiego zagrożenia (NT - Near Threatened).
IUCN wymienia następujące zagrożenia nękające pewne populacje tego gatunku:
Na wyspie Palawan zasięg występowania płaza obejmuje obszary lasu nizinnego, które są ogólnie objęte ochroną. Pozostałe nienaruszone partie lasu wymagają jednak uznania za obszary prawnie chronione.

</doc>
<doc id="1341710" url="https://pl.wikipedia.org/wiki?curid=1341710" title="Obraz wroga">
Obraz wroga

Obraz wroga - wspólny wizerunek wroga wśród danej grupy społecznej, nierzadko pozbawiający go charakteru humanitarnego oraz typ profilowania opartego na uprzedzeniach, które pełne są stronniczości i kierują na wroga agresję i przemoc. W celu pogłębienia tychże awersów stosuje się wśród społeczności propagandę. Niemałą rolę w tym grają media, władze oraz inteligencja danego narodu bądź grupy społecznej. Przykładowo, po ataku na World Trade Center z 2001 roku agresja do Arabów nasiliła się po wystąpieniu George’a Busha zapowiadającego walkę z terroryzmem.

</doc>
<doc id="1341711" url="https://pl.wikipedia.org/wiki?curid=1341711" title="Peseshet">
Peseshet

Peseshet – Egipcjanka uważana za jedną z pierwszych znanych kobiet-lekarzy. Żyła w czasach IV dynastii.
Nosiła tytuł "zarządcy kobiecych lekarzy", ale nie jest pewne, czy rzeczywiście sama była lekarzem.
Miała syna Akhethetepa, w którego grobowcu (mastabie) znaleziona została stela jej poświęcona.

</doc>
<doc id="1341714" url="https://pl.wikipedia.org/wiki?curid=1341714" title="Kołyska armaty">
Kołyska armaty



</doc>
<doc id="1341718" url="https://pl.wikipedia.org/wiki?curid=1341718" title="24 Hours of Le Mans">
24 Hours of Le Mans



</doc>
<doc id="1341726" url="https://pl.wikipedia.org/wiki?curid=1341726" title="(6181) Bobweber">
(6181) Bobweber

(6181) Bobweber – planetoida z grupy pasa głównego asteroid okrążająca Słońce w ciągu 3 lat i 281 dni w średniej odległości 2,58 j.a. Została odkryta 6 września 1986 roku w "Palomar Observatory" przez Eleanor Helin. Nazwa planetoidy pochodzi od Roberta Webera (1926-2008), amerykańskiego fizyka i astronoma. Przed nadaniem nazwy planetoida nosiła oznaczenie tymczasowe (6181) 1986 RW.

</doc>
<doc id="1341729" url="https://pl.wikipedia.org/wiki?curid=1341729" title="Mateusz II">
Mateusz II

Mateusz II Lotaryński (ok. 1193 - 9 lutego 1251) – książę Lotaryngii od 1220, brat i następca Tybalda I.

</doc>
<doc id="1341732" url="https://pl.wikipedia.org/wiki?curid=1341732" title="Burt Young">
Burt Young

Burt Young (ur. 30 kwietnia 1940) – amerykański aktor. Popularność przyniosły mu role Pauliego Pennino w filmach o Rockym Balboa.
Życie prywatne.
Urodził się w Nowym Jorku jako Jerry De Louise. Jest synem Josephine i Michaela. Nazwisko zmienił na początku kariery, kiedy często grał typowych bohaterów z klasy robotniczej o włoskich korzeniach. Od 1974 r., kiedy zmarła jego żona, Gloria pozostaje wdowcem, ma córkę Anne Morea. Obecnie prowadzi restaurację w Bronksie w Nowym Jorku.
Kariera.
Aktorstwa uczył się w Actors Studio pod okiem Lee Strasberga. Karierę rozpoczął na początku lat 70., rolą w filmie "Gang, który nie potrafił strzelać". Potem wystąpił jeszcze w kilku produkcjach filmowych i telewizyjnych, w tym w "Chinatown" Romana Polańskiego, nim dostał jedną z najważniejszych ról w życiu. Występ z Sylvestrem Stallone w filmie "Rocky", gdzie zagrał szwagra tytułowego bohatera, przyniósł mu nominację do Oscara w kategorii najlepszy aktor drugoplanowy. Jest jednym z trzech aktorów (obok Sylvestra Stallone i Tony’ego Burtona), który wystąpił we wszystkich częściach filmu Rocky.
Pamiętną kreację stworzył również w "Konwoju", gdzie zagrał kierowcę ciężarówki. Od tego czasu pojawił się w wielu produkcjach m.in. "Dawno temu w Ameryce", "Ostatni don", "M*A*S*H", "Strażnik Teksasu", "Prawo i porządek", czy "Rodzina Soprano", ale to dzięki serii filmów o Rockym stał się znany.
Young jest nie tylko aktorem, ale też malarzem. Jego dzieła były wystawiane w galeriach na całym świecie. Ponadto jest autorem 400 stronicowej powieści historycznej i wielu publikacji, na podstawie których powstały dwa filmy.

</doc>
<doc id="1341741" url="https://pl.wikipedia.org/wiki?curid=1341741" title="Mahe">
Mahe



</doc>
<doc id="1341742" url="https://pl.wikipedia.org/wiki?curid=1341742" title="Gorczyca sarepska">
Gorczyca sarepska



</doc>
<doc id="1341746" url="https://pl.wikipedia.org/wiki?curid=1341746" title="Tomas H. Jonasson">
Tomas H. Jonasson

Thomas „Tomas” H. Jonasson, właśc. Thomas Sebastian Michael Henaes Jonasson, z d. Hjelm Jonasson (ur. 27 listopada 1988 w Vetlandzie) – szwedzki żużlowiec.
Osiągnięcia.
Statystyki sezonu 2007 (1 liga): Mecze 17, Biegi 55, Punkty 77, Bonusy 14, Punkty+Bonusy 91, Śr. Biegowa 1,655
Życie prywatne.
Ma syna o imieniu Charlie.

</doc>
<doc id="1341748" url="https://pl.wikipedia.org/wiki?curid=1341748" title="Druk sublimacyjny">
Druk sublimacyjny

Druk sublimacyjny – technika druku wykorzystująca zjawisko sublimacji. Wydruk (CMYK) wykonywany jest specjalnymi atramentami na bazie wody na papierze transferowym (stanowi on lustrzane odbicie pożądanego wzoru), a następnie w warunkach wysokiego ciśnienia i temperatury przenoszony jest na przedmiot pokryty lakierem poliestrowym (powierzchnia produktu musi być uprzednio odtłuszczona, następnie następuje kilkukrotny cykl nałożenia warstwy lakieru i utwardzenia go w temp. ok. 160°C) z wykorzystaniem kalandra do sublimacji lub prasy termotransferowej. Tym sposobem wykonuje się nadruki na specjalnych kubkach porcelitowych, blachach aluminiowych, tkaninach poliestrowych. Nadruk może zostać naniesiony również na tworzywa zawierające w swym składzie min. 70% poliestru. W niektórych przypadkach po nadruku jako dodatkowe można zastosować lakier przeciw promieniowaniu UV (wydłuża żywotność produktu i intensywność barw).
Każdy rodzaj nadruku wymaga odpowiedniego ustawienia ciśnienia i temperatury (ta waha się w przedziale od 160 do 2000°C). Zależy także od składu użytego tuszu i właściwości materiału docelowego. Przykładowo do nadruku na blachach aluminiowych za pomocą prasy termotransferowej używa się ciśnienia 5000 Pa, przy temperaturze 195 °C w czasie 40 sekund. Ta technika druku jest bardzo często wykorzystywana w branży reklamowej.

</doc>
<doc id="1341749" url="https://pl.wikipedia.org/wiki?curid=1341749" title="Tomáš Sivok">
Tomáš Sivok

Tomáš Sivok (ur. 15 września 1983 w Pelhřimovie) – czeski piłkarz występujący na pozycji środkowego obrońcy lub defensywnego pomocnika. Od 2017 gra w izraelskim Maccabi Petach Tikwa.
Kariera klubowa.
Tomáš Sivok zawodową karierę rozpoczynał w 2000 roku w Dynamie Czeskie Budziejowice. W 2002 roku przeniósł się do Sparty Praga, z którą wywalczył tytuł mistrza kraju. Po sezonie powrócił do Dynamo Czeskie Budziejowice, by w trakcie rozgrywek 2003/2004 znów trafić do Sparty. W czeskiej drużynie Sivok początkowo pełnił rolę rezerwowego, jednak regularnie dostawał szanse gry. Razem z zespołem z Pragi ten utalentowany piłkarz odnosił wiele sukcesów w kraju – w 2004, 2006 i 2007 roku zdobył Puchar Czech, a w 2005 i 2007 roku zwyciężył także w ligowych rozgrywkach. We wrześniu 2005 roku Sivok został kapitanem swojego klubu. 28 września w spotkaniu Ligi Mistrzów przeciwko Ajaksowi Amsterdam doznał poważnej kontuzji, która wykluczyła go z gry na około pół roku.
Pozyskaniem Sivoka swojego czasu interesował się między innymi AC Milan, jednak czeski piłkarz w 2007 roku trafił ostatecznie do innej włoskiej drużyny – Udinese Calcio. Z ekipą "Bianconerich" podpisał 4,5-letni kontrakt. Nie spełnił jednak pokładanych w nim nadziei i w 2008 roku na zasadzie wypożyczenia powrócił do Sparty Praga.
Latem 2008 roku Czech przeszedł do tureckiego Beşiktaşu JK. Klub ze Stambułu zapłacił za niego 4,7 miliona euro. Sivok zadebiutował w nim 24 sierpnia w wygranym 3:2 wyjazdowym meczu z Antalyasporem. W sezonie 2008/2009 zdobył ze swoim zespołem mistrzostwo Turcji. W 2015 przeszedł do Bursasporu.
Kariera reprezentacyjna.
Sivok ma za sobą występy w młodzieżowych reprezentacjach Czech. W 2006 roku pełnił rolę kapitana drużyny do lat 21. W seniorskiej drużynie narodowej zadebiutował 3 września 2005 roku w przegranym 0:2 spotkaniu przeciwko Rumunii. 14 maja 2008 roku Karel Brückner powołał go do kadry na mistrzostwa Europy.

</doc>
<doc id="1341753" url="https://pl.wikipedia.org/wiki?curid=1341753" title="239 Dywizja Piechoty (III Rzesza)">
239 Dywizja Piechoty (III Rzesza)

239 Dywizja Piechoty − niemiecka dywizja z czasów II wojny światowej, sformowana przez dowództwo Landwehry w Opolu na mocy rozkazu z 26 sierpnia 1939 roku, w 3. fali mobilizacyjnej w VIII Okręgu Wojskowym.
Struktura organizacyjna.
327., 372. i 444. pułk piechoty, 239. pułk artylerii, 239. batalion pionierów, 239. oddział rozpoznawczy, 239. oddział przeciwpancerny, 239. oddział łączności;
327., 372. i 444. pułk piechoty, 239. pułk artylerii, 239. batalion pionierów, 239. oddział rozpoznawczy, 239. oddział przeciwpancerny, 239. oddział łączności, 239. polowy batalion zapasowy;

</doc>
<doc id="1341755" url="https://pl.wikipedia.org/wiki?curid=1341755" title="Tomas Sivok">
Tomas Sivok



</doc>
<doc id="1341768" url="https://pl.wikipedia.org/wiki?curid=1341768" title="Hanspeter Kyburz">
Hanspeter Kyburz

Hanspeter Kyburz (ur. 8 lipca 1960 w Lagos) – współczesny kompozytor pochodzenia szwajcarskiego łączący w swojej twórczości muzykę współczesną z elektroniką.
W 1980 rozpoczął studiowanie kompozycji, najpierw w Grazu u A. Dobrowolskiego i Gösty Neuwirth, potem w latach 1982–1990 u Gösty Neuwirth i Franca Michaela Beyera. Później studiował na Universität der Künste w Berlinie i u Hansa Zendera we Frankfurcie. W 1990 zdobył nagrodę Borisa Blachera i wygrał konkurs Cité Internationale des Arts (1990/91) w Paryżu.
1 sierpnia 2006 Simon Rattle i Filharmonicy Berlińscy wykonali po raz pierwszy dzieło zatytułowane Noesis. Koncert ten był częścią londyńskich koncertów promenadowych w Royal Albert Hall.

</doc>
<doc id="1341774" url="https://pl.wikipedia.org/wiki?curid=1341774" title="Abegondo">
Abegondo

Abegondo – miasto w Hiszpanii, w prowincji A Coruña, we wspólnocie autonomicznej Galicja (Hiszpania). Miasto jest ważnym węzłem komunikacyjnym w pobliżu historycznego miasta Betanzos.
Historia.
Osadnictwo w tym rejonie datowane jest na czasy starożytne. Do 1835 było częścią miastu Betanzos.
Demografia.
Zmiany liczby ludności w Abegondo:

</doc>
<doc id="1341778" url="https://pl.wikipedia.org/wiki?curid=1341778" title="400 m stylem zmiennym">
400 m stylem zmiennym

400 m stylem zmiennym – konkurencja pływacka będąca połączeniem 4 stylów (motylkowego (delfina), grzbietowego, klasycznego i dowolnego), zawodnicy płyną kolejno po 100 metrów każdym stylem. Jest rozgrywana na igrzyskach olimpijskich.
Mistrzostwa Polski.
Obecny mistrz Polski:
Obecna mistrzyni Polski:
Mistrzostwa świata (basen 50 m).
Obecny mistrz świata:
Obecna mistrzyni świata:
Mistrzostwa świata (basen 25 m).
Obecny mistrz świata:
Obecna mistrzyni świata:
Mistrzostwa Europy.
Obecny mistrz Europy:
Obecna mistrzyni Europy:
Letnie igrzyska olimpijskie.
Obecny mistrz olimpijski:
Obecna mistrzyni olimpijska:

</doc>
<doc id="1341782" url="https://pl.wikipedia.org/wiki?curid=1341782" title="Hala Kalatówki">
Hala Kalatówki

Hala Kalatówki – dawna hala pasterska w Tatrach. Jej nazwa pochodzi od dawnych właścicieli hali – sołtysów Kalatów z miejscowości Szaflary. Należała do niej polana Kalatówki oraz otaczające ją zbocza stromo podchodzące pod Wrótka i Krokiew. Polana Kalatówki była koszona, wypas odbywał się na jałowych obrzeżach polany i na haliznach bardzo stromych zboczy Kalackiego Koryta, częściowo (dawniej) zalesionych zboczach Kalackiej Turni, Kalackim Upłazie oraz w lasach i haliznach Krokwi, na wysokości 1100-1500 m n.p.m. Są to tereny o dużej wartości przyrodniczej; skałki wapienne porasta roślinność alpejska, a w lasach Krokwi gniazdują głuszce. Wkrótce po włączeniu tego obszaru do Tatrzańskiego Parku Narodowego wypas na tych terenach został zniesiony, nazwa hali jest już tylko historyczna. Kulturowy wypas owiec utrzymany został jeszcze na polanie Kalatówki.
Hala Kalatówki wraz z Halą Białe i Strążyską wchodziła w skład zbiorczej Hali Giewont. Ogólna powierzchnia tej zbiorczej hali w 1960 wynosiła 189,6 ha, w tym pastwiska stanowiły 16,9 ha, halizny 2,8 ha, las 48,6 ha, kosodrzewina 70,0 ha, nieużytki 51,3 ha. Ponadto dodatkowa powierzchnia serwitutów w lasach państwowych wynosiła 306,6 ha. Łączny wypas w przeliczeniu na owce wyniósł 316 sztuk.
Szlaki turystyczne.
Czasy przejścia podane na podstawie mapy.

</doc>
<doc id="1341788" url="https://pl.wikipedia.org/wiki?curid=1341788" title="(6438) Suárez">
(6438) Suárez

(6438) Suárez – planetoida z pasa głównego asteroid okrążająca Słońce w ciągu 3 lat i 120 dni w średniej odległości 2,23 j.a. Została odkryta 18 stycznia 1988 roku w Europejskim Obserwatorium Południowym przez Henriego Debehogne. Nazwa planetoidy pochodzi od "Buenaventury Suáreza" (1678-1750), argentyńskiego jezuity i pioniera astronomii. Przed nadaniem nazwy planetoida nosiła oznaczenie tymczasowe (6438) 1988 BS3.

</doc>
<doc id="1341792" url="https://pl.wikipedia.org/wiki?curid=1341792" title="Jack Lawson">
Jack Lawson

John James „Jack” Lawson, 1. baron Lawson (ur. 16 października 1881 w Whitehaven, zm. 3 sierpnia 1965) – brytyjski polityk i działacz związków zawodowych, członek Partii Pracy, minister w pierwszym rządzie Clementa Attleego.
Lawson dorastał we wiosce Kells. Jego ojciec w wieku 9 lat został górnikiem, w wieku 11 lat wstąpił do floty, później służył w Royal Navy. W wieku 3 lat Lawson został wysłany do miejscowej Glass House School. Kiedy miał 6 lat, jego rodzina przeprowadziła się do wsi Flimby niedaleko miasta Maryport. Rok później rodzina ponownie przeprowadziła się do Durham. W wieku 12 lat rozpoczął pracę w kopalni. Wkrótce rozpoczął działalność w związkach zawodowych. W 1904 r. wstąpił do boltońskiego oddziału Niezależnej Partii Pracy. W 1905 r. rozpoczął korespondencyjny kurs w Ruskin College na Uniwersytecie Oksfordzkim. W 1912 r. został wybrany do rady hrabstwa Durham. W 1913 r. był delegatem do Międzynarodówki Górników. Po wybuchu I wojny światowej wstąpił na ochotnika do armii i został przydzielony do transportu konnego Royal Fleet Auxiliary.
W 1919 r. Lawson został wybrany do Izby Gmin w wyborach uzupełniających w okręgu Chester-le-Street. W pierwszym laburzystowskim rządzie w 1924 r. był finansowym sekretarzem w Ministerstwie Wojny. Po powrocie Partii Pracy do władzy w 1929 r. został parlamentarnym sekretarzem w Ministerstwie Pracy. Po utworzeniu rządu koalicyjnego w 1931 r. Lawson przeszedł do opozycji. W 1932 r. opublikował swoją autobiografię, "A Man’s Life". Później napisał powieść o górnikach "Under the Wheels", a także biografie Petera Lee i Herberta Smitha.
Kiedy w 1935 r. nowym liderem Partii Pracy został Clement Attlee, Lawson został członkiem nowo utworzonego partyjnego Komitetu Obrony. W kolejnych latach był krytykiem rządowej polityki appeasementu. W kwietniu 1939 r. minister spraw wewnętrznych John Anderson mianował Lawsona Wicekomisarzem ds. Obrony Cywilnej Regionów Północnych. Po wyborczym zwycięstwie laburzystów w 1945 r. Lawson został ministrem wojny. Na tym stanowisku zajmował się kwestiami okupacji Niemiec i demobilizacji. W październiku 1946 r. zrezygnował jednak ze stanowiska ze względu na zły stan zdrowia i wycofał się do tylnych ław parlamentu.
W 1949 r. otrzymał tytuł Lorda Namiestnika Durham. W 1950 r. zrezygnował ze startu w wyborach parlamentarnych. W marcu tego roku otrzymał parowski tytuł 1. barona Lawson i zasiadł w Izbie Lordów. W 1958 r. lord Lawson zrezygnował ze stanowiska Lorda Namiestnika. Zmarł w 1965 r. Wraz z jego śmiercią wygasł tytuł barona.

</doc>
<doc id="1341793" url="https://pl.wikipedia.org/wiki?curid=1341793" title="Baron Lawson">
Baron Lawson



</doc>
<doc id="1341795" url="https://pl.wikipedia.org/wiki?curid=1341795" title="Tafsir">
Tafsir

Tafsir (arab. تفسير) – ogólny komentarz koraniczny.
W tradycji islamu rozróżnia się dwa typy komentarza do Koranu: "tafsir" i "tawil". Pierwszy z nich obejmuje wszystkie aspekty objaśniania Koranu, natomiast drugi ma charakter szczególnie głęboki, ezoteryczny. Sam wyraz "tawil" oznacza bowiem sięganie do źródeł, do początków. Ten drugi typ komentarza pojawił się później.
Tradycyjnie za pierwszego komentatora Koranu uważa się Abd Allaha Ibn al-Abbasa (zm. 687), szczególnie uczonego brata stryjecznego Mahometa, który zaczął swoje dzieło za kalifatu Usmana. Jego "Tafsir" zachował się jedynie w cytatach zawartych w późniejszych komentarzach, przede wszystkim At-Tabariego (zm. 923). Charakter komentarza nosi również dzieło "Pytania Nafi'a Ibn al-Azraka", mające formę odpowiedzi Ibn al-Abbasa na pytania zadawane przez słynnego przywódcę azrakitów Nafi’a. Także jedynie w formie cytatów w późniejszych komentarzach zachował się komentarz Hasana al-Basriego (zm. 728). Najwcześniejszym pełnym komentarzem koranicznym, który zachował się do naszych czasów jest "Tafsir" Mudżahida Ibn Dżabra al-Makkiego (zm. 722), ucznia Ibn al-Abbasa.
Do znacznego rozwoju komentarzy koranicznych przyczyniło się powstanie sunny Proroka, uważano bowiem, że sunna stanowi komentarz do Koranu. Często posługiwano się nią jako materiałem porównawczym. Szczególne znaczenie miały także kwestie językoznawcze. Najważniejszym obszernym komentarzem do Koranu o charakterze językoznawczym jest dzieło "Znaczenia Koranu" gramatyka z Al-Kufy Al-Farra (zm. 822). Największym prestiżem cieszyły się jednak komentarze ogólne, obejmujące wszystkie możliwe kwestie interpretacyjne. Najsłynniejszy tego rodzaju komentarz stworzył wspomniany już At-Tabari. Jego "Tafsir" jest pierwszym komentarzem, który objaśnia Koran werset po wersecie. Taki komentarz określa się mianem kursorycznego. Metodę At-Tabariego przejęli późniejsi komentatorzy i pełny komentarz kursoryczny stał się standardem. Wielką sławą cieszył się także "Tafsir" Fachr ad-Dina ar-Raziego (zm. 1209), w którym znajdują odzwierciedlenie aszaryckie idee autora. Wielotomowy komentarz pozostawił po sobie malikita Al-Kurtubi (zm. 1273). Inny komentarz odzwierciedlający malikicki punkt widzenia napisał także andaluzyjski jurysta Abu Bakr Ibn al-Arabi (zm. 1148). Popularnym do dzisiaj komentarzem jest "Tafsir" Al-Bajdawiego (zm. 1300). Najpopularniejszy komentarz stworzył jednak As-Sujuti (zm. 1505), który oparł się na wcześniejszym "tafsirze" Al-Mahallego (zm. 1459), stąd jego dzieło nosi tytuł "Tafsir dwóch Dżalalów". Jest to komentarz stosunkowo krótki.
Spośród nowszych komentarzy do Koranu, inspirowanych osiągnięciami Zachodu, np. w dziedzinie literackiej interpretacji tekstu, oraz nowszymi doktrynami społeczno-politycznymi, na uwagę zasługują „Al-Manar” ('Miejsce światła'), zainicjowany przez egipskich „modernistów” na czele z Muhammadem Abduhem, oraz jego uczniem Raszidem Ridą, tudzież „Fi zilal al-Kuran” (W cieniu Koranu), duchowego przywódcy Braci Muzułmanów Sajjida Kutba (zm. 1966), wydany w Bejrucie w 8 tomach. 

</doc>
<doc id="1341797" url="https://pl.wikipedia.org/wiki?curid=1341797" title="Grigorij Szajn">
Grigorij Szajn

Grigorij Abramowicz Szajn (, ur. 19 kwietnia 1892 w Odessie, zm. 4 sierpnia 1956 w Moskwie) – radziecki astronom.
Był członkiem Akademii Nauk ZSRR, a także licznych stowarzyszeń naukowych, w tym Royal Astronomical Society. W latach 1945–1952 był dyrektorem Krymskiego Obserwatorium Astrofizycznego.
Odkrył trzy planetoidy oraz kometę nieokresową C/1925 F1 (Shajn-Comas Sola), którą niezależnie odkrył Josep Comas Solá.
Jego żoną była Piełagieja Fiodorowna Szajn, również astronom, odkrywczyni komety okresowej 61P/Shajn-Schaldach.
Upamiętnienie.
Krater Shayn na Księżycu nazwano jego imieniem. Nazwa planetoidy (1648) Shajna upamiętnia Szajna i jego żonę.

</doc>
<doc id="1341798" url="https://pl.wikipedia.org/wiki?curid=1341798" title="Okręg wyborczy Chester-le-Street">
Okręg wyborczy Chester-le-Street

Okręg wyborczy Chester-le-Street powstał w 1885 r. i wysyłał do brytyjskiej Izby Gmin jednego deputowanego. Okręg obejmował miasto Chester-le-Street w hrabstwie Durham. Został zlikwidowany w 1983 r.

</doc>
<doc id="1341799" url="https://pl.wikipedia.org/wiki?curid=1341799" title="Grigorij Abramowicz Szajn">
Grigorij Abramowicz Szajn



</doc>
<doc id="1341800" url="https://pl.wikipedia.org/wiki?curid=1341800" title="Some Kind of Monster">
Some Kind of Monster



</doc>
<doc id="1341802" url="https://pl.wikipedia.org/wiki?curid=1341802" title="Tir de précision">
Tir de précision



</doc>
<doc id="1341803" url="https://pl.wikipedia.org/wiki?curid=1341803" title="Tirage">
Tirage



</doc>
<doc id="1341804" url="https://pl.wikipedia.org/wiki?curid=1341804" title="Grigory Abramovich Shajn">
Grigory Abramovich Shajn



</doc>
<doc id="1341806" url="https://pl.wikipedia.org/wiki?curid=1341806" title="Oporność falowa (akustyka)">
Oporność falowa (akustyka)

Oporność falowa, impedancja akustyczna – w akustyce, miara oporu jaki stawia ośrodek rozchodzącej się w nim fali dźwiękowej; jest szczególnym przypadkiem impedancji falowej i określa ją wzór:
gdzie:
Jednostką oporności falowej jest:
Z definicji oporności falowej wynika związek:
gdzie:
Różnice oporności falowej ośrodków, między którymi przechodzi lub od którego odbija się fala, określają współczynniki odbicia fali od granicy ośrodków, jak i przechodzenia fali do drugiego ośrodka.

</doc>
<doc id="1341808" url="https://pl.wikipedia.org/wiki?curid=1341808" title="Cerkiew św. Michała Archanioła w Sokołowsku">
Cerkiew św. Michała Archanioła w Sokołowsku

Cerkiew pod wezwaniem św. Michała Archanioła – prawosławna cerkiew parafialna w Sokołowsku. Należy do dekanatu Wrocław diecezji wrocławsko-szczecińskiej Polskiego Autokefalicznego Kościoła Prawosławnego.
Historia.
Zbudowana w latach 1900–1901 z błogosławieństwa metropolity petersburskiego Palladiusza, staraniem Bractwa św. Włodzimierza, dla kuracjuszy przyjeżdżających do miejscowego uzdrowiska (Sokołowsko). Konsekracji cerkwi dokonał 3 września 1901 kapelan rosyjskiej ambasady w Berlinie – protoprezbiter Aleksy von Maltzow. Cerkiew służyła wiernym do końca lat 30.
Po II wojnie światowej została porzucona i zapomniana ulegała dewastacji, przez pewien czas była użytkowana jako kostnica. Od 1980 do 16 sierpnia 1996 stanowiła własność prywatną – jako dom letniskowy (o istnieniu cerkwi w Sokołowsku władze zwierzchnie Kościoła Prawosławnego w Polsce dowiedziały się dopiero w 1989 ze wzmianki w lokalnej gazecie).
Staraniem parafii prawosławnej św. Cyryla i św. Metodego we Wrocławiu na Piasku i uzyskaniu subwencji z Fundacji „Renovabis” w Freising cerkiew została odkupiona i po generalnym remoncie przywrócona do pierwotnego przeznaczenia. Dnia 5 kwietnia 1997 arcybiskup wrocławski i szczeciński Jeremiasz dokonał poświęcenia nowego krzyża wieńczącego cerkiew (pierwszy zdjęto w latach 80.). Od 1999 przy cerkwi istnieje pracownia pisania ikon i mała galeria ikonopisa Michała Boguckiego.
Obecnie (od 1998 r.) cerkiew pełni funkcję świątyni parafialnej dla wiernych z Sokołowska i regionu pogranicza polsko-czeskiego. Jest też miejscem modlitwy dla uczestników obozów młodzieżowych i turystów z innych regionów Polski oraz z zagranicy odwiedzających Sokołowsko. Setną rocznicę poświęcenia cerkwi z udziałem J.E. Abpa Jeremiasza obchodzono 10 listopada 2001.
W 2008 dach świątyni został zniszczony w czasie huraganu, gdy spadł na niego powalony świerk. Mimo to cerkiew nadal pozostawała czynna.
W 2018 r. w cerkwi umieszczono relikwie św. Łukasza Biskupa Krymu, sprowadzone z Ukrainy.
Obiekt został wpisany do rejestru zabytków 30 listopada 1984 pod nr 1048/WŁ.
Zwiedzanie.
Cerkiew udostępniona jest zwiedzającym od rana do zmierzchu. Do świątyni najłatwiej trafić z centrum Sokołowska drogą przy kościele i szpitalu „Biały Orzeł” (dróżką w głąb parku). Po prawej stronie mija się Dom św. Elżbiety, 100 metrów dalej na niewielkim wzniesieniu stoi cerkiew. Jeżeli cerkiew jest zamknięta, należy podejść do Domu św. Elżbiety i poprosić o jej otwarcie.

</doc>
<doc id="1341809" url="https://pl.wikipedia.org/wiki?curid=1341809" title="Sworn Enemy">
Sworn Enemy

Sworn Enemy – amerykańska grupa muzyczna wykonująca hardcore punk (w początkowym okresie działalności) oraz crossover thrash/metalcore (w późniejszym czasie), powstała w 1995 w Nowym Jorku.
Zespół początkowo znany był pod nazwą Downfall, później jako Mindset. Trzy ostatnie albumy studyjne zespołu wyprodukował Tim Lambesis (wokalista As I Lay Dying). Wystąpił on również gościnnie w utworze "After The Fall" na płycie "The Beginning Of The End".

</doc>
<doc id="1341810" url="https://pl.wikipedia.org/wiki?curid=1341810" title="Wieża Marszałkowska w Warszawie">
Wieża Marszałkowska w Warszawie

Wieża Marszałkowska – nieistniejąca wieża wchodząca w skład murów miejskich Warszawy, usytuowana w ich północno-wschodniej części.
Była najwyższą z wież tworzących system obronny Starej Warszawy.
Historia.
Wieża powstała jako jeden z ostatnich elementów pierwszej, najstarszej linii murów Warszawy, wzniesiona po 1379, u zbiegu ulic Krzywe Koło i Brzozowej. Pierwotnie nazywana Wieżą Okrągłą i flankowała ona ostatni odcinek podwójnego pierścienia murów miejskich kończący się na Wieży Białej (dalej do zamku był tylko jeden ciąg murów). W 1591 w sąsiedztwie wieży powstał drewniany budynek szpitala św. Łazarza wraz z kaplicą u zbiegu ulic Brzozowej i Mostowej, od XVII wieku murowany. Od 1627 wieża zmieniła nazwę na Marszałkowską, mieściła Więzienie na Dekretowanych Sądem Marszałkowskim.
Po 1808 roku wieża została ostatecznie rozebrana, a wkrótce po niej w 1832 roku sąsiedni szpital przeniesiono na plac Trzech Krzyży. 
Po II wojnie światowej w czasie rekonstrukcji warszawskiego Starego Miasta postanowiono uwidocznić zarys murów miejskich, w XIX wieku zasłonięty przez kamienice. W wyniku tych prac powstała rekonstrukcja dolnych partii wieży, którą wykorzystano jako dodatkowe wejście na Starówkę od strony ulicy Brzozowej, budując przy jej ścianie zakręcone spiralnie schodki. Na kamiennej przyporze Baszty Marszałkowskiej po renowacji rzeźby w lipcu 1972 stanął pomnik Syreny dłuta Konstantego Hegla. W 1999 monument przeniesiono na Rynek Starego Miasta.

</doc>
<doc id="1341812" url="https://pl.wikipedia.org/wiki?curid=1341812" title="Zalakaros">
Zalakaros

Zalakaros – miasto na Węgrzech, w komitacie Zala. W styczniu 2011 liczyło 1791 mieszkańców.

</doc>
<doc id="1341815" url="https://pl.wikipedia.org/wiki?curid=1341815" title="Plac Trzech Krzyży">
Plac Trzech Krzyży



</doc>
<doc id="1341816" url="https://pl.wikipedia.org/wiki?curid=1341816" title="Asperhofen">
Asperhofen

Asperhofen - gmina targowa w Austrii, w kraju związkowym Dolna Austria, w powiecie St. Pölten-Land. Według danych Austriackiego Urzędu Statystycznego liczyła 2 174 mieszkańców (1 stycznia 2014).
Współpraca.
Miejscowość partnerska:

</doc>
<doc id="1341817" url="https://pl.wikipedia.org/wiki?curid=1341817" title="Wieża Marszałkowska">
Wieża Marszałkowska



</doc>
<doc id="1341819" url="https://pl.wikipedia.org/wiki?curid=1341819" title="St. Anthony (Minnesota)">
St. Anthony (Minnesota)

St. Anthony – miasto w Stanach Zjednoczonych, w stanie Minnesota. W 2000 liczyło 8012 mieszkańców.

</doc>
<doc id="1341820" url="https://pl.wikipedia.org/wiki?curid=1341820" title="Hemofobia">
Hemofobia

Hemofobia (gr. "haíma" 'krew' i "phóbos" 'strach') – lęk przed widokiem, pobraniem i badaniami krwi oraz wszystkim, co się z nią wiąże. W nagłych przypadkach w wyniku tej fobii może dojść do omdlenia wazowagalnego, co odróżnia hemofobię od większości innych fobii.
Etiologia.
Hemofobia jest często powodowana przez bezpośredni lub pośredni uraz w dzieciństwie lub dorosłości; czynniki genetyczne również mają znaczenie.

</doc>
<doc id="1341822" url="https://pl.wikipedia.org/wiki?curid=1341822" title="Marketing lateralny">
Marketing lateralny

Marketing lateralny – proces, który zastosowany w działalności produkcyjnej lub usługowej prowadzi do opracowania nowych, innowacyjnych produktów uwzględniających nowe potrzeby, klientów docelowych oraz okoliczności (miejsce, czas, sytuacje i zastosowania).
Marketing lateralny wykorzystuje obszary możliwości odrzuconych przez marketing pionowy w trakcie kreowania nowego produktu. Marketing lateralny stara się wyszukać nowe okazje w odrzuconych potrzebach – nowych użytecznościach produktu podstawowego, w nowych klientach jak również nowych okolicznościach. Przez okoliczności rozumiemy czas, miejsce czy też sytuację korzystania z produktu. Marketing lateralny co widzimy na powyższym schemacie pozwala na rozszerzenie rynku docelowego.
Proces marketingu lateralnego.
Przy wyborze produktu, którego chcemy poddać modyfikacji, musimy zdecydować się na jedną z dwóch możliwości:
Po wyborze produktu musimy się zdecydować na wybór przedmiotu uwagi, co oznacza poziom na którym nastąpi przemieszczenie lateralne. Możemy zdecydować się na:
Na poziomie rynku nasza modyfikacja może obejmować użyteczność lub potrzebę (dlaczego?), konsumenta (kto?) oraz okoliczności (kiedy, gdzie, z kim?). Przykładem modyfikacji na poziomie rynku może być rower poruszający się po ulicy chcemy przekształcić w poruszający się na wodzie (rower wodny). Na poziomie produktu wyszukujemy konkretne rozwiązanie (co?) które chcemy przekształcić. Doskonały przykładem wprowadzenia modyfikacji na poziomie produktu jest cukierek na patyku – czyli dzisiejszy lizak. Modyfikacja na poziomie narzędzi marketingowych odpowiada na pytanie w jaki sposób będziemy sprzedawać nasz produkt. Przykładem, modyfikacji na poziomie ceny jest telefonia komórkowa a dokładniej wprowadzenie zamiast stałej taryfy minutowej bądź impulsowej - naliczania sekundowego. Zazwyczaj na poziomie rynku oraz produktu mamy największe możliwości stworzenia nowej kategorii. Na poziomie narzędzi marketingowych tworzona zazwyczaj jest podkategoria produktu istniejącego. Prowadząc proces marketingu lateralnego możemy wybrać tylko jeden z poziomów przekształcenia lateralnego. Powodem jest to, iż doprowadzić do braku połączeń czyli lateralnych przemieszczeń musimy stworzyć lukę przez przemieszczenie jednego poziomu oraz zostawienie pozostałych w stanie niezmienionym.
Kolejnym krokiem w procesie marketingu lateralnego jest stworzenie luki. Jest to podstawa marketingu lateralnego, jeśli nie ma luki w naszym myśleniu oznacza to, iż stosujemy marketing pionowy. Jedynym sposobem wygenerowania luki jest przerwanie toku logicznego myślenia.
Jest sześć możliwości utworzenia luki:
Przykłady wygenerowania luki na poziomie rynku:
Kolejny krok polega na dokonaniu połączenia i wypełnieniu powstałej luki. Dokonujemy tego przez jedną z trzech możliwości oceny wartości:
Wdrażanie.
Firma, która stosuje lub chce stosować marketing lateralny musi być firmą innowacyjną, by to osiągnąć zgodnie z modelem Gary’ego Hamela, przedsiębiorstwo powinno stosować trzy systemy kreujące innowacyjność:
Tak przygotowana firma - kreatywna i innowacyjna ma szanse na zapewnienie sobie zysków w przyszłości. Ma możliwość stworzenia produktu lateralnego czyli takiej modyfikacji istniejącego produktu, która została wygenerowana poza rynkiem. Przekształca go się w ten sposób, by spełniał nowe potrzeby czy też potrzeby nowych klientów lub był wykorzystany w nowych okolicznościach. Zaletą tego produktu jest to, że zamiast przechwytywania części obecnego rynku – tworzy ona nowy rynek. Ukształtowanie tej nowej gałęzi marketingu znalazło swe odzwierciedlenie w pomysłach marketingowych z ostatnich lat. Produkty takie jak batony zbożowe, sklepy na stacjach benzynowych, mrożona pizza, czy choćby Kinder - niespodzianka to przecież największe hity, które odniosły sukces a co za tym idzie przyniosły firmom duże zyski. 
Przykładów produktów lateralnych na dzisiejszym rynku:

</doc>
<doc id="1341823" url="https://pl.wikipedia.org/wiki?curid=1341823" title="La Balanguera">
La Balanguera

La Balanguera – hymn regionalny Balearów
Autorem słów hymnu jest Joan Alcover i Maspons (1854-1926). Muzykę skomponował kataloński kompozytor Amadeu Vives. W 1996 władze Majorki przyjęły pieśń jako oficjalny hymn regionu.

</doc>
<doc id="1341825" url="https://pl.wikipedia.org/wiki?curid=1341825" title="(72543) 2001 DN106">
(72543) 2001 DN106



</doc>
<doc id="1341830" url="https://pl.wikipedia.org/wiki?curid=1341830" title="Wszechnica Świętokrzyska w Kielcach">
Wszechnica Świętokrzyska w Kielcach

Wszechnica Świętokrzyska – niepubliczna uczelnia (szkoła wyższa) z siedzibą w Kielcach. Powstała w 1994 roku z inicjatywy Ludowego Towarzystwa Naukowo-Kulturalnego w Warszawie i dr hab. Mieczysława Adamczyka, który został jej pierwszym rektorem. Wpisana do rejestru szkół niepaństwowych pod numerem 44.
Wydziały i kierunki.
Obecnie uczelnia daje możliwość podjęcia nauki na pięciu kierunkach na studiach I, jak i II stopnia prowadzonych w ramach dwóch wydziałów:
Wydział Wychowania Fizycznego i Turystyki:
Wydział Humanistyczno-Pedagogiczny:
Studia podyplomowe.
Uczelnia prowadzi też szkolenia i kursy dokształcające o różnej tematyce, w tym kursy trenerskie i instruktorskie z wielu dyscyplin sportu.

</doc>
<doc id="1341831" url="https://pl.wikipedia.org/wiki?curid=1341831" title="Groby Królewskie z Ur">
Groby Królewskie z Ur

Groby Królewskie w Ur – grobowce odkryte przez Charlesa Leonarda Woolleya podczas prowadzonych w latach 1922-1934 prac wykopaliskowych na stanowisku Tall al-Mukajjar (starożytne Ur) w południowej Mezopotamii. Odsłonięto wówczas cmentarzysko użytkowane od okresu ubajdzkiego (ok. 5000 lat p.n.e.) po okres akadyjski (2334-2112 p.n.e.).
Jedna część cmentarzyska pochodziła z okresu wczesnodynastycznego III A (tak zwanego okresu Fara, 2600-2500 p.n.e.), kiedy to te tereny zamieszkiwali Sumerowie. Prowadzący prace archeologiczne na tym stanowisku Charles Leonard Woolley wydzielił 16 spośród wczesnodynastycznych grobów jako tzw. groby królewskie, był bowiem pewien, że pochowani tu byli królowie i królowe Ur. Obecnie zdania są podzielone, przyjmuje się również, że mogli tu spoczywać kapłani i kapłanki, jak również tzw. królowie zastępczy z rytuału, który był powszechny na terenie Mezopotamii. Groby królewskie, czyli RT (skrót od "Royal Tomb") o numerach 337, 580, 777, 779, 789, 800, 1050, 1054, 1157, 1232, 1236, 1237, 1332, 1618, 1631 oraz 1648 wyróżniały się dla prowadzącego prace konstrukcją grobów, występowaniem komór grobowych lub jam z osobami towarzyszącymi głównemu zmarłemu. W grobie 1237, zwanym "Jamą Śmierci", odkryto szczątki aż 73 takich osób. Pochówkom towarzyszyły bogate dary grobowe, od biżuterii i innych ozdób, przez instrumenty muzyczne, broń, narzędzia, figurki zwierzęce po środki transportu, takie jak rydwany czy sanie. Hełm Meskalamduga pochodził jednak z innego grobu, PG (skrót od "Private Grave") 755, nie należał więc do Cmentarzyska Królewskiego. Wyposażenie grobów było bardzo bogate i wyróżniało się tym samym na tle innych cmentarzysk okresu wczesnodynastycznego (Abu Salabich, Kisz), gdzie spotkać można głównie pieczęcie cylindryczne, gliniane naczynia i figurki. W Ur znaleziono wiele przedmiotów ze złota, srebra i drogich kamieni, a zabytki takie jak Sztandar z Ur dostarczają tyle informacji o życiu codziennym Sumerów, co żadne inne w dziejach południowej Mezopotamii.

</doc>
<doc id="1341832" url="https://pl.wikipedia.org/wiki?curid=1341832" title="Jerzy Maślanka">
Jerzy Maślanka

Jerzy Maślanka (ur. 30 września 1886 we Lwowie, zm. 18 września 1961 w Warszawie) – polski taternik, alpinista, inżynier.
Życiorys.
Ukończył Politechnikę Lwowską w 1911 r. W latach 1905–1914 jeden z najaktywniejszych polskich wspinaczy, dokonał wielu pierwszych wejść w Tatrach – zarówno zimą, jak i latem. Wspinał się też w Alpach i Gorganach. Współzałożyciel Kółka Taterników (później Himalaya Club) i Karpackiego Towarzystwa Narciarzy, działacz Sekcji Turystycznej Towarzystwa Tatrzańskiego. Propagator narciarstwa w środowisku lwowskim, autor artykułów w prasie tatrzańskiej („Taternik”, „Pamiętnik Towarzystwa Tatrzańskiego” i inne). Spoczywa na cmentarzu Powązkowskim w Warszawie (kw. 56-2-27).
Ważniejsze osiągnięcia (pierwsze wejścia):

</doc>
<doc id="1341833" url="https://pl.wikipedia.org/wiki?curid=1341833" title="Hymn Aragonii">
Hymn Aragonii

Hymn Aragonii został przyjęty oficjalnie w 1989 roku.
Autorami słów są Ildefonso Manuel Gil, Ángel Guinda, Rosendo Tello i Manuel Vilas. Muzykę skomponował Antón García Abril.

</doc>
<doc id="1341838" url="https://pl.wikipedia.org/wiki?curid=1341838" title="Parafia św. Jacka w Rydułtowach">
Parafia św. Jacka w Rydułtowach

Parafia św. Jacka – rzymskokatolicka parafia znajdująca się w Rydułtowach, na osiedlu Radoszowy. Parafia należy do archidiecezji katowickiej i dekanatu Niedobczyce.
Historia.
Pierwsze wzmianki o Radoszowach znajdują się w dokumencie z 1228 roku, gdzie książę opolski i raciborski darują wieś Radosevici zakonowi norbertanek w Czarnowąsach k. Opola. Nazwa miejscowości najprawdopodobniej pochodzi od założyciela wsi o imieniu Radosz.
Po wojnie światowej radoszowianie postanowili zbudować swój kościół. W 1919 roku powołano komitet budowy i rok później rozpoczęto prace. Kościół został poświęcony 22 lutego 1922 roku, duszpasterzem lokalii został ks. Filip Pandel. W tym samym roku powstał przy kościele cmentarz i rozpoczęto prowadzenie ksiąg metrykalnych. W kwietniu 1924 roku administrator apostolski ks. August Hlond w czasie reorganizacji sieci dekanalnej powołał nowy dekanat rybnicki, w skład którego weszły między innymi Radoszowy. Dnia 18 lipca 1925 roku uroczystej konsekracji kościoła dokonał ks. August Hlond. W czasie konsekracji zostały poświęcone trzy dzwony, które później zostały zawieszone na wieży. Nowa parafia obejmowała teren całych Radoszów, Niewiadomia Górnego, Pietrzkowic i Buzowic oraz część gmin Piece i Szczerbice.
13 maja 1955 roku w czasie nieobecności biskupa ks. Jan Piskorz powołał 9 nowych dekanatów. Wśród nich znalazł się dekanat rydułtowski, do którego wcielono parafię w Radoszowach. Po powrocie z wygnania bp Stanisław Adamski dekretem z 16 kwietnia 1957 roku zatwierdził podział dekanatów dokonany przez ks. J. Piskorza. Wprowadził jednak kilka zmian i skutkiem tego parafia w Radoszowach znalazła się w dekanacie pszowskim.
Eksploatacja górnicza pod kościołem doprowadziła do jego znacznych uszkodzeń. W 1968 roku rozpoczęto remont. Wzmocniono fundamenty, zmieniono sufit, ołtarze i cały wystrój kościoła. W latach 80. obszar parafii znacznie się zmniejszył na rzecz nowo powstałych parafii na Orłowcu, w Niewiadomiu i Szczerbicach. W 1990 roku przystąpiono do budowy domu katechetycznego i kaplicy przedpogrzebowej. W trakcie kończenia prac katechezę przeniesiono do szkół. Zmieniono zatem przeznaczenie budynku. Został ukończony jako Dom Parafialny i w 1997 roku został poświęcony przez abpa Damiana Zimonia. Od 1992 roku zaczął ukazywać się miesięcznik parafialny „Spektrum”. Dekretem z 23 listopada 1997 roku arcybiskup Damian Zimoń utworzył nowy dekanat Niedobczyce, w skład którego weszła parafia w Radoszowach.

</doc>
<doc id="1341840" url="https://pl.wikipedia.org/wiki?curid=1341840" title="Hymn Saamów">
Hymn Saamów

Sámi soga lávlla ("Pieśń Saamów") – oficjalny hymn Sápmi.
Słowa pochodzą z poematu, który Isak Saba opublikował w gazecie "Sagai Muittalægje" 1 kwietnia 1906.
W 1986 wiersz ten został zaaprobowany jako oficjalny hymn Laponii, zaś w 1992 przyjęto melodię autorstwa Arne Sørli.
Istnieją wersje hymnu we wszystkich językach lapońskich.

</doc>
<doc id="1341848" url="https://pl.wikipedia.org/wiki?curid=1341848" title="Hymn Kornwalii">
Hymn Kornwalii

Trelawny – oficjalny hymn Kornwalii. 
Słowa i muzykę napisał w 1824 Robert Stephen Hawker. Bohaterem utworu jest biskup Jonathan Trelawny (1650–1721), uwięziony w 1688 w londyńskiej Tower za sprzeciw wobec wydanej przez Jakuba II "Deklaracji o tolerancji religijnej".
Wersja kornijska.
Gans kledha da ha dorn yw lel,
Gwir lowen an golonn
Yth aswonn Myghtern Jamys fel
Pandr’ wrello Kernowyon.
Yw ordnys prys ha le ankow?
‘Verow Trelawny bras?
Ottomma ugens mil Gernow
A wodhvydh oll an kas.
Yn-medh an kapten, byw y woes,
Gwas joliv yn mysk kans:
“Tour Loundres kyn fe Karrek Loes
Y’n delirvsen dehwans.
Ni a dres Tamar, tir dhe dir,
An Havren ny’gan lett;
Ha skoedh ryb skoedh, kowetha wir,
Piw orthyn ni a sett?
Devedhys bys yn fos Loundres
“Gwel teg dhyn” ni a gri;
“Dewgh mes, ownegyon oll, dewgh mes,
Gwell dus on esowgh hwi!”
Trelawny yw avel felon
Fast yn kargharow tynn
Mes ugens mil a Gernowyon
Godhvos an ken a vynn.
Wersja angielska.
A good sword and a trusty hand!
A merry heart and true! 
King James's men shall understand 
What Cornish lads can do! 
And have they fixed the where and when? 
And shall Trelawny die?
Here's twenty thousand Cornish men 
Will know the reason why!
Out spake their Captain brave and bold: 
A merry wight was he: 
'If London Tower were Michael's hold, 
We'd set Trelawny free! 
'We'll cross the Tamar, land to land: 
The Severn is no stay:
With "one and all," and hand in hand; 
And who shall bid us nay?
And when we come to London Wall, 
A pleasant sight to view, 
Come forth! come forth! ye cowards all: 
Here's men as good as you. 
'Trelawny he's in keep and hold; 
Trelawny he may die: 
But twenty thousand Cornish bold 
Will know the reason why

</doc>
<doc id="1341850" url="https://pl.wikipedia.org/wiki?curid=1341850" title="Synagoga w Rousínově">
Synagoga w Rousínově

Synagoga w Rousínově () – synagoga znajdująca się w Rousínově przy ulicy "V uličkách", około 100 metrów na południowy zachód od rynku.
Synagoga została wzniesiona w 1591 roku. Później była kilkakrotnie przebudowywana. W 1842 roku została przebudowana w stylu klasycystycznym. Nabożeństwa odbywały się do II wojny światowej. Podczas okupacji została zdewastowana. Od 1949 roku jest wykorzystywana jako świątynia Czechosłowackiego Kościoła Husyckiego; na piętrze znajduje się sala modlitw Ewangelickiego Kościoła Czeskobraterskiego.

</doc>
<doc id="1341852" url="https://pl.wikipedia.org/wiki?curid=1341852" title="Synagoga w Ivanovicach na Hané">
Synagoga w Ivanovicach na Hané

Synagoga w Ivanovicach na Hané () – synagoga znajdująca się w Ivanovicach na Hané.
Synagoga została zbudowana w XVIII wieku. Podczas II wojny światowej została zniszczona przez hitlerowców. 12 października 1952 roku została przejęta przez Czechosłowacki Kościół Husycki i zaadaptowana na potrzeby świątyni tej wspólnoty.

</doc>
<doc id="1341855" url="https://pl.wikipedia.org/wiki?curid=1341855" title="Frederick Pethick-Lawrence">
Frederick Pethick-Lawrence

Frederick William Pethick-Lawrence, 1. baron Pethick-Lawrence (ur. 28 grudnia 1871 w Londynie, zm. 10 września 1961) – brytyjski polityk, członek Partii Pracy, minister w pierwszym rządzie Clementa Attleego.
Urodził się jako Frederick Lawrence, syn Alfreda Lawrence’a, członka Partii Liberalnej. Wykształcenie odebrał w Eton College oraz w Trinity College na Uniwersytecie Cambridge, gdzie studiował prawo. W 1901 r. poślubił sufrażystkę Emmeline Pethick i zmienił nazwisko na „Petick-Lawrence”. Kiedy Emmeline wstąpiła do Women’s Social and Political Union (WSPU), Frederick reprezentował tę organizację przed sądami. Po zainicjowanej przez Christabel Pankhurst kampanii wybijania witryn sklepowych w 1912 r. państwo Pethick-Lawrence spędzili 9 miesięcy w więzieniu.
Po wybuchu I wojny światowej wstąpił do Unii Demokratycznej Kontroli, najważniejszej brytyjskiej organizacji antywojennej. Został jej skarbnikiem, a w 1917 r. kandydatem w wyborach uzupełniających w okęgu Aberdeen South. Do Izby Gmin dostał się dopiero w 1923 r. jako laburzystowski deputowany z okręgu Leicester West.
W drugim rządzie MacDonalda w latach 1929-1931 był finansowym sekretarzem skarbu. Po utworzeniu rządu koalicyjnego w 1931 r. przeszedł do opozycji, ale w tegorocznych wyborach parlamentarnych utracił mandat deputowanego. Do parlamentu powrócił w 1935 r. z okręgu Edinburgh East. Pozostał w opozycji do rządu wojennego Winstona Churchilla. W 1942 r. pełnił funkcję Lidera Opozycji.
Pethick-Lawrence zasiadał w Izbie Gmin do 1945 r., kiedy to otrzymał tytuł 1. barona Pethick-Lawrence i zasiadł w Izbie Lordów. Po wyborczy zwycięstwie laburzystów w 1945 r. został ministrem ds. Indii i Birmy. Brał udział w negocjacjach dotyczących przyznania Indiom niepodległości. Urząd ten sprawował do 1947 r.
Po śmierci Emmeline w 1954 r. Pethick-Lawrence poślubił Helen Craggs, byłą działaczkę WSPU. Zmarł w 1961 r. wraz z jego śmiercią wygasł tytuł barona.

</doc>
<doc id="1341856" url="https://pl.wikipedia.org/wiki?curid=1341856" title="Baron Pethick-Lawrence">
Baron Pethick-Lawrence



</doc>
<doc id="1341862" url="https://pl.wikipedia.org/wiki?curid=1341862" title="The End (album)">
The End (album)



</doc>
<doc id="1341863" url="https://pl.wikipedia.org/wiki?curid=1341863" title="List Eugnostosa">
List Eugnostosa

List Eugnostosa – gnostycki utwór z Nag Hammadi (NHC III,3). Jest to zbiór pouczeń, pozbawiony elementów chrześcijańskich. Treść powiązana jest z innym utworem biblioteki pt. "Mądrość Jezusa Chrystusa". 

</doc>
<doc id="1341866" url="https://pl.wikipedia.org/wiki?curid=1341866" title="Alicja Pihan-Kijasowa">
Alicja Pihan-Kijasowa

Alicja Pihan-Kijasowa (ur. 1950) - filolog polski, językoznawca, studia, doktorat i habilitacja w Instytucie Filologii Polskiej UAM, profesor zwyczajny. 
W latach 2003-2005 przewodnicząca jury (sekcji językoznawczej) w Ogólnopolskim Konkursie o Nagrodę Czesława Zgorzelskiego. Od 2004 członek Komitetu Redakcyjnego "Poznańskich Studiów Polonistycznych" (Seria Językoznawcza). Od 2004 do 2009 członek zespołu ekspertów i zespołu oceniającego Uniwersyteckiej Komisji Akredytacyjnej. Od 2005 do 2012 prodziekan Wydziału Filologii Polskiej i Klasycznej. W latach 2005-2011 główny redaktor wydawnictw Poznańskiego Towarzystwa Przyjaciół Nauk, od 2011 wiceprezes tegoż Towarzystwa. Żona prof. Artura Kijasa.
Publikacje.
Redaktor naczelny serii wydawniczych:
Redaktor naczelny czasopism:
"Poznańskie Studia Polonistyczne. Seria Językoznawcza"; 
"Poznańskie Spotkania Językoznawcze" (jako czasopismo od 2011 r.)

</doc>
<doc id="1341873" url="https://pl.wikipedia.org/wiki?curid=1341873" title="Walter Döring">
Walter Döring

Walter Friedrich Döring (ur. 1 marca 1906 w Eisenach, data śmierci nieznana) – zbrodniarz nazistowski, członek załogi niemieckiego obozu koncentracyjnego Neuengamme i SS-Oberscharführer.
Z zawodu kupiec. Członek personelu Neuengamme w latach 1941–1943. Od listopada 1942 do lutego 1943 kierował komandem więźniarskim (II. SS-Baubrigade) w Osnabrück. Döring brał udział w rozstrzeliwaniu i gazowaniu jeńców radzieckich, powieszeniu dwunastu więźniarek narodowości rosyjskiej i polskiej oraz zamordował więźnia rosyjskiego, którego schwytano przy próbie ucieczki z komanda w Osnabrück.
23 czerwca 1951 został skazany przez zachodnioniemiecki sąd w Hamburgu na dożywocie i dodatkowe 2 lata pozbawienia wolności. Wyrok zatwierdził Sąd Najwyższy Republiki Federalnej Niemiec 21 grudnia 1951.

</doc>
<doc id="1341881" url="https://pl.wikipedia.org/wiki?curid=1341881" title="Enwironmentalistyczna Partia Agrarna">
Enwironmentalistyczna Partia Agrarna

Enwironmentalistyczna Partia Agrarna (PAA) jest to albańska partia polityczna założona w 1991 roku, z inicjatywy Luftera Xhuveliego. Obecnym przywódcą partii jest Agron Duka. PAA od 2003 roku jest partią reformatorską propagując ideologię wolnego rynku w systemie gospodarczym. W 1997 roku partia osiągnęła wynik wyborczy wynoszący 0,65%, co pozwoliło partii na wprowadzenie jednego posła do parlamentu. W wyborach w 2001 roku partia zdobyła 2,6% i wprowadziła trzech kandydatów do parlamentu, którymi byli: Lufter Xhuveli ze strefy 125, Ndue Preka ze strefy 126 oraz Refat Dervina ze strefy 127.
W wyborach samorządowych w 2003 roku PAA tworzyła koalicje wyborczą z Socjalistyczną Partią Albanii. Koalicja wyborcza PAA-Socjaliści zwyciężyła w trzech albańskich gminach. W wyborach parlamentarnych w 2005 roku partia otrzymała 88 605 (6,5%) głosów, co pozwoliło partii na wprowadzenie 4 kandydatów do parlamentu.
W 1998 roku Lufter Xhuveli został mianowany ministrem rolnictwa, natomiast w 2002 roku objął funkcję ministra środowiska, z której zrezygnował w 2003 roku.

</doc>
<doc id="1341887" url="https://pl.wikipedia.org/wiki?curid=1341887" title="Drżenie pęczkowe">
Drżenie pęczkowe



</doc>
<doc id="1341890" url="https://pl.wikipedia.org/wiki?curid=1341890" title="Wybory uzupełniające do Senatu Rzeczypospolitej Polskiej 2008">
Wybory uzupełniające do Senatu Rzeczypospolitej Polskiej 2008



</doc>
<doc id="1341904" url="https://pl.wikipedia.org/wiki?curid=1341904" title="(73517) 2003 FG78">
(73517) 2003 FG78



</doc>
<doc id="1341906" url="https://pl.wikipedia.org/wiki?curid=1341906" title="Grand Anse">
Grand Anse



</doc>
<doc id="1341919" url="https://pl.wikipedia.org/wiki?curid=1341919" title="Grand’ Anse">
Grand’ Anse



</doc>
<doc id="1341921" url="https://pl.wikipedia.org/wiki?curid=1341921" title="Grand'Anse">
Grand'Anse



</doc>
<doc id="1341925" url="https://pl.wikipedia.org/wiki?curid=1341925" title="Hymn Andaluzji">
Hymn Andaluzji

La bandera blanca y verde – hymn regionalny Andaluzji.
Tekst pieśni napisał na początku XX wieku andaluzyjski nacjonalista Blas Infante.
Oryginalną linię melodyczną stworzył José del Castillo i opierała się ona o pieśń religijną Santo Dios, popularną w wiejskich rejonach Andaluzji. Ta partytura zaginęła jednak podczas hiszpańskiej wojny domowej, dlatego współcześnie w użyciu jest linia melodyczna opracowana przez Manuela Castillo.
W 1981 "La bandera blanca y verde" została przyjęta jako regionalny hymn Andaluzji. Manuel Castillo stworzył wówczas nową melodię hymnu.

</doc>
<doc id="1341927" url="https://pl.wikipedia.org/wiki?curid=1341927" title="Świętosław &quot;Litwosz&quot;">
Świętosław &quot;Litwosz&quot;



</doc>
<doc id="1341928" url="https://pl.wikipedia.org/wiki?curid=1341928" title="Sigillum Civis Virtuti">
Sigillum Civis Virtuti

Sigillum Civis Virtuti (Pieczęć Cnoty Obywatelskiej) – najwyższe miejskie wyróżnienie przyznawane rokrocznie ludziom związanym z Tarnobrzegiem rozsławiającym jego imię i będącym przykładem dla przyszłych pokoleń, ustanowione uchwałą Rady Miasta Tarnobrzega z 6 czerwca 1990. Od 27 lutego 2019 Kanclerzem Kapituły tego odznaczenia jest Bogusław Szwedo.
Laureaci.
To najwyższe tarnobrzeskie wyróżnienie dostali dotychczas:

</doc>
<doc id="1341929" url="https://pl.wikipedia.org/wiki?curid=1341929" title="Stokrotki">
Stokrotki



</doc>
<doc id="1341930" url="https://pl.wikipedia.org/wiki?curid=1341930" title="Callimico">
Callimico



</doc>
<doc id="1341934" url="https://pl.wikipedia.org/wiki?curid=1341934" title="Biały Wag (rzeka)">
Biały Wag (rzeka)

Biały Wag (słow. "Biely Váh", węg. "Fehér Vág", niem. "Weisse Waag") – niewielka, górska rzeka w północnej Słowacji, w dorzeczu Dunaju. Jeden z dwóch źródłowych cieków Wagu.
Źródła w Tatrach Wysokich. Powstaje na wysokości ok. 1220 m n.p.m., na zachód od Szczyrbskiego Jeziora, w miejscu zwanym Białym Wagiem z połączenia dwóch potoków: Wielkiego Złomiskowego Potoku (płynącego z Doliny Ważeckiej pod Krywaniem i uznawanego przez źródła słowackie za ciek źródłowy Białego Wagu) i Furkotnego Potoku (płynącego z Doliny Furkotnej). Płynie na południe, następnie koło wsi Ważec skręca ku zachodowi. Na wysokości 663 m n.p.m., koło wsi Kráľova Lehota, łączy się z Czarnym Wagiem, tworząc Wag. Długość (wraz ze Złomiskowym Potokiem) 30,3 km.

</doc>
<doc id="1341936" url="https://pl.wikipedia.org/wiki?curid=1341936" title="(73885) 1997 EV">
(73885) 1997 EV



</doc>
<doc id="1341941" url="https://pl.wikipedia.org/wiki?curid=1341941" title="Tytus Woyciechowski">
Tytus Woyciechowski

Tytus Sylwester Woyciechowski herbu Rawicz (ur. 31 grudnia 1808 we Lwowie, zm. 23 marca 1879 w Poturzynie) – polski przemysłowiec, właściciel ziemski, mecenas sztuki, przyjaciel Fryderyka Chopina.
Życiorys.
Uczęszczał do Liceum Warszawskiego, a w latach 1826–1829 studiował na Wydziale Prawa i Administracji Królewskiego Uniwersytetu Warszawskiego.
Chopin odwiedził Tytusa w Poturzynie w lipcu 1830.
Fryderyk zadedykował przyjacielowi skomponowane w 1827 roku Wariacje B-dur op.2 na temat "Là ci darem la mano" z opery "Don Giovanni" W.A. Mozarta.
W listopadzie 1830 wybrali się razem do Wiednia. Na wieść o wybuchu powstania listopadowego Woyciechowski wrócił do Warszawy i wstąpił do Gwardii Honorowej. W 1831 r. przyznano mu Złoty Krzyż Virtuti Militari.
Po rozstaniu w Wiedniu Fryderyk i Tytus kontaktowali się tylko listownie i już nigdy nie doszło do spotkania przyjaciół.
W 1838 roku Tytus Woyciechowski poślubił hrabiankę Alojzę Marcjannę Poletyło, z którą miał czworo dzieci. W 1840 roku założył w Poturzynie pierwszą na Lubelszczyźnie cukrownię.
Członek Towarzystwa Rolniczego w Królestwie Polskim w 1858 roku.
W 1873 roku ofiarował popiersie Fryderyka Chopina Warszawskiemu Towarzystwu Muzycznemu.
Listy Chopina do Tytusa Woyciechowskiego i inne pamiątki chopinowskie były z pietyzmem przechowywane przez rodzinę w Wożuczynie, majątku należącym wówczas do wnuka Tytusa, Jana Tomasza Wydżgi, kompozytora oper i pieśni. W czasie I wojny światowej w ostatnim tygodniu sierpnia 1914 Wożuczyn znalazł się w centrum działań wojennych. Rezydencja w wyniku pożaru spłonęła doszczętnie, podobnie zabudowania folwarczne i wieś. Zniszczeniu uległy stare meble, porcelana, srebra, obrazy, biblioteka, a także pamiątki chopinowskie: fortepian firmy Buchholtza, na którym grywał i komponował Chopin, rękopisy jego kompozycji (fortepianowe "Variations à quatre mains" zakończone fugą, zapisane na 17 stronach, oraz kontredans), listy Chopina do Tytusa Woyciechowskiego oraz pamiątkowy ołówek w kształcie kolumny z głowicą i podstawą złotą, a trzonem z kolorowej mozaiki. Podstawa, zaopatrzona w inicjały T. W., służyła równocześnie jako pieczęć. W specjalnym etui leżała karteczka z dedykacją Chopina.

</doc>
<doc id="1341951" url="https://pl.wikipedia.org/wiki?curid=1341951" title="Czarny Wag">
Czarny Wag

Czarny Wag (słow. "Čierny Váh", węg. "Fekete Vág", niem. "Schwarze Waag") – górska rzeka w północnej Słowacji, w dorzeczu Dunaju. Jeden z dwóch źródłowych cieków Wagu. Długość 39 km.
Źródła na wschodnim skraju Niżnych Tatr, na wysokości ok. 1680 m n.p.m., na północnych stokach szczytu Kráľova hoľa. Spływa najpierw na północ i północny zachód, po czym koło miejscowości Liptovská Teplička zatacza szeroki łuk ku zachodowi. Płynie teraz wąską, dość głęboką i prawie całkowicie zalesioną doliną ku zachodowi, oddzielając na północy wąskie pasmo górskie zwane Ważeckim Grzbietem (słow. "Važecký chrbát") od właściwego zrębu Niżnych Tatr.
Dorzecze Czarnego Wagu jest bardzo niesymetryczne. Dopływy prawobrzeżne są nieliczne, krótkie i ubogie w wodę. Natomiast dopływy lewobrzeżne – liczne, długie i zasobne w wodę; odwadniają one całe północne stoki wschodniej części Niżnych Tatr (tzw. "Kráľovohoľské Tatry"). Największym z nich jest Ipoltica, spływająca spod Zadniej holi.
W dolnej części toku, tuż poniżej miejscowości Čierny Váh, rzekę przegradza tama, tworząca zbiornik zaporowy Čierny Váh. Średni przepływ Czarnego Wagu w tej miejscowości wynosi 4,05 m³ na sekundę.
Na wysokości 663 m n.p.m., koło wsi Kráľova Lehota, Czarny Wag łączy się z Białym Wagiem, tworząc Wag.

</doc>
<doc id="1341953" url="https://pl.wikipedia.org/wiki?curid=1341953" title="(73936) 1997 SF4">
(73936) 1997 SF4



</doc>
<doc id="1341959" url="https://pl.wikipedia.org/wiki?curid=1341959" title="Zastępca kobiet">
Zastępca kobiet

Zastępca kobiet (tytuł oryginalny: "Zëvendësi i grave") – albański film fabularny z roku 1987 w reżyserii Fehmiego Hoshafiego, na podstawie opowiadania Teodora Laço pod tym samym tytułem.
Opis fabuły.
Lisimaku, który w życiu prywatnym jest kawalerem zostaje skierowany do zakładu, zdominowanego przez kobiety i w dużej mierze zarządzanego przez kobiety. Kiedy kobiety ze stanowisk kierowniczych po kolei idą na urlop macierzyński to właśnie Lisimaku musi je zastępować. Pełnienie funkcji, piastowanych dotąd przez kobiety rodzi szereg zabawnych nieporozumień.
Film realizowano w Zakładach Maszyn Rolniczych w Durrës.

</doc>
<doc id="1341970" url="https://pl.wikipedia.org/wiki?curid=1341970" title="Przełęcz Sieniawska">
Przełęcz Sieniawska

Przełęcz Sieniawska (711 m) – przełęcz w Beskidach Zachodnich, rozdzielająca Beskid Orawsko-Podhalański na zachodzie od Gorców na wschodzie.
Przełęcz Sieniawska leży w grzbiecie, będącym w tym miejscu wododziałem pomiędzy dorzeczami dwóch dużych, karpackich dopływów Wisły: Raby (na północy) i Dunajca (na południu). Na północ spod przełęczy spływają drobne cieki wodne, będące lewobrzeżnymi dopływami źródłowego toku Raby. Na południe natomiast spływa jeden ze źródłowych cieków potoku Charczynka (lub Chorczynka), będący prawobrzeżnym dopływem Lepietnicy, która z kolei jest lewobrzeżnym dopływem Czarnego Dunajca.
Najbliższymi nazwanymi szczytami w otoczeniu przełęczy są Janiłówka (817 m) na zachodzie (w Beskidzie Orawsko-Podhalańskim) oraz Kułakowy Wierch (843 m) na północnym wschodzie (już w Gorcach).
Przez siodło przełęczy, w głębokim na kilkanaście metrów wykopie, przebiega wybudowana w 1899 r. linia kolejowa nr 99 (Chabówka – Zakopane). Z tego względu czasami podawana jest jeszcze dawna, „naturalna” wysokość przełęczy: 719 m n.p.m. Na samej przełęczy znajduje się na tej linii przystanek kolejowy Pyzówka. Pierwotnie planowano w tym miejscu budowę tunelu, planów tych jednak zaniechano i poprzestano na wykopie. "Główna zmiana pierwotnego projektu polegała na usunięciu 155 metrowego tunelu przy dziale wód (km 15) i zastąpieniu go przez przekop kilkunastu metrów głębokości, przy podniesieniu niwelety o 4 do 5 metrów. Przekop ten wykonany w ciągle usuwającem się rumowisku, dał jednakże w następstwie wiele kłopotu przedsiębiorstwu, tak, że oszczędność uzyskana przez zniesienie tunelu, stała się co najmniej wątpliwą".
Droga z doliny Raby do Nowego Targu nie wykorzystywała nigdy Przełęczy Sieniawskiej, wiodąc (także obecnie) przez płaską wierzchowinę Obidowej i Klikuszową. Na przełęcz wyprowadza jedynie lokalna droga do centrum Pyzówki, odgałęziająca się na południe od drogi prowadzącej z Raby Wyżnej przez Sieniawę do Klikuszowej.
Szlaki turystyczne.
Przez przełęcz, w przybliżeniu grzbietem wododziałowym, przechodzi znakowany szlak turystyczny łączący Beskid Orawsko-Podhalański z Gorcami:

</doc>
<doc id="1341971" url="https://pl.wikipedia.org/wiki?curid=1341971" title="Disneynature">
Disneynature

Disneynature – niezależna marka filmowa, najmłodsza spośród marek należących do wytwórni filmowej Walt Disney Studios, kinowego skrzydła koncernu The Walt Disney Company. Jej powstanie zostało ogłoszone 21 kwietnia 2008.
Disneynature ma zajmować się produkcją pełnometrażowych filmów dokumentalnych o tematyce przyrodniczej, których dystrybucja będzie odbywać się poprzez wyświetlanie w kinach. Z chwilą powstania marki ogłoszono siedem pierwszych projektów, którymi się zajmie. Debiutancka premiera zaplanowana została na 22 kwietnia 2009, zaś przygotowywany na nią obraz nosi roboczy tytuł "Ziemia".

</doc>
<doc id="1341975" url="https://pl.wikipedia.org/wiki?curid=1341975" title="Standard type battleships">
Standard type battleships

Standard type battleships – (pl. pancerniki standardowe) ogólna nazwa koncepcji opracowanej przez dowództwo US Navy w XX wieku obejmującej serię pancerników różnych typów, ale posiadających podobne osiągi taktyczno-techniczne. Pancerniki "typu standardowego" były powolne, ciężko opancerzone i uzbrojone oraz miały ulepszone systemy kontroli uszkodzeń. Ich maksymalna szybkość wynosiła zaledwie 21 węzłów.
Koncepcja pozwalała marynarce amerykańskiej na planowanie operacji z wykorzystaniem okrętów o podobnej charakterystyce, w przeciwieństwie do brytyjskiej koncepcji stosowania "szybkiego" i "wolnego" skrzydła.
Koncept strategiczny tego typu okrętów został opracowany przez Alfreda Mahana. Według Mahana najważniejsze było nie tyle przechwycenie okrętów nieprzyjaciela co możliwość ich zniszczenia w bezpośredniej bitwie. Uważał on, że zamiast aktywnie szukać i gonić okręty wroga, należy przyjąć walkę na "swoim terenie", w takiej sytuacji powolniejsze ale ciężej uzbrojone i opancerzone okręty amerykańskie mogłyby bez trudu zniszczyć flotę wroga na swoich warunkach.
Według tej koncepcji zbudowano pancerniki typu "Nevada", "Pennsylvania", "Tennessee", "New Mexico" i "Colorado".

</doc>
<doc id="1341981" url="https://pl.wikipedia.org/wiki?curid=1341981" title="Ekonomika przedsiębiorstw">
Ekonomika przedsiębiorstw

Ekonomika przedsiębiorstw - nauka o zależnościach ekonomicznych zachodzących między poszczególnymi czynnikami potrzebnymi do wytwarzania dóbr i świadczenia usług oraz o zasadach organizacji pracy i zarządzania w przedsiębiorstwach.

</doc>
<doc id="1341982" url="https://pl.wikipedia.org/wiki?curid=1341982" title="Otto Böhm">
Otto Böhm

Otto Wilhelm Böhm (ur. 11 lipca 1890 w Heilbronn, zm. 1964 w Landeck) – zbrodniarz nazistowski, członek załogi niemieckiego obozu koncentracyjnego Sachsenhausen i SS-Hauptscharführer.
Pełnił służbę w Sachsenhausen w latach 1941–1945, między innymi jako "Rapportführer". W 1960 zasiadł na ławie oskarżonych wraz z dwoma innymi członkami personelu obozu (Augustem Höhnem i Horstem Hempelem) przed zachodnioniemieckim sądem w Düsseldorfie. Za zamordowanie co najmniej 200 jeńców radzieckich, rozstrzelanie kilkudziesięciu więźniów w krematorium Sachsenhausen oraz współudział w zamordowaniu około 2000 więźniów podczas ewakuacji obozu Böhm skazany został 15 października 1960 na dożywotnie pozbawienie wolności.

</doc>
<doc id="1341983" url="https://pl.wikipedia.org/wiki?curid=1341983" title="Isle de Palmes">
Isle de Palmes



</doc>
<doc id="1341985" url="https://pl.wikipedia.org/wiki?curid=1341985" title="Mistrzostwa Świata w Pływaniu 1978">
Mistrzostwa Świata w Pływaniu 1978

3. Mistrzostwa Świata w Pływaniu pod patronatem Światowej Federacji Pływackiej (FINA) odbyły się w Berlinie Zachodnim (RFN), w dniach 20 – 28 sierpnia 1978.
W programie mistrzostw znalazły się konkurencje dla mężczyzn i kobiet. Oprócz pływania klasycznego przeprowadzone zostały zawody w piłce wodnej, pływaniu synchronicznym i skokach do wody.

</doc>
<doc id="1341995" url="https://pl.wikipedia.org/wiki?curid=1341995" title="Konwertaza C3">
Konwertaza C3

Konwertaza C3 - enzym (EC 3.4.21.43/3.4.21.47), który katalizuje rozkład białka dopełniacza C3 na dwa składniki C3a i C3b.
Istnieją dwie jego formy:
Po utworzeniu obie formy konwertazy C3 katalizują reakcję podziału C3 na C3a i C3b (stąd nazwa "konwertaza C3"). C3b może z kolei stać się opsoniną lub sam przekształcić się w konwertazę C3.
Każda z form konwertazy C3 po przyłączeniu dodatkowego składnika 3b (w formie C4b2a3b lub C3bBb3b) nosi nazwę konwertazy C5.

</doc>
<doc id="1341996" url="https://pl.wikipedia.org/wiki?curid=1341996" title="Křenovice (kraj ołomuniecki)">
Křenovice (kraj ołomuniecki)

Křenovice – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 428 mieszkańców.

</doc>
<doc id="1341997" url="https://pl.wikipedia.org/wiki?curid=1341997" title="Droga wojewódzka nr 656">
Droga wojewódzka nr 656

Droga wojewódzka nr 656 (DW656) – droga wojewódzka w województwie: warmińsko-mazurskim o długości 39 km, łącząca wieś Staświny z Ełkiem.

</doc>
<doc id="1342002" url="https://pl.wikipedia.org/wiki?curid=1342002" title="Marcelo Figueras">
Marcelo Figueras

Marcelo Figueras (ur. 1962 w Buenos Aires) – argentyński pisarz i scenarzysta filmowy.
Stale współpracuje z reżyserem Marcelo Piñeyro. Był autorem scenariusza do kilku filmów (m.in. kryminału "Spalona forsa") tego filmowca (ale nie tylko), a "Kamczatka", zrealizowana na podstawie powieści o tym samym tytule, była oficjalnym argentyńskim kandydatem do Oscara. Akcja książki (i filmu) rozgrywa się tuż po wojskowym zamachu w 1976. Jej narratorem jest dziesięcioletni chłopiec, którego rodzice - udzielający się politycznie - ukrywają się przed funkcjonariuszami reżimu na opuszczonej działce. Mimo to starają się zapewnić synom w miarę normalne warunki dorastania i w końcu oddają ich na wychowanie dziadkom. Harry i jego brat już nigdy nie zobaczą rodziców. W Polsce wydano także inną powieść Argentyńczyka - "Szpiega czasu", swoiste rozliczenie z południowoamerykańską dyktaturą.

</doc>
<doc id="1342007" url="https://pl.wikipedia.org/wiki?curid=1342007" title="Vilnija">
Vilnija

Vilnija (Wilnija – litewska nazwa Wileńszczyzny) – skrajna, ekstremistyczna, nacjonalistyczna organizacja na Litwie.
Utworzona w 1988, od początku miała antypolski charakter. Zarzuca Polsce i Polakom – w tym mniejszości polskiej na Litwie dążenie do polonizacji Litwy i oderwania Wileńszczyzny. Jako organizacja „pożytku publicznego” krzewiąca język i kulturę litewską na tzw. Litwie Wschodniej (Wileńszczyźnie) była dofinansowywana z budżetu państwa.
Vilnija popiera litwinizację polskiej mniejszości, która według Vilniji składa się ze spolszczonych Litwinów, których należy „przywrócić do ich korzeni”. Organizacja domaga się m.in. zaprzestania działalności szkół nielitewskich (polskich) na Litwie i zmniejszenia wpływu partii politycznej polskiej mniejszości (Akcja Wyborcza Polaków na Litwie).
Vilnija prowadzi także kampanie historyczno-propagandowe, m.in. domagając się polskich przeprosin za bunt Żeligowskiego i międzywojenną „okupację” Wilna, a także demonizując AK, oskarżając ją o ludobójstwo na Litwinach (m.in. wyolbrzymiając zbrodnię w Dubinkach).
Poprzez swoje akcje organizacja ta przyczyniła się do kilkukrotnego pogorszenia stosunków polsko-litewskich; była też krytykowana przez polską prasę, polskich polityków i polskie MSZ.
Działacze:
Organem silnie sympatyzującym jest pismo „Voruta”, wydawane za pieniądze Departamentu ds. Mniejszości i Uchodźstwa, i będące własnością Juozasa Vercinkevičiusa, udostępniającego poprzez łamy swojego pisma często antypolskie i ksenofobiczne opinie członków Vilniji. Sam Vercinkevičius odcina się od jakichkolwiek powiązań z ekstremistyczną organizacją „Vilnija”.

</doc>
<doc id="1342008" url="https://pl.wikipedia.org/wiki?curid=1342008" title="Antypolski">
Antypolski



</doc>
<doc id="1342009" url="https://pl.wikipedia.org/wiki?curid=1342009" title="Wilnija">
Wilnija



</doc>
<doc id="1342014" url="https://pl.wikipedia.org/wiki?curid=1342014" title="Toksykometria">
Toksykometria

Toksykometria – dział toksykologii zajmujący się badaniem ilościowych zależności między stężeniem ksenobiotyku, a efektem jego toksycznego działania na organizm, czyli badaniem stopnia szkodliwości poszczególnych substancji chemicznych. Celem badań toksykometrycznych jest określenie bezpiecznych, dla człowieka i środowiska, stężeń substancji toksycznych. Ilościowa charakterystyka działania trucizn pomaga też wyjaśnić mechanizmy ich działania toksycznego i wypracować metody zapobiegania i leczenie zatruć.
Zależność dawka–efekt i dawka–odpowiedź.
Obserwowanie zależności efektu działania toksycznego od podanej dawki ksenobiotyku jest podstawą badań toksykometrycznych. Jeśli to możliwe, reakcję organizmu na podaną toksynę określa się ilościowo, na podstawie odpowiednich badań. Zależność efektu od dawki może być w takim przypadku przedstawiona za pomocą równania matematycznego:
formula_1
W taki sposób można opisać, na przykład, działanie methemoglobinotwórcze azotanów. Im większa dawka azotanów, tym więcej powstanie methemoglobiny.
Niektóre reakcje organizmu na ksenobiotyki można opisywać wyłącznie jakościowo, to znaczy obserwuje się wystąpienie reakcji na ksenobiotyk lub całkowity brak reakcji, bez stanów pośrednich. Tego typu efekty (np. śmierć komórki pod wpływem działania toksyny) nazywa się jednostkowymi lub kwantalnymi. Natężenie reakcji kwantalnej bada się nie u jednego osobnika, ale wśród pewnej populacji zwierząt i wyraża się w procentach osobników populacji, u których zaobserwowano efekt działania określonej dawki toksyny. Natężenie to wyraża zależność dawka–odpowiedź, która przyjmuje postać krzywej sigmoidalnej.
Podstawowe badania toksykometryczne.
Badanie toksyczności ostrej.
Toksyczność ostra to silne działanie toksyczne, występujące w krótkim czasie po podaniu jednorazowej dawki ksenobiotyku, lub kilku dawek w ciągu 24 godzin. Toksyczność ostrą ilościowo wyraża parametr LD50, czyli ilość ksenobiotyku, która wywołuje śmierć połowy populacji badanych zwierząt doświadczalnych. W badaniu toksyczności ostrej monitorowanym parametrem jest zatem śmierć zwierzęcia. Monitoruje się również główne kierunki działania toksycznego, co jest pomocne w dalszych badaniach.
W metodzie klasycznej ksenobiotyk w różnych dawkach (przynajmniej trzech) podaje się grupom zwierząt laboratoryjnych drogą dojelitową lub na skórę. W czasie trwania doświadczenia (co najmniej 14 dni) obserwuje się reakcje zwierząt, rejestruje wszystkie przypadki padnięć i zmiany w stanie klinicznym. Określa się czas działania toksycznego, a po zakończeniu doświadczenia przeprowadza się sekcję zwłok wszystkich zwierząt.
Badanie toksyczności ostrej nie zawsze daje powtarzalne wyniki. W różnych badaniach wykazywano znaczne różnice w wartości LD50, co jest powodem podważania celowości prowadzenia tego typu doświadczeń.
Obecnie dąży się do zastąpienia starych metod toksykometrycznych nowszymi, bardziej humanitarnymi. Używa się, między innymi, metody ustalonej dawki ("ang. fixed-dose procedure"). Metoda to polega na stosowaniu mniej toksycznych dawek badanej substancji, to znaczy takich, które powodują dające się zaobserwować oznaki toksyczności, ale nie powodują zgonu zwierząt. W pierwszym etapie badań, różne dawki podaje się pojedynczym zwierzętom, szukając ilości substancji wywołującej umiarkowaną reakcję toksyczną. Wybraną w ten sposób dawkę podaje się grupie 10 zwierząt (5 samic i 5 samców) i obserwuje się ich zachowanie oraz stan kliniczny, podobnie jak w metodzie klasycznej, przez 14 dni. Metoda ta pozwala jedynie na określenie prawdopodobnego zakresu dawek odpowiadających LD50.
Prowadzi się również badania na hodowanych "in vitro" liniach komórkowych i organach zwierzęcych oraz ludzkich.
Badania działania drażniącego prowadzi się na nieowłosionej skórze i oczach. W celu minimalizacji cierpień zwierząt doświadczalnych, nie wykonuje się badania na oczach, jeśli stwierdzi się wcześniej działanie drażniące na skórze. Nie bada się również substancji o niskim (&lt;2) i wysokim (&gt;11) pH, gdyż z góry wiadomo, że substancje te będą działały drażniąco.
Klasyfikacja toksyczności.
Na podstawie badań toksyczności ostrej na zwierzętach Hodge i Sterner sklasyfikowali substancje toksyczne, dzieląc je na 6 grup, w zależności od LD50. Obecnie w krajach Wspólnoty Europejskiej stosuje się częściej podział substancji toksycznych na 4 klasy.
Badanie toksyczności podostrej i podprzewlekłej.
Celem tych badań jest określenie charakteru działania substancji na narządy i układy organizmu oraz maksymalne dawki nietoksyczne.
Badania prowadzi się na dużych grupach zwierząt (najczęściej 30 samic i 30 samców) przez dłuższy okres (najczęściej 28 lub 90 dni). W czasie badania zwierzętom podaje się codziennie, doustnie ksenobiotyk, przeważnie z paszą. Różnym grupom zwierząt podaje się różne dawki, z których najmniejsza nie powinna wywoływać działania szkodliwego, a największa powinna działać toksyczne, lecz nie powodować śmierci zwierząt. Podobnie jak w badaniach toksyczności ostrej przez cały czas trwania eksperymentu obserwuje się reakcje zwierząt, rejestruje wszystkie przypadki ewentualnych padnięć i zmiany w stanie klinicznym. Określa się czas działania toksycznego, a po zakończeniu doświadczenia wykonuje się sekcję zwłok wszystkich zwierząt (wcześniej uśpionych).
Badania toksyczności podostrej przeprowadza się najczęściej na gryzoniach.
Badania toksyczności przewlekłej.
Celem tych badań jest ocena długotrwałych skutków stosowania danej substancji w małych ilościach. Prowadzą one do ustalenia stężeń bezpiecznych przy długotrwałym narażeniu, czyli ustalenia największej dopuszczalnej dawki (NDD) oraz największego dopuszczalnego stężenia (NDS) - parametrów istotnych w projektowaniu norm BHP.
Testy przeprowadza się analogicznie do badań toksyczności podprzewlekłej, z tą różnicą, że pojedyncze badanie trwa 2 lata. Po zakończeniu obserwacji trzeba wykonać wszystkie badania biologiczne i morfologiczne, jak przy testach na toksyczność podprzewlekłą, a dodatkowo określić efekt kancerogenny, czyli zbadać genotoksyczność.
Badanie mutageności.
Celem tych badań jest ocena zdolności związków chemicznych do wywoływania mutacji w DNA ludzi, a co za tym idzie, ich kancerogenności. Nie wszystkie substancje rakotwórcze mogą być w ten sposób zidentyfikowane, gdyż niektóre z nich przyczyniają się do rozwoju nowotworów nie naruszając genomu komórki.
Badania prowadzi się na bakteriach, grzybach, roślinach, owadach i ssakach oraz na koloniach komórkowych.
Badanie teratogenności.
Badanie szkodliwego wpływu na płód prowadzi się na zwierzętach ciężarnych, najczęściej na gryzoniach. Po upływie okresu ciąży i do trzech miesięcy po niej ocenia się, czy podany ksenobiotyk wywołał wady rozwojowe u płodów.
Badanie wpływu na płodność i rozrodczość.
Ksenobiotyki mogą wywierać działanie toksyczne na układ rozrodczy, zaburzając jego funkcje oraz wpływając na kojarzenie, zapłodnienie, poród i karmienie. W celu zbadania toksyczności substancji w tej dziedzinie przeprowadza się standardowo test trzypokoleniowy. Badanym zwierzętom obu płci podaje się ksenobiotyk w dawkach takich jak dla badania toksyczności przewlekłej, przez 2 miesiące, a następnie kojarzy się je. Urodzone potomstwo obserwuje się przez 21 dni, oceniając ich zachowanie i wszystkie parametry biochemiczne, a następnie usypia. W tym czasie pokolenie rodziców dalej jest karmione paszą z dodatkiem badanego ksenobiotyku i po upływie kilku tygodni ponownie doprowadza się do zapłodnienia. Z urodzonego w drugim miocie potomstwa i pokolenia rodziców wybiera się losową grupę, na której kontynuuje się badania. Po dwóch miesiącach podawania im paszy z dodatkiem badanej substancji kojarzy się je i schemat badań powtarza.
Badanie działania neurotoksycznego.
Badaniu toksycznego wpływu na układ nerwowy poddaje się głównie związki lipofilne i fosforoorganiczne. Tego typu badania przeprowadza się na młodych kurach domowych, którym podaje się dożołądkowo ksenobiotyk w różnych dawkach, przez 28 dni. Następnie ocenia się zachowanie zwierząt - szczególnie objawy działania neurotoksycznego takie jak bezwład, niezborność ruchów, porażenie ruchowe, oraz zachorowalność i śmiertelność. Równocześnie kury poddaje się badaniom biochemicznym, a po zakończeniu eksperymentu przeprowadza się sekcję zwłok.
Ekstrapolacja wyników badań toksykometrycznych na ludzi.
Ze względów humanitarnych badań toksykometrycznych nigdy nie przeprowadza się na ludziach. Z tego względu zachodzi konieczność przewidywania wpływu ksenobiotyków na ludzi w oparciu o wyniki badań, które zostały wykonane na zwierzętach lub hodowlach tkankowych. Trafna interpretacja wyników testów w odniesieniu do ludzi zależy od:
Najprostszą metodą przeniesienia wyników ze zwierzęcia na człowieka jest przeliczenie podanej zwierzęciu dawki na masę ciała człowieka. Metoda ta często jednak nie przynosi zadowalających rezultatów, ma zatem ograniczone zastosowanie.
Próbując przewidzieć toksyczne działanie substancji chemicznych na człowieka należy brać pod uwagę następujące fakty:

</doc>
<doc id="1342015" url="https://pl.wikipedia.org/wiki?curid=1342015" title="Joanna Banasik">
Joanna Banasik

Joanna Banasik (ur. 27 grudnia 1977 w Łodzi) – polska aktorka i reżyserka teatralna.
Życiorys.
Absolwentka XXI Liceum Ogólnokształcącego im. Bolesława Prusa w Łodzi. Od 1999 roku zatrudniona w Teatrze im. Stanisława Ignacego Witkiewicza w Zakopanem. Absolwentka Wydziału Aktorskiego łódzkiej PWSFTviT (2000).

</doc>
<doc id="1342016" url="https://pl.wikipedia.org/wiki?curid=1342016" title="Pierwszy rząd Otto Grotewohla">
Pierwszy rząd Otto Grotewohla

Pierwszy rząd Otto Grotewohla był pierwszym rządem NRD. 

</doc>
<doc id="1342019" url="https://pl.wikipedia.org/wiki?curid=1342019" title="Bret Harrison">
Bret Harrison

Bret Michael Harrison (ur. 6 kwietnia 1982 roku w Portland, w stanie Oregon) – amerykański aktor telewizyjny, scenarzysta i producent filmowy. 
Życiorys.
Dorastał w Tualatin, w stanie Oregon. Swoją ekranową przygodę rozpoczął od występu w telewizyjnym filmie "Place Apart" ("A Place Apart", 1999) oraz serialu MTV "Rozbieranie" ("Undressed", 2000). Zadebiutował na wielkim ekranie w komediodramacie "Kwaśne pomarańcze" ("Orange County", 2002) u boku Colina Hanksa i Jacka Black. Popularność przyniosła mu rola chłopaka z sąsiedztwa Bradley 'Brad' O'Keefe w sitcomie CBS "Uziemieni" ("Grounded for Life", 2001-2005) 
Zagrał potem także w serialach: NBC "Prawo i bezprawie" ("Law &amp; Order: Special Victims Unit", 2002) jako młoda seksualnie wykorzystna ofiara, "Boston Public" (2003), Warner Bros. "Życie na fali" ("The O.C.", 2004, 2005) w podwójnej roli Danny'ego, rywala Setha (Adam Brody) i Swerve, sitcomie Fox "Różowe lata siedemdziesiąte" ("That '70s Show", 2005) oraz w serialu V 2009 jako Sidney "Sid" Miller.
Spróbował swoich sił jako scenarzysta komedii krótkometrażowej "Domowy system bezpieczeństwa" ("Home Security", 2003) z udziałem Adama Brody, który jest jego najlepszym przyjacielem. Obaj są członkami grupy Big Japan, grają na gitarze i perkusji.
Spotyka się z Lauren Zelman, stylistką Jessiki Simpson.

</doc>
<doc id="1342020" url="https://pl.wikipedia.org/wiki?curid=1342020" title="Johann Samuel Mock">
Johann Samuel Mock

Johann Samuel Mock (ur. ok. 1687, zm. 4 czerwca 1737 w Warszawie) – malarz pochodzący z Saksonii, od ok. 1723 w Polsce, nadworny malarz króla Augusta III, mieszczanin Starej Warszawy.
Początkowo pracował na dworze królewsko-elektorskim w Dreźnie, gdzie projektował wzory gobelinów dla manufaktury królewskiej, wykonywał też gwasze dokumentujące życie dworskie. Około 1723 przeniósł się do Warszawy, gdzie w 1731 otrzymał stanowisko nadwornego malarza. Został mieszkańcem Starej Warszawy i przeszedł na katolicyzm.
Na dworze królewskim malował obrazy olejne przedstawiające portrety (August II, Urszula Lubomirska i inni), widoki (np. Marymont), sceny rodzajowe (Gra w kości, Zaloty Murzyna i inne), dekoracje teatralne ale także wydarzenia (Ślub Fryderyka Augusta w sierpniu 1719, Przybycie Augusta III do Warszawy i inne). Wykonał szkice sal senatorskich Zamku Królewskiego w Warszawie i Grodnie, projektował też łuki triumfalne z okazji różnych uroczystości i iluminacje uroczystości. Brał udział w konkursie na obraz do ołtarza głównego w kościele Św. Krzyża w Warszawie, nie wiadomo jednak czy obraz zniszczony tam w 1939 był jego autorstwa.
Zmarł w Warszawie, z małżeństwa z Barbarą z domu Sacres pozostawił 3 córki. Uczniami Mocka byli m.in. Jan Benedykt Hoffman i Łukasz Smuglewicz.

</doc>
<doc id="1342024" url="https://pl.wikipedia.org/wiki?curid=1342024" title="Kanmon (most)">
Kanmon (most)

 - most wiszący ponad cieśniną Kanmon, łączący miejscowość Shimonoseki na wyspie Honsiu i miasto Kitakiusiu na wyspie Kiusiu. 
Most Kanmon został otwarty 14 listopada 1973 r. dla pojazdów, a cała droga ekspresowa na wyspę Kiusiu w dniu 27 marca 1984 r. 
Długość przęsła wiszącego pomiędzy pylonami wynosi 712 metrów.

</doc>
<doc id="1342026" url="https://pl.wikipedia.org/wiki?curid=1342026" title="José Della Torre">
José Della Torre

José Della Torre (ur. 26 marca 1906, zm. 31 lipca 1979) – argentyński piłkarz noszący przydomek "Pechito", prawy obrońca. Wzrost 174 cm, waga 72 kg.
Jako piłkarz klubu Racing Club de Avellaneda wraz z reprezentacją Argentyny wziął udział w finałach mistrzostw świata w 1930 roku. Argentyna zdobyła tytuł wicemistrza świata, a Della Torre jako jedyny piłkarz argentyński zagrał we wszystkich pięciu meczach – z Francją, Meksykiem, Chile, USA i Urugwajem. Był jedynym uczestnikiem turnieju, który zagrał w pięciu meczach.
Nigdy nie zagrał w turnieju Copa América.
Po zakończeniu kariery piłkarskiej został trenerem – był m.in. jednym z trzech trenerów reprezentacji Argentyny podczas turnieju Copa América 1959 oraz asystentem Lorenza podczas finałów mistrzostw świata w 1962 roku.

</doc>
<doc id="1342027" url="https://pl.wikipedia.org/wiki?curid=1342027" title="Hymn Bophuthatswany">
Hymn Bophuthatswany

Lefatshe leno la bo-rrarona (tswana "Kraj naszych przodków") – oficjalny hymn bantustanu Bophuthatswana.
Hymn przyjęto po formalnym uzyskaniu przez bantustan niepodległości w 1977. Słowa napisał J.M. Ntsime, muzykę skomponowali E.B. Mathibe i J.J. Loots.

</doc>
<doc id="1342029" url="https://pl.wikipedia.org/wiki?curid=1342029" title="Ernest de Sarzec">
Ernest de Sarzec



</doc>
<doc id="1342032" url="https://pl.wikipedia.org/wiki?curid=1342032" title="Ottweiler">
Ottweiler

Ottweiler – miasto w zachodnich Niemczech, w kraju związkowym Saara, w powiecie Neunkirchen. W mieście znajdują się budynki administracyjne powiatu, chociaż miastem powiatowym jest Neunkirchen.
Geografia.
Miasto leży nad rzeką Blies, w Zagłębiu Saary.
Ottweiler ma 45,51 km² powierzchni i zamieszkuje je 14 829 osób (2010), leży ok. 23 km na północny wschód od Saarbrücken, ok. 80 km na południowy wschód od Luksemburga i ok. 100 km na południowy zachód od Moguncji.
Dzielnice.
W skład miasta wchodzi pięć dzielnic:
Historia.
Początki miasta związane są z założeniem klasztoru w obecnej dzielnicy Neumünster, około 871. Pierwsze pisemne wzmianki o nazwie Ottweiler pochodzą z 1393. Miasto największy rozkwit przeżywało w XIII wieku, gdy było pod władaniem grafów Nassau-Saarbrücken. W 1550 Karol V Habsburg nadał Ottweiler prawa miejskie.
W latach 1640-1728 grafowie Nassau-Ottweiler (ród dynastii Nassau) mieli tutaj swoją siedzibę. Po śmierci ostatniego władcy tereny zostały przyłączone do Księstwa Nassau-Usingen.
Grafami Nassau-Ottweiler byli:
Podczas władań hrabstwa Saarbrücken w Ottweiler uruchomiono manufakturę porcelany i miasto wyspecjalizowało się w jej wyrobie. Pierwszy zakład został wzniesiony w 1763 przez Wilhelma Heinricha. Produkowana porcelana wyróżniała się bielą i czystością, była ona produkowana z pasawskiego kaolinu.
Po śmierci Wilhelma Heinricha w 1768 manufakturę przejął jego syn Ludwig. Pod władaniami syna zakłady zostały zreorganizowane. Został zmieniony skład porcelany, by zaoszczędzić wyczerpujące się pokłady kaolinu, razem z tym zmianie uległa barwa i jakość wyrabianych produktów. Od 1769 fabryka wielokrotnie zmieniała dzierżawców. W 1776 rozpoczęto wyrabianie porcelany z tańszego fajansu, co ponownie przyczyniło się do pogorszenia jakości. Po uprzednim zastawieniu budynki manufaktury zostały sprzedane w 1800.
Dzisiaj porcelana z Ottweiler jest jedną z najrzadszych na świecie. Można ją oglądać w kilku muzeach, największy zbiór znajduje się w miejscowym "Witwenpalais".
Do reformy administracyjnej w 1974 Ottweiler było siedzibą powiatu Ottweiler, w jej wyniku powiat przemianowano na powiat Neunkirchen, jednak siedziba pozostała w Ottweiler, ale miastem powiatowym zostało miasto Neunkirchen.
Zabytki.
Fürth
Lautenbach
Mainzweiler
Ottweiler
Współpraca.
Ottweiler posiada dwie miejscowości partnerskie:
Infrastruktura.
Komunikacja.
Przez teren miasta przebiega droga krajowa B41, od której w centrum odbiega droga B420. Do najbliższej autostrady jest ok. 10 km (autostrada A8, zjazd "23 Neunkirchen-Spissen").
Ottweiler leży przy linii kolejowej Nahetal, dzięki czemu miasto posiada połączenia komunikacyjne z większymi miastami. Pociągi do Saarbrücken odjeżdżają średnio co pół godziny, a składy do miast regionu Ren-Men co godzinę.
Przy dworcu kolejowym tory rozwidlają się na linii kolejowej Ostertal. Na tym 21 km jednotorowym odcinku połączenia pasażerskie zostały uruchomione w 1980. Obecnie na stację końcową we Schwarzerden kursują pociągi muzealne. Od końca 2001 przez pewien okres na tym odcinku odbywał się ruch towarowy.
Stacje i przystanki kolejowe:
Więzienie.
Na północ od miasta na górze Ziegelberg znajduje się więzienie dla młodocianych. Zakład karny zajmuje około 10,5 ha powierzchni, został on otwarty w marcu 1970, może tu przebywać 220 mężczyzn i 16 kobiet. Kompleks składa się z pięciu budynków mieszkalnych, budynku administracyjnego, szkolnego, sali gimnastycznej oraz kuchni. Większość zatrzymanych tu osób ma na koncie wykroczenia narkotykowe.
W jednym ze skrzydeł zamierza się zorganizować więzienie męskie.
Sądownictwo.
W Ottweiler znajduje się siedziba sądu rejonowego "(Amtsgericht)" i sądu okręgowego "(Landgericht)", miasto należy do obszaru sądu apelacyjnego Saarbrücken.

</doc>
<doc id="1342034" url="https://pl.wikipedia.org/wiki?curid=1342034" title="Młaki">
Młaki



</doc>
<doc id="1342035" url="https://pl.wikipedia.org/wiki?curid=1342035" title="Uriel (imię)">
Uriel (imię)

Uriel – imię męskie pochodzenia hebrajskiego, oznaczające „mój ogień” lub „moim światłem jest Bóg”. Najbardziej znaną postacią o tym imieniu jest jeden z czterech archaniołów. Uriel jest imieniem nadawanym w Polsce od średniowiecza, notowane w formie Uryjel.
Uriel imieniny obchodzi 22 stycznia.

</doc>
<doc id="1342039" url="https://pl.wikipedia.org/wiki?curid=1342039" title="Objawy móżdżkowe">
Objawy móżdżkowe



</doc>
<doc id="1342042" url="https://pl.wikipedia.org/wiki?curid=1342042" title="Hyperaesthesia">
Hyperaesthesia



</doc>
<doc id="1342044" url="https://pl.wikipedia.org/wiki?curid=1342044" title="Jose Della Torre">
Jose Della Torre



</doc>
<doc id="1342046" url="https://pl.wikipedia.org/wiki?curid=1342046" title="Abu Salabich">
Abu Salabich

Abu Salabich (obecna nazwa arabska "Tell/Īšān Abū eṣ-Ṣalābīh") – stanowisko archeologiczne w południowym Iraku, w muhafazie Al-Kadisijja, leżące w odległości ok. 16 km na północny zachód od Nippur.
Stanowisko.
Stanowisko Abu Salabich zlokalizowane jest w centrum mezopotamskiej równiny aluwialnej, pomiędzy rzekami Eufrat i Tygrys. Umiejscowienie i geomorfologia wskazują, że w starożytności leżeć ono musiało nad główną odnogą Eufratu, tą samą nad którą leżały również miasta Kisz i Nippur. Samo stanowisko zajmuje obszar o powierzchni ok. 2 x 1 km. Znajduje się na nim kilkanaście niewielkich telli. Żaden z nich nie wznosi się więcej niż 5 m ponad otaczającą je równinę, ale ich dolne partie pokrywa 2-3 m warstwa naniesionego mułu.
Nazwa.
Starożytna nazwa stanowiska nie jest pewna. Początkowo próbowano identyfikować je z miastem Kesz, ale obecnie przyjmuje się, iż Kesz leżało bardziej na wschód, w pobliżu miasta Adab. Na chwilę obecną najlepszym kandydatem wydaje się być znane z tekstów miasto Eresz, którego bóstwem opiekuńczym była Nisaba, bogini sztuki pisarskiej.
Historia.
Stanowisko zasiedlone było w IV i III tys. p.n.e. Najwcześniejsze ślady osadnictwa (fragmenty ceramiki) sięgają późnego okresu Ubajd (koniec V - początek IV tys. p.n.e.). Warstwy z okresu Uruk (IV tys. p.n.e.) odkryto w tellach: płd-zach (tzw. tell „Uruk”), zachodnim i płn-wsch. Warstwy z okresu wczesnodynastycznego (III tys. p.n.e.) w tellach: płn-zach (początek ED I, ok. 2900 p.n.e.), głównym (nie wcześniej niż późny ED I) i południowym (ED III). Data opuszczenia stanowiska jest trudna do ustalenia z powodu erozji. Nie wydaje się jednak, aby tell „Uruk” zasiedlony był po okresie Uruk, a tell zachodni po okresie ED I. Najpóźniejsze ślady zabudowy na tellu głównym sięgają ED III, ale fragmenty ceramiki wskazują na ślady zasiedlenia w okresie akadyjskim i Ur III. Nie ma żadnych śladów zasiedlenia z II tys. p.n.e. lub późiejszych.
Prace wykopaliskowe.
Jako pierwszy wykopaliska w Abu Salabich zapoczątkował Vaughn E. Crawford z ramienia American School of Oriental Research (lata 1963-65). W pomieszczeniach budynku na tellu głównym (obszar E), należącym najprawdopodobniej do kompleksu świątynnego, odkrył on ok. 500 rozrzuconych fragmentów presargonidzkich tabliczek pokrytych pismem klinowym. Opublikowane w 1974 r. przez Roberta D. Biggsa zrewolucjonizowały one naszą wiedzę o wczesnej literaturze mezopotamskiej. Na szczególną uwagę zasługują wersje „Instrukcji Szuruppaka” i „Hymnu do świątyni w Kesz”. Odkryto również listy leksykalne i geograficzne, fragmenty utworów literackich i religijnych, a także dokumenty administracyjne. Późniejsze prace na stanowisku doprowadziły do odkrycia kolejnych tabliczek (część z nich w innych budynkach na tellu głównym), w tym kolejnych tekstów administracyjnych. Wykopaliska na stanowisku wznowiono w 1975 roku z ramienia British School of Archaeology in Iraq pod kierunkiem J.N. Postgate’a. Prace z przerwami trwały do 1989 roku. W ich wyniku odsłonięto ok. 4 ha (10 akrów) powierzchni miasta, co pozwoliło ustalić sieć ulic, linię murów miejskich, lokalizację bram i wielu budynków. Na obszarach A i E tella głównego odkryto liczne groby z bogatym wyposażeniem grobowym (ceramika, biżuteria). Susan M. Pollock prowadziła wykopaliska na tellu „Uruk” w latach 1985-1990. Jej praca potwierdziła zasiedlenie stanowiska od wczesnego do późnego okresu Uruk.

</doc>
<doc id="1342047" url="https://pl.wikipedia.org/wiki?curid=1342047" title="Michele Pazienza">
Michele Pazienza

Michele Pazienza (ur. 5 sierpnia 1982 w San Severo) – włoski piłkarz występujący na pozycji pomocnika. W 2003 roku trafił z Foggi do Udinese Calcio, jednak dwa lata spędził na wypożyczeniu w Fiorentinie. W zimie 2008 roku trafił za 4.8 miliona euro do SSC Napoli.

</doc>
<doc id="1342048" url="https://pl.wikipedia.org/wiki?curid=1342048" title="William Benn">
William Benn

William Wedgwood Benn, 1. wicehrabia Stansgate DSO, DFC (ur. 10 maja 1877, zm. 17 listopada 1960) – brytyjski polityk, członek Partii Liberalnej, a następnie Partii Pracy, minister w rządach Ramsaya MacDonalda i Clementa Attleego.
Był drugim synem liberalnego deputowanego, sir Johna Benna, 1. baroneta, i Lily Pickstone. Wykształcenie odebrał w Lycée Condorcet w Paryżu oraz w University College w Londynie. W 1906 r. został wybrany do Izby Gmin jako deputowany Partii Liberalnej z okręgu St George’s. Był wówczas najmłodszym deputowanym do Izby Gmin. Jego pierwszym stanowiskiem był urząd parlamentarnego prywatnego sekretarza Reginalda McKenny. Podczas I wojny światowej służył w Royal Naval Air Service. Walczył m.in. pod Gallipoli. W latach 1910-1915 był whipem liberałów. Od 1918 r. reprezentował okręg wyborczy Leith. W marcu 1927 r. wystąpił z Partii Liberalnej i zrezygnował z mandatu parlamentarnego.
Benn powrócił do Izby Gmin w 1928 r. jako laburzystowski deputowany z okręgu Aberdeen North. W drugim rządzie laburzystowskim w latach 1929-1931 był ministrem ds. Indii. Po powstaniu rządu koalicyjnego w 1931 r. przeszedł do opozycji, ale rychło utracił miejsce w parlamencie po wyborach powszechnych. Do parlamentu powrócił w 1937 r. jako reprezentant okręgu Manchester Gorton. Po wybuchu II wojny światowej Benn powrócił w szeregi RAF-u. Otrzymał rangę komandora i urząd dyrektora public relations w Ministerstwie Lotnictwa.
W 1942 r. Benn otrzymał parowski tytuł 1. wicehrabiego Stansgate i zasiadł w Izbie Lordów. W 1944 r. został mianowany wiceprezesem Alianckiej Komisji Kontroli, która miała za zadanie odbudowę demokratycznych rządów we Włoszech. Po wyborczym zwycięstwie Partii Pracy w 1945 r. lord Stansgate został ministrem lotnictwa. Zrezygnował w październiku 1946 r. i wycofał się z czynnego życia politycznego.
W 1920 r. Benn poślubił Margaret Holmes (1897 – 1991), córkę Daniela Holmesa, liberalnego deputowanego. William i Margaret mieli razem czterech synów. Najstarszy był pilotem RAF-u i zmarł z ran w 1944 r. Najmłodszy zmarł w dzieciństwie. Po śmierci Stansgate'a w 1960 r. tytuł parowski odziedziczył jego drugi syn, laburzystowski polityk i późniejszy minister, Anthony.

</doc>
<doc id="1342049" url="https://pl.wikipedia.org/wiki?curid=1342049" title="Kot peterbald">
Kot peterbald

Kot rasy Peterbald – rasa kotów domowych, odmiana kotów syjamskich wyhodowana w Rosji, w Sankt Petersburgu, w hodowli kotów orientalnych w 1994 roku. Peterbald jest rasą unikalną, uznaną przez TICA, WCF i od 1 stycznia 2007 roku przez FIFe.
Peterbald jest kotem o orientalnym typie sylwetki, smukły, elegancki, o długim i dobrze umięśnionym ciele. Posiada delikatny, drobny kościec i wydłużoną sylwetkę z silnymi mięśniami pokrytą delikatną i elastyczną skórą. Charakterystyczne dla tej rasy są długie i cienkie łapki zakończone długimi palcami oraz długi i cienki ogon. Te cechy odróżniają Peterbalda od Sfinksa Dońskiego, drugiej bezwłosej kociej rasy wyhodowanej w Rosji. Kocury są wyraźnie większe od kotek.

</doc>
<doc id="1342050" url="https://pl.wikipedia.org/wiki?curid=1342050" title="Katarzyna Wysocka (ur. 1987)">
Katarzyna Wysocka (ur. 1987)

Katarzyna Wysocka (ur. 26 marca 1987 w Bydgoszczy) – polska siatkarka, grająca początkowo na pozycji przyjmującej, następnie libero. Od sezonu 2014/2015 do stycznia 2016 zawodniczka Siódemka Sk bank Legionovia Legionowo.

</doc>
<doc id="1342051" url="https://pl.wikipedia.org/wiki?curid=1342051" title="Peterbald">
Peterbald



</doc>
<doc id="1342052" url="https://pl.wikipedia.org/wiki?curid=1342052" title="Okręg wyborczy St George’s">
Okręg wyborczy St George’s

Okręg wyborczy St George’s powstał w 1885 r. i wysyłał do brytyjskiej Izby Gmin jednego deputowanego. Okręg położony był na terenie obecnego London Borough of Tower Hamlets. Został zlikwidowany w 1918 r.

</doc>
<doc id="1342054" url="https://pl.wikipedia.org/wiki?curid=1342054" title="EUROSAI">
EUROSAI



</doc>
<doc id="1342055" url="https://pl.wikipedia.org/wiki?curid=1342055" title="Międzynarodowa Organizacja Najwyższych Organów Kontroli">
Międzynarodowa Organizacja Najwyższych Organów Kontroli

Międzynarodowa Organizacja Najwyższych Organów Kontroli (ang. "International Organization of Supreme Audit Institutions", INTOSAI ) - międzynarodowa organizacja pozarządowa o charakterze powszechnym, skupiająca przedstawicieli najwyższych organów kontroli państwowej. Jest to samorządna, apolityczna instytucja, której celem jest wspieranie swoich członków w realizacji kontroli sektora publicznego. Cel ten realizuje przez wymianę informacji i doświadzczeń, organizując konferencje, opracowując wytyczne, wydając periodyki, itp. INTOSAI posiada status organizacji konsultatywnej przy Radzie Gospodarczej i Społecznej ONZ. 
Organizację tę utworzyły w 1953 roku 34 najwyższe organy kontroli, zebrane na kongresie odbywającym się na Kubie. W marcu 2008 roku członkami zwyczajnymi organizacji było 188 najwyższych organów kontroli. Od 1959 roku Polska jest w tym gronie reprezentowana przez Najwyższą Izbę Kontroli. 
Organy.
Organami organizacji są: 

</doc>
<doc id="1342056" url="https://pl.wikipedia.org/wiki?curid=1342056" title="Okręg wyborczy Leith">
Okręg wyborczy Leith

Okręg wyborczy Leith – powstały w 1918 r., wystawiał do brytyjskiej Izby Gmin jednego deputowanego. Okręg obejmował miasto Leith (obecnie dzielnica Edynburga) w hrabstwie Midlothian. Został zlikwidowany w 1950 r.

</doc>
<doc id="1342057" url="https://pl.wikipedia.org/wiki?curid=1342057" title="Obozy przejściowe Lublin">
Obozy przejściowe Lublin

Obozy przejściowe Lublin – dwa niemieckie obozy przejściowe funkcjonujące w latach 1940-1944 w Lublinie przy ulicy Krochmalnej 6 i 31.
Zadaniem obozów przejściowych w Lublinie było przygotowanie transportów siły roboczej wysyłanych do niewolniczej pracy w III Rzeszy. Przez obozy te w czasie II wojny przeszło ponad 60 000 osób. Ponieważ narzucone przez władze niemieckie kontyngenty o dostarczaniu siły roboczej z poszczególnych jednostek administracyjnych (starostw, gmin, wsi i miast) nie przynosiły rezultatów, urządzano częste łapanki uliczne. Do obozów przywożono także wysiedlonych ze spacyfikowanych terenów Zamojszczyzny, z okolic biłgorajskiego, kraśnickiego, uchodźców ze Wschodu, jeńców wojennych, więźniów, Żydów, Sowietów, Ukraińców. Stan dzienny obozów wynosił 2500 osób. Byli to mężczyźni, kobiety i dzieci, w różnym wieku. Dane te oparte są na dokumentach z Lubelskiego Archiwum, oddziału zbiorów specjalnych Wojewódzkiej Biblioteki Publicznej im. H. Łopacińskiego w Lublinie, archiwum Muzeum na Majdanku, w archiwum Instytutu Pamięci Narodowej w oddziale lubelskim. Obozy na ulicy Krochmalnej 31 i 6 opisali byli więźniowie i świadkowie z ich rodzin. Archiwalne dokumenty niemieckie, adresowane były pod zmienioną na język niemiecki nazwą: ulicy Industriestrasse 6 i 31. Dotyczą one głównie spraw administracyjnych obozów, związanych z przyjmowaniem tzw. "nowozwerbowanych " do obozów, zatrudnionych tam osób oraz - zwalnianych z obozów. Niemcy zwalniali nie nadających się do pracy (głównie chorych). Obawiając się epidemii założyli nawet ambulatorium w obozie na Krochmalnej 31. Pod niemieckim nadzorem Arbeitsamtu (Urzędu Pracy) w Lublinie wysyłano do III Rzeszy transporty zdrowych i silnych ludzi do przymusowych robót na korzyść gospodarki niemieckiej. Rada Główna Opiekuńcza poprzez lubelski Komitet Opiekuńczy udzielała pomocy więźniom obozów z ulicy Krochmalnej 31 i 6 (łączniczki Anna Kawecka-Rybakowa, Halina Bukowiecka, Janina Suchodolska oraz wiele innych osób). Dokumenty archiwalne obejmują sprawozdania obozowe, notatki z prośbami o pomoc, o dostarczenie żywności, obuwia, odzieży, z powodu wyjazdu do Niemiec. Są one dowodami na celowość utrzymywania tych obozów. Wywożonych do Niemiec na przymusowe roboty nie wolno było zapisywać pod groźbą kary więzienia. W ten sposób w latach 1939-1944 z terenu Lubelszczyzny wywieziono do Niemiec 84 000 osób. Od sierpnia do września 1943 r. z obozów w Zamościu, Zwierzyńcu, i Lublinie wywieziono 4454 dzieci w wieku od 2 do 14 lat. Odpowiedzialni za obozy byli volksdeutsche Zdzisław Musielski i Kazimierz Kustroń zależni od hitlerowców Ramma i Ernsta. Wszyscy skazani zostali po wojnie na karę śmierci za zbrodnie przeciwko Narodowi Polskiemu i za zbrodnie przeciwko ludzkości. Brak upamiętnienia tych miejsc tablicą ku czci więźniów obozów przejściowych. 21 kwietnia 2008 odbyło się otwarcie wystawy poświęconej temu tematowi.

</doc>
<doc id="1342058" url="https://pl.wikipedia.org/wiki?curid=1342058" title="Bertin Tokéné">
Bertin Tokéné

Bertin Tokéné (ur. 10 maja 1975 w Duali) – kameruński piłkarz występujący na pozycji obrońcy, posiadący też obywatelstwo belgijskie.
Grał w klubach piłkarskich Belgii (Charleroi, Cercle Brugge) i Francji (Grenoble Foot 38, Brest, Tours FC, R.J.S. Heppignies-Lambusart-Fleurus).
W pierwszej lidze belgijskiej rozegrał 100 spotkań i zdobył 2 bramki.

</doc>
<doc id="1342059" url="https://pl.wikipedia.org/wiki?curid=1342059" title="INTOSAI">
INTOSAI



</doc>
<doc id="1342060" url="https://pl.wikipedia.org/wiki?curid=1342060" title="Mirjalol Qosimov">
Mirjalol Qosimov

Mirjalol Kushakovich Qosimov (uzb. cyr. Миржалол Кушакович Қосимов; ur. 17 września 1970 w Taszkencie) – uzbecki piłkarz i trener. Wieloletni kapitan reprezentacji Uzbekistanu, jej rekordzista pod względem liczby występów i bramek.
Kariera klubowa.
Mirjalol Qosimov zaczynał swą karierę w najbardziej znanym uzbeckim klubie – Paxtakorze Taszkent. Już w wieku 17 lat pojawiał się w meczowym składzie i rokował spore nadzieje na przyszłość. Jeszcze jako nastolatek został wysłany do klubu Dynama Mińsk, gdzie jednak nie zdołał przebić się do składu. Po powrocie do Taszkentu, stał się pierwszoplanową postacią i gwiazdą drużyny. Po upadku żelaznej kurtyny Qosimov zasilił szeregi rosyjskiego Spartaka Władykaukaz, z którym sięgnął po mistrzostwo Rosji w 1995 roku i zakwalifikował się do europejskich pucharów. W Pucharze UEFA zdobył m.in. bramkę z rzutu wolnego w spotkaniu przeciw owi. W swej karierze Qosimov często przemierzał trasę Taszkent – Władykaukaz, grając w klubach z tych miast na przemian. Sezon 2000/01 spędził w Kryljach Sowietow Samara, gdzie był znów pierwszoplanową postacią. W wieku 32 lat zdecydował się wyjechać do „nowego El Dorado” czyli Zjednoczonych Emiratów Arabskich, gdzie figurował w kadrze Al-Shabab Dubaj. Nie mogąc odnaleźć się w Zjednoczonych Emiratach Arabskich, wrócił do ojczyzny, by ponownie zasilić szeregi Paxtakora, z którym zdobył wcześnie dwa tytuły mistrzowskie w Uzbekistanie. Następny sezon Qosimov spędził w drugim z ulubionych klubów – Spartaku Władykaukaz. Było to pożegnanie reprezentanta Uzbekistanu z ligą rosyjską i wydawało się poważną zawodową piłką. W roku 2005 dołączył do uzbeckiego klubu Maszal Mubarek, który niespodziewanie poprowadził do wicemistrzostwa kraju. Rok później zakończył karierę zawodniczą.
Kariera reprezentacyjna.
W 1987 roku Mirjalol Qosimov był członkiem reprezentacji ZSRR do lat 17, która wywalczyła złoty medal w Mistrzostwach Świata w swej kategorii wiekowej, a rok później z tą samą ekipą wywalczył Mistrzostwo Europy do lat 18. W wieku 22 lat zadebiutował w reprezentacji Uzbekistanu, w której grał nieprzerwanie, będąc jej kapitanem i bijąc rekordy liczby występów i bramek, do końca eliminacji do Mistrzostw Świata w Niemczech. Po pechowych barażach z Bahrajnem, zakończył karierę międzynarodową.
Kariera trenerska.
Kariera trenerska Mirjalola Qosimova rozpoczęła się od objęcia posady trenera Bunyodkora Taszkent, z którym brał udział w Azjatyckiej Lidze Mistrzów, po zdobyciu wicemistrzostwa Uzbekistanu w 2007 roku. Po zwycięskich ćwierćfinałach z Saipą Teheran objął posadę selekcjonera reprezentacji Uzbekistanu, którą miał początkowo dzielić z funkcją szkoleniowca Bunyodkoru. Zarząd klubu jednak nie przystał na ten pomysł i zwolnił Qosimova, co spotkało się z protestami kibiców na trybunach. W debiutanckim meczu o punkty, podopieczni Qosimova zremisowali z Japonią na wyjeździe 1:1, a jedyną bramkę dla Uzbeków zdobył Maksim Shatskix.

</doc>
<doc id="1342061" url="https://pl.wikipedia.org/wiki?curid=1342061" title="Polski Nobel">
Polski Nobel



</doc>
<doc id="1342062" url="https://pl.wikipedia.org/wiki?curid=1342062" title="Renton (zespół muzyczny)">
Renton (zespół muzyczny)

Renton – polski zespół muzyczny założony w 2001 w Warszawie przez ówczesnych studentów Szkoły Głównej Handlowej. Ich muzyka oscyluje w okolicach college rock, post punk czy indie pop.
Historia.
W 2003 roku z piosenką „Call Me” wystąpili w programie "Kuba Wojewódzki".
Rozgłos przyniósł im utwór „Hey Girl” wykorzystany w reklamie jednego z operatorów komórkowych. W 2007 roku utwór ten znalazł się na składance "Piotr Stelmach prezentuje – Offensywa".
Renton koncertował m.in. na pierwszym Off Festival w Mysłowicach (jako zwycięzca plebiscytu, na plakatach opisany zresztą jako "Konkurs") oraz Open'er Festival w Gdyni.
W maju 2008 roku Renton zadebiutował na rynku płytą studyjną zatytułowaną "Take Off". Utwór „Set Aside” utrzymywał się przez 17 tygodni na Liście Przebojów Programu Trzeciego. 14 lutego 2009 roku zespół wystąpił w finale krajowych eliminacji eurowizyjnych "Piosenka dla Europy 2009", do których zgłosił się z utworem "I’m Not Sure". Muzycy zajęli ostatecznie drugie miejsce po zdobyciu 18 punktów, w tym maksymalnej noty 12 punktów od jurorów oraz 6 punktów od telewidzów.
31 października 2011 roku ukazała się druga płyta zespołu zatytułowana "Niech wszystko staje się lepsze". W przeciwieństwie do debiutanckiego nagrania muzyków na płycie tej znajdują się jedynie nagrania w języku polskim.

</doc>
<doc id="1342063" url="https://pl.wikipedia.org/wiki?curid=1342063" title="Ajos Kirikos">
Ajos Kirikos

Ajos Kirikos (gr. Άγιος Κήρυκος) – miejscowość w Grecji, na wyspie Ikaria, w administracji zdecentralizowanej Wyspy Egejskie, w regionie Wyspy Egejskie Północne, w jednostce regionalnej Ikaria. Siedziba gminy Ikaria. W 2011 roku liczyła 2218 mieszkańców. Powierzchnia miejscowości wynosi 74,74 km².
Miejscowość nosi imię po Świętym Kirykosie, najmłodszym męczenniku (martyrze) kościoła prawosławnego. W trakcie miesięcy letnich do miejscowej katedry pod wezwaniem Św. Kirykosa przybywa liczna liczba pielgrzymów. Innymi miejscami wartymi obejrzenia są: stara szkoła, festiwal letni odbywając się od 1928 roku oraz Skepsi (kobieta myśląca).

</doc>
<doc id="1342064" url="https://pl.wikipedia.org/wiki?curid=1342064" title="Arūnas Spraunius">
Arūnas Spraunius

Arūnas Spraunius (ur. 8 listopada 1962 r. w Rosieniach) – litewski poeta, prozaik, eseista i dziennikarz. Od 1998 członek Litewskiego Związku Literatów.
Twórczość.
Charakterystyczne dla stylu autora są konstruktywizm, ironia i elementy absurdu.
Konstruując fabułę, nierzadko splata odległą przeszłość z teraźniejszością a wyraźne postaci – których charakter uwydatnia poprzez kontrastowe cechy – stawia przed nieoczekiwanymi wyzwaniami i w niekonwencjonalnych sytuacjach.
Opublikował m.in.:

</doc>
<doc id="1342067" url="https://pl.wikipedia.org/wiki?curid=1342067" title="Okręg wyborczy Aberdeen North">
Okręg wyborczy Aberdeen North

Okręg wyborczy Aberdeen North powstał w 1885 r. i wysyła do brytyjskiej Izby Gmin jednego deputowanego. Okręg obejmuje północną część miasta Aberdeen.

</doc>
<doc id="1342068" url="https://pl.wikipedia.org/wiki?curid=1342068" title="I’m Still Standing">
I’m Still Standing

I'm Still Standing - singiel Elton Johna wydany 3 lipca 1983, i umieszczony w albumie "Too Low for Zero."
Tematem utworu jest powrót artysty, mimo problemów osobistych. 
Teledysk do utworu wyreżyserowany przez Russella Mulchaya został nagrany w Cannes i Nicei na filmie fotograficznym.

</doc>
<doc id="1342069" url="https://pl.wikipedia.org/wiki?curid=1342069" title="Papa Kouli Diop">
Papa Kouli Diop

Papa Kouli Diop (ur. 19 marca 1986 roku w Kaolak) – senegalski piłkarz występujący na pozycji pomocnika w SD Eibar.

</doc>
<doc id="1342073" url="https://pl.wikipedia.org/wiki?curid=1342073" title="Yazawy Ai">
Yazawy Ai



</doc>
<doc id="1342076" url="https://pl.wikipedia.org/wiki?curid=1342076" title="Okręg wyborczy Manchester Gorton">
Okręg wyborczy Manchester Gorton

Okręg wyborczy Manchester Gorton powstał w 1885 r. i wysyła do brytyjskiej Izby Gmin jednego deputowanego. Okręg obejmuje okręgi Fallowfield, Gorton North, Gorton South, Levenshulme, Longsight oraz Rusholme w Manchesterze.

</doc>
<doc id="1342079" url="https://pl.wikipedia.org/wiki?curid=1342079" title="Appoggio">
Appoggio

Appoggio (z włoskiego) – świadome zwolnienie fazy wydechowej przez osobę śpiewającą za pomocą kontrolowanego napięcia mięśni oddechowych. Istotna jest tu także prawidłowa funkcja rezonatorów.
Funkcjonowanie.
Cały aparat głosotwórczy człowieka stanowi nierozłączną funkcjonalną całość, dlatego brak korelacji pomiędzy poszczególnymi jego częściami wiedzie do obniżenia wartości akustycznej emitowanego dźwięku. Aparat głosotwórczy da się podzielić na trzy części składowe:
Aparat oddechowy.
Aparat oddechowy człowieka składa się z dwóch segmentów: piersiowego i brzusznego. W skład segmentu piersiowego wchodzi klatka piersiowa ukształtowana w postaci dzwonu, który od dołu zamknięty jest płaskim mięśniem, przeponą. Boczne ściany tegoż dzwonu zbudowane są z żeber, które w postaci listewek kostnych biegną od kręgosłupa ku przodowi do mostka, pochylając się jednocześnie w dół. Dzięki temu pochyleniu i dzięki dużej ruchomości żeber klatka piersiowa może zmieniać swoją objętość.

</doc>
<doc id="1342081" url="https://pl.wikipedia.org/wiki?curid=1342081" title="Bitwa pod Pea Ridge">
Bitwa pod Pea Ridge

Bitwa pod Pea Ridge (niekiedy określana jako bitwa pod Elkhorn Tavern) – starcie zbrojne, które miało miejsce od 6 do 8 marca 1862 roku podczas wojny secesyjnej na terenie obecnego hrabstwa Benton w Arkansas nieopodal miasta Pea Ridge. Zwycięstwo wojsk Unii dowodzonych przez generała Samuela R. Curtisa nad siłami Skonfederowanych Stanów Ameryki pod dowództwem generała Earla Van Dorna zapewniło federalistom kontrolę nad terytorium stanu Missouri przez następne dwa lata.
Tło konfliktu.
Na początku wojny secesyjnej stan Missouri usiłować zachować neutralność. Mimo że pozostawał częścią Unii, nie zapewniał oddziałów ani Południu, ani Północy. Wkrótce został jednak wciągnięty w wojnę, gdy prezydent Abraham Lincoln zażądał od niego wsparcia dla Armii Unii. Wybuchły zamieszki o kontrolę nad stanowym arsenałem, w których zginęło kilkadziesiąt osób. Ostatecznie generał Unii, Nathaniel Lyon siłą zajął stolicę stanu, Jefferson City. Zachęcony sukcesem pod Boonville Lyon wyruszył ze swoją armią na południe aby całkowicie wyprzeć zwolenników Konfederatów ze stanu. Jednak nad Wilson’s Creek jego niewielka armia została dotkliwie pokonana przez połączone siły Konfederatów z Arkansas pod dowództwem generała Bena McCullocha i oddziały gwardii stanu Missouri dowodzone przez generała Sterlinga Price’a, a sam Lyon stracił tam życie. Nowy dowódca Unii, generał Samuel R. Curtis zdecydował się podjąć kolejną próbę pokonania Konfederatów, ruszył dalej na południe i wkroczył ze swoją armią do północnego Arkansas. Manewr ten rozciągnął linie zaopatrzeniowe jego armii i Curtis postanowił przygotować solidną linię obrony na grani Pea Ridge. Jednak zamiast zaatakować jego armię na wprost, nowy dowódca Konfederatów, Earl Van Dorn, postanowił zniszczyć armię Curtisa błyskawicznym atakiem na jej tyłach.
Przebieg bitwy.
Nocą 6 marca 1862 roku generał Earl Van Dorn podzielił dowodzoną przez siebie armię Skonfederowanych Stanów Ameryki na dwie kolumny usiłując oskrzydlić pozycję unionistów pod Pea Ridge. Dowiedziawszy się o nadejściu Van Dorna, 7 marca federaliści wyszli mu naprzeciw na północ. Ta akcja, w której stracili życie generałowie Południa Ben McCulloch oraz James McQueen McIntosh, powstrzymała atak konfederatów. Tymczasem, druga kolumna Van Dorna zaatakowała unionistów w okolicy Elkhorn Tavern. Do wieczora konfederaci uzyskali kontrolę nad tawerną Elkhorn i Telegraph Road.
Następnego ranka, generał Samuel R. Curtis przegrupował i skonsolidował swoją armię, i wyprowadził kontratak w pobliżu gospody. Skuteczny ogień artyleryjski zmusił konfederatów do powolnego wycofania się z zajmowanych pozycji. Konfederatom kończyła się amunicja, a siły Unii stały między nimi a wozami z zaopatrzeniem. Obie armie skoncentrowały się wokół tawerny Elkhorn, gdzie federalna artyleria wytrąciła z walki konfederacką artylerię, która nie miała wystarczającej ilości amunicji aby prowadzić skuteczny ogień kontrbateryjny. Siedem tysięcy żołnierzy Unii ruszyło naprzód w ataku prowadzonym przez dywizję niemieckich Amerykanów Franza Sigela składającą się z pułków z Missouri i Illinois.
Za męstwo wykazane podczas bitwy pod Pea Ridge czterech żołnierzy zostało uhonorowanych Medalem Honoru, najwyższym odznaczeniem wojskowym w Stanach Zjednoczonych. Byli to pułkownik Eugene Asa Carr, podporucznik Francis Jay Herron, kapitan William Perkins Black i szeregowy Albert Power.
Rezultaty.
W obliczu braku amunicji Van Dorn podjął decyzję o opuszczeniu pola bitwy. Była to równie niesławna ucieczka, jak ta nad Bull Run. Chociaż obie strony straciły około 1300 ludzi, bitwa pod Pea Ridge była najbardziej jednostronnym zwycięstwem, jakie odniosły w całej wojnie siły Unii przy przewadze przeciwnika. Johnston nakazał Van Dornowi, aby sprowadził swoich 15 000 ludzi za Missisipi do Corinth, węzła kolejowego w północnym Missisipi..
Pea Ridge National Military Park.
Pole bitwy pod Pea Ridge jest współcześnie objęte ochroną federalną jako Pea Ridge National Military Park – historyczny obszar chroniony na prawach podobnych do parku narodowego znajdujący się pod zarządem National Park Service.

</doc>
<doc id="1342083" url="https://pl.wikipedia.org/wiki?curid=1342083" title="Katarzyna Wysocka (ur. 1979)">
Katarzyna Wysocka (ur. 1979)

Katarzyna Wysocka (ur. 7 września 1979) – polska siatkarka grająca na pozycji środkowej.
Od 2013 roku jest zawodniczką Sparty Warszawa.

</doc>
<doc id="1342085" url="https://pl.wikipedia.org/wiki?curid=1342085" title="Katarzyna Wysocka (I)">
Katarzyna Wysocka (I)



</doc>
<doc id="1342086" url="https://pl.wikipedia.org/wiki?curid=1342086" title="Katarzyna Wysocka (II)">
Katarzyna Wysocka (II)



</doc>
<doc id="1342087" url="https://pl.wikipedia.org/wiki?curid=1342087" title="Katarzyna Wysocka">
Katarzyna Wysocka



</doc>
<doc id="1342088" url="https://pl.wikipedia.org/wiki?curid=1342088" title="Ecseri út">
Ecseri út

Ecseri út - stacja budapeszteńskiego metra znajdująca się w ciągu niebieskiej linii podziemnej kolejki. Posiada jeden - centralnie ulokowany - peron.

</doc>
<doc id="1342091" url="https://pl.wikipedia.org/wiki?curid=1342091" title="Népliget (stacja metra)">
Népliget (stacja metra)

Népliget - stacja budapeszteńskiego metra znajdująca się w ciągu niebieskiej linii podziemnej kolejki. Posiada jeden - centralnie ulokowany - peron. Na powierzchni - w sąsiedztwie stacji - znajduje się dworzec autobusów międzynarodowych.

</doc>
<doc id="1342093" url="https://pl.wikipedia.org/wiki?curid=1342093" title="Nagyvárad tér">
Nagyvárad tér

Nagyvárad tér – stacja budapeszteńskiego metra znajdująca się w ciągu niebieskiej linii podziemnej kolejki. Posiada jeden - centralnie ulokowany - peron. W pobliżu stacji znajduje się założony w 1769 roku medyczny Uniwersytet Semmelweis.

</doc>
<doc id="1342094" url="https://pl.wikipedia.org/wiki?curid=1342094" title="Yllka Berisha">
Yllka Berisha

Yllka Berisha (ur. 18 stycznia 1988 w Prisztinie w Jugosławii) – albańska modelka i piosenkarka, Miss Kosowa 2008.
Życiorys.
Pochodzi z rodziny albańskiej, która w 1990 r. wyemigrowała z Kosowa do szwedzkiego miasta Laholm. Pierwszym konkursem piękności, w którym wzięła udział był Miss Scandinavia 2006, w tym samym roku wzięła udział (bez powodzenia) w konkursie Miss Shqiperia 2006.
28 grudnia 2007 zdobyła w Prisztinie tytuł Miss Kosowa. W styczniu 2008 reprezentowała Kosowo na konkursie "Top Model of the World 2008", który odbył się w Egipcie. Była pierwszą przedstawicielką Kosowa na konkursie Miss World 2008 i Miss Universe 2008.
W roku 2007 nagrała swój pierwszy singiel – piosenkę "I maj mend". Producentem był Genc Vela, współautor tekstu.

</doc>
<doc id="1342095" url="https://pl.wikipedia.org/wiki?curid=1342095" title="Blue Eyes">
Blue Eyes

Blue Eyes - piosenka napisana przez Eltona Johna i Gary'ego Osborne'a. Została wydana 25 czerwca 1982 jako singiel z albumu "Jump Up!", z którego pochodziła. Utwór zdołał dotrzeć do 12. miejsca na listach przebojów w USA. 
Fragment piosenki był później grany w sitcomie "Tom, Sarah &amp; Usher". 

</doc>
<doc id="1342097" url="https://pl.wikipedia.org/wiki?curid=1342097" title="Zespół Pancoasta">
Zespół Pancoasta



</doc>
<doc id="1342100" url="https://pl.wikipedia.org/wiki?curid=1342100" title="Choroba neuronu ruchowego">
Choroba neuronu ruchowego



</doc>
<doc id="1342101" url="https://pl.wikipedia.org/wiki?curid=1342101" title="Stanisław Banaś">
Stanisław Banaś

Stanisław Banaś (ur. 29 października 1954 w Krakowie) – polski aktor teatralny i filmowy, asystent reżysera i reżyser teatralny, także dyrektor Fundacji Ukryte Skrzydła w Krakowie. Absolwent Wydziału Aktorskiego (1980) oraz Wydziału Reżyserii Dramatu PWST w Krakowie (1990, dyplom 1997).
Teatr.
W latach 1980-1983 był aktorem Teatru im. Wojciecha Bogusławskiego w Kaliszu, a następnie wieloletnim aktorem Teatru im. Juliusza Słowackiego w Krakowie w Krakowie (1983-2000).
Od 2008 pracuje na stanowisku dyrektora Fundacji Teatru Ludowego, obecnie Fundacja Ukryte Skrzydła. 

</doc>
<doc id="1342102" url="https://pl.wikipedia.org/wiki?curid=1342102" title="Encefalopatia miokloniczna Kinsbourne'a">
Encefalopatia miokloniczna Kinsbourne'a



</doc>
<doc id="1342103" url="https://pl.wikipedia.org/wiki?curid=1342103" title="Język laragiya">
Język laragiya

Język laragiya – izolowany język australijski, używany – w 1983 – przez jedynie sześć osób, w okolicach miasta Darwin w australijskich Terytoriach Północnych.

</doc>
<doc id="1342104" url="https://pl.wikipedia.org/wiki?curid=1342104" title="Iwan Bezpały">
Iwan Bezpały

Iwan Bezpały herbu Zagłoba (ukr.: "Іва́н Безпа́лий"; zm. 1718) — hetman nakaźny 1658 roku. W latach 1658—1659 kierował partią promoskiewską, występując przeciwko hetmanowi Iwanowi Wyhowskiemu. Został sędzią generalnym, gdy hetmanem obrano Jerzego Chmielnickiego. Należał do starszyzny kozackiej pułku humańskiego.
Życiorys.
Został wybrany na hetmana nakaźnego w listopadzie 1658 roku pod Warwą, w trakcie oblężenia Warwy (осада Варвы). Wyboru dokonali wojewoda Grigorij Romodanowski, kniaź Semen Pożarski (ros. Семён Рома́нович Пожа́рский) i bojar Aleksy Trubecki, przysłani przez cara Aleksego, by wzmocnić opozycję przeciwko Wyhowskiemu.
W bitwach pod Romnami oraz Łochwicą połączone siły moskiewskich wojewodów oraz dowodzone przez Bezpałego resztki rozbitych pod Połtawą wojsk kozackich zadały klęskę stronnikom Wyhowskiego. Następnie rozpoczęły oblężenie Konotopu, w którym bronił się 5-tysięczny garnizon pod dowództwem pułkownika nieżnińskiego Hrehorego Hulanickiego (ukr.: Григорій Гуляницький, "Hryhorij Hulianickij"). 
Kiedy wkrótce pod miasto podeszła odsiecz, Rosjanie zwinęli obóz i wydali bitwę, która przeszła do historii pod nazwą bitwy pod Konotopem, gdzie zostali pobici (mogło zginąć nawet 7 tysięcy Rosjan i Kozaków). Starcie uważane jest za największą wiktorię wojsk kozackich w historii. Być może po bitwie Bezpały uciekł na ziemie moskiewskie, bowiem nie znaleziono jego nazwiska w spisie jeńców wziętych wówczas do niewoli. 
Po złożeniu buławy hetmańskiej przez Wyhowskiego na radzie perejasławskiej w 1659 roku wybrano na nowego hetmana - Jerzego Chmielnickiego. Bezpały objął wówczas urząd sędziego generalnego. Więcej informacji na jego temat nie zachowało się. Na początku XVIII wieku wstąpił do klasztoru.
Zmarł bezpotomnie w 1718 roku.

</doc>
<doc id="1342106" url="https://pl.wikipedia.org/wiki?curid=1342106" title="I Don’t Wanna Go on with You Like That">
I Don’t Wanna Go on with You Like That

"I Don’t Wanna Go On With You Like That" – singiel z wydanego w 1988 roku albumu Eltona Johna "Reg Strikes Back".
Piosenka mówi o tym, gdy jedna z osób nie jest w stanie już podtrzymywać relacji za obydwie, w momencie gdy druga strona nie pozostaje wierna.
Utwór doszedł do 2. miejsca na listach przebojów w Stanach Zjednoczonych, a na Wyspach Brytyjskich do miejsca 30.

</doc>
<doc id="1342107" url="https://pl.wikipedia.org/wiki?curid=1342107" title="Steve Di Stanislao">
Steve Di Stanislao

Steve DiStanislao, pseudonim "Steve D." (ur. 1963) – amerykański perkusista sesyjny, najbardziej znany z występów, podczas trasy koncertowej Davida Gilmoura promującej album On an Island i w zespole Davida Crosby'ego – CPR. Ponadto współpracował z Kennym Logginsem, Joe Cockerem, Philem Manzanerą, Carlem Verheyenem oraz Joe Walshem.

</doc>
<doc id="1342108" url="https://pl.wikipedia.org/wiki?curid=1342108" title="Walt Disney Animation Studios">
Walt Disney Animation Studios

Walt Disney Animation Studios – amerykańskie studio animacyjne, najstarsze na świecie, założone w 1934 przez Walta Disneya.
Studio było integralną częścią Walt Disney Productions od 1934 (początek produkcji "Królewna Śnieżka i siedmiu krasnoludków") do 1986, kiedy to w wyniku restrukturyzacji stała się filią korporacji. Obecnie stanowi ono kluczowy element wytwórni Walt Disney Pictures. Do 2007 wytwórnia nosiła imię Walt Disney Feature Animation (WDFA). Obecne nazwa oraz logo, które zadebiutowało w filmie "Rodzinka Robinsonów", przedstawia Myszkę Miki z klasycznej krótkometrażowej kreskówki "Steamboat Willie".

</doc>
<doc id="1342110" url="https://pl.wikipedia.org/wiki?curid=1342110" title="Walt Disney Feature Animation">
Walt Disney Feature Animation



</doc>
<doc id="1342115" url="https://pl.wikipedia.org/wiki?curid=1342115" title="Kyuu">
Kyuu



</doc>
<doc id="1342116" url="https://pl.wikipedia.org/wiki?curid=1342116" title="This Train Don’t Stop There Anymore">
This Train Don’t Stop There Anymore

This Train Don’t Stop There Anymore – piosenka Eltona Johna z 2001 roku. W teledysku w rolę piosenkarza wcielił się Justin Timberlake.
W utworze Elton mówi, że wchodzi w okres starzenia się, a także przyznaje się, że zdobył sławę, gdyż był niezdolny do poczucia muzyki, którą dawał fanom. piosenka jest ostatnią zamieszczoną na albumie "Songs from the West Coast" z 2001.

</doc>
<doc id="1342118" url="https://pl.wikipedia.org/wiki?curid=1342118" title="Unikkatil">
Unikkatil

Unikkatil, właściwie Viktor Palokaj (ur. 1981 w Gjakove) – albańsko-amerykański wokalista, muzyk i producent muzyczny, pochodzący z Kosowa.
Życiorys.
Był jednym z pionierów tzw. Shqip Rap (albańskiego rapu). Zaczynał swoją karierę muzyczną w wieku 11 lat, nagrywając na kasetach audio utwory "Demokraci" (Demokracja) i "Te zhdukim policine" (Niech zniknie policja). Popularność przyniósł mu dopiero trzeci utwór – "Zinxhirët Qe S’kputen" (Kajdany, które nie pękają), nagrany w 1993.
W 1996 Viktor wyjechał do USA. Zamieszkał w nowojorskiej dzielnicy Bronx, gdzie wcześniej osiedliło się wielu jego rodaków. Tam też kontynuował karierę muzyczną. W 1998 nagrał utwór "If I Die U Die", uważany za jedno z najciekawszych nagrań albańskiego rapu. Amerykański okres w twórczości Palokaja przyniósł powstanie albańskiej wersji gangsta rap, określanego pojęciem Gangster Shqip Rap.
Występując wraz z zespołem „Bloody Alboz” (określanego też skrótowo Alboz), Palokaj nagrał w 2005 dla wytwórni Conqueror Records Studio album "Unikkatil Prezanton: The Bloody Alboz". Rok później ukazał się kolejny album – "Armiqt Suprem" (Najwyżsi Wrogowie). Album ten w okresie 3 dni został w Kosowie sprzedany w liczbie 8 tys. egzemplarzy. Oprócz muzyki ważną rolę w projektach Palokaja odgrywają teksty, odnoszące się do problemów społecznych współczesnego Kosowa.

</doc>
<doc id="1342119" url="https://pl.wikipedia.org/wiki?curid=1342119" title="Aleksiej Bogolubow">
Aleksiej Bogolubow

Aleksiej Piotrowicz Bogolubow (ros. Алексей Петрович Боголюбов) (ur. , zm. 7 listopada 1896 w Paryżu) – rosyjski malarz pejzażysta, związany z Pieriedwiżnicami.
Urodził się w niewielkiej wsi w guberni nowogrodzkiej, jego ojciec był pułkownikiem, natomiast dziadek ze strony matki Aleksander Radziszew dobrze znanym filozofem i krytykiem społecznym. W 1841 ukończył studia w wojskowej szkole morskiej w Petersburgu, odwiedzając z flotą wiele krajów. W latach 1849-1853 studiował malarstwo w petersburskiej Akademii Sztuk Pięknych. W okresie 1854-1860 podróżował po Europie, po powrocie do Rosji wystawiał na Akademii w Petersburgu, gdzie otrzymał tytuł profesora.
Bogolubow osiągnął znaczny sukces artystyczny i materialny, malował głównie pejzaże, specjalizował się w tematyce morskiej. Jego obrazy w miarę upływu lat ewoluowały od romantyzmu do naturalizmu. W 1871 r. został wybrany do Imperialnej Akademii Sztuki. Był znanym mecenasem, ufundował muzeum malarstwa w Saratowie noszące imię jego dziadka (1885). Było to pierwsze otwarte dla wszystkich muzeum w Rosji. Pod koniec życia mieszkał w Paryżu, majątek oceniany na 6 mln dolarów przeznaczył na zorganizowanie szkoły malarskiej swojego imienia (Боголюбовское Рисовальное Училище). Ukończyli ją m.in. Paweł Kuzniecow (1878-1914) i Wiktor Borisow-Musatow (1870-1905).

</doc>
<doc id="1342121" url="https://pl.wikipedia.org/wiki?curid=1342121" title="Park Narodowy Morne Seychellois">
Park Narodowy Morne Seychellois

Park Narodowy Morne Seychellois (ang. "Morne Seychellois National Park") – park narodowy na Seszelach o powierzchni 3045 ha, co stanowi około 20% obszaru wyspy Mahé. Został utworzony w 1979 roku. Ochroną objęto tu naturalny ekosystem lasu równikowego.
W parku znajduje się najwyższe wzniesienie Seszeli – Morne Seychellois (905 m n.p.m.). Zachowały się tu także ruiny starej fabryki cynamonu i pierwszej szkoły, służącej niegdyś dzieciom oswobodzonych niewolników.

</doc>
<doc id="1342122" url="https://pl.wikipedia.org/wiki?curid=1342122" title="Irena Nowakowska">
Irena Nowakowska

Irena Sara Nowakowska, z domu Hurwic (ur. 28 listopada 1912 w Warszawie, zm. 25 lutego 2006 w Warszawie) – polska socjolog żydowskiego pochodzenia, uczennica Stefana Czarnowskiego.
Życiorys.
Urodziła się w Warszawie w rodzinie żydowskiej jako Sara Hurwic. Ukończyła studia historyczne na Uniwersytecie Warszawskim. Podczas studiów była członkinią Koła Socjologii Pozytywnej. Po zakończeniu II wojny światowej rozpoczęła pracę na Uniwersytecie Warszawskim. Pod kierunkiem Stanisława Ossowskiego prowadziła badania terenowe m.in. nad tożsamością i więzią społeczną ocalałych z Holocaustu Żydów. Była także profesorem w Instytucie Filozofii i Socjologii Polskiej Akademii Nauk. 
Specjalizowała się w socjologii wychowania. W 1981 roku uzyskała tytuł profesora. Od 1957 była członkiem Polskiego Towarzystwa Socjologicznego. 
Od 1952 jej mężem był socjolog Stefan Nowakowski.
Pochowana jest na cmentarzu żydowskim przy ulicy Okopowej w Warszawie (kwatera 2).

</doc>
<doc id="1342124" url="https://pl.wikipedia.org/wiki?curid=1342124" title="Demetrio Stratico">
Demetrio Stratico



</doc>
<doc id="1342125" url="https://pl.wikipedia.org/wiki?curid=1342125" title="Park Narodowy Valle de Mai">
Park Narodowy Valle de Mai



</doc>
<doc id="1342128" url="https://pl.wikipedia.org/wiki?curid=1342128" title="RTCN Krzemianucha">
RTCN Krzemianucha

RTCN Góra Krzemianucha, także Jeleniewo – Radiowo-Telewizyjne Centrum Nadawcze na górze Krzemianucha, maszt o wysokości 232 metrów.
Historia.
Radiowo-telewizyjny ośrodek nadawczy dla Suwałk wzniesiony został w 1974 roku i od kwietnia emitowano już Program 1 Telewizji Polskiej na kanale 5 (polaryzacja H). Mniej więcej w tym samym czasie uruchomione zostały częstotliwości radiowe: 68,60 MHz - Program 2 Polskiego Radia oraz 72,68 MHz - Program 3 Polskiego Radia. W 1976 roku rozpoczęto nadawanie Programu 4 Polskiego Radia na częstotliwości 71,12 MHz, a także Programu 2 Telewizji Polskiej (kanał 36 - polaryzacja V). Emisja telewizyjnej "Jedynki" (kanał 5.) trwała najprawdopodobniej do roku 1994, kiedy to uruchomiono nowy nadajnik, pracujący na kanale 53. Pierwszą rozgłośnią radiową emitowaną w tzw. "wyższym paśmie UKF" (CCIR) było RMF FM - 89,0 MHz (również rok 1994). 
Parametry.
Parametry:
Transmitowane programy.
Nienadawane analogowe programy telewizyjne.
Programy telewizji analogowej wyłączone zostały 17 czerwca 2013.

</doc>
<doc id="1342134" url="https://pl.wikipedia.org/wiki?curid=1342134" title="Jerzy Pertkiewicz">
Jerzy Pertkiewicz

Jerzy Pertkiewicz (ur. 25 lutego 1920 w Czortkowie, zm. 30 czerwca 2018) – doktor farmacji, żołnierz kampanii wrześniowej i Armii Krajowej (pseudonim „Drzazga”), pułkownik w stanie spoczynku, harcmistrz i Harcerz Rzeczypospolitej, kawaler Krzyża Srebrnego Orderu Wojennego Virtuti Militari.
Życiorys.
Syn Zygmunta i Stefanii, właścicieli apteki w Kutnie. Absolwent szkoły powszechnej. W latach 1929–1938 uczył się w Gimnazjum Humanistycznym im. Adama Asnyka w Kaliszu, a po maturze zgłosił się i został przyjęty na przeszkolenie wojskowe w szkole podchorążych rezerwy piechoty w Szczypiornie. Przed wybuchem II wojny światowej otrzymał przydział mobilizacyjny do 29 pułku Strzelców Kaniowskich, w którym w stopniu plutonowego podchorążego objął dowództwo plutonu strzeleckiego 4. kompanii II batalionu.
Podczas kampanii wrześniowej 1939 walczył ze swoim pułkiem w rejonie Uniejowa, Łęczycy i Kutna oraz w bitwie nad Bzurą. Dwukrotnie lekko ranny 10 września w walce na bagnety o Sierpów zdobył wraz ze swym plutonem niemiecki ciężki karabin maszynowy i wziął do niewoli jeńców. Sześć dni później, przeprawiając się wraz ze swym pułkiem przez Bzurę, pluton Pertkiewicza wpadł w zasadzkę; wyposażeni jednak w dwa ckm-y żołnierze, także dzięki umiejętnościom swego dowódcy, wydobyli się z okrążenia.
29 pp przez Puszczę Kampinoską, Młociny i Bielany kierował się na odsiecz Warszawie. 22 września pluton Pertkiewicza ostrzelany z ciężkiej broni maszynowej i moździerzy poniósł ciężkie straty w okolicach cmentarza włoskiego na Bielanach, a sam Pertkiewicz został znowu ranny. Pięć dni później, podczas walk jego plutonu w obronie stacji Warszawa Zachodnia, został ponownie ranny, tym razem ciężko (w szyję). Przetrwał jednak kilkadziesiąt godzin na polu walki do chwili, kiedy kolejarze przenieśli go do jednego z warszawskich szpitali. Zbieg okoliczności sprawił, że przy poprzednim zranieniu pomocy udzielono mu w szpitalu, w którym służbę pełniła (w ramach wojskowej służby kobiet) jego matka, powołana tam w obliczu nadciągającej wojny. Dowiedziawszy się o tym, że jej syn został ponownie ranny, już po kapitulacji Warszawy odszukała szpital, w którym przebywał i później w miarę swoich możliwości pielęgnowała go. Po miesiącu kuracji Pertkiewicz nie chcąc trafić do niemieckiej niewoli, uciekł ze szpitala i pojechał do Kalisza, gdzie brał udział w konspiracyjnej odbudowie pułku Strzelców Kaniowskich.
Wysiedlony z Kalisza trafił wraz z rodziną do Tarnowa, gdzie 12 lutego 1940 przystąpił do miejscowej komórki Związku Walki Zbrojnej i przyjął pseudonim „Drzazga”.
W aptece im. T. Kościuszki, którą objął w Tarnowie jego ojciec (również w konspiracji, ps. „Zbudowski”), Jerzy Pertkiewicz pracował jako laborant; miejsce to stanowiło konspiracyjny punkt kontaktowy i miejsce kolportażu prasy podziemnej. Ojciec i syn gromadzili też w swojej aptece, a następnie przekazywali do innych konspiracyjnych punktów, środki medyczne i opatrunki niezbędne w związku ze zbliżającą się akcją pod kryptonimem „Burza”. Po jej rozpoczęciu Pertkiewicz trafił do 16 pułku piechoty Armii Krajowej, gdzie był dowódcą plutonu 3. kompanii strzeleckiej „Regina” w batalionie „Barbara”. Latem i jesienią 1944 uczestniczył w operacjach partyzanckich w ramach akcji „Burza” (i w późniejszych działaniach na mniejszą skalę określanych kryptonimem „Deszcz”) w obwodzie tarnowskim, walczył w okolicach wsi Jamna, Joniny, Machowa, Podlesie, Polichty, Rzepiennik Strzyżewski, Zalasowa, Żurowa. 17 października 1944, na wniosek lekarza batalionowego, zwolniony z 16 pułku piechoty AK, a dwa miesiące później, w grudniu promowany do stopnia podporucznika przez komendanta krakowskiego okręgu AK, na wniosek dowódcy inspektoratu tarnowskiego „Mirosława” – Stefana Musiałka-Łowickiego.
Za zasługi wojenne odznaczony, oprócz Krzyża Srebrnego Virtuti Militari, m.in. Krzyżem Walecznych, Krzyżem Partyzanckim, Krzyżem Armii Krajowej i Medalem za Warszawę, Medalem Wojska (czterokrotnie), Krzyżem Kampanii Wrześniowej przyznanym przez rząd emigracyjny RP, a także przyznanym w 1971 we Francji przez Organizację Kombatantów na Europę odznaczeniem "La Croix de Partisan" i przez Stowarzyszenie Kombatantów Polskiego Ruchu Oporu we Francji "Croix du Mérite"; nosi też odznaczenie węgierskie przyznane w 50. rocznicę rewolucji węgierskiej 1956 roku, a także Krzyż „Za Zasługi dla ZHP” z Rozetą i Mieczami. W 2005 otrzymał stopień majora, w 2008 podpułkownika, a w 2011 – pułkownika. 16 września 2010 r. "za wybitne zasługi dla niepodległości Rzeczypospolitej Polskiej" odznaczony został Krzyżem Oficerskim Orderu Odrodzenia Polski.
Po wojnie osiadł w Tarnowie. W latach 1945–1948 studiował farmację na Uniwersytecie Jagiellońskim; po uzyskaniu dyplomu magistra farmacji pracował w aptekach. W 1979 obronił na Akademii Medycznej w Krakowie pracę doktorską w dziedzinie nauk farmaceutycznych (w tym samym roku przeszedł na emeryturę), a od 1985 do 1989 był starszym inspektorem do spraw gospodarki lekami w Zakładzie Opieki Zdrowotnej w Tuchowie. Od czasów nauki w gimnazjum aktywny w harcerstwie, gdzie był przez wiele lat instruktorem, a także w organizacjach kombatanckich (m.in. w przeddzień Święta Niepodległości 2012 roku otrzymał statuetkę „Orły Niepodległości”) oraz branżowych (w oddziale krakowskim Polskiego Towarzystwa Farmaceutycznego w 1974 otrzymał medal im. Ignacego Łukasiewicza). W 2017 otrzymał tytuł Honorowego Obywatela Miasta Tarnowa.
Jest autorem książki „Aptekarstwo polskie na obszarze byłej Galicji w świetle obowiązującego ustawodawstwa z lat 1772–1914” i współautorem „Tarnów – Stare Miasto” cz. I.
Jerzy Pertkiewicz zmarł 30 czerwca 2018 roku, w wieku 98 lat. Uroczystości pogrzebowe odbyły się 4 lipca 2018 roku na Starym Cmentarzu w Tarnowie.
W kulturze.
Osoby aptekarzy: Zygmunta i Jerzego Pertkiewiczów (ojca i syna) są głównymi bohaterami filmu fabularnego "Pan Apotheker" w reżyserii Dawida Szpary. Zdjęcia do filmu kręcono w grudniu 2018 w Małopolsce, a premiera odbyła się w kinie Marzenie w Tarnowie 21 grudnia 2019. W filmie wystąpili m.in. Ireneusz Pastuszak (Szpilki na Giewoncie, Korona królów) i Anna Dymna.

</doc>
<doc id="1342135" url="https://pl.wikipedia.org/wiki?curid=1342135" title="Park Narodowy Praslin">
Park Narodowy Praslin



</doc>
<doc id="1342137" url="https://pl.wikipedia.org/wiki?curid=1342137" title="Demetrio Straticò">
Demetrio Straticò

Demetrio Straticò był weneckim generałem i dyplomatą.
W 1738 roku był weneckim ambasadorem w Wielkim Księstwie Toskanii. Z pobytu na misji dyplomatycznej napisał "Relazione estesa da me, maggior di Battaglia, Demetrio Straticò l’anno 1738 del Granduca di Toscana".
Gdy w 1751 roku wyniknął zatarg między Republiką Wenecką a Dubrownikiem o to, że Wenecjanie karczują bezprawnie lasy na wyspach niedaleko Dubrownika i o to, że Dubrownik udziela schronienia berberyjskim piratom napadającym na weneckie statki, gen. Stratico odradzał weneckiemu providurowi Zadaru, Girolamo Balbiiemu gwałtowne gesty przeciw Dubrownikowi. Jednak jednocześnie przetrzymywał w Zadarze szlachcica i dyplomatę z Dubrownika Ivo Bosdariiego.

</doc>
<doc id="1342138" url="https://pl.wikipedia.org/wiki?curid=1342138" title="Lars Frölander">
Lars Frölander

Lars Arne Frölander (ur. 26 maja 1974 w Boden), szwedzki pływak. Sześciokrotny uczestnik letnich igrzysk olimpijskich (z lat 1992–2012), trzykrotny medalista olimpijski.
Specjalizuje się w stylu motylkowym, choć sukcesy odnosił także w stylu dowolnym. Dwa razy zdobywał srebrne medale w sztafetach kraulowych, w 2000 w Sydney zwyciężył na dystansie 100 metrów motylkiem. W tym samym roku został uhonorowany nagrodą Svenska Dagbladets guldmedalj. Był także wielokrotnym medalistą mistrzostw świata (dwa razy złoto na długim basenie) i Europy.
W 2004 r. został wybrany chorążym reprezentacji Szwecji na Igrzyskach Olimpijskich w Atenach.

</doc>
<doc id="1342139" url="https://pl.wikipedia.org/wiki?curid=1342139" title="Lars Frolander">
Lars Frolander



</doc>
<doc id="1342141" url="https://pl.wikipedia.org/wiki?curid=1342141" title="Język tiwi">
Język tiwi

Język tiwi – izolowany język australijski, używany na Wyspach Tiwi (Wyspa Melville’a i Wyspy Bathursta), u północnych wybrzeży Australii.
Ma polisyntetyczną strukturę, chociaż jego gramatyczna złożoność zatraca się u młodszego pokolenia. 
W odróżnieniu od innych języków australijskich, które były kiedyś uważane za jedną rodzinę, tiwi od początku był klasyfikowany jako izolat.

</doc>
<doc id="1342145" url="https://pl.wikipedia.org/wiki?curid=1342145" title="Świadkowie Jehowy w Tuvalu">
Świadkowie Jehowy w Tuvalu

Świadkowie Jehowy w Tuvalu – społeczność wyznaniowa w Tuvalu, należąca do ogólnoświatowej wspólnoty Świadków Jehowy, licząca w 2022 roku 97 głosicieli, należących do 1 zboru. Na dorocznej uroczystości Wieczerzy Pańskiej w 2022 roku zebrało się 210 osób (ok. 1,8% mieszkańców). Działalność miejscowych Świadków Jehowy koordynuje Biuro Oddziału w Suva na Fidżi.
Historia.
W roku 1979 na wyspę Funafuti należącą do Tuvalu zostali skierowani misjonarze, absolwenci Biblijnej Szkoły Strażnicy – Gilead – Geoffrey W. Jackson (od 2005 roku członek Ciała Kierowniczego Świadków Jehowy) wraz z żoną, Jeanette (Jenny Alcock). W tym czasie w Tuvalu działało trzech głosicieli. Pierwszymi wyznawcami w Tuvalu zostały osoby zapoznane z religią Świadków Jehowy przez Tofigę Foua w pierwszej połowie lat 80. XX wieku. Utworzyły one pierwszy zbór na atolu Funafuti, który 9 marca 1983 został oficjalnie zarejestrowany jako społeczność religijna.
Ponieważ nie był dostępny żaden słownik języka tuvalu, misjonarz Świadków Jehowy, Geoffrey W. Jackson, wspólnie z żoną zaczął go tworzyć. Słownik ten został wydany przez władze australijskie w 2001 roku jako dar dla ludności Tuvalu. W 1999 roku Jackson razem z żoną opublikował też podręcznik do gramatyki języka tuvalu.
Geoffrey W. Jackson wspólnie z żoną przetłumaczył książkę "Prawda, która prowadzi do życia wiecznego" i wydrukował ją na ręcznej maszynie drukarskiej. Pierwszymi publikacjami Świadków Jehowy w języku tuvalu przeznaczonymi do rozpowszechniania były zaproszenia na Pamiątkę oraz traktat „Wiadomości Królestwa nr 30”. Stopniowo w języku tym ukazały się różne broszury oraz niektóre książki. Były one drukowane w australijskim Biurze Oddziału. Informacje o nowych publikacjach podawano w radiu, niekiedy nawet wśród najważniejszych wiadomości.
W roku 1983 australijskie Biuro Oddziału rozpoczęło druk kwartalnego wydania czasopisma „Strażnica Zwiastująca Królestwo Jehowy” w języku tuvalu o objętości 24 stronic. Od stycznia 1989 roku „Strażnica” ukazuje się co miesiąc.
Pod koniec lat 80. XX w. przetłumaczono na język tuvalu książkę "Będziesz mógł żyć wiecznie w raju na ziemi". Wyrazy doceniania dla wartości edukacyjnej tej publikacji o tematyce biblijnej wyraził między innymi były premier Tuvalu, gubernator generalny Tomasi Puapua: "W imieniu mojego rządu oraz własnym pragnę ze szczególną radością powiedzieć, że ta książka to nowe i istotne uzupełnienie najważniejszych „bogactw” Tuvalu. Powinniście się bardzo cieszyć z roli, jaką w tym odegraliście — to wspaniały wkład w budowanie życia duchowego narodu. Jestem przekonany, że dzieło to na trwałe zapisze się w historii Tuvalu w dziedzinie wydawnictw edukacyjnych".
W sierpniu 1994 roku wybudowano nową Salę Królestwa i większe biuro tłumaczeń. Na uroczyste otwarcie nowego obiektu przybyły 163 osoby, w tym żona premiera. W 2011 roku na kongresie pod hasłem „Niech przyjdzie Królestwo Boże!”, Geoffrey W. Jackson z Ciała Kierowniczego Świadków Jehowy ogłosił wydanie "Chrześcijańskich Pism Greckich w Przekładzie Nowego Świata" w języku tuvalu.
W 2008 roku około 50 głosicieli prowadziło działalność ewangelizacyjną na Funafuti, Nanumanga, Niutao, Vaitupu oraz Nukufetau. W 2010 roku liczba głosicieli wzrosła do 67, a na Pamiątce śmierci Jezusa Chrystusa było obecnych 251 osób. W 2011 roku zanotowano liczbę 71 głosicieli, rok później – 75, a w roku 2015 – 86. W 2020 roku powstał trzeci zbór.

</doc>
<doc id="1342150" url="https://pl.wikipedia.org/wiki?curid=1342150" title="Namiestnicy miasta Pula w Istrii">
Namiestnicy miasta Pula w Istrii

Namiestnicy miasta Pula w Istrii reprezentujący kolejne władze państwowe.

</doc>
<doc id="1342153" url="https://pl.wikipedia.org/wiki?curid=1342153" title="Schwannoma nerwu VIII">
Schwannoma nerwu VIII



</doc>
<doc id="1342154" url="https://pl.wikipedia.org/wiki?curid=1342154" title="João Morais">
João Morais

João Pedro Morais (ur. 6 marca 1935 w Cascais; zm. 27 kwietnia 2010 w Vila do Conde), portugalski piłkarz, obrońca. Brązowy medalista MŚ 66. Długoletni zawodnik Sportingu.
Kontrakt ze Sportingiem podpisał w 1958. Trzykrotnie zostawał mistrzem Portugalii (1958, 1962 i 1966), triumfował w Pucharze Portugalii. W 1964 znajdował się wśród zwycięzców Pucharu Zdobywców Pucharów (zdobył jedyną bramkę w powtórzonym meczu finałowym).
W reprezentacji Portugalii zagrał 10 razy. Debiutował 18 maja 1966 w meczu ze Szkocją, ostatni raz zagrał rok później. Podczas MŚ 66 wystąpił w trzech meczach.

</doc>
<doc id="1342155" url="https://pl.wikipedia.org/wiki?curid=1342155" title="Joao Morais">
Joao Morais



</doc>
<doc id="1342156" url="https://pl.wikipedia.org/wiki?curid=1342156" title="Zespół oponowy">
Zespół oponowy



</doc>
<doc id="1342158" url="https://pl.wikipedia.org/wiki?curid=1342158" title="Alexandre Baptista">
Alexandre Baptista

José Alexandre da Silva Baptista (ur. 17 lutego 1941 w Barreiro) – portugalski piłkarz, środkowy obrońca. Brązowy medalista MŚ 66. Długoletni zawodnik Sportingu.
Ze Sportingiem dwa razy zostawał mistrzem kraju, triumfował w Pucharze Portugalii. W 1964 znajdował się wśród zwycięzców Pucharu Zdobywców Pucharów. W reprezentacji Portugalii zagrał 11 razy. Debiutował 4 czerwca 1964 w meczu z Anglią, ostatni raz w 1969. Podczas MŚ 66 wystąpił w pięciu meczach.

</doc>
<doc id="1342159" url="https://pl.wikipedia.org/wiki?curid=1342159" title="Advanced Distribution Solutions">
Advanced Distribution Solutions

Advanced Distribution Solutions Spółka Akcyjna – przedsiębiorstwo przemysłu spożywczego z siedzibą w Krakowie, notowane na Giełdzie Papierów Wartościowych w Warszawie, zajmujące się dystrybucją napojów.
Struktura.
Przedsiębiorstwo jest podmiotem dominującym grupy kapitałowej, w skład której wchodzą:
ADS SA buduje grupę kapitałową przejmując lokalne hurtownie oraz przeprowadzając ich konsolidację i restrukturyzację. W kwietniu 2008 ogłoszono plan połączenia ze spółkami zależnymi Max Beer, Mag-Mar-ADS oraz Bomark.
Działalność.
Grupa ADS jest ogólnopolskim dystrybutorem piwa oraz innych napojów alkoholowych i bezalkoholowych. Rozprowadzane produkty są wytwarzane przez podmioty zewnętrzne, którym grupa oferuje także pewne usługi marketingowe.
Historia.
Spółka, pod inną firmą, została zawiązana w 1994. W 1995 kupiła browar w Jędrzejowie, rozpoczynając tym samym działalność gospodarczą. 17 listopada 1997 jej akcje były po raz pierwszy notowane na Giełdzie Papierów Wartościowych w Warszawie. W 1999 spółka nabyła akcje browaru "Perła" w Lublinie, a w 2000 przejęła browar w Rybniku. W tym samym roku zmieniła nazwę na "Browary Strzelec SA". W 2002 spółka nabyła od banku Pekao SA wierzytelność wobec Browarów Brok SA a następnie przejęła ich majątek, składający się głównie z wytwórni w Koszalinie. Zmieniła po raz kolejny firmę, tym razem na "Browary Polskie Brok-Strzelec SA".
W kwietniu 2005 spółka, mająca wówczas zaledwie 2-procentowy udział w polskim rynku piwa, podpisała z należącą do Danish Brewery Group firmą Faxe Polska sp. z o.o. umowę zbycia przedsiębiorstwa, w skład którego wchodziły m.in. browary w Koszalinie i Jędrzejowie. Kwota transakcji przekroczyła 121 mln zł. Druga umowa, o zbyciu akcji lubelskiego browaru "Perła", opiewała na 15 mln zł. Faxe Polska przejęło też wszystkich pracowników. Spółka pozbyła się również nieruchomości rolnych w Januszowicach a w czerwcu 2005 zmieniła nazwę na "Sagittarius-Strzelec SA". Wpływy z transakcji miały pokryć zobowiązania spółki w wysokości ok. 70 mln zł oraz wykup obligacji na sumę 41 mln zł.
W 2006 spółka rozpoczęła nowy etap działalności od podpisania z kilkoma podmiotami, zajmującymi się dystrybucją napojów, porozumienia w sprawie połączenia. W grudniu nabyła akcje Wytwórni Wody Źródlanej Połczyn Zdrój SA, wówczas w upadłości. 20 lutego 2007 firmę spółki zmieniono na obecną. W marcu przedsiębiorstwo sprzedało prawo wieczystego użytkowania nieruchomości w Krakowie; w związku z tym w lipcu 2007 nie posiadało już żadnych znaczących środków trwałych.
Z powodu braku zawarcia układu z wierzycielami podczas zgromadzenia wierzycieli w dniu 30 kwietnia 2015 roku, sąd w Katowicach zmienił postępowanie upadłościowe przedsiębiorstwa z układowego na likwidacyjne. To spowodowało wykluczenie spółki z obrotu giełdowego z dniem 16 listopada 2015 roku.
Akcjonariat.
Według danych z kwietnia 2008 największymi znanymi akcjonariuszami spółki są:
Pozostali posiadają 94,77% akcji i 91,23% głosów.

</doc>
<doc id="1342166" url="https://pl.wikipedia.org/wiki?curid=1342166" title="Laureat (film)">
Laureat (film)

Laureat – polski telewizyjny film fabularny z 1980 w reżyserii Jerzego Domaradzkiego.
Fabuła.
Profesor Borusiewicz (Marian Kasperski) otrzymał wysokie odznaczenie państwowe. Podczas oczekiwania na powrót laureata z Warszawy w jego domu odbywa się uroczystość na jego cześć, która ma być okazją do serdecznego spotkania całej rodziny. Podczas kilku godzin następują serdeczne wzajemne powitania schodzących się członków rodziny, toczą się przyjazne rozmowy, wspólnie oglądana jest relacja telewizyjna z oficjalnej ceremonii w stolicy. W miarę spożywania napojów alkoholowych odsłaniają się prawdziwe oblicza i intencji przybyłych gości. Dochodzi wreszcie do bijatyki i awantury, która ujawnia wszystkie żale, pretensje, zawiści i kompleksy nabrzmiałe od lat w rodzinie, a dotychczas szczelnie chowane pod maską rodzinnej serdeczności.

</doc>
<doc id="1342167" url="https://pl.wikipedia.org/wiki?curid=1342167" title="Denis Island">
Denis Island

Denis Island (fr. "Île Denis") - wyspa na Oceanie Indyjskim, należąca do Seszeli. Podstawą gospodarki jest rybołówstwo i rolnictwo. Jest to jedna z nielicznych wysp pochodzenia koralowego w archipelagu Wysp Wewnętrznych.
Większość z 60 mieszkańców wyspy żyje w jedynej istniejącej tu wiosce Saint Denis. Na wyspie działa ośrodek wypoczynkowy "Denis Private Island".
W północno-wschodniej części wyspy zlokalizowany jest port lotniczy (ICAO: FSSD).

</doc>
<doc id="1342170" url="https://pl.wikipedia.org/wiki?curid=1342170" title="Bird Island (Seszele)">
Bird Island (Seszele)

Bird Island (fr. "Île aux Oiseaux") – wyspa na Oceanie Indyjskim, należąca do Republiki Seszeli, jedna z nielicznych wysp pochodzenia koralowego w archipelagu Wysp Wewnętrznych. Jej powierzchnia wynosi niecały kilometr kwadratowy. Wyspę odkryto w 1776 roku.
Bird Island znana jest z różnorodności żyjących na niej gatunków ptaków. Okres lęgowy trwa od maja do września – można zaobserwować liczne stada ptaków znoszących lub wysiadujących jaja w okolicach plaż.
Wyspa jest też miejscem występowania żółwi olbrzymich. Żyje tu najstarszy obecnie okaz – "Esmerelda", samiec, który osiągnął wiek 200 lat i masę 320 kg. Jego wymiary dały mu miejsce w Księdze Rekordów Guinnessa. W przeszłości w okolicach wyspy występowały także brzegowce.
Od 1967 roku Bird Island jest własnością prywatną. Wykorzystywana jest do celów turystycznych i naukowych (działa tu ośrodek turystyczny "Bird Island Lodge" oraz stacja meteorologiczna).
W południowo-wschodniej części wyspy zlokalizowany jest port lotniczy Bird Island (ICAO: FSSB).

</doc>
<doc id="1342172" url="https://pl.wikipedia.org/wiki?curid=1342172" title="Cousin">
Cousin

Cousin (także: "North Cousin") – wyspa na Oceanie Indyjskim, należąca do Republiki Seszeli. Leży około 2 km na zachód od Praslinu i tuż przy wyspie Cousine. Powierzchnia Cousin wynosi ok. 27 ha, co czyni ją jedną z najmniejszych granitowych Wysp Wewnętrznych.
Warunki naturalne.
Wyspa leży około 2 km na zachód od Praslin. Jej maksymalna wysokość to 69 m n.p.m. W większości pokryta lesistym płaskowyżem; wśród jego roślinności dominują "Pisonia grandis", "Morinda citrifolia" oraz "Ochrosia oppositifolia". Wybrzeże niemal w całości pokrywa plaża, której parametry zmieniają się co monsun; rosną na niej drzewa rzewni skrzypolistnej ("Casuarina equisetifolia") oraz kokosy właściwe ("Cocos nucifera"). Południowe wybrzeże skaliste. W centrum południowej części wyspy znajduje się najwyższe nań wzniesienie. Tamtejsze obszary porasta las złożony m.in. z "Pandanus balfourii", "Ficus reflexa", "F. lutea", "Euphorbia pyrifolia". Miejscami występują namorzyny oraz okresowe zbiorniki słodkowodne. Niegdyś wyspa Cousin była użytkowana jako plantacja kokosów, obecnie większość tych drzew została wycięta.
Fauna.
Na wyspie rozmnażają się żółwie szylkretowe ("Eretmochelys imbricata"), okazjonalnie i zielone ("Chelonia mydas"). Z innych gadów występują tu trzy gatunki scynkowatych: "Mabuya wrightii", "M. seychellensis" oraz "Pamelascincus gardineri" a także dwa gekony, "Phelsuma astriata" wraz z "Ailuronyx sechellensis" – wszystkie to endemity w skali kraju. Obecne są małe populacje żółwi "Pelusios subniger" i żółwi olbrzymich ("Dipsochelys dussumieri").
Awifauna.
Od 2011 BirdLife International traktuje wyspę jako ostoję ptaków IBA. Wskazuje 7 gatunków, które zaważyły na jej wyznaczeniu („trigger species”). Należy do nich zagrożony sroczek seszelski ("Copsychus sechellarum"), narażony namorzynek seszelski ("Acrocephalus sechellensis") oraz bliski zagrożenia wikłacz seszelski ("Foudia sechellarum"). Pozostałe trzy gatunki uznano za najmniejszej troski; są to: burzyk klinosterny ("Ardenna pacifica"), faeton żółtodzioby ("Phaethon lepturus") oraz rybołówka cienkodzioba ("Anous tenuirostris"). Oprócz ptaków uwzględnionych przez BidLife przy tworzeniu ostoi napotkać można na wyspie inne seszelskie endemity – nektarniki żółtoplame("Cinnyris dussumieri") i koralczyki czerwonogłowe ("Alectroenas pulcherrimus") – ogółem na wyspie występuje 5 spośród 11 endemicznych dla archipelagu gatunków ptaków. Do innych ptaków gniazdujących na Cousin należy atolówka ("Gygis alba"), rybitwa brunatna ("Anous stolidus"), rybitwa brunatnogrzbieta (" Onychoprion anaethetus"), burzyk równikowy ("Puffinus lherminieri") oraz burzyk klinosterny ("Puffinus pacificus").
Ochrona przyrody.
Oprócz posiadania miana ostoi ptaków wyspa Cousin objęta jest również rezerwatem ścisłym (1a w klasyfikacji stosowanej przez IUCN), prawnie chronionym. W 1969 rząd seszelski uznał Cousin za rezerwat naturalny. Od 1975 figuruje jako rezerwat specjalny, a oprócz części lądowej rezerwat obejmuje także obszar wodny 400 m od wybrzeża.
W 1968 wyspa została zakupiona przez obecne Birdlife, a wtedy International Council for Bird Protection. Celem zakupu było ocalenie namorzynków seszelskich, wtedy żyjących na wyspie w liczbie 26. Środowiskiem ich życia na wyspie były namorzyny, częściowo zmienione pod uprawę kokosów – wycięcie plantacji celem przywrócenia naturalnego składu flory było pierwszym celem do zrealizowania. Następnie gatunek reintrodukowano na inne wyspy Seszeli. (W 2015 te ptaki zasiedlają pięć wysp.).

</doc>
<doc id="1342174" url="https://pl.wikipedia.org/wiki?curid=1342174" title="Władysław Ślebodziński">
Władysław Ślebodziński

Władysław Zygmunt Ślebodziński (ur. 6 lutego 1884 w Pysznicy, zm. 3 stycznia 1972 we Wrocławiu) – polski matematyk, profesor Politechniki Wrocławskiej. Od 1940 zaangażowany się w tajne nauczanie w Bochni. Aresztowany 1 grudnia 1942 przez gestapo i osadzony w obozie Auschwitz-Birkenau. Po ewakuacji tego obozu w 1945 był więźniem obozów Groß-Rosen i w Dora-Nordhausen.
Życiorys.
Władysław Ślebodziński urodził się 6 lutego 1884 w Pysznicy. Studiował na Uniwersytecie Jagiellońskim w latach 1903–1908.
16 sierpnia 1908 złożył egzamin nauczycielski, 21 sierpnia 1908 został mianowany zastępcą nauczyciela w C. K. Gimnazjum w Sanoku, gdzie od 1 września tego roku rozpoczął swoją pracę w zawodzie, ucząc matematyki. 13 października 1909 otrzymał posadę nauczyciela rzeczywistego w C. K. Szkole Realnej w Tarnobrzegu. Uczył tam matematyki, języków niemieckiego i polskiego, historii naturalnej, geografii, rysunków geometrycznych, był zawiadowcą bibliotek nauczycielskich i młodzieży oraz historii naturalnej. 24 sierpnia 1912 został przeniesiony z Tarnobrzega do C. K. Wyższej Szkole Realnej w Krakowie. W szkole uczył matematyki i fizyki. 19 lipca 1913 otrzymał roczny urlop dla dokonania prac naukowych poza Krakowem, a w roku szkolnym 1914/1915 przebywał na kursach naukowych w Wiedniu. Ponownie pracował w krakowskiej Wyższej Szkole Realnej od roku szkolnego 1915/1916 ucząc tych samych przedmiotów. 13 kwietnia 1916 otrzymał tytuł profesora. Podczas trwającej I wojny światowej był zwolniony od służby w pospolitym ruszeniu.
Od 1919 do wybuchu II wojny światowej mieszkał i pracował w Poznaniu. W latach 20. był wykładowcą matematyki w Oddziale Farmaceutycznym Uniwersytetu Poznańskiego. Równolegle uczył matematyki w Państwowej Szkole Budowy Maszyn. Był działaczem Towarzystwa Nauczycieli Szkół Średnich i Wyższych, był przewodniczącym (1924) i zastępcą przewodniczącego (1926) zarządu Okręgu Poznańskiego TNSW i zasiadał w Zarządzie Głównym TNSW (1924). Doktoryzował się na Uniwersytecie Warszawskim w 1928 pod kierunkiem prof. Kazimierza Żorawskiego i tam też habilitował się w 1934.
Od 1940 przebywał w Bochni, gdzie zaangażował się w tajne nauczanie. Został za to aresztowany i 1 grudnia 1942 osadzony w obozie Auschwitz-Birkenau . Po ewakuacji tego obozu w 1945 był więźniem obozów Groß-Rosen i w Dora-Nordhausen.
Po wyzwoleniu z niewoli w sierpniu 1945 przyjechał do Wrocławia. Motywację tej decyzji podał Edward Marczewski:
Razem z Bronisławem Knasterem, Edwardem Marczewskim i Hugo Steinhausem, był twórcą wrocławskiej szkoły matematycznej. W październiku 1945 przyjęli oni formalne zaproszenia Stanisława Kulczyńskiego do objęcia katedr matematyki na tworzonych we Wrocławiu Uniwersytecie i Politechnice. Roman Duda i Aleksander Weron tak piszą o tej czwórce profesorów:
W 1950 grupa ta założyła i później redagowała czasopismo matematyczne Colloquium Mathematicum.
W latach 1961–63 Ślebodziński był prezesem Polskiego Towarzystwa Matematycznego.
Zmarł 3 stycznia 1972 we Wrocławiu. Został pochowany na Cmentarzu Świętej Rodziny we Wrocławiu
Uczniowie.
Wśród jego uczniów byli m.in. Abraham Goetz, Stefan Drobot, Tadeusz Huskowski, Adam Rybarski, Witold Roter, Andrzej Derdziński, Ryszard Deszcz, Zbigniew Olszak, Marian Hotloś.
Dorobek naukowy i dydaktyczny.
Wprowadził pojęcie pochodnej Liego. Autor ponad 50 publikacji z zakresu geometrii różniczkowej oraz:
Promotor rozpraw doktorskich Stefana Drobota, Abrahama Goetza, Tadeusza Huskowskiego, Witolda Rotera.

</doc>
<doc id="1342175" url="https://pl.wikipedia.org/wiki?curid=1342175" title="Szyfr książkowy">
Szyfr książkowy



</doc>
<doc id="1342178" url="https://pl.wikipedia.org/wiki?curid=1342178" title="Rot47">
Rot47



</doc>
<doc id="1342181" url="https://pl.wikipedia.org/wiki?curid=1342181" title="Saint Pierre">
Saint Pierre



</doc>
<doc id="1342182" url="https://pl.wikipedia.org/wiki?curid=1342182" title="Kazimierz Urbanik">
Kazimierz Urbanik

Kazimierz Urbanik (ur. 5 lutego 1930 w Krzemieńcu, zm. 29 maja 2005 we Wrocławiu) – polski matematyk, rektor Uniwersytetu Wrocławskiego (1975–1981), "doctor honoris causa" Uniwersytetu Łódzkiego i Politechniki Wrocławskiej.
Życiorys.
Kazimierz Urbanik urodził się w Krzemieńcu gdzie rozpoczął swoją edukację w Szkole Ćwiczeń przy Liceum Krzemienieckim. Wybuch wojny przerwał jego naukę. W 1945 wraz z rodziną został przesiedlony do Brzegu. Po zdaniu tam matury w 1948 podjął studia na Uniwersytecie Wrocławskim, które ukończył w 1952 uzyskując dyplomy dwóch kierunków, matematyki i fizyki. Zatrudniony na Uniwersytecie napisał rozprawę doktorską pod kierunkiem Edwarda Marczewskiego i obronił ją w 1956. Habilitował się w 1957 i został docentem, a trzy lata później profesorem nadzwyczajnym i w 1964 profesorem zwyczajnym. W 1965 wybrany do Polskiej Akademii Nauk (na członka korespondenta; członkiem rzeczywistym został w 1973).
W latach 1967–1996 był dyrektorem Instytutu Matematycznego UWr, a od 1975 do 1981 piastował godność rektora Uniwersytetu.
Członek komitetów redakcyjnych czasopism Studia Mathematica (od 1967), Colloquium Mathematicum (od 1968), założyciel i redaktor naczelny "Probability and Mathematical Statistics". Członek Rady Krajowej PRON w 1983 roku.
Zmarł 29 maja 2005 r. z powodu choroby nowotworowej. Pochowany na wrocławskim cmentarzu Świętej Rodziny we Wrocławiu.
Odznaczenia i nagrody.
Kazimierz Urbanik był odznaczony Orderem Sztandaru Pracy I klasy i Krzyżem Komandorskim z Gwiazdą Orderu Odrodzenia Polski oraz medalem KEN. Nagrodzono go medalami: im. Wacława Sierpińskiego (przyznanym przez Polskie Towarzystwo Matematyczne i Uniwersytet Warszawski), im. Władysława Orlicza (nadanego przez Uniwersytet Poznański) oraz im. Stefana Banacha (przyznanym przez Prezydium PAN), otrzymał też Krzyż Oficerski Orderu Leopolda II i Kawalera Orderu Palm Akademickich Akademii Francuskiej. Honorowy członek PTM.
Dorobek naukowy i dydaktyczny.
Pierwszą publikację naukową Urbanik napisał wspólnie z Bronisławem Knasterem (dotyczyła ona zerowymiarowych zbiorów typu Gδ). Później zajmował się on problemami pochodzącymi z różnych dziedzin matematyki, ale jego zainteresowania naukowe były skoncentrowane wokół teorii prawdopodobieństwa. Uzyskał szereg ważnych wyników w teorii procesów stochastycznych, teorii informacji, fizyce teoretycznej, algebrze uniwersalnej, topologii i teorii miary. Opublikował około 180 prac naukowych.
Urbanik był promotorem 17 rozpraw doktorskich, w tym prac Emanuela Strzeleckiego, Wojbora Woyczyńskiego, Zbigniewa Jurka, Teresy Rajby, Bogdana Mincera i Andrzeja Wiśniewskiego.

</doc>
<doc id="1342188" url="https://pl.wikipedia.org/wiki?curid=1342188" title="Opisowa teoria mnogości">
Opisowa teoria mnogości

Opisowa teoria mnogości – poddziedzina teorii mnogości poświęcona badaniom definiowalnych podzbiorów przestrzeni polskich. Rozwinęła się w pierwszej połowie XX wieku na styku teorii funkcji rzeczywistych, topologii, teorii miary i logiki matematycznej.
W klasyfikacji MSC 2000 badań naukowych w matematyce (prowadzonej przez Amerykańskie Towarzystwo Matematyczne) opisowa teoria mnogości oznaczana jest kodem 03E15.
Klasycznymi źródłami informacji w tej dziedzinie matematyki są monografie Yiannisa Moschovakisa oraz Aleksandra Kechrisa. Z literatury dostępnej w języku polskim należy wymienić monografię Kazimierza Kuratowskiego i Andrzeja Mostowskiego, a także książkę Wojciecha Guzickiego i Pawła Zbierskiego.
Klasy zbiorów punktowych w przestrzeniach polskich.
Podstawowymi klasami zbiorów badanych w klasycznej opisowej teorii mnogości są zbiory borelowskie oraz szersza klasa zbiorów rzutowych i ich efektywne wersje. Własności tych klas mogą być interesujące nawet dla matematyków nastawionych na skrajną konstruowalność.
Funkcje rozważane w opisowej teorii mnogości są zwykle mierzalne względem σ-ciała zbiorów borelowskich (czyli są to funkcje borelowskie). Wśród funkcji borelowskich wyróżnia się "izomorfizmy borelowskie", czyli bijekcje pomiędzy przestrzeniami polskimi, które są borelowskie i dla których funkcja odwrotna też jest borelowska. Powiązanymi (i badanymi) klasami funkcji są też klasy Baire’a.
Wszystkie doskonałe przestrzenie polskie są borelowsko izomorficzne, co więcej – każda przestrzeń polska jest ciągłym różnowartościowym obrazem domkniętego podzbioru przestrzeni Baire’a formula_1 Często dowody przeprowadza się właśnie w przestrzeni Baire’a formula_2 (która jest homeomorficzna z przestrzenią liczb niewymiernych), ale rozważania są też prowadzone w innych doskonałych przestrzeniach polskich i każdą z nich traktuje się jak prostą rzeczywistą. To podejście pozwala zawsze ustalić taką przestrzeń, dla której nasz dowód jest najbardziej elegancki, a jednocześnie pozwala formułować twierdzenia tak, że mówią o najbardziej popularnym obiekcie w matematyce: prostej.
Przypomnijmy definicje klas borelowskich i rzutowych. Niech formula_3 będzie przestrzenią polską.
Przez indukcję po liczbach porządkowych formula_5 definiujemy rodziny formula_6 formula_7 oraz formula_8 podzbiorów przestrzeni formula_4
Elementy rodziny formula_27 nazywamy "borelowskimi podzbiorami przestrzeni formula_3".
Przez indukcję po liczbach naturalnych formula_30 klasy formula_31 oraz formula_32
Definiujemy również formula_51
Elementy rodziny formula_52 nazywamy "rzutowymi podzbiorami przestrzeni formula_3".
Wybrane własności klas punktowych.
Niech formula_3 będzie przestrzenią polską.
   dla wszystkich formula_57 oraz
(Powyżej kwantyfikator formula_70 oznacza "istnieje dokładnie jeden").
Regularność klas punktowych.
Pytania dotyczące regularności klas punktowych są w centrum zainteresowań opisowej teorii mnogości. "Regularność" może mieć wiele znaczeń i może odnosić się do mierzalności w sensie Lebesgue’a, własności Baire’a, własności Ramseya, własności zbioru doskonałego i innych własności tego typu. Przykładowe twierdzenia dotyczące tej tematyki to:
Dla szerszego przeglądu tej tematyki odsyłamy czytelnika do monografii Tomka Bartoszyńskiego i Haima Judaha.
Definiowalne relacje równoważności.
W ostatnich latach kluczowe badania dotyczą definiowalnych relacji równoważności oraz działań grup (przede wszystkim grup polskich, tzn. grup topologicznych będących przestrzeniami polskimi).
Definicje.
Niech formula_64 będą przestrzeniami polskimi.
Podstawowe własności.
Przy badaniu definiowalnych relacji równoważności utożsamia się każdą przestrzeń polską z relacją równości określonej na tej przestrzeni. Zwyczajowo też używa się symbolu formula_102 na oznaczenie następującej relacji na liczbach rzeczywistych:

</doc>
<doc id="1342189" url="https://pl.wikipedia.org/wiki?curid=1342189" title="Miranda (firma)">
Miranda (firma)



</doc>
<doc id="1342191" url="https://pl.wikipedia.org/wiki?curid=1342191" title="Herb Saint-Pierre i Miquelon">
Herb Saint-Pierre i Miquelon



</doc>
<doc id="1342193" url="https://pl.wikipedia.org/wiki?curid=1342193" title="(6505) Muzzio">
(6505) Muzzio

(6505) Muzzio – planetoida z pasa głównego asteroid okrążająca Słońce w ciągu 5 lat i 263 dni w średniej odległości 3,19 j.a. Została odkryta 3 stycznia 1976 roku w Obserwatorium Féliksa Aguilara przez zespół "El Leoncito Station". Nazwa planetoidy pochodzi od Juana Carlosa Muzzio (ur. 1946), argentyńskiego astrofizyka. Przed nadaniem nazwy planetoida nosiła oznaczenie tymczasowe (6505) 1976 AH.

</doc>
<doc id="1342195" url="https://pl.wikipedia.org/wiki?curid=1342195" title="Własność Knastera">
Własność Knastera

Własność Knastera – własność praporządków rozważana w teorii forsingu, teorii algebr Boole’a oraz topologii (w ostatnich dwóch dziedzinach formułowana odpowiednio jako własność algebry Boole’a lub własność przestrzeni topologicznej). Jest ona określana jako silna własność przeliczalnych antyłańcuchów (ccc). Nazwa tej własności została wprowadzona dla uhonorowania polskiego matematyka Bronisława Knastera, który pierwszy badał podobne własności.
Definicje.
Niech formula_1 będzie praporządkiem.
Własności i przykłady.
Dowody wymienionych poniżej faktów oraz więcej informacji o własności Knastera czytelnik może znaleźć w monografii Winfrieda Justa i Martina Weese oraz książce Tomka Bartoszyńskiego i Haima Judaha.

</doc>
<doc id="1342198" url="https://pl.wikipedia.org/wiki?curid=1342198" title="Conception">
Conception

Zobacz też: Concepción

</doc>
<doc id="1342199" url="https://pl.wikipedia.org/wiki?curid=1342199" title="Conception Island">
Conception Island



</doc>
<doc id="1342201" url="https://pl.wikipedia.org/wiki?curid=1342201" title="Centralna mielinoliza mostu">
Centralna mielinoliza mostu



</doc>
<doc id="1342204" url="https://pl.wikipedia.org/wiki?curid=1342204" title="System Center Configuration Manager">
System Center Configuration Manager

System Center Configuration Manager (pierwotnie Microsoft Systems Management Server) – produkt firmy Microsoft używany do zdalnej instalacji oprogramowania i kontroli licencji.

</doc>
<doc id="1342205" url="https://pl.wikipedia.org/wiki?curid=1342205" title="(6639) Marchis">
(6639) Marchis

(6639) Marchis – planetoida z pasa głównego asteroid okrążająca Słońce w ciągu 5 lat i 230 dni w średniej odległości 3,16 j.a. Została odkryta 25 września 1989 roku w Obserwatorium La Silla przez Henriego Debehogne. Nazwa planetoidy pochodzi od "Francka Marchisa" (ur. 1973), francuskiego astronoma. Przed nadaniem nazwy planetoida nosiła oznaczenie tymczasowe (6639) 1989 SO8.

</doc>
<doc id="1342206" url="https://pl.wikipedia.org/wiki?curid=1342206" title="Parafia Matki Bożej Różańcowej w Moszczenicy Śląskiej">
Parafia Matki Bożej Różańcowej w Moszczenicy Śląskiej

Parafia Matki Bożej Różańcowej w Moszczenicy – rzymskokatolicka parafia w dekanacie jastrzębskim w archidiecezji katowickiej. Położona w sołectwie Moszczenica, będącym częścią Jastrzębia-Zdroju. Swoim zasięgiem obejmuje Moszczenicę oraz Szotkowice.
Pierwsza parafia.
Historia pierwszej parafii w Moszczenicy sięga XIII w. W tym czasie powstał we wsi drewniany kościół pod wezwaniem św. Mikołaja.
Została wymieniona w spisie świętopietrza sporządzonym przez archidiakona opolskiego Mikołaja Wolffa w 1447 pośród innych parafii archiprezbiteratu (dekanatu) w Żorach pod nazwą "Mostnicz". Następnie od XVI wieku do 1955 r. parafia należała do dekanatu w Wodzisławiu Śląskim.
W roku 1645 parafia ta stała się filią parafii św. Bartłomieja w niedalekiej Ruptawie. Parafie w Moszczenicy w dekanacie wodzisławskim po wielu staraniach erygowano na nowo dopiero 1 sierpnia 1925 r. 
Budowa kościoła.
Silny wzrost liczby wiernych w parafii spowodował, że podjęto decyzję o budowie nowego kościoła. W 1929 r. zawiązał się komitet budowy, który czynił starania o zdobycie odpowiednich funduszy i uzyskał poparcie u biskupa Arkadiusza Lisieckiego. Niestety niekorzystny obrót spraw przyspieszył budowę nowej świątyni.
Pożar starego kościoła i budowa nowego.
1 sierpnia 1938 r. zabytkowy drewniany kościół uległ całkowitemu spaleniu, udało uratować się tylko kilka cennych przedmiotów m.in. tabernakulum oraz niektóre rzeźby obecnie znajdujące się w kościele św. Józefa w Górnośląskim Parku Etnograficznym w Chorzowie oraz w Muzeum Archidiecezjalnym w Katowicach. Na cele liturgiczne przeznaczono salę w szkole przyparafialnej, która ze względu na zły stan była przeznaczona do rozbiórki. Rozpoczęto pracę nad budową nowego kościoła. Na czele komitetu budowy stanął Franciszek Ranoszek.
Nowym administratorem parafii został ks. Maksymilian Kowalczyk, który 12 grudnia 1939 r. został proboszczem i budowniczym nowego kościoła. Kościół budowano według projektu architektów Szołdry i Kluzy. Fundamenty zaczęto kopać już w 1939 roku, jednak wybuch wojny przerwał budowę aż do 1947 roku. Przed budowniczymi piętrzyły się jednak coraz to nowe przeszkody, okazało się, że pieniądze przechowywane w banku rybnickim pochodzące z odszkodowania za spalony drewniany kościół straciły wartość. Wielka ofiarność zarówno jeśli chodzi o środki finansowe jak i samą pracę spowodowała, że udało się dokończyć budowę. 8 października 1950 r. odbyło się poświęcenie kościoła, którego dokonał ks. biskup ordynariusz Stanisław Adamski. Mszę św. odprawił ks. Maksymilian Kowalczyk w asyście proboszczów z Ruptawy i Mszany.
Dalsze dzieje.
Kościół poświęcono opiece Matki Boskiej Różańcowej z uwagi na obchody Roku Maryjnego ogłoszonego przez papieża Piusa XII. W 1955 roku parafią wstrząsnęła tragiczna śmierć ówczesnego proboszcza ks. Maksymiliana Kowalczyka, który zginął przysypany gruzami burzonej szkoły przyparafialnej. Kolejne lata to okres ciągłych zmian. Duży wpływ na parafię miało otwarcie KWK "Moszczenica" co spowodowało zmianę charakteru wsi z rolniczego na przemysłowy oraz napływ robotników i ich rodzin do pracy w górnictwie. Ludność parafii w ostatnim 50-leciu zwiększyła się ponad dwukrotnie (z ok. 2000 w latach 50. XX wieku do ponad 5150 w 2007).

</doc>
<doc id="1342207" url="https://pl.wikipedia.org/wiki?curid=1342207" title="Konwertaza C5">
Konwertaza C5

Konwertaza C5 - enzym (EC 3.4.21.43/3.4.21.47), który katalizuje rozkład białka dopełniacza C5 na dwa składniki C5a i C5b. Istnieją 2 formy konwertazy C5: działająca w drodze klasycznej i drodze alternatywnej aktywacji dopełniacza.
Różnica między nimi polega na ich budowie w drodze klasycznej jest to kompleks C4b2a3b, a w drodze alternatywnej C3bBbC3b (inaczej C3b2Bb).
Powstanie konwertazy C5 zapoczątkowuje końcowy etap aktywacji dopełniacza, w którym powstaje kompleks atakujący błonę zdolny do tworzenia por w błonie komórkowej patogenów i w ten sposób niszczenia ich.
Zobacz też: konwertaza C3.

</doc>
<doc id="1342209" url="https://pl.wikipedia.org/wiki?curid=1342209" title="Josef Šusta">
Josef Šusta

Josef Šusta (ur. 19 lutego 1874 w Trzeboniu, zm. 27 maja 1945 w Pradze) – czeski historyk i publicysta.
Życiorys.
Czołowy przedstawiciel historycznej szkoły Jaroslava Golla urodził się w rodzinie Josefa Šusty starszego (26.11.1835, Jankov, powiat Benešov – 15.10.1914, Praga), współzałożyciela nowoczesnej czeskiej hodowli ryb.
Studiował na fakultecie filozoficznym Uniwersytecie Karola (1891-93) oraz na Instytucie Dziejopisarstwa Austriackiego w Wiedniu. W latach 1896-99 stypendysta Austriackiego Instytutu Historycznego w Rzymie i w okresie lat 1900-05 profesor w Akademii Handlowej w Pradze. 1900 r. habilitował się z historii powszechnej na fakultecie filozoficznym praskiego Uniwersytetu Karola. W latach 1905-10 nadzwyczajny i od 1910 r. zwyczajny profesor tamże.
Od 1909 r. członek korespondent, od 1924 członek zwyczajny oraz od stycznia 1939 r. do swojej śmierci prezydent Czeskiej Akademii Nauk i Sztuk Pięknych. Od 1917 r. nadzwyczajny i od 1933 r. zwyczajny członek Królewskiego Czeskiego Stowarzyszenia Nauk.
W latach 1920-21 minister szkolnictwa i oświaty.
Zajmował się przede wszystkim historią czeską XIII i XIV wieku (Dvě knihy českých dějin: I. Poslední Přemyslovci a jejich dědictví, 1917, II. Počátky lucemburské, 1919; Soumrak Přemyslovců a jejich dědictví, 1935; Král cizinec, 1939; Karel IV. Otec a syn, 1946; Karel IV. Za císařskou korunou, 1948), problematyką kontrreformacji (Pius IV. před pontifikátem a na začátku pontifikátu, 1900; Die römische Kurie und das Concil von Trient, 1903) oraz rozwojem międzynarodowych stosunków na początku XX wieku (Dějiny Evropy v letech 1812-1870, I-III, 1922-23; Světová politika v letech 1871-1914, I-VI, 1924-31).
Redaktor i jeden z autorów niedokończonych Dziejów ludzkości od czasów prehistorycznych do czasów nowożytnych, I-VI (od 1935 r.), współautor podręczników dla szkół średnich (Dějepis pro vyšší třídy středních škol I-II, z F. Hýblem i J. Bidlem, 1911-13) oraz autor syntezy rozwoju dziejopisarstwa światowego (Dějepisectví, jeho vývoj v oblasti západní ve středověku a době nové, 1933).
Jego dzieła cechuje staranność stylistyczna i skupienie się na historii gospodarczej, społecznej i kulturalnej.
Oprócz tego zajmował się także publicystyką i literaturą piękną (powieść autobiograficzna "Cizina" (1914), pamiętniki "Léta dětství a jinošství. Vzpomínky I" (1947) oraz "Léta učednická a vandrovní. Vzpomínky II" (1963).
W maju 1945 r. popełnił samobójstwo z powodu oskarżenia o kolaborację z władzami okupacyjnymi.
Odznaczenia.
Został odznaczony Tarczą Honorową Protektoratu Czech i Moraw z Orłem Świętego Wacława.

</doc>
<doc id="1342215" url="https://pl.wikipedia.org/wiki?curid=1342215" title="Hala Turbacz">
Hala Turbacz

Hala Turbacz – duża polana w Gorcach. Znajduje się po południowej i południowo-wschodniej stronie poniżej szczytu Czoła Turbacza. W dolnej części sąsiaduje z polaną Czoło. Dawniej tętniła intensywnym życiem pasterskim. Na obrzeżach polany znajduje się niszczejący szałas. Wiosną na polanie obficie zakwitają krokusy, później zaś, na przełomie maja i czerwca łąka bieleje od puchatych owocostanów wełnianki. Z rzadkich w Karpatach roślin występuje turzyca dwupienna. Występuje też tutaj rzadki gatunek rośliny chronionej – pełnik europejski. W dolnej części polany, na młakach duże płaty łąki ostrożeniowej.
Na środku polany znajduje się stylizowany na wzór wejścia do szałasu polowy ołtarz z pamiątkową tablicą. Ustawiono go tutaj w 2003 na miejscu dawnego szałasu pasterskiego, w którym Karol Wojtyła 17 września 1953 odprawił mszę św. dla gorczańskich pasterzy oraz turystów. Uczynił to twarzą do wiernych, a było to na 10 lat przed Soborem Watykańskim II, który zreformował liturgię.
Hala Turbacz znajduje się w Koninkach (część wsi Poręba Wielka) w województwie małopolskim, w powiecie limanowskim, w gminie Niedźwiedź, poza granicami Gorczańskiego Parku Narodowego.

</doc>
<doc id="1342217" url="https://pl.wikipedia.org/wiki?curid=1342217" title="Tour de Pologne 1954">
Tour de Pologne 1954

Tour de Pologne 1954 – 11. edycja wyścigu kolarskiego Tour de Pologne odbyła się w dniach 30 sierpnia – 12 września 1954. Rywalizację rozpoczęło 80 kolarzy, a ukończyło 47. Łączna długość wyścigu – 1925 km.
Pierwsze miejsce w klasyfikacji generalnej zajął Marian Więckowski (CWKS I), drugie Stanisław Bugalski (CWKS I), a trzecie Adam Wiśniewski (CWKS I).
Sędzią głównym był Stanisław Cieślak.

</doc>
<doc id="1342221" url="https://pl.wikipedia.org/wiki?curid=1342221" title="Bluewhite64">
Bluewhite64

Bluewhite64 – kompletna, 64-bitowa dystrybucja GNU/Linux, tworzona w Rumunii przez Attilę Craciun, przygotowana do pracy na jedno- lub wielordzeniowych procesorach AMD64 Sempron, Athlon, Opteron, Turion 64, Phenom oraz Intel EM64T – zarówno na serwerach, jak i na desktopach. Projekt powstał w maju 2006 roku i został zbudowany w oparciu o Slackware Linux. Pierwsza wersja testowa pojawiła się 30 maja 2006 roku.
Zawartość.
Aktualna stabilna wersja miała swoją premierę 4 maja 2008 i zawiera:

</doc>
<doc id="1342223" url="https://pl.wikipedia.org/wiki?curid=1342223" title="Inwestycja greenfield">
Inwestycja greenfield

Inwestycja "greenfield" – w obszarze bezpośrednich inwestycji zagranicznych inwestycja polegająca na tworzeniu nowego przedsiębiorstwa od podstaw.

</doc>
<doc id="1342224" url="https://pl.wikipedia.org/wiki?curid=1342224" title="Paschazy Quesnel">
Paschazy Quesnel



</doc>
<doc id="1342225" url="https://pl.wikipedia.org/wiki?curid=1342225" title="Andrzej Imosa">
Andrzej Imosa

Andrzej Imosa (ur. 17 lipca 1947 w Zborowie, zm. 6 kwietnia 1987 w Krakowie) – polski kolarz i szkoleniowiec.
Życiorys.
Reprezentował barwy klubu LKS Piast Chęciny. Przez lata należał do czołówki województwa kieleckiego. Po zakończeniu kariery zawodniczej zajął się szkoleniem młodzieży. W 1986 r. w Ostrowcu Świętokrzyskim założył sekcję kolarską.
22 marca 1987 r. podczas pierwszego wiosennego treningu, jadąc z grupą podopiecznych przez miejscowość Rudka Bałtowska koło Bałtowa, został zaatakowany przez pijanego chuligana. Upadając z rowerem uderzył fatalnie głową o jezdnię i stracił przytomność. Zmarł 6 kwietnia 1987 r. w klinice w Krakowie nie odzyskawszy przytomności. Pochowany został w Busku-Zdroju. 
Śmierć Andrzeja Imosy odbiła się głośnym echem w kraju. Dla uczczenia jego pamięci, kilka miesięcy po jego śmierci w Busku-Zdroju został zorganizowany I Memoriał Kolarski jego imienia. Od tamtej pory ta kolarska impreza rozgrywana jest wiosną każdego roku w Busku-Zdroju, 10 maja 2008 r. odbył się kolejny XXI Memoriał Kolarski im. Andrzeja Imosy.
Andrzej Imosa pochowany jest w Busku-Zdroju na cmentarzu parafialnym przy ulicy Langiewicza, opodal kaplicy.

</doc>
<doc id="1342229" url="https://pl.wikipedia.org/wiki?curid=1342229" title="Saurad Dubey">
Saurad Dubey



</doc>
<doc id="1342231" url="https://pl.wikipedia.org/wiki?curid=1342231" title="I Don't Wanna Go On With You Like That">
I Don't Wanna Go On With You Like That



</doc>
<doc id="1342238" url="https://pl.wikipedia.org/wiki?curid=1342238" title="Germán Lux">
Germán Lux

Germán Darío Lux (ur. 7 czerwca 1982 w Carcarañá) – piłkarz argentyński grający na pozycji bramkarza. Posiada także obywatelstwo włoskie.
Kariera klubowa.
Piłkarską karierę Lux rozpoczął w Buenos Aires, w tamtejszym River Plate. W 2001 roku znalazł się w kadrze pierwszego zespołu i w sezonie 2001/2002 zadebiutował w argentyńskiej Primera División. Przez pierwsze dwa lata był rezerwowym bramkarzem w zespole i miał mały udział w wywalczeniu mistrzostwa fazy Clausura w 2002 roku, a w 2003 roku dotarł do finału Recopa Sudamericana. W sezonie 2003/2004 bronił w większej liczbie meczów, ale zaliczył m.in. samobójcze trafienie w spotkaniu z Chacarita Juniors (0:1). Rywalizował wówczas o miejsce w składzie z Franco Costanzo i drugi raz zdobył tytuł mistrza Clausury. Rywalizację tę przegrał w sezonie 2004/2005, ale już w kolejnym był pierwszym bramkarzem. Natomiast w sezonie 2006/2007 Germán był dublerem Juana Carrizo. Ogółem w barwach zespołu „Los Millonarios” rozegrał 53 spotkania.
Latem 2007 roku Lux przeszedł na zasadzie wolnego transferu do hiszpańskiego klubu RCD Mallorca. W Primera División zadebiutował 31 października w 10. kolejce ligowej, w zremisowanym 1:1 wyjazdowym spotkaniu z Deportivo La Coruña, gdy zmienił Miguela Ángel Moyę, który otrzymał czerwoną kartkę. Nieprzerwanie bronił do 19. kolejki, ale po spotkaniu z Realem Saragossa (2:2) znów usiadł na ławce rezerwowych.
W lipcu 2011 podpisał roczny kontrakt z Deportivo La Coruña.
Kariera reprezentacyjna.
W reprezentacji Argentyny Lux zadebiutował 9 marca 2005 roku w zremisowanym 1:1 towarzyskim spotkaniu z Meksykiem. Wcześniej w 2001 roku z drużyną U-20 wywalczył mistrzostwo świata U-20, a w 2004 roku był członkiem kadry olimpijskiej Argentyny na Igrzyska Olimpijskie w Atenach. Był podstawowym zawodnikiem „Albicelestes” i zdobył złoty medal (wystąpił w wygranym 1:0 finale z Paragwajem). Z kolei w 2005 roku wystąpił z dorosłą kadrą w Pucharze Konfederacji 2005, jednak puścił na nim 10 goli w 5 spotkaniach.

</doc>
<doc id="1342239" url="https://pl.wikipedia.org/wiki?curid=1342239" title="German Lux">
German Lux



</doc>
<doc id="1342240" url="https://pl.wikipedia.org/wiki?curid=1342240" title="Chvalkovice">
Chvalkovice

Chvalkovice – czeska wieś, na północny zachód od miasta Česká Skalice. Położona jest na wzniesieniu o wysokości 306 m n.p.m., nad Czarnym Potokiem i rzeczką Běluňka.
Historia.
Założyciel osady miał prawdopodobnie imię Chvalek czy Chval. Pierwsza wzmianka o Chvalkovicach pochodzi z 1369 r. Wkrótce został wybudowany zamek. Jego pierwszy właściciel Petr z Chvalkovic jest wzmiankowany w 1370 r. Przez kolejne dwa stulecia wieś należała do rodu szlacheckiego Chvalkovští z Hustířan. W latach 1600-1792 wchodziła w skład majątku rodu Dobřenští z Dobřenic. Od 1792 r. do lat dwudziestych XX wieku była częścią dóbr nachodzkich.

</doc>
<doc id="1342241" url="https://pl.wikipedia.org/wiki?curid=1342241" title="Rajendranath Zutshi">
Rajendranath Zutshi

Rajendranath Zutshi, znany jako Raj Zutshi (ur. 4 lutego 1961 w Śrinagar) – indyjski aktor grający w filmach w języku hindi.
Jest mężem siostry aktora Aamir Khana.

</doc>
<doc id="1342242" url="https://pl.wikipedia.org/wiki?curid=1342242" title="Melina Matsoukas">
Melina Matsoukas

Melina Matsoukas (ur. 14 stycznia 1981) to amerykańska reżyserka teledysków o pochodzeniu grecko-kubańskim. W roku 2006 dołączyła do firmy Black Dog Films, która zajmuje się tworzeniem i dystrybucją klipów muzycznych. Przed rokiem 2006 współpracowała z Gorilla Flix. Ukończyła American Film Institute oraz New York University.

</doc>
<doc id="1342243" url="https://pl.wikipedia.org/wiki?curid=1342243" title="Archiprezbiterat">
Archiprezbiterat



</doc>
<doc id="1342244" url="https://pl.wikipedia.org/wiki?curid=1342244" title="Tour de Pologne 1955">
Tour de Pologne 1955

Tour de Pologne 1955 – 12. edycja wyścigu kolarskiego Tour de Pologne odbyła się w dniach 21 września – 2 października 1955. Rywalizację rozpoczęło 94 kolarzy, a ukończyło 77. Łączna długość wyścigu – 1563 km.
Pierwsze miejsce w klasyfikacji generalnej zajął Marian Więckowski (CWKS I), drugie Wiesław Podobas (CWKS III), a trzecie Adam Wiśniewski (CWKS I). 
Wyścig po raz pierwszy wystartował nie z Warszawy jak dotychczas, ale z Gdyni. Trasa była znacznie krótsza niż w ubiegłym roku, etapów mniej, a zwycięzca etapowy nie otrzymywał tym razem żadnej bonifikaty. Na starcie stanęła cała krajowa czołówka zawodników. Z zagranicznych ekip wystartowali jedynie Norwegowie, którzy nie odegrali jednak większej roli w wyścigu. Pechowo zakończył wyścig jeden z faworytów, Stanisław Królak - zwycięzca Wyścigu Pokoju (1956), który jadąc jako lider wyścigu, na IX etapie przed Mogilanami miał defekt, w efekcie którego stracił kilkanaście minut i pozycję lidera wyścigu. Rewelacją 12. TdP został uznany 19-latek Wiesław Podobas, który w doborowym towarzystwie ukończył wyścig jako drugi kolarz. Sędzią głównym był Aleksander Przybytniewski.

</doc>
<doc id="1342245" url="https://pl.wikipedia.org/wiki?curid=1342245" title="Magadha">
Magadha

Magadha () – jedno z szesnastu mahājanapad (w sanskrycie, "wielkie państwo"). Główny obszar królestwa stanowił obszar Biharu na południe od Gangesu; stolicą było najpierw miasto Rajagriha (obecnie Rajgir), a później Pataliputra.
Władcy Magadhy.
Dynastia Brihadratha.
Na wpół legendarni władcy według Purany]:
Dynastia Pradjota.
Rządząca w l. 799-684 p.n.e. na podstawie obliczeń z Waju Purany.

</doc>
<doc id="1342246" url="https://pl.wikipedia.org/wiki?curid=1342246" title="Kadżarowie">
Kadżarowie

Kadżarowie () – perska dynastia pochodzenia turkmeńskiego, władająca Persją w latach 1794–1925. Założyciel dynastii Agha Mohammad Chan Kadżar wszczął rebelię przeciwko rządzącej ówcześnie Iranem dynastii Zandów, która zakończyła się jego zwycięstwem w roku 1794. Ostatni władca z dynastii Kadżarów Ahmad Szah Kadżar został obalony z inspiracji Wielkiej Brytanii przez Rezę Szaha, założyciela dynastii Pahlawi.

</doc>
<doc id="1342248" url="https://pl.wikipedia.org/wiki?curid=1342248" title="Nowa Sucha (przystanek kolejowy)">
Nowa Sucha (przystanek kolejowy)

Nowa Sucha – przystanek kolejowy w Nowej Suchej, w województwie mazowieckim, w Polsce. Znajduje się tu 1 peron.
W roku 2017 przystanek obsługiwał 200–299 pasażerów na dobę.
W lipcu 2019 roku radni gminy Nowa Sucha podjęli uchwałę zawierającą wniosek o zmianie nazwy stacji kolejowej Leonów na Nowa Sucha. 15 grudnia 2019 roku zmieniono nazwę przystanku z Leonów na Nowa Sucha.

</doc>
<doc id="1342249" url="https://pl.wikipedia.org/wiki?curid=1342249" title="Nana">
Nana



</doc>
<doc id="1342258" url="https://pl.wikipedia.org/wiki?curid=1342258" title="Port lotniczy Cincinnati-Northern Kentucky">
Port lotniczy Cincinnati-Northern Kentucky

Port lotniczy Cincinnati-Northern Kentucky (IATA: CVG, ICAO: KCVG) – międzynarodowe lotnisko położone 21 km na południowy zachód od centrum Cincinnati, na terenie miejscowości Hebron, na północnym skraju stanu Kentucky, w Stanach Zjednoczonych. Kody lotniska biorą się od nazwy największego miasta w pobliżu w tym stanie za czasu utworzenia portu w 1947, Covington (Kentucky), położonego naprzeciwko Cincinnati wskroś rzeki Ohio, natomiast zarządca portu utrzymuje, że znaczy "Cincinnati Very Good".
Port lotniczy posiada 3 równoległe betonowe lub asfaltobetonowe drogi startowe na kierunku północ-południe umożliwiające jednoczesne operacje lotnicze na trzech pasach, nawet przyjmowanie 3 strumieni samolotów jednocześnie. Istnieje także długi pas na kierunku wschód-zachód. Port wykonuje ponad pół miliona operacji lotniczych w jednym roku. Jest to drugi węzeł lotniczy Delta Airlines po Atlancie i główny węzeł Comair. Oferuje bezpośrednie połączenia do miast Europy: Frankfurt nad Menem, Londyn (Gatwick), Paryż (CDG) i Rzym (Fiumicino, sezonowe). Inne międzynarodowe połączenia to kurort Cancún w Meksyku i Toronto (Pearson) w Kanadzie.
Jest to również znaczące centrum przewozów towarowych wykorzystane dla wielkich hurtowni skupionych przy autostradzie międzystanowej nr 275 (obwodnicy Cincinnati) w okolicach portu i montowni samochodów Toyota w Kentucky.
Port lotniczy dla komunikacyjnych potrzeb miasta Cincinnati zdecydowano się przenieść tu po wielkich powodziach w latach 30., które zatopiły nadrzeczny port lotniczy Cincinnati-Lunken, położony na wschód od centrum miasta, i który obecnie jest wykorzystywany dla potrzeb lotnictwa ogólnego (szczególnie przez korporacje), posiadając trzy drogi startowe, w tym jedną z o wymiarach 1860 × 46 metrów, ostatnio w stanie przyjąć i odprawić większość samolotów pasażerskich w ruchu krajowym USA.

</doc>
<doc id="1342264" url="https://pl.wikipedia.org/wiki?curid=1342264" title="BRA Transportes Aéreos">
BRA Transportes Aéreos

BRA Transportes Aéreos – nieistniejąca brazylijska tania linia lotnicza z siedzibą w São Paulo.
7 listopada 2007 roku linia zaprzestała wszelkich działań.

</doc>
<doc id="1342270" url="https://pl.wikipedia.org/wiki?curid=1342270" title="Condite">
Condite



</doc>
<doc id="1342271" url="https://pl.wikipedia.org/wiki?curid=1342271" title="Mohan Agashe">
Mohan Agashe

Mohan Agashe (ur. 1947) – aktor bollywoodzki, jednocześnie pracujący jako psychiatra. Mieszka w Pune. Jest tam dyrektorem "The Film and Television Institute of India" i "The Maharashtra Institute of Mental Health". Uznaniem cieszy się zarówno jego praca z chorymi psychicznie, jak i gra aktorska.

</doc>
<doc id="1342273" url="https://pl.wikipedia.org/wiki?curid=1342273" title="Fordyzm">
Fordyzm

Fordyzm – forma organizacji pracy, wprowadzona przez Henry'ego Forda.
Jest to wieloseryjna produkcja masowa, nastawiona na masowego odbiorcę i dystrybucję standardowych produktów. Robotnik wykonuje niezmienną, prostą czynność, której tempo podyktowane jest szybkością przesuwania się wytwarzanych produktów po taśmie produkcyjnej. Fordyzm zakładał zwiększenie wydajności poprzez automatyzację i mechanizację produkcji na wszystkich możliwych polach. Towarzyszyło mu dążenie do reorganizacji pracy zgodnie z nowymi amerykańskimi badaniami nad jej efektywnością, znanymi jako „Tayloryzm”.

</doc>
<doc id="1342275" url="https://pl.wikipedia.org/wiki?curid=1342275" title="Aborcja na Malcie">
Aborcja na Malcie

Według stanu na 2003 rok maltańskie ustawodawstwo przewiduje całkowity zakaz aborcji (art. 241-243A kodeksu karnego). Prawo to wprowadzono w 1981 roku - wcześniej przerywanie ciąży było legalne z powodu ścisłych wskazań medycznych. Maltańskie przepisy są najbardziej restrykcyjne w Unii Europejskiej.
Za wykonanie aborcji grozi kara od osiemnastu miesięcy do trzech lat więzienia. Tej samej karze podlega kobieta ciężarna. Jeśli skutkiem aborcji jest śmierć kobiety ciężarnej lub ciężki uszczerbek na jej zdrowiu odpowiedzialność karna jest równa tej za morderstwo lub okaleczenie. Farmaceucie lub pracownikowi służby zdrowia za przepisanie lub sprzedanie leków, za pomocą których można dokonać aborcji, grozi kara od osiemnastu miesięcy do czterech lat więzienia. Za nieumyślne spowodowanie poronienia grozi do sześciu miesięcy więzienia lub grzywna do tysiąca lir.

</doc>
<doc id="1342277" url="https://pl.wikipedia.org/wiki?curid=1342277" title="Anna Frajlich">
Anna Frajlich

Anna Frajlich-Zając (ur. 10 marca 1942 w Kattatałdyk) – polska poetka żydowskiego pochodzenia, prozaik i wykładowca literatury polskiej, obecnie na stałe mieszkająca w Stanach Zjednoczonych.
Życiorys.
Urodziła się w Kattatałdyk w Kirgiskiej SRR, gdzie w czasie II wojny światowej przebywali jej rodzice (Pachie Frajlich, w Kirgistanie pracujący jako referent techniczny w przedsiębiorstwie budowlanym, oraz Amalia z domu Scheiner, instruktorka krawiectwa), którzy pochodzili ze Lwowa. Po zakończeniu wojny zamieszkała z rodziną w Szczecinie. Następnie przeniosła się do Warszawy, gdzie ukończyła filologię polską na Uniwersytecie Warszawskim. Polskę z mężem Władysławem Zającem i synem Pawłem opuściła w listopadzie 1969 po antysemickiej nagonce, która była następstwem wydarzeń marcowych. Jest wykładowcą na Uniwersytecie Columbia, a w 1990 obroniła pracę doktorską na Wydziale Slawistycznym Uniwersytetu Nowojorskiego. Od lat publikuje w prasie emigracyjnej i krajowej. W 2001 została odznaczona Krzyżem Kawalerskim Orderu Zasługi Rzeczypospolitej Polskiej.

</doc>
<doc id="1342278" url="https://pl.wikipedia.org/wiki?curid=1342278" title="Mélissa Theuriau-Debbouze">
Mélissa Theuriau-Debbouze



</doc>
<doc id="1342280" url="https://pl.wikipedia.org/wiki?curid=1342280" title="Barbara Królka">
Barbara Królka

Barbara Królka (zm. ok. 1670) – mieszkanka Wizny lub najbliższych okolic, oskarżona o bycie czarownicą i spalona na stosie.
Historia.
Skazano ją podczas procesu prowadzonego przez burmistrza Wizny. Dekret sądu wójtowskiego zapisany został w łomżyńskiej księdze miejskiej z 1670 roku (nr 15, fol. 143-144). Przypisywano jej oczarowanie Zygmunta Augusta, spowodowanie śmierci królowych: Elżbiety Habsburżanki (1545) i Barbary Radziwiłłówny (1551) oraz przyniesienie do Łomży morowej zarazy, która w 1624 roku w ciągu 2 miesięcy spowodowała śmierć 5021 mieszkańców. 
Według innych źródeł jej sprawa toczyła się przed sądem landwójtowskim w Wiźnie w 1664 roku, a wyrok procesu zapisano w łomżyńskiej księdze miejskiej nr 16 (str. 144). Oskarżono ją o rzucenie czarów na poborcę ziemi wiskiej, Wacława Jeziorkowskiego oraz jego rodzinę i dobytek. Królkę, mieszkającą prawdopodobnie w Jeziorku – majątku należącym dawniej do Adama Jeziorkowskiego, przesłuchano w obecności ławników. Poddano ją torturom, ale dopiero przy trzecim przypalaniu ogniem przyznała się do winy. Zeznała, że zakopała pod należącym do rodziny Jeziorkowskich chlewem szkapią głowę, odbierała mleko krowom i zbierała poranną rosę. Wymieniła też inne okoliczne czarownice, m.in. Piotrową Nowaczkę i starą Stańkową z Kownat oraz Katarzynę Pszeniczynę z Janczewa. Miała uczestniczyć też w sabatach czarownic, organizowanych u Białego Kamienia koło Kolna.
Współcześnie.
W Kiermusach, co roku w drugą niedzielę września, organizowana jest inscenizacja przypominająca o procesie Barbary. W 2016 udostępniona została tam zwiedzającym wystawa narzędzi tortur inspirowana jej historią.

</doc>
<doc id="1342281" url="https://pl.wikipedia.org/wiki?curid=1342281" title="PS2 Expansion Bay">
PS2 Expansion Bay



</doc>
<doc id="1342283" url="https://pl.wikipedia.org/wiki?curid=1342283" title="Ciborze">
Ciborze

Ciborze – jezioro w województwie lubuskim, w powiecie świebodzińskim, w gminie Skąpe. Linia brzegowa od południowego wschodu bezpośrednio przylega do wsi Cibórz.

</doc>
<doc id="1342285" url="https://pl.wikipedia.org/wiki?curid=1342285" title="Kolporter Service">
Kolporter Service



</doc>
<doc id="1342286" url="https://pl.wikipedia.org/wiki?curid=1342286" title="Siemikowice">
Siemikowice



</doc>
<doc id="1342291" url="https://pl.wikipedia.org/wiki?curid=1342291" title="Bogusław Radoszewski">
Bogusław Radoszewski

Bogusław Boksa Radoszewski herbu Oksza (ur. ok. 1577 w Siemikowicach, zm. 1638 w Janowie Podlaskim) – polski duchowny katolicki, biskup kijowski i łucki, opat świętokrzyski komendatoryjny do 1633.
Syn Jerzego i Marii z Mogilnickich, brat Bogusława Radoszewskiego posła i kasztelana wieluńskiego.
Po ukończeniu kolegium jezuitów w Kaliszu, studiował we Frankfurcie nad Odrą i w Padwie, po czym przyjął święcenia kapłańskie w Krakowie (1607).
Na dworze królewskim został sekretarzem Zygmunta III Wazy, piastował stanowisko kanonika kaliskiego. 
Złożył profesję zakonną i został przełożonym łysogórskiego opactwa benedyktynów. 17 stycznia 1619 prekonizowany został przez papieża Pawła V na ordynariusza kijowskiego.
Po wykupieniu gruntów od Pani Kowalkowej - Wierzbnik, a także dzięki uzyskaniu przywileju lokacyjnego (z dnia 16 stycznia 1624) od króla Zygmunta III Wazy, założył podwaliny miasta Wierzbnik.
Był elektorem Władysława IV Wazy z województwa kijowskiego w 1632 roku. 
6 czerwca 1633 został biskupem łuckim. Pochowano go w Sanktuarium Świętego Krzyża.

</doc>
<doc id="1342293" url="https://pl.wikipedia.org/wiki?curid=1342293" title="Kolporter Development">
Kolporter Development



</doc>
<doc id="1342295" url="https://pl.wikipedia.org/wiki?curid=1342295" title="Czynnik D">
Czynnik D

Czynnik D (ang. "Factor D") - enzym (proteaza serynowa, EC 3.4.21.46) biorący udział w alternatywnej drodze aktywacji dopełniacza. Wywołuje rozbicie czynnika B na dwie składowe "Ba" i "Bb". 
Pobudzona forma składnika C3 może w obecności jonów magnezu dołączać czynnik B, który rozbijany na dwie składowe (przez czynnik D). Składowa "Ba" wydzielana jest od środowiska, a składowa "Bb" wraz z pobudzoną formą C3 stanowi "rozpuszczalną konwertazę C3 drogi alternatywnej".

</doc>
<doc id="1342296" url="https://pl.wikipedia.org/wiki?curid=1342296" title="DualShock 2">
DualShock 2



</doc>
<doc id="1342301" url="https://pl.wikipedia.org/wiki?curid=1342301" title="Barbara Wolnicka">
Barbara Wolnicka

Barbara Mirosława Wolnicka, z d. Szewczyk (ur. 21 marca 1970 w Katowicach), polska florecistka. Trzykrotna olimpijka (Barcelona (1992), Atlanta (1996), Sydney (2000)), wicemistrzyni olimpijska (Sydney (2000). Dwukrotna medalistka mistrzostw świata (1998, 1999), brązowa medalistka mistrzostw Europy (2000), brązowa medalistka Letniej Uniwersjady (1991). Wielokrotna medalistka mistrzostw Polski.
Kariera sportowa.
Była zawodniczką Pałacu Młodzieży Katowice, gdzie jej trenerem była Sylwia Julito (1980-1987), GKS Katowice (1987-1989), AZS-AWF Gdańsk (1989-1996) i AZS AWF Katowice (1996-2000). W 1996 ukończyła studia w Akademii Wychowania Fizycznego i Sportu w Gdańsku. W 2000 została odznaczona Złotym Krzyżem Zasługi.

</doc>
<doc id="1342303" url="https://pl.wikipedia.org/wiki?curid=1342303" title="Tova Berlinski">
Tova Berlinski

Tova Berlinski (ur. 20 kwietnia 1915 w Oświęcimiu, zm. 16 stycznia 2022 w Jerozolimie) – izraelska malarka polskiego pochodzenia, nestorka środowiska malarskiego w Jerozolimie.
Życiorys.
Tova Berlinski urodziła się w Oświęcimiu jako Gusta Wolf, córka chasyda, właściciela sklepu z meblami Samuela Wolfa i Gizeli z domu Horowitz. Była najstarszą z sześciorga rodzeństwa. 
Swojego męża, Eliasza, poznała dzięki działalności w syjonistycznym ruchu młodzieżowym. Dziesięć dni po ślubie wyruszyli do ówczesnego Brytyjskiego Mandatu Palestyny, aby dołączyć do pionierów pracujących nad ustanowieniem Izraela. Przybyli jako nielegalni emigranci, unikając brytyjskich władz, które ograniczały wówczas żydowską imigrację. Artystka utrzymywała kontakt z rodziną w Polsce tak długo, jak możliwe było przesyłanie listów. Podczas II wojny światowej jej pozostała w Polsce rodzina zginęła w Auschwitz-Birkenau. 
Początkowo pasjonował ją teatr. Zaczęła malować w wieku 38 lat. W latach 1953-1957 studiowała na Akademii Sztuk Pięknych i Wzornictwa Besaleela w Jerozolimie; później także w Paryżu pod opieką Andre Lhote’a i Henriego Goetza, gdzie pozostawała w kręgu abstrakcyjnego ekspresjonizmu. Do 1952 roku mieszkała w Tel Awiwie. Potem mieszkała i tworzyła w Jerozolimie. W 1963 roku została laureatką nagrody Jerusalem Prize, a w 2000 roku otrzymała nagrodę Mordechai Ish-Shalom za całokształt twórczości i znaczący wkład w rozwój sztuki.
W latach 1965–1984 była wykładowczynią w The Popular University – Beit Ha’Am Bezalel dla dorosłych, prowadziła także prywatne lekcji we własnym studio. W 1974 roku dołączyła do grupy Aklim. W latach 1982–1984 była członkiem Radius Group. 
W 1984 roku po raz pierwszy od wyjazdu z Polski artystka odwiedziła rodzinny Oświęcim. Później odwiedzała miasto wielokrotnie, nie zgadzając się na kojarzenie miejscowości wyłącznie w świetle historii istniejącego tu obozu koncentracyjnego i chcąc podkreślić wagę swych wspomnień swego szczęśliwego dzieciństwa w tym mieście. 
Twórczość.
Pierwotnie obrazy Tovy Berlinski były pełne światła i barw. We wczesnym okresie twórczości artystkę fascynowały kolorowe dziecięce rysunki, później tworzyła barwne abstrakcje z figuratywnymi aluzjami oraz pejzaże. Z biegiem czasu w twórczości artystki pojawiały się motywy figuratywne. 
Jej obrazy z lat 60. i 70. ukazują wpływ dziedziństwa spędzonego w Oświęcimiu, który artystka zapamiętała jako piękne miasto i jako wspomnienie idyllicznego krajobrazu dzieciństwa. Obrazy te reprezentują styl abstrakcyjny z kontrastującymi kolorami i czarnymi konturami. Na obrazach z tego okresu pojawiają się również niewyraźne postacie, które wskazują na członków rodziny, którzy zginęli w Holokauście. 
Jednak dopiero w latach 70. XX wieku artystka zaczęła bezpośrednio zajmować się kwestią Holokaustu. Jej obrazy stawały się coraz bardziej abstrakcyjne i pojawiały się w nich większe obszary koloru. W latach 70. kolory stały się bardziej umiarkowane i monochromatyczne, ale plamy barwne rosły i rozprzestrzeniały się na całą powierzchnię obrazu. Berlinsky często malowała zamknięte okna i widoki widoczne przez zamknięte okiennice. 
Późniejsze pejzaże izraelskie z wysokimi cyprysami i skałami wywołują wrażenie surowości i pustki. Minimalistyczne martwe natury przedstawiają puste krzesła. Na portretach członkowie rodziny pojawiają się z zamazanymi i zanikającymi rysami lub twarzami, które zanikają w geometryczne wzory – jest to odzwierciedleniem straty portretowanych. 
W późniejszym okresie głównym motywem malarstwa Tovy Berlinski stały się ciemne, często czarne kwiaty, często dedykowane rodzicom i rodzeństwu, zamordowanym w Auschwitz. 
Tova Berlinski wystawiała swe prace m.in. w Izraelu, Wielkiej Brytanii, Stanach Zjednoczonych i Holandii. W styczniu 2006 roku, po raz pierwszy w Polsce, jej dzieła prezentowano na wystawie pt. „O miłości i śmierci” w Galerii Miejskiej Arsenał w Poznaniu. W tym samym roku były również prezentowane w Centrum Żydowskim w Oświęcimiu oraz w Centrum Kultury Żydowskiej w Krakowie.
W 2006 roku Tova Berlinski podarowała Muzeum Auschwitz-Birkenau jedno ze swych dzieł. Jest to obraz bez tytułu przedstawiający pojedynczy szary kwiat w szklanym wazonie. Kompozycja o wymiarach 100 na 70 cm, w szaro-czarnej tonacji, została wykonana na papierze techniką mieszaną. Rok później artystka przekazała dwie prace malarskie do kolekcji Centrum Żydowskiego w Oświęcimiu.

</doc>
<doc id="1342304" url="https://pl.wikipedia.org/wiki?curid=1342304" title="Szur (województwo lubelskie)">
Szur (województwo lubelskie)

Szur – wieś w Polsce, położona w województwie lubelskim, w powiecie zamojskim, w gminie Krasnobród.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Krasnobród.
Historia.
Słownik geograficzny Królestwa Polskiego z roku 1892 o wsi pisał cyt: „Szur wieś nad rzeką Wieprzem w powiecie tomaszowskim, gminie Tarnawatka, parafii Krasnobród, śród lasu na piaskach, ma 8 domów 60 mieszkańców wyznania rzymskokatolickiego, 115 mórg. Ludność rolnicza, trudni się też obróbką drzewa i wywózką. Jest tu przejazd (bród?) przez Wieprz, wązkim korytem płynący”.

</doc>
<doc id="1342305" url="https://pl.wikipedia.org/wiki?curid=1342305" title="Haselhorst (stacja metra)">
Haselhorst (stacja metra)

Haselhorst - stacja metra w Berlinie na linii U7, w dzielnicy Haselhorst, w okręgu administracyjnym Spandau. Stacja została otwarta w 1984. 
Historia.
Stacja została nazwana na cześć wioski, obecnie dzielnicy Berlina Haselhorst. Projekt stacji przygotował Rainer G. Rümmler. Ma jedną platformę przedzieloną rzędem podpór. Na posadzce wykonano nietypowy wzór. Została otwarta w 1984 roku. 

</doc>
<doc id="1342306" url="https://pl.wikipedia.org/wiki?curid=1342306" title="Szur (województwo podlaskie)">
Szur (województwo podlaskie)

Szur – dawna miejscowość leżąca pod Łomżą w pobliżu pierwotnej jej lokalizacji. Aktualnie znajduje się w obrębie wsi Stara Łomża nad Rzeką – na jej wschodnim skraju. Dawną wieś Szur od Starej Łomży oddzielało Wzgórze Świętego Wawrzyńca.
Historia.
W Szurze znajdował się zamek łomżyński założony przez Kazimierza Wielkiego ok. roku 1340. Zamek był użytkowany co najmniej do XVI wieku. Brak zapisków mówiących o tym kiedy zamek przestał istnieć. W 1805 roku odkopano resztki murów i żelazną bramę.
Pod koniec XIX wieku wioskę zamieszkiwali tylko Żydzi.
W latach 1921 – 1939 wieś leżała w województwie białostockim, w powiecie łomżyńskim, w gminie Kupiski.
Według Powszechnego Spisu Ludności z 1921 roku wieś zamieszkiwało 71 osób, 15 było wyznania rzymskokatolickiego a 56 mojżeszowego. Jednocześnie 63 mieszkańców zadeklarowało polską przynależność narodową a 8 żydowską. Było tu 8 budynków mieszkalnych. Miejscowość należała do parafii rzymskokatolickiej w Łomży. Podlegała pod Sąd Grodzki i Okręgowy w Łomży; właściwy urząd pocztowy mieścił się w Łomży.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="1342307" url="https://pl.wikipedia.org/wiki?curid=1342307" title="Zitadelle (stacja metra)">
Zitadelle (stacja metra)

Zitadelle - stacja metra w Berlinie na linii U7, w dzielnicy Haselhorst, w okręgu administracyjnym Spandau. Stacja została otwarta w 1984. Nazwa pochodzi od cytadeli Spandau.

</doc>
<doc id="1342308" url="https://pl.wikipedia.org/wiki?curid=1342308" title="Křtomil">
Křtomil

Křtomil – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 411 mieszkańców.

</doc>
<doc id="1342309" url="https://pl.wikipedia.org/wiki?curid=1342309" title="Katualda">
Katualda

Katualda – markomański arystokrata i władca państwa markomańskiego w 19 i, niewykluczone, w 20 n.e.
Wygnany z państwa Marboda z niewyjaśnionych powodów, osiedlił się na północy wśród Gotów, zamieszkujących tereny obecnego Pomorza. Kiedy pozycja Marboda osłabła na skutek porażki w wojnie z Arminiuszem i buntu licznych podległych plemion, Katualda (niewykluczone, że przy dyplomatycznej i materialnej pomocy Rzymian), wkroczył na czele silnego oddziału w granice państwa Marboda, zadał mu klęskę, zmuszając go do ucieczki, a stolicę jego państwa, Marobudum, zniszczył. Zasiadł wtedy na tronie władcy Markomanów. Jednak w tym samym lub najdalej w następnym roku został obalony przez władcę Hermundurów Wibiliusza i ratował się ucieczką na terytorium rzymskie. Rzymianie pozwolili mu osiedlić się w Forum Iulii w Galii Narbońskiej. Upadek Katualdy ostatecznie zakończył okres wielkiej potęgi Markomanów. 

</doc>
<doc id="1342317" url="https://pl.wikipedia.org/wiki?curid=1342317" title="Zamach stanu Ludwika Napoleona Bonapartego (1851)">
Zamach stanu Ludwika Napoleona Bonapartego (1851)

Zamach stanu 2 grudnia 1851 – przejęcie pełni władzy przez Ludwika Napoleona Bonapartego, prezydenta II Republiki Francuskiej, początek II Cesarstwa Francuskiego.
Przyczyny.
W 1848 Ludwik Napoleon Bonaparte został w głosowaniu powszechnym wybrany prezydentem II Republiki Francuskiej mając za sobą poparcie 74% obywateli kraju. W trakcie sprawowania urzędu był permanentnie skonfliktowany ze Zgromadzeniem Narodowym, zaś nadany mu zestaw kompetencji uważał za niewystarczający. Ambitny Ludwik Napoleon już wcześniej marzył o władzy absolutnej, organizując dwa nieudane przewroty w czasach monarchii lipcowej. Tych ambicji całkowicie nie docenili czołowi działacze Zgromadzenia (poza Alexisem de Tocqueville’em), którzy widzieli w prezydencie jedynie pozbawionego zdolności politycznych figuranta. Louis Adolphe Thiers otwarcie nazywał go kretynem. Tymczasem Ludwik Napoleon wydawał spore sumy na finansowanie gazet popierających bonapartyzm jako opcję polityczną i w miarę możliwości starał się prowokować konflikty w łonie parlamentu, jak i przekonywać polityków do idei restauracji cesarstwa.
Ostateczną przyczyną, która skłoniła Ludwika Napoleona do rozwiązania siłowego, stało się uchwalenie konstytucji, której zapis zabraniał reelekcji prezydenta. Oznaczałoby to konieczność odejścia z urzędu w grudniu 1852. Początkowo Bonaparte starał się doprowadzić do rozpisania nowego referendum konstytucyjnego, które zmodyfikowałoby niekorzystny dlań zapis. Mimo powodzenia akcji propagandowej na prowincji (w toku której wielokrotnie okazywało się, że niedoedukowani francuscy chłopi nie odróżniają Ludwika Napoleona od Napoleona I), Zgromadzenie Narodowe (głównie za sprawą sojuszu grupy Thiersa z lewicą) zdecydowanie odrzuciło nie tylko wszelkie propozycje rewizji konstytucji, ale i zlikwidowało instytucję powszechnego głosowania. Tym samym straciło resztki poparcia społeczeństwa francuskiego, które i tak od czasu dni czerwcowych poważnie rozczarowało się II Republiką (warstwy średnie i niższe ze względu na ogrom represji, zaś klasa wyższa uznała je za niewystarczające).
Przygotowania do zamachu.
Pierwsze rozmowy odnośnie do zamachu stanu miały miejsce w Saint-Cloud 20 sierpnia 1851 r. Oprócz Ludwika Napoleona Bonapartego w ścisłym kierownictwie spiskowców znaleźli się generał Saint-Arnaud, hrabia de Persigny i książę de Morny. Jeszcze jesienią, 14 października i 13 listopada Ludwik Napoleon domagał się od Zgromadzenia zgody na nowe referendum konstytucyjne w oparciu o zasadę głosowania powszechnego – ponownie bezskutecznie. Równolegle prezydent wykorzystywał prerogatywy związane z obsadzaniem ministeriów oraz wpływem na kadry wojskowe, umieszczając Saint-Arnauda na stanowisku ministra wojny, probonapartystowskiego generała Magnana na stanowisku dowódcy garnizonu paryskiego oraz innego bonapartystę Maupasa na stanowisku prefekta policji w Paryżu. Wreszcie Bonaparte osobiście wyznaczył datę zamachu na 2 grudnia i nadał operacji kryptonim Rubikon. Nie udało się jednak zachować pełnej konspiracji; mimo tego Zgromadzenie Narodowe nie zrobiło nic, by ratować demokrację.
Przebieg przewrotu w Paryżu.
Po całonocnych naradach i przygotowaniach, rankiem 2 grudnia Saint-Arnaud wyprowadził wojska rządowe z koszar i zajął wszystkie punkty strategiczne w mieście, zajmując m.in. gmach Zgromadzenia Narodowego. Doszło do aresztowań wśród opozycjonistów. Oba te wydarzenia miały miejsce około piątej nad ranem, uniemożliwiając zorganizowany opór na większą skalę. Wówczas Ludwik Napoleon osobiście zredagował 6-punktowe obwieszczenie oraz proklamację „do ludu”, w której kolejno ogłaszał rozwiązanie Zgromadzenia Narodowego, przywrócenie zasady głosowania powszechnego, początek prac nad nową konstytucją oraz zapowiedź „restauracji systemu stworzonego przez Pierwszego Konsula”. Pod tekstem podpisali się Bonaparte i de Morny. Samego 2 grudnia nie doszło do żadnych starć z przeciwnikami zamachu, toteż wydawało się, że przewrót przebiegł całkowicie bezkrwawo.
Parlamentarzyści, którzy uniknęli aresztowań, zgromadzili się w merostwie X okręgu miejskiego. 220 głosów padło za oficjalnym potępieniem zamachu stanu, część republikanów opublikowała wezwania do zbrojnego oporu. Wojsko było już jednak panem sytuacji w mieście i aresztowało kolejnych niepokornych. Mimo wzniesienia w mieście blisko 70 barykad walki trwały krótko, jednak okazały się niezwykle krwawe. 4 grudnia na Boulevard des Capucines wojsko zabiło blisko 200 osób, w tym wielu cywilów. Ostatnie barykady broniły się do 5 grudnia. W walkach uczestniczyli deputowani Victor Hugo i Jean-Baptiste Baudin, który swój udział w obronie barykady przypłacił życiem. Walka z zamachem stanu nie przybrała jednak tak masowych rozmiarów, jak jeszcze w lutym 1848 r. walka z monarchią lipcową; na barykady, wzniesione w dzielnicy Hal, Saint-Antoine oraz w Saint-Denis udało się jedynie około 1200 powstańców, przeciwko którym Bonaparte wysłał 40 tys. wojska.
Na prowincji.
Przeciwko zamachowi zbuntowała się natomiast część prowincji, w stopniu dotąd w dziewiętnastowiecznej Francji niespotykanym. T. Margadant mówi nawet o 100 tys. powstańców, głównie słabo uzbrojonych drobnomieszczan, studentów, rzadziej chłopów. Zbuntowane departamenty (w łącznej liczbie 32) położone były na południu, departament Basse-Alpes powołał nawet Komitet Oporu, jednak walki trwały krótko. Powodem tego był brak koordynacji pomiędzy poszczególnymi oddziałami i kolumnami, jak i brak ustalonej strategii w obozie powstańców, którzy na ogół po opanowaniu swojego rodzinnego miasta lub departamentu nie wiedzieli, co mieliby dalej robić. 8 grudnia Ludwik Napoleon ogłosił na południu stan oblężenia, w ciągu kilku dni wojsko rozprawiło się z powstańcami. Padło kilkuset zabitych po stronie powstańców, żołnierze stracili ok. 100 osób, 26 tys. osób zostało aresztowanych w związku z zamieszkami, z czego zapadło 15 tys. wyroków skazujących, w tym prawie 10 tys. – na deportację. Dalsze tysiące osób uciekły z kraju, a 80 byłych deputowanych zostało skazanych na banicję.
Plebiscyt.
Jednym z pierwszych legislacyjnych skutków zamachu była rewizja konstytucji, w której zawarto przede wszystkim nowe uprawnienia prezydenckie. Jego kadencja miała trwać 10 lat, prezydent miał posiadać całość władzy wykonawczej oraz inicjatywę ustawodawczą. Marginalizowało to rolę Zgromadzenia Narodowego i budowało faktyczny autorytaryzm. W celu zapewnienia sobie poparcia Ludwik Napoleon Bonaparte jeszcze w grudniu rozpisał plebiscyt, w którym Francuzi mieli wypowiedzieć się na temat przeprowadzonych przez niego reform. Bonaparte zapewniał, że zamach stanu był działaniem na rzecz ratowania państwa. Uzyskał imponującą większość (7 481 tys. odpowiedzi TAK przy 647 tys. NIE dla zamachu stanu), jednak referendum przeprowadzone zostało w sposób niezgodny z demokratycznymi procedurami. Na kartach do głosowania zawarto jedynie odpowiedź TAK, jeśli głosujący pragnął wyrazić sprzeciw, musiał sam dopisać słowo NIE i podpisać się, a następnie oddać kartę przewodniczącemu komisji wyborczej, który wrzucał ją do symbolicznej urny. Nie było żadnej możliwości kontrolowania, czy przewodniczący naprawdę umieszczają w urnach wszystkie głosy na NIE, znane są też przypadki represjonowania osób, które zdecydowały się zaprotestować.
Notabene, nie czekając na wyniki plebiscytu, Ludwik Napoleon Bonaparte zaczął instalować swoich ludzi w administracji rządowej i wojsku. Również osoby uczestniczące w przygotowaniach do zamachu otrzymały wysokie gratyfikacje pieniężne oraz nadania majątków, które Bonaparte pozyskał, konfiskując wcześniej majątek rodziny obalonego króla Ludwika Filipa.
Na podstawie zamachu stanu Karol Marks rozwinął marksistowską koncepcję bonapartyzmu.
Proklamacja Cesarstwa.
7 listopada 1852 r. w nowym referendum Ludwik Napoleon Bonaparte uzyskał potwierdzenie poparcia dla swojego pomysłu zwieńczenia procesu przejmowania władzy poprzez oficjalną likwidację republiki i jej instytucji oraz zmianę nazwy kraju na II Cesarstwo z sobą samym jako Napoleonem III. W oficjalnych dokumentach uznano datę 2 grudnia jako początek nowego ustroju.

</doc>
<doc id="1342321" url="https://pl.wikipedia.org/wiki?curid=1342321" title="Agni Parthene">
Agni Parthene

Agni Parthene (), znany też jako Hymn św. Nektariusza – hymn maryjny używany w liturgii bizantyjskiej (często na początku wieczerni – nieszporów), autorstwa św. Nektariusza z Eginy.
Pieśń powstała w 1905 roku wskutek mistycznego widzenia św. Nektariusza, greckiego mnicha, biskupa Kościoła Grecji, który praktykował modlitwę i kontemplację w życiu zakonnym.

</doc>
<doc id="1342322" url="https://pl.wikipedia.org/wiki?curid=1342322" title="Shadur">
Shadur



</doc>
<doc id="1342330" url="https://pl.wikipedia.org/wiki?curid=1342330" title="Piotr Makowski (trener)">
Piotr Makowski (trener)

Piotr Makowski (ur. 23 września 1968 w Bydgoszczy) – polski trener siatkówki. Pierwszy trener klubu Delecta Bydgoszcz (2011–2013), były trener Centrostal Focus Park Bydgoszcz, były asystent trenera kadry narodowej, a także trener żeńskiej reprezentacji od kwietnia 2013 roku. 14 lutego 2015 roku z powodów osobistych złożył dymisję z funkcji trenera reprezentacji Polski kobiet.
Kariera trenerska.
W sezonie 2004/05 został pierwszym trenerem drużyny seniorek klubu KS Pałac Bydgoszcz. Po zakończeniu sezonu 2006/07 został przez zarząd klubu zwolniony z tej funkcji i od początku sezonu 2007/08 objął w klubie funkcję trenera-koordynatora grup młodzieżowych. 20 lutego 2008 ponownie zatrudniony jako drugi trener, 4 kwietnia 2008 powrócił na stanowisko pierwszego trenera Centrostalu. Później został drugim trenerem (asystent Jerzego Matlaka) reprezentacji Polski kobiet. Od 2011 był trenerem męskiego zespołu Delecta Bydgoszcz. W latach 2013-2015 był pierwszym trenerem reprezentacji kobiet.
Od 2015 roku był trenerem Transferu Bydgoszcz, zastępując w roli szkoleniowca Vitala Heynena. W 2018 roku został prezesem spółki K.S. Pałac Bydgoszcz S.A.

</doc>
<doc id="1342331" url="https://pl.wikipedia.org/wiki?curid=1342331" title="Koszule nasycone woskiem">
Koszule nasycone woskiem

Koszule nasycone woskiem (tytuł oryginalny: "Këmishët me dyllë") – albański film fabularny z roku 1987 w reżyserii Besima Kurtiego.
Opis fabuły.
Akcja filmu rozgrywa się w II połowie XIX w, w czasie powstań antyosmańskich. Jano dowodzi jedną z czet. Kiedy giną dwie osoby z oddziału Jano zastanawia się nad sensem dalszej walki i myśli o jej zakończeniu. Kiedy Turcy zabierają siłą do armii grupę młodych Albańczyków decyduje się kontynuować walkę. Film realizowano we wsi Palasë k. Wlory.

</doc>
<doc id="1342333" url="https://pl.wikipedia.org/wiki?curid=1342333" title="Pawieł Brutt">
Pawieł Brutt

Pawieł Aleksandrowicz Brutt ros. Павел Александрович Брутт (ur. 29 stycznia 1982 w Sosnowym Borze) – rosyjski kolarz szosowy, zawodnik profesjonalnej drużyny Tinkoff.

</doc>
<doc id="1342334" url="https://pl.wikipedia.org/wiki?curid=1342334" title="Pawel Brutt">
Pawel Brutt



</doc>
<doc id="1342335" url="https://pl.wikipedia.org/wiki?curid=1342335" title="Vn700">
Vn700



</doc>
<doc id="1342337" url="https://pl.wikipedia.org/wiki?curid=1342337" title="Pierwszy białoruski oddział szturmowy">
Pierwszy białoruski oddział szturmowy

Pierwszy białoruski oddział szturmowy (biał. "Першы беларускі штурмовы зьвяз") – ochotniczy kolaboracyjny oddział zbrojny o charakterze dywersyjnym, złożony z Białorusinów działający w czerwcu 1941 r. na sowieckiej Białorusi.
Historia.
W związku z przygotowaniami niemieckimi do ataku na ZSRR władze III Rzeszy podjęły wojskową współpracę z nastawionymi antysowiecko Białorusinami-emigrantami. Stronę hitlerowską reprezentowali oficerowie i współpracownicy Abwehry mjr Gerulis, były rektor uniwersytetu w Królewcu mjr Dering, prof. von Mende i jego doradca von Engelgard. Ze strony białoruskiej rozmowy prowadzili działacze skupieni wokół Mikałaja Szczorsa i księdza Wincenta Hadleŭskiego. Kontakty zostały nawiązane jeszcze w II poł. 1940 r. Werbunek do białoruskiego oddziału szturmowego odbywał się spośród b. żołnierzy Wojska Polskiego pochodzenia białoruskiego, zwolnionych z obozów jenieckich. Pomoc zapewniało Białoruskie Przedstawicielstwo w Berlinie, które prowadziło rejestrację jeńców wojennych pochodzenia białoruskiego.
W wyniku werbunku na kurs dywersyjny w miejscowości Lamsdorf na Śląsku zostało skierowanych 52 Białorusinów. Szkolenie rozpoczęło się 5 maja 1941 r. Już 12 maja rozpoczęło się formowanie białoruskiego oddziału dywersyjnego. Jego dowódcą został b. chorąży WP Uładzimier Kaczan, zastępcą – Kanstanty Gabinski, instruktorem wojskowym – Kazimier Sławiecki, instruktorem propagandowo-wychowawczym – Eduard Wałancej, kronikarzem – Branislau Daniłowicz, zaś intendentem i instruktorem minowym – Mikałaj Byćko. Branislau Daniłowicz był autorem pieśni "Гэта йдзе Першы зьвяз наш штурмовы", która stała się nieoficjalnym hymnem oddziału. 8 czerwca złożono przysięgę na wierność Białorusi. Tego dnia przeorganizowano dowództwo oddziału następująco: U. Kaczan (dowódca), E. Wałancej (sekretarz), M. Byćko (skarbnik) oraz Michaś Barcewicz, K. Gabinski i B. Daniłowicz. 13 czerwca oddział został przeniesiony do Pruszkowa, aby być bliżej granicy z ZSRR. Liczył on wówczas 41 członków, umundurowanych w polowe mundury Wehrmachtu. Wiadomo jednak, że w przeddzień rozpoczęcia akcji część żołnierzy dostała mundury Armii Czerwonej. Pierwszy białoruski oddział szturmowy pod względem operacyjnym podlegał Abwehrze, zaś taktycznym – dowództwu Pułku "Brandenburg".
Białorusini zostali przerzuceni przez granicę samolotami 15 i 19 czerwca. Każdy dywersant był wyposażony w pistolet kal. 7,65 mm, 4 granaty ręczne polskiej produkcji, kompas i nóż fiński. Pierwsza grupa z 15 czerwca miała zadanie prowadzenia dywersji na linii kolejowej Baranowicze-Stołpce. Jednakże zaraz po przejściu granicy jej członkowie zostali wykryci i aresztowani przez sowiecką straż graniczną, a następnie przekazani NKWD. Druga grupa z 19 czerwca z dowódcą oddziału U. Kaczanem podzieliła się na terytorium Białorusi na 2 podgrupy po 10 osób. Działały one na tyłach wojsk sowieckich w promieniu 25 do 40 km od Mińska. Ich zadaniem była dywersja na liniach komunikacyjnych, niszczenie telegrafów i stacji telefonicznych, składów i magazynów wojskowych oraz innych instalacji wojskowych. Przeprowadzili szereg akcji dywersyjnych. Nie wiadomo jednak, jakie znaczenie miały one dla Niemców. W Pruszkowie pozostało 14 Białorusinów, którzy nie zdążyli już wziąć udziału w akcji.
Po ataku wojsk niemieckich na ZSRR 22 czerwca, działalność Białorusinów straciła znaczenie z uwagi na szybkie postępy hitlerowców. Niemcy skierowali ich do zadań wartowniczych i policyjnych, a następnie włączyli w skład białoruskiej policji porządkowej w Mińsku.

</doc>
<doc id="1342338" url="https://pl.wikipedia.org/wiki?curid=1342338" title="Julija Szełuchina">
Julija Szełuchina

Julija Szełuchina, ukr. Юлія Шелухіна (ur. 30 kwietnia 1979) – ukraińska siatkarka, posiadająca polskie obywatelstwo, grająca na pozycji środkowej. Była reprezentantka Ukrainy.
Kariera.
Na początku swojej kariery Julija występowała w ukraińskich klubach. W sezonie 2001/2002 występowała we włoskiej Serie A1, w drużynie Monte Schiavo Banca Marche Jesi. Po sezonie spędzonym we Włoszech zdecydowała się wyjechać do Polski i zasilić Skrę Warszawa. Ze Skrą zdobyła wicemistrzostwo Polski. Z Warszawy trafiła do Winiarów Kalisz, z którymi była ponownie wicemistrzynią Polski.
W sezonie 2004/2005 siatkarka wyjechała na Ukrainę. Po spędzonym tam sezonie występowała przez rok w I-ligowym zespole Budowlani-Start Łódź, z którym zajęła trzecie miejsce w rozgrywkach. Potem wyjechała do Poznania i występowała w klubie IDM Swarzędz Meble AZS AWF Poznań. W sezonie 2007/2008 zawitała do Piły, z tym zespołem zdobyła tytuł wicemistrza Polski, Puchar oraz Superpuchar Polski, dotarła też do 1/8 finału Ligi Mistrzyń. Po sezonie Julia wzięła urlop macierzyński, po nim występowała w I ligowej drużynie Organiki Budowlanych Łódź, z tym zespołem awansowała do PlusLigi Kobiet w 2009 roku, zdobyła Puchar Polski w 2010. Wystąpiła też w przegranym spotkaniu o Superpuchar Polski.
Julia po ośmiu latach spędzonych w Polsce starała się o polskie obywatelstwo, tym bardziej, że jej osobą był zainteresowany trener reprezentacji Polski, Jerzy Matlak, który chciał zabrać ją na Mistrzostwa Świata w Japonii. Ostatecznie Julia polskie obywatelstwo uzyskała 1 lutego 2011 roku.
Sukcesy klubowe.
Puchar Ukrainy:
Mistrzostwo Ukrainy:
Mistrzostwo Polski:
Mistrzostwo I ligi:
Puchar Polski:

</doc>
<doc id="1342340" url="https://pl.wikipedia.org/wiki?curid=1342340" title="Klasztor Kapucynów w Łomży">
Klasztor Kapucynów w Łomży

Klasztor OO. Kapucynów w Łomży – katolicki zespół klasztorny znajdujący się przy ul. Krzywe Koło 3 w Łomży w prowincji warszawskiej.
Wybudowany w latach 1770–72 w stylu baroku toskańskiego.
Klasztor został wzniesiony na skarpie nad Narwią (tzw. Popowa Góra) sumptem księdza Józefa Trzaski kanonika płockiego. Klasztor posiada trzy skrzydła. Na jego wewnętrznym dziedzińcu ustawiono figurkę Matki Boskiej Częstochowskiej.
Świątynię Matki Boskiej Bolesnej dobudowano przy klasztorze w latach 1788–89. Konsekrował ją biskup płocki Onufry Kajetan ze Słupowa Szembek, poświęcając pięć ołtarzy, w których umieszczone relikwie męczenników (św. Specjoza i Kolumbana).
W bocznej kaplicy świątyni znajduje się współczesny obraz przedstawiający bł. o. Honorata Koźmińskiego, kapucyna. W pomieszczeniu przy bocznym wejściu, od kilkudziesięciu lat w okresie Bożego Narodzenia, uruchamiana jest ruchoma szopka.
Proboszczem parafii Matki Boskiej Bolesnej jest o. Mirosław Ferenc, OFM Cap.

</doc>
<doc id="1342341" url="https://pl.wikipedia.org/wiki?curid=1342341" title="Piękne mleczarki">
Piękne mleczarki

Piękne mleczarki "(ang. Cow Belles)" – film produkcji Disney Channel, w którym występują Alyson Michalka i Amanda Michalka, lepiej znane jako siostrzany duet Aly &amp; AJ. Film zadebiutował 24 marca 2006 na kanale Disney Channel w Stanach Zjednoczonych i na Family Channel w Kanadzie. Premierę obejrzało 5,8 miliona widzów w Ameryce.
Opis fabuły.
Taylor i Courtney Callum to dwie rozpuszczone, ale dobroduszne siostry, których ojciec Reed Callum (Jack Coleman) prowadzi firmę mleczarską "Callum Dairy". Taylor właśnie ledwo zdała egzamin na prawo jazdy, z czego jest bardzo zadowolona, ale ich życie ulega gwałtownej zmianie. Pewnego dnia, kiedy Taylor i Courtney wracają z zakupów, okazuje się, że ich kuchnia spłonęła, ponieważ zostawiły kuchenkę na gazie. Zszokowany bezmyślnością córek, Reed wysyła je do firmy, żeby nauczyły się odpowiedzialności i zarobiły sobie własne pieniądze. Ich ojciec opuszcza miasto, w poszukiwaniu nowego gatunku motyla do swojej kolekcji. Dziewczęta muszą same prowadzić firmę i dbać o pracowników.
Gdy zaczynają pracę w mleczarni, ich życie zamienia się w koszmar. Nie radzą sobie, potykają się i rozlewają wszędzie mleko. Nawet telefon komórkowy Courtney ląduje w pojemniku pełnym jogurtu. Wkrótce po tym jak zaczęły pracę, okazuje się, że ktoś ukradł wszystkie pieniądze z konta bankowego firmy. Dziewczęta muszą opracować plan, aby ocalić mleczarnię i wypłacić pensję pozostałym pracownikom.
Obsada.
i inni

</doc>
<doc id="1342342" url="https://pl.wikipedia.org/wiki?curid=1342342" title="Biomarkery (toksykologia)">
Biomarkery (toksykologia)

Biomarkery – mierzalne zmiany w komórkach organizmu i zachodzących w nich procesach biochemicznych wywołane przez wchłonięty ksenobiotyk. Biomarkery są swoistymi znacznikami i dowodami na wchłonięcie toksyny do organizmu. 
Na podstawie analizy obecnych w organizmie biomarkerów można uzyskać informacje:
Substancja wybrana jako biomarker narażenia na dany ksenobiotyk, powinna być łatwa do wyizolowania z materiału biologicznego i w analizie, oraz wykazywać ilościową korelację z wielkością wchłoniętej dawki ksenobiotyku.
Biomarkery ekspozycji.
Analizę biomarkerów ekspozycji określa się inaczej monitoringiem biologicznym. Polega ona na badaniu stężenia substancji toksycznej lub metabolitów powstałych w wyniku jej działania w materiale biologicznym. Znając drogę i szybkość przemian jakim są poddawane poszczególne substancje w organizmie, można na podstawie analizy biomarkerów ekspozycji ocenić wielkość wchłoniętej dawki ksenobiotyku i wynikające z niej ryzyko dla zdrowia.
Na przykład biomarkerem narażenia na ksylen jest metabolit - kwas metylohipurowy - oznaczany w moczu. Stwierdzenie w moczu kwasu metylohipurowego w ilości przekraczającej 1,4 g/dm³ dowodzi wchłonięcia przez badaną osobę szkodliwej ilości ksylenu.
Biomarkery efektu.
Są to mierzalne zmiany biochemiczne, fizjologiczne lub strukturalne zachodzące w ustroju pod wpływem działania ksenobiotyku. Ich badanie jest ważnym elementem nadzoru zdrowotnego nad pracownikami narażonymi na działanie substancji szkodliwych. Biomarkery te mogą również służyć do rozpoznania źródła zatrucia, zaplanowania postępowania leczniczego i określenia rokowania.
Na przykład biomarkerem efektu zatrucia związkami fosforoorganicznymi jest aktywność acetylocholinoesterazy (AChE), enzymu, który jest hamowany przez te toksyny. Stwierdzenie zatem zbyt niskiej aktywności AChE we krwi, może dowodzić zatrucia związkami fosforoorganicznymi.

</doc>
<doc id="1342343" url="https://pl.wikipedia.org/wiki?curid=1342343" title="Jörg Jaksche">
Jörg Jaksche

Jörg Jaksche (ur. 23 lipca 1976 w Fürth) - niemiecki kolarz szosowy. Jaksche należy do grona kolarzy zamieszanych w Operación Puerto, w tym czasie reprezentował barwy hiszpańskiej ekipy Liberty Seguros. Niemiec przyznał się do kontaktów z dr. Fuentesem, jak i do tego, że stosował doping. Jaksche otrzymał status świadka koronnego w całej sprawie i dzięki temu jego zawieszenie trwało tylko jeden rok, a nie jak zwykle dwa. Zawieszenie niemieckiego kolarza upływało w lipcu 2008 roku, jednak z powodu braku zainteresowania ze strony kolarskich ekip Jaksche postanowił w kwietniu 2008 roku zakończyć swoją sportową karierę.

</doc>
<doc id="1342344" url="https://pl.wikipedia.org/wiki?curid=1342344" title="Biomarkery">
Biomarkery



</doc>
<doc id="1342346" url="https://pl.wikipedia.org/wiki?curid=1342346" title="Taryfa energetyczna dwustrefowa">
Taryfa energetyczna dwustrefowa



</doc>
<doc id="1342348" url="https://pl.wikipedia.org/wiki?curid=1342348" title="Lazníčky">
Lazníčky

Lazníčky – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 199 mieszkańców.

</doc>
<doc id="1342352" url="https://pl.wikipedia.org/wiki?curid=1342352" title="Joerg Jaksche">
Joerg Jaksche



</doc>
<doc id="1342354" url="https://pl.wikipedia.org/wiki?curid=1342354" title="Droga wojewódzka nr 691">
Droga wojewódzka nr 691

Droga wojewódzka nr 691 (DW691) – droga wojewódzka prowadząca z Pionek do Opactwa. W całości biegnie na terenie województwa mazowieckiego.

</doc>
<doc id="1342357" url="https://pl.wikipedia.org/wiki?curid=1342357" title="National Marine Electronics Association">
National Marine Electronics Association

National Marine Electronics Association – mająca swoją siedzibę w USA organizacja, działająca w dziedzinie przemysłu elektroniki morskiej.
NMEA promuje standardy projektowania, produkcji i użytkowania w marynarce urządzeń elektronicznych, np. pomiarowych, nawigacyjnych, komunikacyjnych. Opublikowała m.in. standardy komunikacyjne NMEA 0183 i NMEA 2000.
Linki zewnętrzne.
http://www.nmea.org/

</doc>
<doc id="1342360" url="https://pl.wikipedia.org/wiki?curid=1342360" title="DualShock 3">
DualShock 3



</doc>
<doc id="1342369" url="https://pl.wikipedia.org/wiki?curid=1342369" title="This Is a Muse Demo">
This Is a Muse Demo

This Is a Muse Demo – demo angielskiego zespołu rockowego Muse, wydane w 1995 roku. Zawiera cztery utwory, które nie znalazły się na żadnym późniejszym wydawnictwie grupy, a także nigdy nie były grane na koncertach.
Demo zostało nagrane w domu basisty Muse, Chrisa Wolstenholme'a. W 2005 roku kopia kasety została wystawiona na aukcji internetowej i sprzedana za około 500 funtów.

</doc>
<doc id="1342370" url="https://pl.wikipedia.org/wiki?curid=1342370" title="Indies Records">
Indies Records

Indies Records – czeska wytwórnia muzyczna z siedzibą w Brnie. Wydawnictwo powstało w 1990, a założycielami byli Milan Páleš i Miloš Gruber. Wydawnictwo opublikowało ponad 200 tytułów płyt. Mottem Indies Records jest: "Vydáváme jen hudbu, která se nám líbí" - "Wydajemy tylko muzykę, która się nam podoba". Wydawane gatunki muzyki obejmują zakres od sceny alternatywnej do folku. Indies Records patronuje czeskiemu festiwalowi muzyki folkowej: Zahrada.
W 2007 wydawnictwo podzieliło się na trzy podmioty:
W przeszłości Indies Records wydawało też płyty następujących wykonawców: Rale, Dunaj, Zuzana Navarová, Jan Burian, Žamboši, Hromosvod, Disneyband. Wydawnictwo opublikowało też "Encyklopedia československého rocku" ("Encyklopedię czechosłowackiego rocka") autorstwa Miroslava Baláka i Josefa Kytnara.

</doc>
<doc id="1342371" url="https://pl.wikipedia.org/wiki?curid=1342371" title="George Pullen Jackson">
George Pullen Jackson

George Pullen Jackson (ur. 1874, zm. 1953) – amerykański muzykolog.

</doc>
<doc id="1342377" url="https://pl.wikipedia.org/wiki?curid=1342377" title="Sprzedawca prądu">
Sprzedawca prądu



</doc>
<doc id="1342382" url="https://pl.wikipedia.org/wiki?curid=1342382" title="Kiedy miłość była zbrodnią">
Kiedy miłość była zbrodnią

Kiedy miłość była zbrodnią (niem. Rassenschande) – polsko-niemiecki film wojenny z 1967 roku.
Produkcja obrazuje funkcjonowanie ustanowionego przez Adolfa Hitlera prawa „czystości rasowej”, zabraniającego cudzoziemskim robotnikom wszelkich kontaktów z Niemcami. Przedstawiała cudzoziemców na przymusowych robotach w III Rzeszy. Za bliższe kontakty czekała obie strony śmierć, więzienie lub napiętnowanie. Dzieło w reżyserii Jana Rybkowskiego pokazano w marcu 1968 roku, jednak premiera stała się skandalem, więc reżysera oskarżono o antypolskość. Film "Kiedy miłość była zbrodnią" doprowadził do likwidacji Zespołu Filmowego Rytm kierowanego przez Jana Rybkowskiego.

</doc>
<doc id="1342384" url="https://pl.wikipedia.org/wiki?curid=1342384" title="Joel Chandler Harris">
Joel Chandler Harris

Joel Chandler Harris (ur. 9 grudnia 1848, zm. 3 lipca 1908) – amerykański dziennikarz, poeta, folklorysta i pisarz.

</doc>
<doc id="1342388" url="https://pl.wikipedia.org/wiki?curid=1342388" title="Kościół Val-de-Grâce w Paryżu">
Kościół Val-de-Grâce w Paryżu

Kościół Val-de-Grâce w Paryżu – barokowy kościół w V. okręgu paryskim, na lewym brzegu Sekwany, pierwotnie własność zakonu benedyktynek, część kompleksu kościelno-szpitalnego. 
Historia.
Klasztor i szpital zostały ufundowane przez królową Annę Austriaczkę, która w czasie niechcianego i nieudanego małżeństwie z Ludwikiem XIII wielokrotnie szukała duchowej pociechy u benedyktynek. Przysięgła również, że po narodzinach upragnionego syna sfinansuje, w podzięce Bogu, także budowę kościoła. Słowa dotrzymała w siedemnaście lat później, po narodzinach przyszłego Ludwika XIV. Zakupiła wówczas grunt sąsiadujący z klasztorem, a po zakończeniu prac rozbiórkowych stojącego na nim budynku zamówiła projekt obiektu u François Mansarta. Jego plan nie został jednak całkowicie zrealizowane ze względu na zbyt wysokie koszty. Królowej nie przypadł również do gustu zbyt śmiały koncept fasady, przypominającej raczej francuskie budownictwo zamkowe niż klasyczny kościół. W toku prac powstającym kościołem zajmowało się czterech kolejnych architektów (po Mansarcie Jacques Lemercier, Pierre Le Muet i Gabriel Leduc), co sprawiło, iż powstały gmach jest w rzeczywistości projektem zbiorowym, i co miało poważny wpływ na przedłużenie się prac do 1667 r. Dodatkowe przerwy w budowie wywołała paryska Fronda w 1648 r.
W czasie Wielkiej Rewolucji Francuskiej kościół został ponownie zmodyfikowany - usunięto z jego fasady i wnętrza wszelkie symbole monarchii, jakie kazała umieścić fundatorka. Większych zniszczeń obiekt uniknął dlatego, że benedyktynki zgodziły się umieścić w swoich zabudowaniach szpital dla rannych żołnierzy francuskich i same przejęły nad nimi opiekę. Również za czasów napoleońskich kościół był własnością armii francuskiej. 
Architektura.
Kościół wzniesiony jest na planie krzyża łacińskiego. Barokowa fasada obiektu jest dwupoziomowa. Na niższym poziomie znajduje się wejście do kościoła, do którego prowadzą schody oraz podwójny portyk kolumn korynckich podtrzymujących fronton. Na frontonie widnieje odwołujący się do okoliczności powstania obiektu napis "IESU NASCENTI VIRGINIOQ(UE) MATRI". Po obydwu stronach wejścia zlokalizowano korynckie pilastry oraz nisze z rzeźbami. Górny poziom fasady również posiada oparty na korynckich pilastrach i zwieńczający całą konstrukcję fronton, w obrębie którego znajduje się bogato obramowane półkoliste okno. Pierwotny projekt Mansarta zawierał również wieżę ponad wejściem do obiektu, którą ostatecznie zastąpiła położona nad prezbiterium kopuła, wzorowana na rzymskiej bazylice św. Piotra. Kopułę otacza rząd religijnych rzeźb – Czystości, Skromności i Harmonii – na postumentach w formie korynckich kolumn. Autorem rzeźb jest Pierre Boyster.
Wnętrze kościoła podzielone jest na nawę oraz kaplice: prywatne oratorium królowej oraz kaplicę Św. Scholastyki. Malarską dekorację obiektu wykonał Philippe de Champaigne, jedynie plafon na kopule wykonał Pierre Mignard. Plafon ten przedstawia Trójcę Świętą, grupę aniołów i świętych. Kościół przykryty jest bogato malowanym sklepieniem beczkowym, wsparty na korynckich filarach oraz pilastrach. Również bogato rzeźbione ołtarze boczne są typowo barokowe, co czyni z obiektu jeden z najbardziej bogato dekorowanych kościołów we Francji.
Według starego przysłowia żeby polubić Francję, należy polubić ser camembert, Pont Neuf i właśnie kościół Val-de-Grâce

</doc>
<doc id="1342389" url="https://pl.wikipedia.org/wiki?curid=1342389" title="Ganne Am">
Ganne Am

Ganne Am (hebr.: גני עם) – moszaw położony w samorządzie regionu Derom ha-Szaron, w Dystrykcie Centralnym, w Izraelu.
Historia.
Moszaw został założony w 1932 przez imigrantów z Niemiec.
Gospodarka.
Gospodarka moszawu opiera się na intensywnym rolnictwie.

</doc>
<doc id="1342391" url="https://pl.wikipedia.org/wiki?curid=1342391" title="Gat Rimmon">
Gat Rimmon

Gat Rimmon (hebr.: גת רימון) – moszaw położony w samorządzie regionu Derom ha-Szaron, w Dystrykcie Centralnym, w Izraelu.
Historia.
Moszaw został założony w 1926.
Gospodarka.
Gospodarka moszawu opiera się na intensywnym rolnictwie.

</doc>
<doc id="1342393" url="https://pl.wikipedia.org/wiki?curid=1342393" title="Summer Love">
Summer Love



</doc>
<doc id="1342394" url="https://pl.wikipedia.org/wiki?curid=1342394" title="Chagor">
Chagor

Chagor (hebr. חגור) – moszaw położony w samorządzie regionu Derom ha-Szaron, w Dystrykcie Centralnym, w Izraelu.
Leży we wschodniej części równiny Szaron na granicy z Szefelą, w otoczeniu miast Rosz ha-Ajin i Kafr Kasim, miasteczek Dżaldżulja i Kafr Bara, moszawów Newe Jarak, Eliszama, kibucu Choreszim, oraz wioski Sede Chemed.
Historia.
Moszaw został założony w 1949 przez byłych żołnierzy z żydowskich oddziałów Palmach. W następnych latach osiedliło się tu wielu imigrantów ze wschodnich krajów.
Kultura i sport.
W moszawie jest ośrodek kultury, boisko do piłki nożnej, korty tenisowe oraz basen kąpielowy.
Gospodarka.
Gospodarka moszawu opiera się na intensywnym rolnictwie, sadownictwie i mleczarstwie.
Komunikacja.
Wzdłuż południowej i wschodniej granicy moszawu przebiegają autostrada nr 5 i autostrada nr 6, brak jednak możliwości bezpośredniego wjazdu na nie. Z moszawu wyjeżdża się na zachód na drogę nr 444 , którą jadąc na południe dojeżdża się do węzła drogowego autostrad nr 5 i nr 6 oraz miasta Rosz ha-Ajin, natomiast jadąc na północ dojeżdża się do drogi nr 531 i miasteczka Dżaldżulja. Droga nr 531 przebiega wzdłuż północnej granicy moszawu. Jadąc nią na wschód dojeżdża się do autostrady nr 6, a jadąc na zachód dojeżdża się do miasta Kefar Sawa. Droga nr 5233 prowadzi na wschód do miasteczka Kafr Bara i kibucu Choraszim.

</doc>
<doc id="1342396" url="https://pl.wikipedia.org/wiki?curid=1342396" title="Jarchiw">
Jarchiw

Jarchiw (hebr. ירחיב; oficjalna pisownia w ang. Yarhiv; pol. "On rozszerzy") – moszaw położony w Samorządzie Regionu Derom ha-Szaron, w Dystrykcie Centralnym, w Izraelu.
Położenie.
Leży w Szefeli, w otoczeniu miasteczka Dżaldżulja, kibucu Choreszim, oraz wiosek Mattan i Nirit. Na północy i wschodzie przebiega granica terytoriów Autonomii Palestyńskiej, która jest strzeżona przez mur bezpieczeństwa. Po stronie palestyńskiej znajduje się miasto Kalkilja.
Historia.
Pierwotnie znajdowała się tutaj arabska wioska Khirbat Khuraisz, która została wyludniona i zburzona podczas wojny o niepodległość w 1948.
Współczesny moszaw został założony w 1949 przez zdemobilizowanych żołnierzy Sił Obronnych Izraela. Nazwę zaczerpnięto z Księgi Powtórzonego Prawa 12:20
Kultura i sport.
W moszawie jest ośrodek kultury oraz boisko do piłki nożnej.
Gospodarka.
Gospodarka moszawu opiera się na intensywnym rolnictwie, sadownictwie i hodowli bydła.
Komunikacja.
Na zachód od moszawu przebiega autostrada nr 6, brak jednak możliwości bezpośredniego wjazdu na nią. Z moszawu wyjeżdża się na południe na drogę nr 5233, którą jadąc na południe dojeżdża się do kibucu Choreszim i miejscowości Kafr Bara, lub na północ do wioski Mattan. Lokalna droga prowadzi na wschód do wioski Nirit.

</doc>
<doc id="1342397" url="https://pl.wikipedia.org/wiki?curid=1342397" title="Murowane">
Murowane



</doc>
<doc id="1342398" url="https://pl.wikipedia.org/wiki?curid=1342398" title="Petja Cekowa">
Petja Cekowa

Pietja Cekowa (bułg. Петя Цекова; ur. 13 października 1986 r. w Sofii) – bułgarska siatkarka grająca zamiennie na pozycjach przyjmującej i atakującej, reprezentantka kraju.
W sezonie 2007/08 grała w drużynie Centrostalu Bydgoszcz w Lidze Siatkówki Kobiet. Obecnie gra w klubie PSPS Chemik Police.
Reprezentowała Bułgarię na Mistrzostwach Europy w roku 2007.

</doc>
<doc id="1342401" url="https://pl.wikipedia.org/wiki?curid=1342401" title="Jarkona">
Jarkona

Jarkona (hebr. ירקונה) – moszaw położony w samorządzie regionu Derom ha-Szaron, w Dystrykcie Centralnym, w Izraelu.
Historia.
Moszaw został założony w 1932.
Gospodarka.
Gospodarka moszawu opiera się na intensywnym rolnictwie.

</doc>
<doc id="1342402" url="https://pl.wikipedia.org/wiki?curid=1342402" title="Mszaniec (obwód lwowski)">
Mszaniec (obwód lwowski)

Mszaniec (ukr. Мшанець) – wieś w rejonie starosamborskim obwodu lwowskiego Ukrainy. Wieś liczy około 402 mieszkańców. Leży nad rzeką Mszanka. Jest siedzibą silskiej rady. Pierwsza wzmianka o wsi pochodzi z 1446.
Wieś prawa wołoskiego, położona była w drugiej połowie XV wieku w ziemi przemyskiej województwa ruskiego. W 1921 r. liczył około 1009 mieszkańców. Przed II wojną światową należały do powiatu starosamborskiego w województwie lwowskim.

</doc>
<doc id="1342403" url="https://pl.wikipedia.org/wiki?curid=1342403" title="Maria Haukaas Mittet">
Maria Haukaas Mittet

Maria Haukaas Mittet, z domu "Storeng" (ur. 3 sierpnia 1979 w Finnsnes) – norweska piosenkarka, kompozytorka i aktorka.
Uczestniczka drugiej norweskiej edycji programu "Idol" (2003). Reprezentantka Norwegii w 53. Konkursie Piosenki Eurowizji (2008).
Życiorys.
Wychowała się w norweskiej Senji. Debiut sceniczny zaliczyła, mając pięć lat. Profesjonalną karierę muzyczną zaczęła sześć lat później, występując w musicalu "Annie" wystawianym w Oslo. 
W 2004 zajęła szóste miejsce w drugiej norweskiej edycji programu typu talent show "Idol". Z grupą dwunastu finalistów wzięła udział podczas trasy koncertowej "Idol Tour 2004". Również w 2004 wydała debiutancki album studyjny pt. "Breathing".
W 2008 reprezentowała Norwegię z piosenką „Hold On Be Strong” w 53. Konkursu Piosenki Eurowizji w Belgradzie. 20 maja wystąpiła w pierwszym półfinale konkursu i zakwalifikowała się do finału, rozgrywanego 24 maja. Zajęła w nim piąte miejsce. Po finale konkursu wydała drugi album studyjny, również zatytułowany "Hold On, Be Strong". W 2009 z piosenką „Killing Me Tenderly”, nagraną w duecie z Sahlene, zakwalifikowała się do udziału w szwedzkich eliminacjach eurowizyjnych "Melodifestivalen 2009". Zajęły siódme miejsce w czwartym półfinale konkursu, przez co nie zdobyły awansu do finału. Singiel dotarł do 10. miejsca krajowych list przebojów.
W czerwcu 2010 wydała trzeci, solowy album studyjny pt. "Make My Day". W listopadzie 2011 wydała album pt. "Lys imot mørketida", który nagrała z Gospelowym Chórem z Oslo. W 2014 zaprezentowała piąty album studyjny pt. "Heim".

</doc>
<doc id="1342406" url="https://pl.wikipedia.org/wiki?curid=1342406" title="Kefar Malal">
Kefar Malal

Kefar Malal (hebr. כפר מל"ל) – moszaw położony w samorządzie regionu Derom ha-Szaron, w Dystrykcie Centralnym, w Izraelu.
Leży na równinie Szaron w aglomeracji miejskiej Gusz Dan, w otoczeniu miast Kefar Saba i Hod ha-Szaron, oraz moszawu Ramot ha-Szawim.
Historia.
Moszaw został założony w 1916 przez żydowskich imigrantów z Europy Wschodniej. Nazywał się Ein Hai (pol. "Żywa Fontanna"). Podczas arabskich rozruchów w 1921 moszaw został zdobyty i zniszczony.
Ponowne zasiedlenie nastąpiło w 1922 pod obecną nazwą. Słowo Malal jest akronimem MLL pochodzącym od nazwiska rabina Moshe Leib Lilienbluma (1843-1910), który był jednym z przywódców syjonistycznego ruchu Chowewej Syjon.
Gospodarka.
Gospodarka moszawu opiera się na intensywnym rolnictwie.
Spółka "Usie Ltd." produkuje sprzęt elektroniczny i komputerowy.
Komunikacja.
Przez centrum moszawu przebiega droga nr 402 , którą jadąc na północ dojeżdża się do miasta Kefar Saba i drogi ekspresowej nr 4 (Erez–Kefar Rosz ha-Nikra), natomiast jadąc na południe dojeżdża się do miasta Hod ha-Szaron. Lokalną drogą prowadzącą na zachód dojeżdża się do moszawu Ramot ha-Szawim, i dalej do moszawu Giwat Chen oraz miasta Ra’ananna.

</doc>
<doc id="1342407" url="https://pl.wikipedia.org/wiki?curid=1342407" title="Postfordyzm">
Postfordyzm

Postfordyzm – w historii ekonomii, system produkcji, konsumpcji i innych zjawisk społeczno-ekonomicznych, który cechował się elastyczną specjalizacją, w której łatwo jest uzyskać zróżnicowanie produktu po tym, jak okazało się, że w społeczeństwach zamożnych seryjna produkcja nie jest ani wystarczająca ani satysfakcjonująca. 
W elastyczności specjalizacyjnej dochodzą korzyści asortymentacyjne ("economies of scope"). Elastyczność specjalizacyjna została opracowana w połowie lat 1980 przez naukowców brytyjskich (Michael Piore i Charles Sabel), którzy, we Włoszech, zaobserwowali ją w kontekście przemysłu odzieżowego. 

</doc>
<doc id="1342411" url="https://pl.wikipedia.org/wiki?curid=1342411" title="Nadyby">
Nadyby

Nadyby (ukr. Надиби, "Nadyby") – wieś w rejonie starosamborskim obwodu lwowskiego Ukrainy. Wieś liczy około 1221 mieszkańców. Leży nad rzeką Strwiąż. Podlega sąsiadowickiej silskiej radzie.
Od 1872 r. przez wieś prowadzi linia kolei dniestrzańskiej, znajduje się tutaj przystanek kolejowy Nadyby (dawniej stacja kolejowa Nadyby-Wojutycze).
W 1921 r. liczyły około 1129 mieszkańców. Przed II wojną światową należały do powiatu samborskiego w województwie lwowskim.

</doc>
<doc id="1342412" url="https://pl.wikipedia.org/wiki?curid=1342412" title="Języki worrorrańskie">
Języki worrorrańskie

Języki worrorrańskie – mała północnoaustralijska rodzina językowa, obejmująca od 7 do 12 języków, podzielonych na trzy grupy:

</doc>
<doc id="1342413" url="https://pl.wikipedia.org/wiki?curid=1342413" title="Wołcza Dolna">
Wołcza Dolna

Wołcza Dolna (ukr. Нижня Вовча) – wieś w rejonie starosamborskim obwodu lwowskiego Ukrainy. Wieś liczy około 523 mieszkańców. Podlega błozewskiej silskiej radzie.
Szlachecka wieś prywatna Wolcza własność Herburtów położona była na przełomie XVI i XVII wieku w powiecie przemyskim ziemi przemyskiej województwa ruskiego. Wieś będąca własnością Mikołaja Daniłowicza, została spustoszona w czasie najazdu tatarskiego w 1672 roku. W 1846 we wsi urodził się Aital Witoszyński.
W 1921 r. liczyła około 907 mieszkańców. Przed II wojną światową należała do powiatu starosamborskiego.

</doc>
<doc id="1342415" url="https://pl.wikipedia.org/wiki?curid=1342415" title="Kefar Ma’as">
Kefar Ma’as

Kefar Ma’as () – moszaw położony w samorządzie regionu Derom ha-Szaron, w Dystrykcie Centralnym, w Izraelu.
Historia.
Moszaw został założony w 1935.
Gospodarka.
Gospodarka moszawu opiera się na intensywnym rolnictwie.

</doc>
<doc id="1342419" url="https://pl.wikipedia.org/wiki?curid=1342419" title="Kefar Sirkin">
Kefar Sirkin

Kefar Sirkin (hebr. כפר סירקין) – moszaw położony w samorządzie regionu Derom ha-Szaron, w Dystrykcie Centralnym, w Izraelu.
Leży na równinie Szaron w otoczeniu miast Petach Tikwa i Rosz ha-Ajin, kibuców Giwat ha-Szelosza i Enat, oraz moszawów Nachszonim i Mazor. Na północny zachód od moszawu znajduje się baza sił powietrznych Izraelskich Sił Obronnych "Kefar Sirkin".
Historia.
Moszaw został założony w 1936. Nazwany na cześć działacza syjonistycznego Nachmana Syrkina (1868–1924).
Podczas arabskich rozruchów w latach 1936–1939 moszaw służył jako twierdza Hagany w odpieraniu ataków na pobliskie żydowskie osiedla.
Edukacja.
W moszawie znajduje się szkoła podstawowa "Katsenelsen".
Kultura i sport.
W moszawie jest ośrodek kultury, boisko do piłki nożnej oraz centrum sportowe z basenem pływackim.
Każdego roku na przełomie sierpnia i września w Kefar Sirkin odbywa się "Festiwal Miodu", podczas którego odbywają się liczne prezentacje dotyczące pszczelarstwa połączone z degustacją miodu.
Gospodarka.
Gospodarka moszawu opiera się na intensywnym rolnictwie i sadownictwie.
Komunikacja.
Na wschód od moszawu przebiega autostrada nr 6, brak jednak możliwości bezpośredniego wjazdu na nią. Z moszawu wyjeżdża się na zachód lokalną drogą do miasta Petach Tikwa i drogi ekspresowej nr 40 (Kefar Sawa-Ketura).

</doc>
<doc id="1342420" url="https://pl.wikipedia.org/wiki?curid=1342420" title="Szklana kula">
Szklana kula

Szklana kula – polski dramat psychologiczny z 1972 roku na podstawie opowiadania Kornela Filipowicza "Święty".

</doc>
<doc id="1342421" url="https://pl.wikipedia.org/wiki?curid=1342421" title="Crazy 2K Tour">
Crazy 2K Tour

Crazy 2K Tour została zaplanowana w grudniu 1999 roku, kiedy to w Stanach Zjednoczonych został wydany czwarty singel Britney Spears "From the Bottom of My Broken Heart". Trasa była kontynuacją jej poprzedniej, letniej trasy z 1999 roku – …Baby One More Time Tour. Do tej trasy Spears znalazła nowych tancerzy i śpiewała wśród efektów specjalnych. Trasa zarobiła 5,5 mln dolarów.
Show.
Tancerze Spears przyzwyczaili się do tańczenia przed kamerami, a taniec w szkolnym ubraniu wciąż był hitem. Czasem Britney śpiewała refren „…Baby One More Time” a capella. Trasa trwała dwa miesiące przed ukazaniem się drugiego studyjnego albumu artystki "Oops!... I Did It Again". Niespodzianką dla fanów była możliwość usłyszenia dwóch nowych piosenek – Oops!... I Did It Again oraz Don’t Let Me Be the Last to Know pochodzących z nowego krążka Spears.
Okres Crazy 2K Tour był dla Britney bardzo pracowity. Kręciła teledysk do swojego nowego singla „Oops!... I Did It Again”. Trasa miała być także zapoczątkowaniem do kolejnej już światowej trasy Oops!... I Did It Again World Tour. Z materiałów zebranych z koncertów wydano DVD "Live and More!" w 2000 roku.
Trasa w TV.
Materiały z "(You Drive Me) Crazy" i "Oops!... I Did It Again" puszkczone zostały na Britney Spears TV, tylko w Japonii puszczono materiały z koncertów, wywiady i wiele innych. W telewizji FOX puszczono specjalny materiał z koncertu Britney na Hawajach. Później wydano go na DVD/VHS "Live and More!".
Setlista.
"Intro"
"Przerwa na taniec Jive"
"Przerwa"
"„Popisy” zespołu"

</doc>
<doc id="1342423" url="https://pl.wikipedia.org/wiki?curid=1342423" title="Magszimim">
Magszimim

Magszimim (hebr. מגשימים) – moszaw położony w Samorządzie Regionu Derom ha-Szaron, w Dystrykcie Centralnym, w Izraelu.
Historia.
Moszaw został założony w 1949 przez imigrantów z Polski.
Gospodarka.
Gospodarka moszawu opiera się na intensywnym rolnictwie.
Komunikacja.
Przy moszawie przebiega droga ekspresowa nr 40 (Kefar Sawa-Ketura).

</doc>
<doc id="1342427" url="https://pl.wikipedia.org/wiki?curid=1342427" title="Tomasz Parczewski">
Tomasz Parczewski

Tomasz Parczewski (ur. 11 stycznia 1880 w powiecie mścisławskim koło Mohylewa, zm. w lipcu 1932) – polski filozof, cywilny gubernator Kronsztadu w 1917.
Życiorys.
Absolwent filozofii Uniwersytetu Petersburskiego, tamże obronił doktorat w 1912 i osiedlił się w Kronsztadzie jako nauczyciel języka rosyjskiego w tamtejszym liceum. Po wybuchu I wojny światowej zmobilizowany jako podchorąży do garnizonu twierdzy Sveaborg w Helsinkach, gdzie służył do maja 1916, następnie na własną prośbę przeszedł do garnizonu w Kronsztadzie, gdzie oprócz służby wojskowej nauczał także w szkole. W momencie wybuchu 1 marca 1917 rewolucji lutowej w Kronsztadzie Parczewski, podobnie jak wszyscy niezamordowani oficerowie, został uwięziony, jednak już 3 marca oswobodzili go żołnierze jego kompanii, a po kilku dniach został wybrany do kronsztadzkiej Rady Delegatów Marynarskich, Żołnierskich i Robotniczych. W maju 1917 w czasie tzw. incydentu kronsztadzkiego, gdy w wyniku sporu dotyczącego obsadzenia stanowisk administracyjnych w mieście między komisarzem Rządu Tymczasowego a Komitetem Wykonawczym Rady Kronsztadzkiej doszło do konfliktu między rządem Rosji a Kronsztadem, Rada Delegatów 29 maja 1917 wybrała bezpartyjnego Parczewskiego na cywilnego gubernatora wyspy i twierdzy (formalnie tytuł brzmiał: komisarz rządu do spraw cywilnych Kronsztadu). Był to gest pojednania wobec rządu księcia Lwowa i polski gubernator został oficjalnie zaakceptowany przez rząd, który nadał mu rangę ministra. Podobnie uznał go późniejszy rząd Kiereńskiego. 8 sierpnia 1917, w związku z wcześniejszym votum nieufności wobec jego osoby uchwalonym przez radę Delegatów, Parczewski złożył dymisję ze stanowiska. Po powrocie do Kronsztadu pracował jako nauczyciel. W związku z głodem w Kronsztadzie i prześladowaniami inteligencji po rewolucji październikowej Parczewski w czerwcu 1919 przeniósł się z rodziną do Petersburga. Tam został asystentem na Uniwersytecie Petersburskim, lecz często wyjeżdżał na dłuższe wykłady i badania do uczelni i instytutów badawczych Witebska, a od 1921 także do Astrachania. W lipcu 1920 został aresztowany wraz z żoną w Petersburgu za to, że byli Polakami. We wrześniu tego samego roku został przewieziony do Moskwy na Łubiankę. W październiku 1920 roku, po zwolnieniu z więzienia, wrócił do Petersburga na uczelnię, a w następnym roku wyjechał z wykładami do Astrachania. W sierpniu 1921 wyjechał do Polski, osiedlił się w Warszawie, gdzie uczył filozofii i historii w kilku liceach. W tym czasie przygotowywał materiały na temat Powstania w Kronsztadzie, które znał z relacji swoich współpracowników i znajomych.
Parczewski opublikował oprócz kilku artykułów filozoficznych także kilka książek:

</doc>
<doc id="1342430" url="https://pl.wikipedia.org/wiki?curid=1342430" title="Newe Jamin">
Newe Jamin

Newe Jamin (hebr. נווה ימין) – moszaw położony w samorządzie regionu Derom ha-Szaron, w Dystrykcie Centralnym, w Izraelu.
Leży na równinie Szaron, w otoczeniu miast Kefar Sawa i Hod ha-Szaron, miasteczka Dżaldżulja, kibucu Nir Elijjahu, moszawów Sede Chemed i Eliszama, oraz wioski Mattan. Na północny wschód od wioski przebiega granica terytoriów Autonomii Palestyńskiej, która jest strzeżona przez mur bezpieczeństwa. Po stronie palestyńskiej znajduje się miasto Kalkilja.
Historia.
Pierwotnie w miejscu tym znajdowała się arabska wioska Kafr Saba, która została zniszczona i wyludniona podczas wojny 1948. Współczesny moszaw został założony w 1950 przez żydowskich imigrantów z Grecji, Libii, Iraku i Afryki Północnej. Nazwa nawiązuje do postaci biblijnej Beniamina.
28 listopada 2000 palestyński terrorysta-samobójca z Hamasu wysadził się na stacji benzynowej przy wjeździe do moszawu. W zamachu zginęło 2 Izraelczyków, a 4 zostało rannych.
Kultura i sport.
W moszawie jest ośrodek kultury oraz boisko do piłki nożnej.
Gospodarka.
Gospodarka moszawu opiera się na intensywnym rolnictwie i sadownictwie.
Znajduje się tutaj zakład "Ben-Or Plastic Ltd." produkujący plastikowe zabawki, części oraz akcesoria samochodowe. Firma "Top Gun Outdoor Ltd." specjalizuje się w imporcie specjalistycznego sprzętu wojskowego, który jest dostarczany również do wolnej sprzedaży dla cywilów. Firma "Lead Technology Ltd." jest producentem mechanicznych urządzeń do pakowania.
Turystyka.
Największą tutejszą atrakcją jest grobowiec patriarchy Beniamina, do którego regularnie przyjeżdża wielu Żydów w celach modlitewnych. Historycy jednak przypuszczają, że w rzeczywistości budowla ta była turecką łaźnią publiczną. Wzniesiono ją w XV wieku.
Komunikacja.
Na wschód od moszawu przebiega autostrada nr 6, brak jednak możliwości bezpośredniego wjazdu na nią. Przez moszaw przejeżdża droga nr 5443, którą jadąc na wschód dojeżdża się do drogi nr 444 , lub jadąc na zachód dojeżdża się do drogi ekspresowej nr 55 (Kefar Sawa-Nablus) i miasta Kefar Sawa. Drogą ekspresową nr 55 jadąc na północny wschód wjeżdża się na terytorium Zachodniego Brzegu, a jadąc na południowy zachód dojeżdża się do drogi ekspresowej nr 40 (Kefar Sawa-Ketura). Natomiast drogą nr 444 jadąc na północ dojeżdża się do drogi ekspresowej nr 55, lub jadąc na południe dojeżdża się do moszawu Sede Chemed.

</doc>
<doc id="1342431" url="https://pl.wikipedia.org/wiki?curid=1342431" title="Niedzielna">
Niedzielna

Niedzielna (ukr. Недільна) – wieś w rejonie starosamborskim obwodu lwowskiego Ukrainy. Wieś liczy około 234 mieszkańców. Leży nad rzeką Topolniczanka. Podlega topolnickiej silskiej radzie.
W 1921 r. liczyła około 752 mieszkańców. Przed II wojną światową należała do powiatu starosamborskiego.
We wsi odbyło się zebranie założycielskie UHWR.

</doc>
<doc id="1342433" url="https://pl.wikipedia.org/wiki?curid=1342433" title="The Key to Joy Is Disobedience">
The Key to Joy Is Disobedience

The Key to Joy Is Disobedience – box set wydany przez grupę Coil, zawierający następujące, wcześniej wydane pojedynczo, wydawnictwa: "Live Four", "Live Three", "Live Two", "Live One", "ANS" i "Megalithomania!". Boks-set jest niekiedy błędnie określany jako "Live Box". Gdy trafił do sprzedaży, kosztował $200. Inaczej niż wydania pojedyncze, box set zawierał cztery grafiki, z których jedna była podpisana. Ponadto, w opakowaniu znajdował się jeden czarny i jeden przeźroczysty dysk, przypuszczalnie służący do wróżenia.
Nakład ograniczony był do 100 egzemplarzy i dodatkowo 23 specjalnych, określonych jako "beast boxes". Każdy z nich miał własny tytuł:
lipstick eyes meat
arse doctor lense haircut
spilt guilt 
decadent + symmetrical
fear of the bee means the honey is for me
why is a mouse when it spins
it just is
lake big nay ions lays
feral evidence animal reverence
jhonn balance
when sycophancy was in its infancy
we cure the unacceptable
animals dream differently in winter
offending team north division
the word that light unites is space
a bigger bucket
sipping birdsong through bedsprings
they all told lies beautifully
a murder of crows
extraterrestrial antelope
Każdy z "beast boxów" był własnoręcznie ozdobiony przez Johna Balance'a.

</doc>
<doc id="1342435" url="https://pl.wikipedia.org/wiki?curid=1342435" title="Newe Jarak">
Newe Jarak

Newe Jarak (hebr. נווה ירק) – moszaw położony w samorządzie regionu Derom ha-Szaron, w Dystrykcie Centralnym, w Izraelu.
Leży we wschodniej części równiny Szaron w otoczeniu miast Hod ha-Szaron, Kafr Kasim, Rosz ha-Ajin i Petach Tikwa, moszawów Adanim, Eliszama i Chagor, oraz kibucu Giwat ha-Szelosza.
Historia.
Moszaw został założony w 1951 przez żydowskich imigrantów z Rumunii i Polski. Początkowo nazywał się Kefar Jarkanim (hebr. כפר ירקנים).
Kultura i sport.
W moszawie jest ośrodek kultury, boisko do piłki nożnej oraz basen pływacki.
Gospodarka.
Gospodarka moszawu opiera się na intensywnym rolnictwie i sadownictwie.
Firma "A.O.P. Multimedia LTD." dostarcza kompleksowe usługi internetowe oraz systemy multimedialne. Firma "Bental Industries Ltd." specjalizuje się w nowatorskich technologiach stabilizacji elementów ruchomych wykorzystywanych w przemyśle zbrojeniowym i kosmicznym. Współpracuje ona z takimi koncernami jak Northrop Grumman, AlliedSignal, IAI, Kinetics, Orbit, Elbit, El-op, Rafael i inne. Firma "Solran Ltd." specjalizuje się w technologiach wykorzystujących energię słoneczną.
Komunikacja.
Na południe od moszawu przebiega autostrada nr 5, a na wschód przebiega autostrada nr 6, brak jednak możliwości bezpośredniego wjazdu na nie. Z moszawu wyjeżdża się w kierunku północno-zachodnim na drogę ekspresową nr 40.

</doc>
<doc id="1342437" url="https://pl.wikipedia.org/wiki?curid=1342437" title="Into the Rush">
Into the Rush

Into the Rush to debiutancka płyta dueetu Aly &amp; AJ. Oryginalna wersja była wydana 16 sierpnia 2005. Zawierała 14 piosenek, takich jak ""Rush", "No One", "On the Ride", "Do You Believe in Magic" i "Walking on Sunshine"". Wersja deluxe, wydana 8 sierpnia 2006, trzy nowe kawałki, dwa remixy poprzednich piosenek i teledysk na DVD.
Płyta sprzedała się w nakładzie 800 000 egzemplarzy i uzyskała miano złotej płyty 20 marca 2006.
Lista piosenek.
Cheścijańska edycja
Japońska edycja 
Deluxe edition 
Autorzy i wykonanie piosenek.
"Rush"
"No One"
"Collapsed"
"Something More"
"On the Ride"
"Speak for Myself"
"Out of the Blue"
"In a Second"
"I Am One of Them"
"Sticks and Stones"
"Protecting Me"
"Slow Down"
"Do You Believe in Magic"
Remake The Lovin' Spoonful
"Walking on Sunshine"
Remake Katrina and the Waves
"Chemicals React"
"Shine"
"Never Far Behind"
"Something More" (Nowa Wersja)
"Collapsed" (Nowa Wersja)
Wykorzystanie w popkulturze.
Wiele piosenek z płyty "Into the Rush" było wykorzystanych w filmach i telewizji. 
Covery znanych piosenek występujące na płycie wykorzystano w filmach:
"Do You Believe In Magic"" wykorzystano także w filmie z 2007 roku "The Gameplan with Dwayne "The Rock" Johnson and Madison Pettis".
Simowa wersja piosenki "Chemicals React" jest dostępna do pobrania na iTunes.

</doc>
<doc id="1342441" url="https://pl.wikipedia.org/wiki?curid=1342441" title="Zakochani są między nami">
Zakochani są między nami

Zakochani są między nami – polski film obyczajowy z 1964 roku.

</doc>
<doc id="1342442" url="https://pl.wikipedia.org/wiki?curid=1342442" title="Cofit">
Cofit

Cofit (hebr.: צופית) – moszaw położony w samorządzie regionu Derom ha-Szaron, w Dystrykcie Centralnym, w Izraelu.
Historia.
Moszaw został założony w 1933.
Gospodarka.
Gospodarka moszawu opiera się na intensywnym rolnictwie i sadownictwie.

</doc>
<doc id="1342443" url="https://pl.wikipedia.org/wiki?curid=1342443" title="Full Throttle">
Full Throttle

Full Throttle – gra typu wskaż i kliknij z elementami zręcznościowymi wydana w 1995 przez LucasArts.
Fabuła.
Głównym bohaterem jest Ben, szef gangu motocyklowego The Polecats. Zostaje on wciągniety w intrygę prowadzoną przez Ripburgera - wiceszefa korporacji Corley Motors.

</doc>
<doc id="1342444" url="https://pl.wikipedia.org/wiki?curid=1342444" title="Pawłówka (obwód lwowski)">
Pawłówka (obwód lwowski)

Pawłówka (ukr. Павлівка) – wieś na Ukrainie, w obwodzie lwowskim, w rejonie starosamborskim. Wieś liczy około 27 mieszkańców. Podlega czaplewskiej silskiej radzie.

</doc>
<doc id="1342446" url="https://pl.wikipedia.org/wiki?curid=1342446" title="Kościół Notre Dame des Champs w Paryżu">
Kościół Notre Dame des Champs w Paryżu

Kościół Notre-Dame-des-Champs - katolicki neoromański kościół w 6. okręgu Paryża.
Historia.
Na miejscu obecnego kościoła znajdowała się w starożytności rzymska świątynia Merkurego, która po zaprowadzeniu chrześcijaństwa została zmieniona w kościół Notre-Dame des Vignes. Kolejne przebudowy obiektu miały miejsce w XI i XVI w. - opiekujący się zabudowaniami benedyktyni najpierw rozbudowali obiekt, a następnie zmienili jego nazwę na Notre-Dame-des-Champs (Matki Boskiej Zielnej). Wkrótce po tej drugiej przebudowie zostali zmuszeni do oddania kościoła karmelitom. 
W czasie Wielkiej Rewolucji Francuskiej kościół został całkowicie zniszczony, pamiątką po nim pozostała jedynie ulica o analogicznej nazwie. Dopiero w czasach II Cesarstwa, w 1858 r., przywrócono istnienie parafii Notre Dame des Champs i odbudowano drewnianą kaplicę. W 1867 r. rozpoczęto budowę nowego, murowanego kościoła. Autorem projektu kościoła był Leon Ginain, który ukończył pracę w dziewięć lat później . 
Architektura.
Kościół jest trójnawowy, z nawą środkową wyższą o połowę w porównaniu z bocznymi. Wejście na teren obiektu prowadzi przez troje drzwi obramowanych bogato rzeźbionymi portalami. Na drugim poziomie fasady znajduje się imponująca neoromańska rozeta, otoczona płaskorzeźbą - neoromańskim półkolistym łukiem. Fasadę wieńczy fryz oraz krzyż. Nawa główna posiada rząd okien w kształcie półkolistych łuków, kościół składa się ponadto z dwóch transeptów, dwóch absyd i wieży. Całość utrzymana jest w stylu neoromańskich przypominającym budownictwo włoskie. 
Wnętrze obiektu jest bardzo skromnie dekorowane. Faktycznie brakuje w nim ołtarzy bocznych, jedyną dekorację stanowi imponujący cykl fresków z życia Maryi i Jezusa wykonanych przez Giacomottiego i Lafona .

</doc>
<doc id="1342448" url="https://pl.wikipedia.org/wiki?curid=1342448" title="Paćkowice">
Paćkowice

Paćkowice (ukr. Пацьковичі) – wieś w rejonie starosamborskim obwodu lwowskiego Ukrainy. Wieś liczy około 159 mieszkańców. Leży nad rzekami Wyrwa i Wiar. Podlega drozdowickiej silskiej radzie.
W 1921 r. liczyły około 458 mieszkańców. Przed II wojną światową należała do powiatu przemyskiego.

</doc>
<doc id="1342449" url="https://pl.wikipedia.org/wiki?curid=1342449" title="Szczęśliwy człowiek (film 2000)">
Szczęśliwy człowiek (film 2000)

Szczęśliwy człowiek – polski film psychologiczny z 2000 w reżyserii Małgorzaty Szumowskiej, napisany na podstawie autorskiego scenariusza.
Opis fabuły.
Film opowiada o losach Marii Sosnowskiej i jej 30-letniego syna Jana, którzy mieszkają w ubogim krakowskim domu. Nie wiedzie im się najlepiej, gdyż Jan nie ma stałej pracy. Gdy Maria dostaje propozycję pracy, musi najpierw przejść badania lekarskie. Okazuje się, że nie może pracować, gdyż jest chora na raka płuc i zostało jej jedynie kilka miesięcy życia. Nie udaje jej się zataić tego faktu przed synem. Tymczasem Jan chce spełnić swoje marzenia i jednocześnie wynagrodzić Marii lata cierpień. Poznaje dziewczynę i ma zamiar się z nią ożenić.
Odbiór.
Krzysztof Kornacki odczytywał "Szczęśliwego człowieka" przez pryzmat pokolenia filmowców z lat 60. i 70., twierdząc, iż film Szumowskiej cechuje się konserwatywnym przekazem: „Zbyt silne uzależnienie od matki czyni z bohatera filmu życiowego nieudacznika”, toteż film promuje tradycyjne wartości rodzinne. Jamie Russell z BBC pisał ironicznie, iż: „Każda scena jest tak ponura i szara, że zastanawiasz się, czy reżyserka Szumowska miała za kamerą armię Skod wypompowujących spaliny”, a „zamieniając "Szczęśliwego człowieka" w ostrą krytykę męskiego egoizmu, Szumowska nie pozostawia nam wątpliwości, że kobietom będzie chyba lepiej bez mężczyzn... Przynajmniej o ile Jan jest jakimkolwiek wskaźnikiem tego, co męski gatunek ma do zaoferowania”. Jack Helbig z „Chicago Readera” pisał, że "Szczęśliwy człowiek" jest filmem „pięknym, ale bezlitośnie ponurym”. Dagmara Romanowska z Onetu kwitowała film Szumowskiej słowami, iż reżyserka posługuje się „kiczowatą” symboliką oraz „teatralną, przerysowaną” grą Małgorzaty Hajewskiej-Krzysztofik oraz Piotra Jankowskiego, wskutek czego "Szczęśliwy człowiek" na sukces za granicą „wydaje się [...] nie zasługiwać”"." Lech Kurpiewski w piśmie „Film” twierdził, iż Jan w interpretacji Jankowskiego staje się nie tyle osobnikiem zagubionym, ile wręcz „odbiegającym od normy psychicznej”, a całość jest zainscenizowana w sposób „drażniący sztucznością” i „telenowelowymi rozwiązaniami fabularnymi”.

</doc>
<doc id="1342451" url="https://pl.wikipedia.org/wiki?curid=1342451" title="Alicja Malinowska (siatkarka)">
Alicja Malinowska (siatkarka)

Alicja Malinowska z domu Szajek (ur. 7 stycznia 1983 w Warszawie) – polska siatkarka grająca głównie na pozycji atakującej, czasem też przyjmującej. Od sezonu 2012/2013 zawodniczka PSPS Chemik Police. Absolwentka Szkoły Mistrzostwa Sportowego w Sosnowcu.
Życiorys.
Pierwsze kroki w siatkówce stawiała w klubie MKS Gdynia, następnie w roku 1997 została uczennicą Szkoły Mistrzostwa Sportowego w Sosnowcu. Z reprezentacją Polski (opartej o zawodniczki SMS), w kategorii kadetek, zdobyła Mistrzostwo Europy w roku 1998, w Gdańsku. W tym samym roku 1998 sięgnęła po brązowy medal Światowej Olimpiady Młodzieży, w 1999 roku została złotą medalistką Europejskiej Olimpiady Młodzieży. W 2000 roku w Szwajcarii zdobyła brązowy medal Mistrzostw Europy juniorek. Po czterech latach spędzonych w Sosnowcu powróciła do Gdyni, by zasilić drużynę tamtejszego Alpatu. Po jednym sezonie przeniosła się do Gedanii, a następnie do AZS AWF Poznań. W roku 2004 została Akademicką Mistrzynią Europy. W sezonie 2004/2005 została ponownie zawodniczką gdańskiej Gedanii. W 2005 roku kolejny raz została Akademicką Mistrzynią Europy. Od sezonu 2005/2006 do sezonu 2007/2008 grała w Centrostalu Bydgoszcz. W sezonie 2008/2009 miała wziąć urlop macierzyński, jednak losy potoczyły się inaczej i znalazła się w Chorwacji, gdzie miała grać w klubie OK Kastela, jednak nie doszła do porozumienia z tamtejszymi działaczami. Wróciła do Polski i przez dwa miesiące była zawodniczką LTS Legionovii Legionowo. Następnie miała ponad dwuletni rozbrat z siatkówką. Po urlopie macierzyńskim wróciła na siatkarskie parkiety i w grudniu 2010 stała się zawodniczką KS Piecobiogazu Murowanej Gośliny.

</doc>
<doc id="1342454" url="https://pl.wikipedia.org/wiki?curid=1342454" title="Przedzielnica">
Przedzielnica

Przedzielnica (ukr. Передільниця) – wieś w rejonie starosamborskim obwodu lwowskiego Ukrainy. Wieś liczy około 577 mieszkańców. Leży nad rzekami Wyrwa i Wiar. Podlega truszowickiej silskiej radzie. Pierwsza wzmianka o wsi pochodzi z 1437.
Wieś szlachecka Przydzielnicza, własność Herburtów, położona była w 1589 roku w ziemi przemyskiej województwa ruskiego. 
Od 1872 przez wieś przechodzi linia kolejowa.
W 1921 liczyła około 846 mieszkańców. Przed II wojną światową należała do powiatu dobromilskiego w województwie lwowskim.
W latach 20. II Rzeczypospolitej w Przedzielnicy funkcjonował Zakład Poprawczy.

</doc>
<doc id="1342455" url="https://pl.wikipedia.org/wiki?curid=1342455" title="Język ngurmbur">
Język ngurmbur

Język ngurmbur – australijski język izolowany, w 1981 roku używany był przez tylko jedną osobę, w Ziemi Arnhema (północna Australia). Obecnie może być już wymarły.
Nie ustalono dotychczas przynależności genetycznej języka. Wysuwano hipotezy związku z innym izolatem – umbugarlą, postulując istnienie rodziny umbugarlo-ngurmburskiej, jak również niepewnie włączano go do postulowanej rodziny języków makro-pama-njungaskich.

</doc>
<doc id="1342456" url="https://pl.wikipedia.org/wiki?curid=1342456" title="Podmojsce">
Podmojsce

Podmojsce (ukr. Підмостичі, "Pidmostyczi") – wieś w rejonie starosamborskim obwodu lwowskiego Ukrainy. Wieś liczy około 174 mieszkańców. Leży nad rzekami Wiar i Wyrwa. Podlega truszowickiej silskiej radzie.
W 1901 w Podmojscach został pochowany dr Władysław Skalski. W drugiej dekadzie XX wieku był właścicielem dóbr Podmojsce był inż. Piotr Pindelski.
W 1921 liczyły około 286 mieszkańców. Przed II wojną światową należała do powiatu przemyskiego (gmina Hermanowice).

</doc>
<doc id="1342457" url="https://pl.wikipedia.org/wiki?curid=1342457" title="Kazerun">
Kazerun

 
Kazerun (perski: كازرون) – miasto w Iranie. W 2005 r. miasto to zamieszkiwało 89 013 osób.
Miasto jest ośrodkiem handlowym regionu rolniczego.

</doc>
<doc id="1342460" url="https://pl.wikipedia.org/wiki?curid=1342460" title="Płoskie (rejon starosamborski)">
Płoskie (rejon starosamborski)

Płoskie (ukr. Плоске) – wieś w rejonie starosamborskim obwodu lwowskiego Ukrainy. Wieś liczy około 204 mieszkańców. Podlega mszanieckiej silskiej radzie.
W 1921 r. liczyły około 597 mieszkańców. Przed II wojną światową należały do powiatu starosamborskiego.

</doc>
<doc id="1342461" url="https://pl.wikipedia.org/wiki?curid=1342461" title="Polskie Towarzystwo Ekonomiczne">
Polskie Towarzystwo Ekonomiczne

Polskie Towarzystwo Ekonomiczne (PTE) – ogólnopolskie stowarzyszenie zrzeszające ekonomistów praktyków i teoretyków.
Towarzystwo ma siedzibę w kamienicy Bentkowskiego przy ul. Nowy Świat 49 w Warszawie.
Prezesem PTE od 18 października 2021 jest Marian Gorynia.
Historia PTE.
Powstało nawiązując do tradycji zawodowych ruchów ekonomistów na ziemiach polskich w XIX w. oraz warszawskiego Stowarzyszenia Ekonomistów i Statystyków, a także Towarzystw Ekonomicznych działających w Krakowie, Poznaniu i Lwowie w okresie międzywojennym.
PTE jest członkiem Międzynarodowego Stowarzyszenia Ekonomicznego (International Economic Association). 
Prezesem Honorowym PTE jest Elżbieta Mączyńska-Ziemacka (prezes w latach 2005−2021). 
Od 2004 Polskie Towarzystwo Ekonomiczne ma status organizacji pożytku publicznego.

</doc>
<doc id="1342463" url="https://pl.wikipedia.org/wiki?curid=1342463" title="Polana (słochyńska silska rada)">
Polana (słochyńska silska rada)

Polana (ukr. Поляна) – wieś w rejonie starosamborskim obwodu lwowskiego Ukrainy. Wieś liczy około 360 mieszkańców. Podlega słochyńskiej silskiej radzie.

</doc>
<doc id="1342465" url="https://pl.wikipedia.org/wiki?curid=1342465" title="Polana (tarnawska silska rada)">
Polana (tarnawska silska rada)

Polana (ukr. Поляна) – wieś w rejonie starosamborskim obwodu lwowskiego Ukrainy. Miejscowość liczy około 240 mieszkańców. Leży nad rzeką Jasenka. Podlega tarnawskiej silskiej radzie.
W 1921 liczyła około 421 mieszkańców. Przed II wojną światową należała do powiatu dobromilskiego w województwie lwowskim. Stanowiła przejściowo wspólną gminę jednostkową z Michową o nazwie „Michowa Polana”.

</doc>
<doc id="1342466" url="https://pl.wikipedia.org/wiki?curid=1342466" title="Lazarus (film)">
Lazarus (film)

Lazarus – polski film obyczajowy z 1993 roku, w reżyserii Waldemara Dzikiego.

</doc>
<doc id="1342470" url="https://pl.wikipedia.org/wiki?curid=1342470" title="Posada Nowomiejska">
Posada Nowomiejska

Posada Nowomiejska (ukr. Посада-Новоміська) – wieś w rejonie starosamborskim obwodu lwowskiego Ukrainy. Wieś liczy około 602 mieszkańców. Leży nad rzeką Wyrwa. Podlega nowomiejskiej silskiej radzie.
Wieś szlachecka Possada Nowomiesczka, własność Krasickich, położona była w 1589 roku w ziemi przemyskiej województwa ruskiego. W 1921 r. liczyła około 1463 mieszkańców. Przed II wojną światową należała do powiatu dobromilskiego w województwie lwowskim.

</doc>
<doc id="1342471" url="https://pl.wikipedia.org/wiki?curid=1342471" title="Oops!... I Did It Again World Tour">
Oops!... I Did It Again World Tour

Oops!... I Did It Again World Tour to światowa i już trzecia trasa koncertowa Britney Spears, promująca jej nowy album "Oops!... I Did It Again" (2000). Trasa rozpoczęła się od koncertu w Kolumbii, Maryland 20 czerwca 2000 roku, Britney przejechała Stany Zjednoczone i Europę, w tym listopadowe koncerty w UK, skończyła się 18 stycznia 2001 roku w Rio de Janeiro w Brazylii. Trasa przyniosła artystce ponad 45 milionów $ zysku.
Materiały specjalne.
Britney nagrała trzy specjalne koncerty. Pierwszy z 2000 roku to "There’s No Place Like Home" filmowany na koncercie w Nowym Orleanie i puszczony przez telewizję FOX. W brytyjskiej telewizji puszczony został materiał "Britney Spears: Live in London" nagrywany na Wembley Arena. Ostatni nagrała pod koniec trasy na koncercie w Rio – "Britney Spears: Live from Rock in Rio Brazil", puszczany przez brazylijską telewizję Multishow. W czasie trasy Britney miała zaledwie 18 lat.

</doc>
<doc id="1342474" url="https://pl.wikipedia.org/wiki?curid=1342474" title="Pustynia">
Pustynia

Pustynia – teren o dużej powierzchni, pozbawiony zwartej szaty roślinnej wskutek małej ilości opadów i przynajmniej okresowo wysokich temperatur powietrza, co sprawia, że parowanie przewyższa ilość opadów. Na gorących pustyniach temperatury przekraczają nawet 50 °C, nocą zaś spadają do 0 °C. Charakterystyczne są dla nich znaczne amplitudy dobowe temperatury, stały deficyt wilgotności oraz silne nasłonecznienie.
Czasem termin "pustynia" stosowany jest również do obszarów pozbawionych zwartej roślinności z innych powodów niż przewaga parowania nad opadami, np. do pustyń lodowych. Funkcjonują również określenia odległe znaczeniowo od podstawowego terminu, takie jak pustynia porostowa.
Ścisłe definiowanie terminu „pustynia” napotyka na trudności, gdyż płynnie przechodzi ona w półpustynię, a następnie w step pustynny, suchy step i step. W efekcie istnieją w różnych źródłach rozbieżności co do łącznej powierzchni zajmowanej przez pustynie i półpustynie.
Roślinność na pustyniach jest uboga, ale wiele roślin przystosowało się do tak skrajnych warunków klimatycznych poprzez skrócenie okresu wegetacyjnego na okres pory deszczowej, gromadząc wodę (tzw. sukulenty i efemery), wydłużając system korzeniowy, tak by sięgał do zasobów wody podziemnej na znacznych głębokościach, czy wytwarzając kutykulę – cienką warstwę kutyny, która zabezpiecza przed nadmierną utratą wody. Roślinność taka nie zajmuje jednak więcej niż 10% powierzchni. Większe płaty roślinności występują w oazach.
Pustynie właściwe występują głównie w strefie zwrotnikowej: w Afryce północnej i południowej, na Bliskim Wschodzie, w Ameryce Południowej i centralnej Australii, a także w strefie podzwrotnikowej, np. w Azji Środkowej czy Ameryce Północnej.
Wiadomości ogólne.
Przyczyny powstawania pustyń mogą być różnorodne: niskie opady i temperatury, bardzo silne wyjałowienie gleby, jej silne zasolenie (przez chlorki, siarczany, węglan sodu), zatrucie środowiska gazami wulkanicznymi lub wyziewami z fabryk (głównie hut miedzi), albo też nadmierny wypas i inne formy działalności człowieka. Naturalne pustynie istnieją na obszarach skrajnie suchych o ujemnym bilansie wodnym (potencjalne parowanie przewyższałoby wielokrotnie opady). Mogą to być obszary stale lub okresowo bardzo gorące, miejscami nieraz przez długie lata zupełnie pozbawione opadów, gdzie średnie temperatury wielu miesięcy przekraczają 30 °C, a maksymalne 50 °C; położone przeważnie pomiędzy 15° a 30° (35°) szerokości geograficznej północnej oraz południowej, co wynika z charakterystycznej cyrkulacji atmosferycznej i geograficznego rozkładu opadów na Ziemi (Pustynie i półpustynie gorące), albo też obszary oddalone od zwrotników, położone w głębi lądu (np. w Azji Środkowej, pn.-zach. Chinach, płd.-zach. Mongolii, w stanie Nevada w USA), o klimacie skrajnie kontynentalnym, z wysokimi temperaturami latem i niskimi w zimie.
Typy pustyń.
Ze względu na sposób powstania wyróżnia się następujące typy pustyń:
Ze względu na materiał budujący wyróżnia się następujące typy pustyń:
Ze względu na miejsce istnienia wyróżnia się następujące typy pustyń:
Warunki atmosferyczne.
Opady.
Opady na pustyni są bardzo niskie, ale wartości ich mogą być zróżnicowane. Wynoszą one, według różnych źródeł, do 160, 250 lub nawet 300 mm rocznie; niekiedy mogą być nawet większe, ale za to nierównomiernie rozłożone w ciągu roku.
W Europie jako pustynię określa się obszar, który otrzymuje rocznie poniżej 100 mm opadów; w Stanach Zjednoczonych poniżej 200 mm. Z drugiej strony niektóre tereny otrzymują zaledwie 10–20 mm rocznego opadu; istnieją też obszary (np. środkowa Sahara, wnętrze Płw. Arabskiego, północ Chile, pd.-wsch. Iran, zach. Indie, pn. Meksyk, zach. Australia), na których deszcz nie pada przez wiele kolejnych lat. Przyczyną małej ilości opadów mogą być: wysokie ciśnienie atmosferyczne w strefie podzwrotnikowej (Sahara; pustynie, a właściwie półpustynie Australii); położenie w tzw. „cieniu opadowym” (pustynie w zachodniej części Ameryki Północnej, niektóre półpustynie w Afryce Wschodniej i Południowej); duża wysokość nad poziomem morza (pustynie Tybetu i Boliwii; Pustynia Gobi). Na pustyni występuje małe zachmurzenie i niska wilgotność względna (poniżej 20%); wyjątek stanowią tzw. pustynie mgielne leżące na zach. wybrzeżach kontynentów, wzdłuż których płyną zimne prądy morskie, powodujące dużą wilgotność powietrza (70–80%), występowanie częstych mgieł i dużego zachmurzenia, przy niemal zupełnym braku opadów (fragmenty pustyń Atakama w Chile i Namib w Afryce Południowo-Zachodniej) niewielkiej ilości wody dostarczają tam skraplające się mgły. Te różnice w wielkości i rozkładzie opadów są jedną z przyczyn ogromnego zróżnicowania ekosystemów pustynnych.
Temperatura.
Temperatura powietrza na pustyniach jest wysoka, przynajmniej latem, i bardzo zmienna: maksymalna na pustyniach gorących może zbliżać się do 60 °C, minimalna spada poniżej 0 °C, a na chłodnych pustyniach Azji Środkowej do 30 °C; występują znaczne dobowe (do 30–40 °C) i roczne wahania temperatury (zwłaszcza w środk. Azji, gdzie dochodzą do 60 °C). O temperaturze decyduje zarówno szerokość geograficzna, jak i wysokość nad poziomem morza, a przyczyną olbrzymich różnic temperatury między dniem a nocą jest niska wilgotność powietrza. Tylko na pustyniach mgielnych, przy stale istniejącym zachmurzeniu, dobowe wahania temperatury są minimalne. Istotna dla organizmów żyjących na pustyni jest też temperatura gruntu, która może osiągać w południe 70–85 °C, a w nocy obniża się poniżej 0 °C.
Pustynie są zasadniczo obszarami bezodpływowymi. Brak jest na ich terenie stałego odpływu powierzchniowego poza tzw. rzekami tranzytowymi albo allochtonicznymi (tj. przepływającymi przez pustynie, np. Nil), oraz rzekami przybyszowymi, których źródła leżą poza obszarem pustyni, na której kończą swój bieg, ginąc w piaskach lub tworząc tzw. suchą deltę. Cieki okresowe występują nieregularnie i bardzo krótko (cieki epizodyczne), wypełniając długie, kręte doliny pustynne wadi (arab. uedy, w Meksyku i USA arrayo, na terenach nadkaspijskich bałkan), które raz na kilka lat, po obfitym opadzie, zmieniają się w rwący potok. Gdzieniegdzie na pustyniach istnieją źródła (Oaza). Zbiorniki wodne występują rzadko i są przeważnie silnie zasolone (słone, gorzkie, sodowe, boraksowe); rzadko stałe, np. Jezioro Aralskie; częściej efemeryczne: okresowe lub epizodyczne. Lokalne nazwy takich okresowych i epizodycznych zbiorników lub bagien, a równocześnie płaskich obszarów powstałych po ich wyschnięciu, to sebkha (sebka; Sahara), shott (szott; północna Afryka), kewir (Iran), takyr (Nizina Turańska), salar i salina (Andy), pampa (cała Ameryka Południowa). Po wyschnięciu słonego zbiornika wodnego, dno może być pokryte wykwitami soli (sołonczaki). Zbiorniki stałe, ze względu na sezonowe zmiany wielkości opadów, parowania i dopływu charakteryzują się dużymi zmianami poziomu wody i powierzchni. Powierzchnia jeziora Czad w Afryce waha się od 11 000 do 22 000 km², jeszcze większe zmiany powierzchni występują w Jeziorze Eyre (Australia). Amplituda wahań poziomu lustra wody w Morzu Martwym równa była w XX w. 12 m. W związku z pustynnieniem klimatu na wielu obszarach w latach 1950–1980 nastąpiło obniżenie się poziomu lustra wody, np. w Morzu Kaspijskim o ponad 3 m, w Morzu Martwym o 4 m.
Rzeźba terenu i geomorfologia.
Na pustyniach przeważa wietrzenie fizyczne ze względu na częste i znaczne wahania temperatury; odgrywa tu istotną rolę silna insolacja na pustyniach gorących i zamróz na pustyniach kontynentalnych. Wietrzenie chemiczne odgrywa mniejsza rolę, a związane jest z oddziaływaniem soli i z działalnością wód epizodycznych; jego rezultatem są skorupy żelaziste i solne, funkcjonujące jako pancerz pustynny (patyna, lakier pustynny). Wobec braku okrywy roślinnej na rzeźbę pustyni duży wpływ ma działalność deflacyjna wiatru, czyli wywiewanie (tworzące m.in. niecki, rynny, wanny i misy deflacyjne, kieszenie, jamy, wydmuszyska, ostańce i bruki deflacyjne) oraz działalność korazyjna, czyli żłobienie, ścieranie i polerowanie powierzchni skalnych przez piasek niesiony przez wiatr (jej wytworem są np. wygłady eoliczne, żłobki i bruzdy korazyjne, graniaki wiatrowe, grzyby i okapy skalne), a także akumulacja eoliczna (tworząca m.in. zmarszczki eoliczne; wydmy, takie jak barchany, wydmy podłużne, wydmy poprzeczne, wydmy paraboliczne, wydmy gwiaździste; wielkie garby piaszczyste draa i in.).
Ostatnio uważa się jednak, że największą rolę w kształtowaniu rzeźby pustyni odgrywały i odgrywają nadal wody opadowe, działające zwykle nieregularnie i krótkotrwale, ale bardzo gwałtownie. Za najważniejsze procesy uważa się spłukiwanie bruzdowe i wąwozowe oraz zmyw pokrywowy. Opady okresowe pogłębiają stare doliny plejstoceńskie (wadi), powstałe w wilgotnym (pluwialnym) klimacie. Istotna jest też działalność rzek stałych i okresowych. Większość piasków na pustyniach piaszczystych powstała bowiem nie jako produkt wietrzenia skał, naniesiony przez wiatr, ale została naniesiona przez wody rzek w okresie pluwialnym. Mogą być one także nanoszone przez obecnie istniejące cieki. Niektóre pustynie (np. w Mongolii i północno-zachodnich Chinach) istniały już w pliocenie; inne powstały w plejstocenie, w okresie panowania klimatu suchego i wietrznego, a przy wzroście wilgotności klimatu dochodziło do ograniczenia ich zasięgu. Dla Sahary np. okres 40 000-25 000 p.n.e. to okres wilgotny, w którym powstały doliny rzeczne (wadi), jeziora i zasoby wód podziemnych; w okresie 20 000-17 000 p.n.e. (okres największego zasięgu lądolodu skandynawskiego w Europie) panował tam klimat suchy i wietrzny, a ok. 6000 lat p.n.e. (tzw. holoceńskie optimum klimatyczne) nastąpił wzrost wilgotności klimatu i ograniczenie zasięgu pustyni.
Wbrew powszechnej opinii powierzchnia większości pustyń nie jest piaszczysta; np. pustynie piaszczyste stanowią tylko 1/9 powierzchni Sahary, a największe obszary zajmują pustynie skaliste. W zależności od podłoża rozróżniano dawniej pustynie: kamienistą (skalistą; hamada), ciemną, o urozmaiconej rzeźbie; żwirową (rumowisk żwirowych; serir); piaszczystą (erg na Saharze, kum w Turkmenistanie); ilastą-białą pustynię szottów (wyschniętych słonych jezior), pokrytych solą zalegającą na seriach iłów; szottów z wykwitami węglanu wapnia oraz gipsu (szott, sebha na Saharze, takyr w Turkmenistanie, kewir w Iranie, playa w Ameryce Pn.). Obecnie zwraca się także uwagę na konfigurację terenu i wyróżnia: pustynie górzyste (skaliste); u ich podnóża znajdują się pedymenty (rozległe powierzchnie erozyjne) ze stożkami napływowymi żwirowymi (serir) i piaszczystymi (erg), przechodzącymi w równinne playa osadów mułowo-ilastych (w Afryce szott, sebha); pustynie wyżynne, gdzie znajdują się rumowiska żwirowe (serir); pustynie nizinne, zajęte przez pustynie piaszczyste (erg). Na pustyniach piaszczystych znajdują się zarówno piaski lotne, z których usypywane są wydmy, jak i piaski „zamarłe”, pokryte skorupą pylastą, solną lub wapienną. Do największych pustyń piaszczystych na świecie należą: Ar-Rub al-Chali na Płw. Arabskim, Wielki Erg Zachodni, Wielki Erg Wschodni i Erg Szasz na Saharze, Wielka Pustynia Piaszczysta i Wielka Pustynia Wiktorii w Australii, Takla Makan w Kotlinie Kaszgarskiej w Azji; największe obszary pustyń żwirowych i piaszczysto-żwirowych znajdują się na Saharze, Pustyni Libijskiej, Gibsona (w Australii), Gobi; a pustynie kamieniste na Saharze (Ahaggar, Tibesti, Al-Hamada al-Hamra, Tanizruft), w części Pustyni Arabskiej, na znacznych obszarach pustyni Atakama oraz pustyń Azji Środk.; pustynie ilaste zajmują rozległe tereny w Azji (m.in. Wielka Pustynia Słona).
Gleby.
Gleby pustyń są słabo wykształcone (przeważnie gleby inicjalne, szaroziemy, buroziemy), o małej zawartości materii organicznej z powodu minimalnej pokrywy roślinnej, często praktycznie pozbawione próchnicy i edafonu, martwe. W wyniku podsiąkania zawartej w nich wody i szybkiego jej wyparowywania, mogą być bogate w sole mineralne, często osadzające się na powierzchni. W efekcie gleby pustynne są często zasolone lub też występują na nich skorupy (chlorkowe, gipsowe, wapienne, laterytowe, krzemianowe). W efekcie gleba staje się toksyczna; np. na skutek zasolenia gleby chlorkiem sodu powstały pustynie bylicowe w zachodniej części Azji Środkowej i w Wielkiej Kotlinie w Ameryce Północnej.
Flora i fauna.
Niekorzystne dla roślin warunki klimatyczne powodują, że szata roślinna jest bardzo skąpa; istnieją nawet, choć nieliczne, pustynie całkowicie jej pozbawione (niektóre obszary afrykańskiej pustyni Namib i południowoamerykańskiej pustyni Atakama). Biomasa roślin wynosi na pustyniach średnio zaledwie 0,02 kg suchej masy na m² (od 0 do 0,2), na półpustyniach 0,7 kg (od 0,1 do 4); produkcja pierwotna na pustyniach wynosi średnio 3 g suchej masy na m² na rok (od 0 do 10), na półpustyniach 90 g (od 10 do 250). Liczba gatunków jest niewielka i wykazują one specyficzne przystosowania do środowiska pustynnego. Zależnie od lokalnego klimatu występują różne gatunki roślin, u wszystkich jednak wykształciły się adaptacje fizjologiczne i morfologiczne sprzyjające oszczędnej gospodarce wodnej (kserofityzm). Ograniczają one np. transpirację (parowanie wody) w ciągu dnia, a w nocy adsorbują możliwie duże ilości rosy; wytrzymują też długie okresy uśpienia. W skład flory pustynnej wchodzą rośliny jednoroczne, które pojawiają się w okresie opadów i wieloletnie. Rośliny jednoroczne cały cykl życiowy ograniczają do krótkotrwałego okresu opadów; rośliny wieloletnie charakteryzują się zazwyczaj silną redukcją wielkości liści lub nawet całkowitym ich brakiem, co zmniejsza tempo utraty wody. Mają też na ogół rozbudowane systemy korzeniowe, sięgające głęboko w glebę lub w szczeliny skalne.
Zagęszczenie roślin na pustyniach jest zawsze niewielkie, a poszczególne osobniki są zwykle rozmieszczone bardzo równomierne, jest to rezultat allelopatii, czyli hamowania wzrostu innych roślin przez wydzielanie do gleby substancji toksycznych. Jest to typowy przejaw osłabiania konkurencji, w tym wypadku o deficytową wodę. Rośliny pustynne znane są też z różnorodnych sposobów obrony przed roślinożercami; jest to bardzo istotne w środowisku, w którym wobec niedostatku wody i niskiej produkcji bardzo trudno jest uzupełniać straty tkanek, powstałe na skutek spasania. Najbardziej rzuca się w oczy morfologiczna przebudowa liści w skutecznie chroniące roślinę kolce i ciernie. Bardzo rozpowszechnione, ale stosunkowo słabo jeszcze poznane, są sposoby obrony chemicznej, które polegają na odkładaniu w komórkach i tkankach substancji toksycznych dla zwierząt. Wśród roślin pustynnych wyróżnia się rośliny efemeryczne (efemerydy i efemeroidy), suchorośla, sukulenty oraz słonorośla (halofity).
Rośliny efemeryczne niekorzystny okres suszy spędzają w uśpieniu. Są to albo rośliny jednoroczne, spędzające okres suszy w postaci nasion, które po deszczu bardzo szybko kiełkują, przechodzą pełny cykl rozwojowy i wydają nasiona, które mogą przetrwać nadchodzący kolejny okres suszy (efemerydy), albo też rośliny trwałe (wieloletnie). Te ostatnie okres suszy spędzają w postaci znajdujących się pod ziemią organów przetrwalnych bulw, cebul, kłączy, z których po deszczu rozwijają się części nadziemne (efemeroidy). Kserofity to rośliny trwałe, przeważnie krzewinki lub kolczaste, niskie krzewy oraz drzewa, ale także np. turzyce. Cechuje je szereg przystosowań przeciwdziałających nadmiernej transpiracji: drobne, zredukowane liście, kutynizacja epidermy, zagłębienie aparatów szparkowych, zrzucanie liści w okresie suszy. Rozległe systemy korzeniowe tych roślin sięgają głęboko w podłoże. Sukulenty to rośliny trwałe, dostosowane do środowisk ubogich w wodę, ale niebędące właściwymi kserofitami. Pobierają one podczas deszczu wodę, którą magazynują w specjalnej tkance miękiszowej znajdującej się w liściach (np. agawy, aloesy, rozchodniki) lub łodygach (np. kaktusy, wilczomlecze). Halofity to rośliny trwałe zasolonych środowisk, które mają pewne właściwości sukulentów (gromadzenie wody w tkankach) lub kserofitów. Poza tym na pustyniach mogą występować mchy, porosty, glony i sinice.
Liczba gatunków zwierząt pustynnych jest niewielka, co jest rezultatem trudnych warunków życia i niewielkiej liczby nisz ekologicznych. Czynniki ograniczające to z jednej strony warunki klimatyczne (brak wody, niska wilgotność powietrza, silne nasłonecznienie, bardzo wysoka temperatura i jej duże wahania), skąpa szata roślinna (mała ilość pokarmu i kryjówek). W wypadku całkowitego braku roślinności nie występują też zwierzęta.
Zwierzęta pustyni są przeważnie nieduże, o jasnej barwie ciała; w dzień ukrywają się w norach, jamach i zagłębieniach skalnych lub zakopują się w piasku, gdzie panuje dużo niższa temperatura i większa wilgotność niż na powierzchni; nocą na pustyni panują niskie temperatury i może pojawiać się rosa, a zjadanie pokrytych nią roślin dostarcza roślinożercom wody. Rosę wykorzystują także nieliczne na pustyniach ślimaki. Tak różne zwierzęta, jak niektóre chrząszcze z rodziny czarnuchowatych (Tenebrionidae) na pustyni Namib oraz co najmniej dwa gatunki jaszczurek – australijski moloch kolczasty ("Moloch horridus") i azjatycka krągłogłówka uszasta ("Phrynocephalus mystaceus") – potrafią pobierać wodę spływającą z ich własnych ciał (odpowiednio rosę i wodę deszczową). Wiele gatunków zwierząt ma zdolność okresowej anabiozy. U tak różnych organizmów, jak wielbłądy, antylopa oryks arabski, skoczki pustynne, fenki (lisy pustynne), niektóre jaszczurki, a nawet niektóre chrząszcze, stopy są tak przystosowane, aby zapobiec zapadaniu się w sypkim piasku. Niektóre grupy zwierząt są jakby z góry przystosowane (preadaptowane) do życia w warunkach stałego niedoboru wody i wysokiej temperatury. Chitynowa okrywa ciała owadów oraz rogowe łuski gadów skutecznie chronią te zwierzęta przed utratą wody; także u obu tych grup wydzielanie produktów przemiany materii następuje w postaci stałej (kwas moczowy). Stosunkowo liczne są więc stawonogi, np. owady bezskrzydłe (Apterygota), szarańczaki, karaczany, pluskwiaki, mrówki, chrząszcze (np. charakterystyczne dla tych środowisk chrząszcze z rodziny czarnuchowatych), a także pajęczaki (pająki, skorpiony, solfugi). Termity, choć niewidoczne na powierzchni, stanową ważną grupę owadów na gorących pustyniach.
Wśród kręgowców wyraźnie dominującą grupą są gady – liczne gatunki jaszczurek (agam lub legwanów, waranów, gekonów, scynków), węży i żółwi. Ptaki, podobnie jak gady, prowadzą oszczędną gospodarką wodną (wydalają kwas moczowy), a poza tym mogą pokonywać długie trasy do wodopoju, ale ze względu na wysoki poziom przemiany materii wymagają dużych ilości pokarmu. Stąd ptaki takie jak stepówki (Pterocoliae), białorzytki (Oenanthe), kuropatewka pustynna ("Ammoperdix heyi") i skowronik piaskowy ("Ammomanes deserti") spotkać można raczej na półpustyniach; jedynie sępy zamieszkują najbardziej suche tereny pustynne. Ssaki nie są tak dobrze przystosowane do warunków życia na pustyni. Wśród ssaków pustynnych liczne są gryzonie, a także antylopy i gazele, góralki i wielbłądy; spotyka się także nietoperze, owadożerne i drapieżne (np. fenek pustynny na pustyniach Afryki Północnej i Półwyspu Arabskiego), a w Australii torbacze. Wiele gatunków prowadzi nocny tryb życia; dotyczy to zarówno kryjących się w norach gryzoni, jak i dużych zwierząt, jak oryks arabski. Wiele gatunków obywa się całkowicie bez picia. Owady i nasiona, którymi żywią się ssaki pustyni, są dla nich nie tylko pożywieniem, ale również źródłem wody. Niektóre gryzonie przestawiły się na odżywianie pokarmem zwierzęcym, co pozwala im zdobyć dodatkową ilość wody. Zapotrzebowanie na wodę u gryzoni żywiących się nasionami zaspokajane jest częściowo lub całkowicie wodą pochodzącą z przemian metabolicznych pożywienia, nazywaną wodą metaboliczną. Zwierzęta te nie pocą się, ich kał jest silnie odwodniony, a ich nerki wytwarzają mocz 3-4 razy bardziej zagęszczony niż u człowieka. Takie zwierzęta jak wielbłądy i oryks arabski są fizjologicznie przystosowane do znoszenia wysokich temperatur (bez utraty wody na chłodzenie ciała poprzez proces pocenia się). Ich organizm ulega znacznemu przegrzaniu w dzień, natomiast w nocy znacznemu wychłodzeniu, co z kolei opóźnia kolejne przegrzanie. Typowe ssaki pustyni, skoczki pustynne, to grupa odlegle lub zupełnie niespokrewnionych zwierząt (kilka grup gryzoni, owadożerne, torbacze), które są charakterystycznym przykładem konwergencji: szczuroskoczki ("Heteromyidae") z obu Ameryk, myszoskoczka ("Gerbillus gerbillus") z Afryki, skoczkowate ("Dipodidae") – 27 gatunków z Azji i Afryki, niektóre ryjkonosy ("Macroscelidae"), np. ryjoskoczek ("Elephantulus rozeti") z Afryki, workowate skoczki pustynne z rodzajów "Sminthopsis" i "Antechinomys" oraz podobny do nich kanguroszczur ("Bettongia penicillata") z Australii. Zwierzęta te wykazują duży stopień podobieństwa morfologicznego i zachowań.
Uprawę roślin i życie osiadłe umożliwiają na obszarach pustyń i półpustyń oazy, ale i tam w określonych porach roku występują dokuczliwe burze piaskowe oraz niska wilgotność powietrza. W wielu miejscach woda pitna jest wyłącznie słona lub gorzka. Wyjątkowe suche lata, zdarzające się coraz częściej, mogą zmuszać mieszkańców do opuszczania oaz. Pustynie, ze względu na żyzne częstokroć gleby oraz duże nasłonecznienie, były od starożytności sztucznie nawadniane i wykorzystywane rolniczo, dając bardzo wysokie plony. Wymaga to jednak ogromnych nakładów i grozi zasoleniem gleb na skutek szybkiego parowania dostarczanej wody (salinizacja). Ruiny dawnych cywilizacji wskazują, jak ryzykowne są takie działania. Pasterskie wykorzystanie terenów na obrzeżach pustyń sprawia, że w czasie suchych lat nomadzi, nie mogąc przemieszczać się na bardziej wilgotne tereny zajęte obecnie pod uprawę, pozostają ze swoimi stadami na miejscu, co przyczynia się do całkowitego zniszczenia skąpej roślinności i do przyspieszenia pustynnienia tych terenów. Pustynie amerykańskie od dawna są niszczone przez człowieka; samochody terenowe mechanicznie niszczą roślinność pustynną, której regeneracja trwa wiele lat; kłusownicy i kolekcjonerzy kaktusów doprowadzili do zagłady wielu rzadkich gatunków zwierząt i roślin. Rezydencje budowane na pustyni zużywają ogromne ilości wody, pogłębiając jej deficyt. Z kolei w dorzeczu Syr-darii intensywna uprawa bawełny, wymagająca sztucznego nawadniania, spowodowała katastrofalny deficyt wody i obniżenie się poziomu Morza Aralskiego o 14 m w latach 1950–1980, a w konsekwencji załamanie rybołówstwa, przekształcenie odsłoniętego dna w słoną pustynię i narażenie okolicznych terenów na nawiewanie soli oraz trucizn (insektycydy nanoszone są do jeziora przez rzeki). Pustyniom zawdzięczamy powstanie niezwykle urodzajnych gleb lessowych; na ich obrzeżach pył lessowy był nawiewany z obszarów pustynnych głównie w okresach glacjalnych plejstocenu (np. lessy Wyżyny Lessowej w Chinach pochodzą z pustyń Mongolii).
Klimat.
Pustynie i półpustynie kontynentalne (chłodne) leżą w głębi platform kontynentalnych, w ciepłej strefie klimatu umiarkowanego, mającego charakter skrajnie kontynentalny. Lato jest gorące, temperatura dochodzi na niektórych obszarach do 40, a nawet 50 °C; zima bywa mroźna, temperatura obniża się do kilkunastu stopni poniżej zera, niekiedy nawet dochodzi do –40 °C, ze skąpym opadem śniegu; wiosną wody roztopowe umożliwiają tworzenie się efemerycznej, szybko zanikającej pokrywy roślinnej. Roczna suma opadów wynosi od kilkudziesięciu do 200–300 mm, przy czym większość opadów przypada na wiosnę, podczas której następuje najbujniejszy rozwój roślinności, głównie efemeryd. Pokrywa roślinna jest lepiej rozwinięta niż na pustyniach gorących, stąd właściwych pustyń chłodnych jest stosunkowo niewiele (są np. w Azji Centralnej); większość obszarów ma charakter półpustynny i stopniowo przechodzi w otaczające je suche stepy. Dlatego brak jest charakterystycznych gatunków roślin pustynnych, a różnice między poszczególnymi strefami mają raczej charakter ilościowy, a nie jakościowy. W porównaniu z pustyniami gorącymi zaznaczają się pewne różnice w charakterze roślinności; z powodu mrozów zimowych na pustyniach chłodnych zupełnie brak jest sukulentów, a rośliny drzewiaste tracą liście na zimę.
W Europie obszar pustyń i półpustyń jest ograniczony do rejonu Niziny Nadkaspijskiej, z opadami rocznymi 160–250 mm, temperaturą latem 22–24 °C, glebami często zasolonymi i porośniętymi zespołami bylicowo-trawiastymi, halofitami i drzewami (np. wierzby i topole). Największe obszary chłodnych pustyń i półpustyń znajdują się w Azji, gdzie zajmują środkową część kontynentu, od Niziny Nadkaspijskiej na zachodzie po pustynię Gobi i Ordos na wschodzie. Wykazują one znaczne zróżnicowanie klimatyczne, glebowe i duże zasolenie podłoża. Niektóre obszary pustyń leżą na znacznej wysokości n.p.m. Granica pomiędzy pustyniami chłodnymi i gorącymi nie jest ostra; przyjmuje się, że wyznacza ją zasięg palmy daktylowej ("Phoenix dactylifera"), która nie może rosnąć na terenach z długimi okresami ujemnych temperatur. W Azji wyróżnić można dwa wielkie obszary pustyń chłodnych: środkowoazjatycki (pustynie irano-turańskie i kazasko-dżungarskie), które łączą się z gorącymi pustyniami afrykańsko-arabsko-indyjskimi, oraz centralnoazjatycki, obejmujący wyżynne i górskie rejony Azji Centralnej, w tym pustynie Tybetu leżące na średniej wysokości 4600 m n.p.m.
W Ameryce Północnej pustynie chłodne zajmują obszary między Sierra Nevada i Górami Kaskadowymi a Górami Skalistymi. Lata są gorące, a zimy z długimi okresami ujemnych temperatur, i z opadami śniegu. Roślinność jest uboga i mało zróżnicowana; wyróżnia się pustynie bylicowe (z dominującym gatunkiem "Artemisia tridentata", bylicą trójzębową), pustynie łobodowe, krzewiaste oraz drzewiasto-krzewiaste, a na glebach alkalicznych alkaliczne pustynie łobodowe. W Ameryce Południowej zbliżone do chłodnych półpustyń są niektóre formacje roślinne na obszarze Patagonii, trawiaste lub krzewiaste. Ingerencja człowieka na chłodnych pustyniach i półpustyniach jest znaczna, gdyż pokrywa roślinna jest na nich zdecydowanie bogatsza niż na pustyniach gorących.
Pustynie piaszczyste według położenia geograficznego.
Azja.
Gobi (2.000 000 km²), Takla Makan, Kyzył-kum, Kara-kum, Mujun-kum, Saryjesyk Atyrau, Registan, Thar (Wielka Pustynia Indyjska) (238 700 km²), Thal, Wielka Pustynia Słona (Iran), Syryjska, Wielki Nefud, Mały Nefud, Ar-Rab al-Chali, Ałaszan, Ordos (Chiny), Pustynia Lut (płd.-wsch. Iran), Negew (13 000 km²), Pustynia Cubiego, Aral-kum (wyschnięta część Jeziora Aralskiego)
Afryka.
Sahara (9.064 300 km²), Wielki Erg Zachodni, Wielki Erg Wschodni, Libijska, Zachodnia, Wschodnia, Arabska, Nubijska, Al-Hamada al-Hamra, Kalahari (1.800 000 km²), Namib, Al-Dżafur,
Ameryka Północna.
Wielka Pustynia Słona (Stany Zjednoczone) (10 300 km²), Mojave, Bolsón de Mapimí, Anza-Borrego, Sonora, Zatoki Kalifornijskiej, Chihuahua (USA, Meksyk)
Ameryka Południowa.
Patagońska (670 000 km²), Atakama (45 000 km²), Sechura
Australia.
Wielka Pustynia Piaszczysta (360 000 km²), Tanami, Simpsona, Gibsona, Wielka Pustynia Wiktorii, Mała Pustynia Piaszczysta, Strzeleckiego
Europa.
Pustynia Błędowska (33 km²), Pustynia Siedlecka i Pustynia Kozłowska (Polska), Tabernas (płd.-wsch. Hiszpania)

</doc>
<doc id="1342475" url="https://pl.wikipedia.org/wiki?curid=1342475" title="Antoni Sokół-Kutyłowski">
Antoni Sokół-Kutyłowski

Antoni Sokół-Kutyłowski, biał. Антон Сокал-Кутылоўскі/Anton Sokał-Kutyłoŭski (ur. 7 lutego 1892 w wiosce Czyrwonaja Horka w rejonie Pińska, zm. 7 marca 1983 w Szczecinie) – białoruski wojskowy i działacz narodowy.
Życiorys.
W 1910 r. ukończył seminarium nauczycielskie w Poniewieżu. W latach 1913-1915 studiował geografię na uniwersytecie w Petersburgu, po czym wstąpił do armii rosyjskiej. W 1916 r. ukończył szkołę wojskową w Kazaniu. Brał udział w I wojnie światowej. Walczył w Galicji i pod Wilnem. Doszedł do stopnia kapitana. Był odznaczony Orderem Św. Jerzego. Po rewolucji lutowej 1917 r. powrócił do rodzinnej wioski. Na pocz. 1918 r. wyjechał do Rostowa nad Donem, gdzie wstąpił do wojsk białych gen. Antona I. Denikina. Wkrótce jednak ponownie przyjechał w rodzinne strony. Dostał wezwanie do wojsk bolszewickich, ale zbiegł do Estonii, gdzie wstąpił z kolei do armii gen. Nikołaja N. Judenicza. Latem 1918 r. powtórnie powrócił na Białoruś. Został dowódcą 1 brygady wojsk Białoruskiej Republiki Ludowej stacjonującej w Słucku, która w listopadzie i grudniu tego roku prowadziła walki niepodległościowe z wojskami bolszewickimi w ramach powstania słuckiego, po czym wycofała się do Polski i została internowana. Antoni Sokół-Kutyłowski został wyświęcony na kapłana prawosławnego i od 1921 r. prowadził posługę duchowną na Nowogródczyźnie i Słonimszczyźnie. Po klęsce wrześniowej Polski 1939 r., przebywał na terenach zajętych przez Armię Czerwoną. 19 czerwca 1941 r. został aresztowany przez NKWD, lecz zdołał zbiec. Po ataku wojsk niemieckich na ZSRR 22 czerwca tego roku, podjął współpracę z okupantami. Pod koniec 1941 r. został przedstawicielem Białoruskiej Samopomocy Ludowej w Bobrujsku. Następnie objął funkcję inspektora szkolnego w Hancewiczach. W 1944 r. został przedstawicielem utworzonej z inspiracji okupacyjnych władz niemieckich Białoruskiej Centralnej Rady (BCR) w okręgu hancewickim. Wstąpił do kolaboracyjnej z Niemcami Białoruskiej Obrony Krajowej (BKA), dostając stopień podpułkownika. Jednocześnie działał w konspiracyjnej Białoruskiej Partii Niepodległościowej. Pod koniec czerwca 1944 r. uczestniczył w II Kongresie Wszechbiałoruskim w Mińsku, po czym ewakuował się do Niemiec. Kontynuował działalność w BCR w wydziale spraw wojskowych. Stanął na czele batalionu BKA, z którym w ostatnich dniach wojny poddał się Amerykanom. Przebywał w obozie dla internowanych, po czym został wydany sowieckim funkcjonariuszom SMIERSZ-a. Po procesie został w kwietniu 1948 r. skazany na karę 25 lat pobytu w łagrach. W listopadzie 1957 r., po amnestii, wyszedł na wolność, po czym wyjechał do Polski. Napisał wspomnienia dot. powstania słuckiego 1918 r.

</doc>
<doc id="1342477" url="https://pl.wikipedia.org/wiki?curid=1342477" title="Frank Vandenbroucke (kolarz)">
Frank Vandenbroucke (kolarz)

Frank Vandenbroucke (ur. 6 listopada 1974 w Mouscron, zm. 12 października 2009 w Saly, Senegal) – belgijski kolarz szosowy i torowy, zwycięzca wielu najważniejszych wyścigów jednoetapowych i wieloetapowych, w zawodowym peletonie od 1994 roku.
Kariera.
Pierwszy sukces w karierze Frank Vandenbroucke osiągnął w 1992 roku, kiedy zdobył brązowy medal w wyścigu ze startu wspólnego na mistrzostwach świata juniorów. W 1993 roku zdobył tytuł torowego mistrza Belgii w madisonie, a w 1995 roku zwyciężył w Brussels Cycling Classic. W kolejnych latach wygrał też między innymi: Grote Scheldeprijs, GP Ouest-France, Österreich-Rundfahrt i Tour Méditerranéen (1996), Rund um Köln i Tour de Luxembourg (1997), Paryż-Nicea i Tour de Wallonie (1998), a także Liège-Bastogne-Liège, Grand Prix d'Ouverture La Marseillaise i Omloop Het Nieuwsblad (1999). W 1999 roku zajął też dwunaste miejsce w klasyfikacji generalnej Vuelta a España, wygrywając dwa etapy oraz klasyfikację punktową. Dwukrotnie startował w Tour de France, ale w 1997 roku zajął 50. miejsce, a trzy lata później nie ukończył wyścigu. Nigdy nie zdobył medalu na międzynarodowej imprezie, najbliżej podium był w 1999 roku, kiedy na szosowych mistrzostwach świata w Weronie był siódmy w wyścigu ze startu wspólnego. Trzy lata wcześniej wystartował w tej samej konkurencji na igrzyskach olimpijskich w Atlancie, kończąc rywalizację na 25. pozycji.
W życiu prywatnym był człowiekiem dość kontrowersyjnym. Był przesłuchiwany za posiadanie środków dopingujących oraz za jazdę samochodem w stanie nietrzeźwym. Cierpiał na depresję i próbował popełnić samobójstwo po tym, jak jego żona zagroziła mu rozwodem. Zmarł podczas wakacji w Senegalu z powodu zakrzepu płucnego.

</doc>
<doc id="1342479" url="https://pl.wikipedia.org/wiki?curid=1342479" title="Potok Wielki (Ukraina)">
Potok Wielki (Ukraina)

Potok Wielki (ukr. Потік) – wieś w rejonie starosamborskim obwodu lwowskiego Ukrainy. Wieś liczy około 136 mieszkańców. Leży nad rzeką Linynka. Podlega wełykosilskiej silskiej radzie.
W 1921 r. liczył około 386 mieszkańców. Przed II wojną światową należał do powiatu starosamborskiego.

</doc>
<doc id="1342480" url="https://pl.wikipedia.org/wiki?curid=1342480" title="Dekameron 40 czyli cudowne przytrafienie pewnego nieboszczyka">
Dekameron 40 czyli cudowne przytrafienie pewnego nieboszczyka

Dekameron 40 czyli cudowne przytrafienie pewnego nieboszczyka – polska komedia z 1971 roku na podstawie czterdziestej noweli "Dekameronu" Giovanniego Boccaccia.

</doc>
<doc id="1342481" url="https://pl.wikipedia.org/wiki?curid=1342481" title="Colin Kâzım-Richards">
Colin Kâzım-Richards

Colin Kâzım-Richards, w Turcji znany jako Kâzım Kâzım, (ur. 26 sierpnia 1986 w Leytonstone) – turecki piłkarz angielskiego pochodzenia występujący na pozycji napastnika w szkockim klubie Celtic F.C. oraz w reprezentacji Turcji.
Kariera klubowa.
Ojciec Colina pochodzi z Antigui, a matka pochodzi z rodziny tureckich Cypryjczyków. Sam piłkarz urodził się w Wielkiej Brytanii. Karierę piłkarską rozpoczął w wieku 15 lat angielskim zespole Bury. W 2004 roku został włączony do kadry pierwszego zespołu i przez rok występował w jego barwach w rozgrywkach Football League Two. Zaliczył 30 występów, w których zdobył 3 bramki.
Latem 2005 w wieku 19 lat Kâzım-Richards podpisał kontrakt z grającym w Football League Championship Brighton &amp; Hove Albion. Suma transferu wyniosła 250 tysięcy funtów. Przez niemal cały sezon był rezerwowym w Brightonie. Wystąpił w 42 spotkaniach, w których strzelił 6 goli, w tym gola numer 5000 w historii występów ligowych Brightonu. Na koniec sezonu spadł z zespołem do Football League One i w sezonie 2006/2007 wystąpił tylko w meczu z Rotherham United.
31 sierpnia 2006 Colin podpisał trzyletni kontrakt z Sheffield United, do którego przeszedł za 150 tysięcy funtów. W Premier League zadebiutował 9 września w zremisowanym 0:0 domowym meczu z Blackburn Rovers. W listopadowym meczu z Boltonem Wanderers (2:2) zdobył pierwszego gola w lidze, ale do końca sezonu przegrywał grał głównie jako rezerwowy.
15 czerwca 2007 Kâzım-Richards został zawodnikiem mistrza Turcji, Fenerbahçe SK. W stambulskim klubie zaczął grywać regularnie i wystąpił m.in. w rozgrywkach Ligi Mistrzów. Dotarł do ćwierćfinału, a w meczu z Chelsea (2:1) zdobył pierwszego gola w barwach "Fener". Na koniec sezonu 2007/2008 został wicemistrzem Turcji.
W styczniu 2010 roku został wypożyczony do Toulouse FC. W 2011 roku przeszedł do Galatasaray SK. W 2012 roku wypożyczono go najpierw do Olympiakosu, a następnie do Blackburn Rovers.
W 2013 roku został sprzedany do tureckiego Bursasporu za sumę 250 tys. euro. W 2014 roku został wypożyczony do Feyenoordu.
Kariera reprezentacyjna.
Kâzım-Richards miał do wyboru grę w reprezentacji Turcji oraz Anglii. Wybrał pierwszą opcję, a 24 marca 2007 zadebiutował w kadrze U-21 w wygranym spotkaniu ze Szwajcarią. Natomiast 5 czerwca tego samego roku zadebiutował w dorosłej reprezentacji Turcji w zremisowanym 0:0 towarzyskim spotkaniu z Brazylią. Został powołany na Euro 2008.

</doc>
<doc id="1342483" url="https://pl.wikipedia.org/wiki?curid=1342483" title="Drugi rząd Otto Grotewohla">
Drugi rząd Otto Grotewohla

Drugi rząd Otto Grotewohla – to drugi rząd NRD. Rząd ten funkcjonował w latach 1950-1958

</doc>
<doc id="1342484" url="https://pl.wikipedia.org/wiki?curid=1342484" title="Masyw gabrowo-diabazowy Nowej Rudy">
Masyw gabrowo-diabazowy Nowej Rudy

Masyw gabrowo-diabazowy Nowej Rudy (masyw gabrowo-diabazowy Nowa Ruda-Słupiec, masyw noworudzki) – niewielka jednostka geologiczna w Sudetach, zbudowana z kilku odmian gabr i diabazów. Przebiega w kierunku NNW–SSE, między Nową Rudą a okolicami Bożkowa na przestrzeni ok. 9 km. Buduje północno-wschodnią część Obniżenia Noworudzkiego i Garb Dzikowca.
W północnej części masywu występują gabra (gabra oliwinowe, troktolity, gabra diallagowe i anortytowe), w centralnej diabazy gruboziarniste a w południowej diabazy drobnoziarniste. Na kontakcie między gabrami a diabazami znajduje się strefa diabazów mylonitycznych.
Geograficznie masyw noworudzki leży w Sudetach Środkowych, natomiast pod względem budowy geologicznej okolice te wchodzą w skład struktury zachodniosudeckiej.
Od północy i północnego wschodu graniczy tektonicznie z rowem Czerwieńczyc, a od zachodu i południowego zachodu z osadami niecki śródsudeckiej. Skały masywu budują część podłoża rowu Czerwieńczyc i, być może, struktury bardzkiej.
Gabra i diabazy były eksploatowane w kilku kamieniołomach. Obecnie czynna jest duża kopalnia diabazu w Dzikowcu, należąca do Śląskich Kruszyw Mineralnych sp. z o.o. i produkująca głównie kruszywa łamane, piasek łamany, grysy, mieszanki itp.

</doc>
<doc id="1342487" url="https://pl.wikipedia.org/wiki?curid=1342487" title="Colin Kazim-Richards">
Colin Kazim-Richards



</doc>
<doc id="1342490" url="https://pl.wikipedia.org/wiki?curid=1342490" title="Języki limilngańskie">
Języki limilngańskie

Języki limilngańskie – mała rodzina językowa skupiająca dwa języki aborygeńskie używane w północnej Australii. Są to języki: 
limilngański oraz wulna, które w 1981 miały tylko, odpowiednio, trzech i jednego użytkownika i które mogły już wymrzeć.

</doc>
<doc id="1342491" url="https://pl.wikipedia.org/wiki?curid=1342491" title="Czarna suknia (film 1967)">
Czarna suknia (film 1967)

Czarna suknia – polski film psychologiczny z 1967 roku, powstał dla telewizji na podstawie opowiadania Stanisława Wygodzkiego.
Opis.
W czasie II wojny światowej Jerzy Orłowski zostaje zabity przez Niemców, gdzieś na południu Francji, jego żonę Joannę (Aleksandra Śląska) aresztują i wywożą do obozu. Po zakończeniu wojny kobieta wraca do Polski. Dowiaduje się, że matka męża, Karola Orłowska (Ida Kamińska) żyje i czeka na ich powrót. Dziewczyna nie jest w stanie powiedzieć jej prawdy. Wikła się w sieć kłamstw nie mogąc wyjawić starszej kobiecie prawdy. 

</doc>
<doc id="1342492" url="https://pl.wikipedia.org/wiki?curid=1342492" title="The M+M’s Tour">
The M+M’s Tour

The M+M’s Tour, znana także jako The House of Blues Tour to seria krótkich koncertów Britney Spears trwających w maju 2007 roku.
Informacje.
Menadżerowie Britney postanowili wraz z przedstawicielami Domu Bluesa, że bilety na koncerty będą kosztować 125 $.

</doc>
<doc id="1342493" url="https://pl.wikipedia.org/wiki?curid=1342493" title="Rs423">
Rs423



</doc>
<doc id="1342495" url="https://pl.wikipedia.org/wiki?curid=1342495" title="Goryl, czyli ostatnie zadanie">
Goryl, czyli ostatnie zadanie



</doc>
<doc id="1342497" url="https://pl.wikipedia.org/wiki?curid=1342497" title="Philippe Gilbert">
Philippe Gilbert

Philippe Gilbert (ur. 5 lipca 1982 w Verviers) – belgijski kolarz szosowy i przełajowy, zawodnik profesjonalnej drużyny Lotto Soudal. Dwukrotny medalista szosowych mistrzostw świata i zwycięzca UCI World Tour.
Kariera.
W zawodowym peletonie Philippe Gilbert startuje od 2003. Rok później wziął udział w igrzyskach olimpijskich w Atenach, zajmując 46. miejsce w wyścigu ze startu wspólnego. Pierwsze większe sukcesy osiągnął w 2006, kiedy wygrał m.in. Grand Prix de Wallonie i Omloop Het Nieuwsblad. Później wygrywał ponownie Omloop Het Nieuwsblad (2008), Paryż-Tours (2008, 2009), Giro del Piemonte i Giro di Lombardia (2009, 2010), Amstel Gold Race (2010, 2011), La Flèche Wallonne, Amstel Gold Race, Liège-Bastogne-Liège, Clásica de San Sebastián, Grand Prix de Wallonie oraz Belgium Tour (2011). W 2011 stał się drugim w historii kolarzem, który w jednym roku wygrał wszystkie wyścigi z tzw. "„tryptyku ardeńskiego”": Amstel Gold Race, La Flèche Wallonne i Liège-Bastogne-Liège. Przed nim dokonał tylko Włoch Davide Rebellin w 2004. W sezonie 2010 zajął drugie miejsce w klasyfikacji generalnej UCI World Tour, ulegając tylko Hiszpanowi Joaquimowi Rodríguezowi. W sezonie 2011 wygrał 10 z 27 wyścigów i z dużą przewagą zwyciężył. Na rozgrywanych w 2012 mistrzostwach świata w Valkenburgu zwyciężył w wyścigu ze startu wspólnego. W zawodach tych wyprzedził bezpośrednio Norwega Edvalda Boassona Hagena i Hiszpana Alejandro Valverde. Na tej samej imprezie, wspólnie z kolegami z BMC Racing Team zdobył srebro w drużynowej jeździe na czas. W tym samym roku wystąpił na igrzyskach olimpijskich w Londynie, zajmując 19. miejsce ze startu wspólnego i 17. w indywidualnej jeździe na czas.
W 2019 wygrał wyścig Paryż-Roubaix. Podczas Vuelta a España wygrał etap 12. z metą w Bilbao oraz 17. z metą w Guadalajarze.
Startował także w kolarstwie przełajowym, ale bez większych sukcesów.

</doc>
<doc id="1342499" url="https://pl.wikipedia.org/wiki?curid=1342499" title="Break the Rules">
Break the Rules

Break the Rules – czwarty album Namie Amuro w wytwórni Avex trax, wydany 20 grudnia 2000.
Poprzedzały go tylko dwa single, ponieważ jej poprzedni album wyszedł jedenaście miesięcy temu. Album utrzymywał się przez dziewięć tygodni w rankingu Oricon i znalazł się na #2 pozycji. To pierwszy album Namie Amuro, który nie był na #1 miejscu. Łącznie sprzedano 500 000 kopii płyty (podczas trwania rankingu 334 520). "Break the Rules" jest uważany za najgorszy album w karierze piosenkarki. Zdjęcia do okładki albumu były wykonywane w różnych miejscach w Nowym Jorku, Los Angeles, Kalifornii. Podczas robienia zdjęć w Nowym Yorku powstał teledysk do piosenki "Think of Me". Po raz pierwszy w karierze Namie Amuro śpiewa piosenkę w całości po angielsku.

</doc>
<doc id="1342502" url="https://pl.wikipedia.org/wiki?curid=1342502" title="Przerwany lot">
Przerwany lot

Przerwany lot – polski film psychologiczny z 1964 roku na podstawie słuchowiska radiowego Jerzego Janickiego i Andrzeja Mularczyka "Prawie tysiąc czwartków".
Opis fabuły.
Wowa, radziecki pilot samolotu Ił-18 Aerofłotu, przygotowuje się do rejsowego lotu do Moskwy, jednak mgła uniemożliwia odlot. Staszek, członek obsługi naziemnej, zaprasza Wowę na wesele siostry do Trojanowa, w pobliżu którego leżą Korbiele. Okazuje się, że Wowa w czasie II wojny światowej ukrywał się przed Niemcami w Korbielach, gdy jako pilot wojskowy wyskoczył na spadochronie z uszkodzonego samolotu. Tam poznał Urszulę – spotkali się dzięki wojnie, ale również wojna ich rozłączyła.

</doc>
<doc id="1342505" url="https://pl.wikipedia.org/wiki?curid=1342505" title="Bezkresne łąki">
Bezkresne łąki

Bezkresne łąki – polska komedia z 1976 roku.
Plenery: Warszawa (Łazienki Królewskie w Warszawie, Pałac Kultury i Nauki, Warszawa Centralna), Kraków (port lotniczy).

</doc>
<doc id="1342506" url="https://pl.wikipedia.org/wiki?curid=1342506" title="Nick Nuyens">
Nick Nuyens

Nick Nuyens (ur. 5 maja 1980 w Lier) - belgijski kolarz szosowy, dwukrotny zwycięzca Omloop Het Nieuwsblad, zawodnik ekipy Garmin-Sharp.
Nuyens to zawodnik, który specjalizuje się w belgijskich wyścigach jednodniowych. Zajmuje także wysokie miejsca w mniejszych wyścigach etapowych.

</doc>
<doc id="1342507" url="https://pl.wikipedia.org/wiki?curid=1342507" title="Photobucket">
Photobucket

Photobucket – strona internetowa oferująca darmowy hosting grafiki i filmów. Została uruchomiona w 2003 roku przez Alexa Welcha i Darrena Crystala
Charakterystyka.
Photobukcet jest najczęściej stosowany do osobistego przechowywania zdjęć umieszczanych na forach internetowych. Deklarowany uptime wynosi 99,9%. Oferuje 500 MB miejsca na pliki (25 GB w przypadku płatnego konta) i 10 GB miesięcznego transferu (nielimitowany w przypadku płatnego konta). Parametry darmowej usługi zostały zredukowane 19 sierpnia 2009 r. z 1 GB pojemności i 25 GB transferu. Nie można umieszczać zdjęć lub filmów o charakterze erotycznym. Na Photobuckecie hostowanych jest obecnie ponad 8 miliardów zdjęć (liczba jest na bieżąco aktualizowana na stronie projektu).

</doc>
<doc id="1342509" url="https://pl.wikipedia.org/wiki?curid=1342509" title="Franciszek Szafran">
Franciszek Szafran

Franciszek Szafran (ur. 16 lutego 1890 w Odrzykoniu, zm. wiosną 1940 w Katyniu) – polski prawnik z tytułem doktora, sędzia, kapitan rezerwy pospolitego ruszenia Wojska Polskiego, ofiara zbrodni katyńskiej.
Życiorys.
Urodził się 16 lutego 1890 w Odrzykoniu. Syn Piotra (rolnik w Odrzykoniu) i Anny z Szafranów. Kształcił się w C. K. Gimnazjum Męskim w Sanoku, gdzie w 1908 r. ukończył VII klasę. Naukę kontynuował na Wydziale Prawa Uniwersytetu Franciszkańskiego we Lwowie, gdzie uzyskał tytuł doktora praw. Po zdanych egzaminach państwowych w 1910 r. rozpoczął pracę w administracji galicyjskiej Wydziału Krajowego we Lwowie, gdzie zajmował stanowiska adiunkta konceptowego, następnie komisarza, a od 1914 r. urzędnika. W lipcu 1918 r. został mianowany na urzędnika stałego.
W październiku 1911 r. odbył przeszkolenie wojskowe w 18 pułku piechoty. Po miesiącu został urlopowany i przeniesiony do rezerwy z przydziałem do 1 pułku piechoty. W związku z wybuchem I wojny światowej został powołany do batalionu zapasowego tego pułku, gdzie dowodził sekcją i plutonem. W styczniu 1915 r. został ranny w lewą rękę, czemu towarzyszyło złamanie kości ramieniowej i 3-miesięczna hospitalizacja. Trwałym śladem zranienia był częściowy niedowład ręki. W czerwcu 1915 r. został ponownie ranny - tym razem pobyt w szpitalu trwał do marca 1916 r. Po zwolnieniu ze szpitala został dowódcą składu sanitarnego w ramach 10 Armii, następnie obejmował stanowiska referenta w centrali surowców w Lublinie, adiutanta w powiatowej komendzie w Pińczowie, oficera inspekcyjnego w szpitalu Czerwonego Krzyża w Piotrkowie Trybunalskim. Służbę w armii austriackiej kończy 31 października 1918 r. w Grazu jako zastępca dowódcy kompanii uzupełnień. W tym czasie przeszedł drogę od szeregowca, przez kadeta (maj 1915 r.) do stopnia porucznika (luty 1918). Ukończył też szkołę oficerów rezerwy przy 1 pułku piechoty. 
W końcu 1918 r. współorganizował w randze porucznika tzw. kompanię krośnieńską, utworzoną w celu odsieczy oblężonego Lwowa. Franciszek Szafran był w niej dowódcą aż do czasu objęcia w niej kierownictwa przez porucznika Stanisława Maczka, późniejszego generała. Od 7 grudnia 1918 r. służył w 3 batalionie strzelców Sanockich. Na przełomie 1918/1919 roku podczas wojny polsko-ukraińskiej uczestniczył w walkach z Ukraińcami pod Ustrzykami i Chyrowem, gdzie 19 lutego 1919 r. został ciężko ranny - miał przestrzelone płuco. Po opuszczeniu szpitala trafił do batalionu zapasowego 2 pułku strzelców Podhalańskich, potem do batalionu wartowniczego w Nowym Sączu i do Dowództwa Okręgu Generalnego w Krakowie, gdzie kierował m.in. Ekspozyturą O. I. w Rzeszowie oraz służył w Oddziale Prawnym, Wydziale I i Va Sztabu. 1 kwietnia 1920 r. został awansowany do stopnia kapitana w Korpusie Oficerów Piechoty ze starszeństwem z dniem 1 czerwca 1919 oraz otrzymał lokatę 348. Rok później, 24 marca 1921 r., został zwolniony ze służby wojskowej ze względu na odniesione wcześniej rany i brak zdolności do służby „frontowej”. Pozostał oficerem rezerwy z przydziałem początkowo do 2 pułku strzelców Podhalańskich w Sanoku, a od marca 1925 r. do 73. pułku piechoty w Katowicach. W 1934 jako kapitan rezerwy piechoty był przydzielony do Oficerskiej Kadry Okręgowej nr I jako "oficer przewidziany do użycia w czasie wojny" i pozostawał wówczas w ewidencji Powiatowej Komendy Uzupełnień Warszawa Miasto III.
Już jako cywil Franciszek Szafran służył w administracji odradzającego się państwa polskiego. Pracował m.in. Tymczasowym Wydziale Samorządowym, który powstał w miejsce zniesionego Wydziału Krajowego, a potem od 1923 r. jako radca w Śląskim Urzędzie Wojewódzkim w Katowicach. W 1925 r. został prezesem Okręgowego Urzędu Ziemskiego w Katowicach, następnie wiceprezesem Głównej Komisji Ziemskiej przy Głównym Urzędzie Ziemskim. Na tym stanowisku, za namową Witolda Staniewicza, ministra reform rolnych, przygotowuje i publikuje w 1930 r. pracę: "Działalność władz ziemskich a hipoteka i kataster", gdzie zabiera głos w dyskusji nad koniecznością ujednolicenia i uregulowania stosunków prawno-własnościowych gruntów. Opowiadał się m.in. za zaprowadzeniem jednolitego dla całego państwa katastru i systemu hipotecznego. Reformę rolną wiązał z jednoczesną regulacją prawną, gdzie stosunek osoby właściciela do gruntu nie budziłby żadnych wątpliwości. Postulował reformę przepisów dotyczących postępowania przed władzami ziemskimi w sporach o własność - zwłaszcza w środkach dowodowych. Co istotne zalecał także przekształcenie komisji ziemskich w sądy administracyjne z przewagą czynnika sędziowskiego. Przywołana praca wkrótce po opublikowaniu staje się pozycją obowiązkową w bibliotece każdego ze starostw.
W 1933 r. pojawia się na listach gremium sędziowskiego Najwyższego Trybunału Administracyjnego. Od 1935 r. zasiadał w Kolegium Administracyjnym NTA. Będąc sędzią NTA nadal publikował, m.in. w 1937 r.: "Przedsiębiorstwo handlu towarowego jako przedmiot podatku w formie świadectwa przemysłowego". Jako glosator orzeczeń NTA współpracował z redakcją „Orzecznictwa Sądów Polskich”. Zamieszkiwał w Warszawie przy ulicy Filtrowej 68.
Po wybuchu II wojny światowej w stopniu kapitana rezerwy uczestniczył w kampanii wrześniowej. Po agresji ZSRR na Polskę 17 września dostał się do niewoli radzieckiej i był przetrzymywany w obozie w Kozielsku. Na wiosnę został przetransportowany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. W 1943 r. jego ciało zostało zidentyfikowane pod numerem 770 w toku ekshumacji prowadzonych przez Niemców (dosłownie określony jako Franciszek Szafran; przy zwłokach zostały odnalezione legitymacja, karta na broń, wizytówki, książeczka oficerska, dzienniczek), gdzie został pochowany na terenie obecnego Polskiego Cmentarza Wojennego w Katyniu.
Upamiętnienie.
Podczas „Jubileuszowego Zjazdu Koleżeńskiego b. Wychowanków Gimnazjum Męskiego w Sanoku w 70-lecie pierwszej Matury” 21 czerwca 1958 jego nazwisko zostało wymienione w apelu poległych w obronie Ojczyzny w latach 1939-1945 oraz na ustanowionej w budynku gimnazjum tablicy pamiątkowej poświęconej poległym i pomordowanym absolwentom gimnazjum.
W 1962 Franciszek Szafran został upamiętniony wśród innych osób wymienionych na jednej z tablic Mauzoleum Ofiar II Wojny Światowej na obecnym Cmentarzu Centralnym w Sanoku.
5 października 2007 roku Minister Obrony Narodowej Aleksander Szczygło awansował go pośmiertnie do stopnia majora. Awans został ogłoszony 9 listopada 2007 roku w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
18 kwietnia 2009, w ramach akcji „Katyń... pamiętamy” / „Katyń... Ocalić od zapomnienia”, w tzw. Alei Katyńskiej na Cmentarzu Centralnym w Sanoku zostało zasadzonych 21 Dębów Pamięci, w tym upamiętniający Franciszka Szafrana (zasadzenia dokonał Andrzej Brygidyn, autor publikacji pt. „Sanocka Lista Katyńska").
13 kwietnia 2011 w ramach akcji „Katyń... pamiętamy” / „Katyń... Ocalić od zapomnienia” w szkole podstawowej w Bratkówce odsłonięto tablicę pamiątkową i nieopodal posadzono Dąb Pamięci honorujący Franciszka Szafrana (w uroczystości uczestniczyli m.in. jego bratanica Helena Nawrocka i bratanek Franciszek Szafran).

</doc>
<doc id="1342510" url="https://pl.wikipedia.org/wiki?curid=1342510" title="Héctor Silva">
Héctor Silva

Héctor José Silva (1 lutego 1940, zm. 30 sierpnia 2015) - piłkarz urugwajski noszący przydomek "Lito", napastnik, potem pomocnik. Wzrost 176 cm, waga 71 kg.
Będąc piłkarzem klubu Danubio FC był w kadrze reprezentacji Urugwaju w finałach mistrzostw świata w 1962 roku. Urugwaj odpadł w fazie grupowej, a Silva nie zagrał w żadnym meczu.
Od 1964 roku grał w CA Peñarol i jako reprezentant tego klubu wziął udział w finałach mistrzostw świata w 1966 roku. Urugwaj dotarł do ćwierćfinału, a Silva zagrał w dwóch meczach - z Anglią i Niemcami.
W 1970 przeniósł się do meksykańskiego klubu Deportivo Toluca. Później grał w Brazylii w klubach SE Palmeiras i São Paulo.
Miał swój znaczący udział w najważniejszych klubowych rozgrywkach Ameryki Południowej - Copa Libertadores. W okresie od 1965 do 1974 jako piłkarz klubów "Peñarol", "Palmeiras" oraz "São Paulo" rozegrał w tym turnieju 45 meczów zdobywając 16 bramek, w tym 12 bramek w latach 1965-1969 jako gracz "Peñarolu". Dotarł z "Peñarolem" do finału Copa Libertadores 1965, gdzie jednak drużyna urugwajska przegrała z argentyńskim klubem CA Independiente. Największym sukcesem w karierze klubowej było zwycięstwo w Copa Libertadores 1966 oraz zdobycie w 1966 Pucharu Interkontynentalnego po pokonaniu madryckiego Realu.
Od 12 października 1961 do 20 lipca 1969 rozegrał w reprezentacji Urugwaju 29 meczów i zdobył 7 bramek

</doc>
<doc id="1342513" url="https://pl.wikipedia.org/wiki?curid=1342513" title="Języki bunubańskie">
Języki bunubańskie

Języki bunubańskie albo bunabańskie – mała australijska rodzina językowa, skupiająca języki aborygeńskie, używane w zachodnio-północnej Australii, na południowy wschód od Derby. W jej skład wchodzą jedynie dwa języki, tj. bunuby i gunijandi, które są ze sobą spokrewnione mniej więcej w takim stopniu, jak języki polski i czeski. Oba mają po stu użytkowników i są zagrożone wymarciem.

</doc>
<doc id="1342515" url="https://pl.wikipedia.org/wiki?curid=1342515" title="Hymn Kantabrii">
Hymn Kantabrii

Himno a La Montaña – hymn regionalny Kantabrii. 
Hymn napisał w 1926 Juan Guerrero Urresti. 6 marca 1987 przyjęty został jako oficjalny hymn Kantabrii.

</doc>
<doc id="1342516" url="https://pl.wikipedia.org/wiki?curid=1342516" title="Chata (pismo)">
Chata (pismo)

Chata – pismo wydawane we Lwowie w latach 1870–1879 pod redakcją B. Kalickiego, a później, od II rocznika ks. O. Hołyńskiego.
Pismo ukierunkowane było na czytelnika ludowego i młodzież. Publikowano w nim legendy, listy z miast i wsi galicyjskich, a także artykuły popularyzujące historię Polski. Dobrze zachowany egzemplarz „Chaty” posiada w swych zbiorach Biblioteka Jagiellońska.

</doc>
<doc id="1342519" url="https://pl.wikipedia.org/wiki?curid=1342519" title="Bokser (film 1966)">
Bokser (film 1966)

Bokser – polski film obyczajowy z 1966 roku w reżyserii Juliana Dziedziny. Zdjęcia plenerowe do filmu kręcono w Cetniewie (dzielnica Władysławowa).

</doc>
<doc id="1342520" url="https://pl.wikipedia.org/wiki?curid=1342520" title="Paweł Wołucki">
Paweł Wołucki

Paweł Wołucki herbu Rawicz (ur. 1560, zm. 15 listopada 1622) – polski duchowny katolicki, dyplomata, biskup kamieniecki, włocławski i łucki.
Życiorys.
Po studiach w Rzymie pracował w kancelarii króla Zygmunta III Wazy i był jego posłem do papieża Pawła V.
Prekonizowany został na ordynariusza kamienieckiego (5 grudnia 1594 roku), a osiem lat później osadził w Latyczowie dominikanów. Po przeniesieniu (30 lipca 1607 roku) na biskupstwo łuckie, nowo powstałe seminarium powierzył jezuitom (1610 rok). Odbudował spaloną katedrę i zapoczątkował budowę kościoła pod wezwaniem świętych Piotra i Pawła.
Jako senator wziął udział w sejmach: 1601, 1603, 1605, 1607, 1609, 1616, 1619, 1620 i 1621 roku.
W 1613 roku wyznaczony został senatorem rezydentem.
18 maja 1616 roku został przeniesiony na biskupstwo włocławskie.
Swą posługę sprawował jako kanonik łucki i krakowski, był także mogilskim opatem komendatoryjnym.
Był założycielem fundacji Książąt Mazowieckich (1613 rok) z której środków powstawała świątynia pod wezwaniem Niepokalanego Poczęcia NMP w Rawie Mazowieckiej,
w 1617 roku sprowadził do Bydgoszczy jezuitów, a w 1619 odnowił seminarium we Włocławku, wybudował też w 1622 roku drewniany kościół w Smardzewicach.
Mecenas zakonu jezuitów pochowany został w katedrze włocławskiej.

</doc>
<doc id="1342521" url="https://pl.wikipedia.org/wiki?curid=1342521" title="Sante Bentivoglio">
Sante Bentivoglio

Sante Bentivoglio (ur. w Bolonii w 1426, zm. w Bolonii w 1463) – szlachcic boloński, syn Ercole Bentivoglio, kuzyn Annibale I Bentivoglio, rządził w Bolonii w latach 1445-1463.
Został wychowany we Florencji, na dworze Cosimo de' Medici. Gdy w 1445 Annibale I Bentivoglio został zamordowany w zasadzce zastawionej na niego przez rywalizującą z nim rodzinę Canetoli, Sante został wybrany "gonfaloniere della giustizia" (chorąży sprawiedliwości). Tytuł ten w praktyce równał się tytułowi pana miasta. Został też ogłoszony opiekunem małoletniego syna Annibale, Giovanniego. Od papieża otrzymał autonomię w sprawowaniu władzy w Bolonii i utworzył senat miejski złożony ze szlachty bolońskiej i przedstawicieli papieża. W polityce zagranicznej skłaniał się ku sojuszom z Wenecją, Sforzami i Medyceuszami.
W 1454 poślubił czternastoletnią Ginevrę Sforza, córkę Alessandro Sforzy, pana Pesaro. Ślub odbył się w Bolonii, w kościele San Giacomo. Sante miał z nią dwoje dzieci: córkę Costanzę (1458-1491) i syna Ercole (1459-?), kondotiera.
W 1460 rozpoczął pracę przy budowie swojego pałacu. Wykonanie budowy zostało zlecone Pagno di Lapo Portigiani. Budowla ta została ukończona przez jego kuzyna Giovanniego II, ale uległa zniszczeniu w 1507 po wygnaniu rodziny Bentivoglio z Bolonii.
Sante zmarł w 1463, a jego następcą został Giovanni II, którego był opiekunem i wychowawcą. Pół roku później Ginevra, wdowa po nim, poślubiła Giovanniego i miała z nim szesnaścioro dzieci.

</doc>
<doc id="1342522" url="https://pl.wikipedia.org/wiki?curid=1342522" title="Sztandar z Ur">
Sztandar z Ur

Sztandar z Ur – zabytek sztuki sumeryjskiej, pochodzący z okresu wczesnodynastycznego (2900–2334 p.n.e.), znaleziony w południowej Mezopotamii w jednym z Grobów Królewskich z Ur. Jeden z najważniejszych przykładów sztuki Sumeru. Przechowywany obecnie w Muzeum Brytyjskim.
Wbrew nazwie jest to drewniana skrzynia o nieznanej funkcji (prawdopodobnie służyła jako pudło rezonansowe harfy). Pokryta jest z czterech stron mozaiką z muszli i lazurytem. Mierzy ok. 20 cm wysokości i ok. 50 cm długości. Po jednej stronie przedmiotu przedstawione zostało życie ludności w czasie pokoju. Widać tu przygotowania do uczty w trzech pasach kompozycji. Po drugiej stronie uwieczniono czas wojny, a więc rydwany z oszczepnikami, wojowników, jak też pokonanych jeńców. W najwyższym pasie przedstawiono samego króla. Panele boczne skrzyni ukazują ludzi i zwierzęta w scenach figuralnych.

</doc>
<doc id="1342525" url="https://pl.wikipedia.org/wiki?curid=1342525" title="16 Dywizja Grenadierów Pancernych">
16 Dywizja Grenadierów Pancernych

16 Dywizja Grenadierów Pancernych (niem. "16. Panzergrenadier Division") – niemiecka dywizja grenadierów pancernych z okresu II wojny światowej
Historia.
Dywizja powstała w czerwcu 1943 roku w wyniku przekształcenia w dywizję grenadierów pancernych zmotoryzowanej 16 Dywizji Piechoty.
W momencie przeformowania wchodziła w skład odwodu 6 Armii Grupy Armii „Południe”, zajmując linię obronną wzdłuż rzeki Mius. W lipcu-sierpniu 1943 brała udział w walkach nad Miusem. Pozycję tę zajmowała do sierpnia 1943 roku, kiedy to została włączona w skład 1 Armii Pancernej i przerzucona w rejon Zaporoża.
W składzie 1 Armii Pancernej walczyła następnie w rejonie Krzywego Rogu, a następnie ponownie została włączona w skład 6 Armii i od stycznia 1944 roku wzięła udział w walkach o Dniepr. W wyniku tych walk poniosła znaczne straty i w marcu 1944 roku została przerzucona do Francji. Tam z jej kadry i resztek oddziałów, uzupełnionej pododdziałami z 179 Rezerwowej Dywizji Pancernej, utworzono 116 Dywizję Pancerną.

</doc>
<doc id="1342526" url="https://pl.wikipedia.org/wiki?curid=1342526" title="Steven De Jongh">
Steven De Jongh

Steven De Jongh (ur. 25 listopada 1973 w Alkmaarze) – belgijski kolarz szosowy, dwukrotny zwycięzca wyścigu jednoetapowego Kuurne-Bruksela-Kuurne, w zawodowym peletonie od 1995 roku.

</doc>
<doc id="1342528" url="https://pl.wikipedia.org/wiki?curid=1342528" title="Hector Silva">
Hector Silva



</doc>
<doc id="1342529" url="https://pl.wikipedia.org/wiki?curid=1342529" title="Linux kernel">
Linux kernel



</doc>
<doc id="1342531" url="https://pl.wikipedia.org/wiki?curid=1342531" title="Héctor José Silva">
Héctor José Silva



</doc>
<doc id="1342532" url="https://pl.wikipedia.org/wiki?curid=1342532" title="Steven de Jongh">
Steven de Jongh



</doc>
<doc id="1342534" url="https://pl.wikipedia.org/wiki?curid=1342534" title="Ewdilos">
Ewdilos

Ewdilos (gr. Εύδηλος) – miejscowość w Grecji, na wyspie Ikaria, około 40 km od głównej miejscowości Ikarii Ajos Kirikos, w administracji zdecentralizowanej Wyspy Egejskie, w regionie Wyspy Egejskie Północne, w jednostce regionalnej Ikaria, w gminie Ikaria. W 2011 roku liczyła 501 mieszkańców.
Miejscowość została zbudowana około 1830 roku, po tym jak ostatecznie powstrzymano pirackie ataki na osady, które ze względu na bezpieczeństwo zlikwidowano. Obecnie jest drugą co do wielkości miejscowością na Ikarii. Jej powierzchnia wynosi 78,79 km².
Ewdilos jest najstarszym miejscem osadnictwa na całej Ikarii. Posiada tradycyjny port oraz klasyczne wyspiarski domy. W pobliżu rozciąga się plaża piaszczysta, która zapewnia mieszkańcom oraz turystom dodatkową atrakcję.

</doc>
<doc id="1342536" url="https://pl.wikipedia.org/wiki?curid=1342536" title="Tell al-Mukajjar">
Tell al-Mukajjar



</doc>
<doc id="1342537" url="https://pl.wikipedia.org/wiki?curid=1342537" title="Photobucket.com">
Photobucket.com



</doc>
<doc id="1342538" url="https://pl.wikipedia.org/wiki?curid=1342538" title="Złote koło (film)">
Złote koło (film)

Złote koło – polski milicyjny film fabularny z 1971 roku w reżyserii Stanisława Wohla. 
Scenariusz filmu był także podstawą opowiadania kryminalnego Aleksandra Ścibora-Rylskiego pod tym samym tytułem, wydanego w serii "Ewa wzywa 07" w 1971 roku. Treścią filmu jest zawikłane śledztwo w sprawie niewytłumaczalnego zabójstwa nastolatka na ulicy Złote Koło w zrujnowanej wrocławskiej dzielnicy, stąd kryptonim sprawy "Złote koło". 
Plenery: Wrocław.

</doc>
<doc id="1342539" url="https://pl.wikipedia.org/wiki?curid=1342539" title="Języki nyulnyulańskie">
Języki nyulnyulańskie

Języki nyulnyulańskie – mała rodzina językowa, skupiająca blisko spokrewnione języki australijskie, używane w północnej Australii. Dzielą się na dwie grupy: wschodnią i zachodnią, ustalone na podstawie zasobu innowacji morfologicznych i leksykalnych.
Do tej rodziny należą następujące języki:

</doc>
<doc id="1342543" url="https://pl.wikipedia.org/wiki?curid=1342543" title="Kawasaki Vulcan">
Kawasaki Vulcan

Vulcan – seria motocykli typu cruiser produkowana przez Kawasaki
Serię motocykli Vulcan zapoczątkował w 1985r. model VN700-A1(L) i VN750-A1

</doc>
<doc id="1342545" url="https://pl.wikipedia.org/wiki?curid=1342545" title="Hymn Wysp Kanaryjskich">
Hymn Wysp Kanaryjskich

Hymn Wysp Kanaryjskich.
Hymn został przyjęty 28 kwietnia 2003.

</doc>
<doc id="1342549" url="https://pl.wikipedia.org/wiki?curid=1342549" title="Igli Tare">
Igli Tare

Igli Tare (ur. 25 lipca 1973 we Wlorze) – albański piłkarz grający na pozycji napastnika. Obecnie jest dyrektorem sportowym S.S. Lazio.
Kariera klubowa.
W ojczystej lidze grał tylko jeden sezon w klubie KF Partizani, przeniósł się do Niemiec do drugoligowego klubu SV Waldhof Mannheim. W Niemczech grał również w SV Südwest Ludwigshafen, Karlsruher SC, Fortunie Düsseldorf i 1. FC Kaiserslautern. Następnie w 2001 roku przeniósł się do włoskiej Brescii Calcio, tam rozegrał 75 meczów strzelając 15 goli. W 2003 roku przeszedł do innego włoskiego klubu - Bologna FC. Od 2006 do 2008 roku grał w SS Lazio; nie przedłużono z nim kontraktu. Tare zakończył piłkarską karierę i został dyrektorem sportowym Lazio.
Kariera reprezentacyjna.
Igli Tare w reprezentacji narodowej rozegrał 67 meczów strzelając 10 goli.

</doc>
<doc id="1342556" url="https://pl.wikipedia.org/wiki?curid=1342556" title="Specjalne Metody Wykrywania Szpiegów">
Specjalne Metody Wykrywania Szpiegów



</doc>
<doc id="1342557" url="https://pl.wikipedia.org/wiki?curid=1342557" title="Raches">
Raches

 
Raches – do końca 2010 roku gmina w Grecji, na wyspie Ikaria, w prefekturze Samos. Jej populacja wynosiła 2,238 mieszkańców, dane te pochodzą ze spisu z 2001 roku. Łączna powierzchnia wynosiła 101,77 km².
W wyniku reformy administracyjnej, która weszła w życie dnia 1 stycznia 2011 roku, dotychczasowa gmina Raches stała się częścią gminy Ikaria. 

</doc>
<doc id="1342560" url="https://pl.wikipedia.org/wiki?curid=1342560" title="Spiecjalnyje Mietody Rozobłaczenija Szpionow">
Spiecjalnyje Mietody Rozobłaczenija Szpionow



</doc>
<doc id="1342562" url="https://pl.wikipedia.org/wiki?curid=1342562" title="Wedle wyroków twoich...">
Wedle wyroków twoich...

Wedle wyroków twoich... – polsko-niemiecki film wojenny z 1983 roku, na podstawie utworów Paula Hengge’a, Arta Bernda i Bogdana Wojdowskiego.

</doc>
<doc id="1342563" url="https://pl.wikipedia.org/wiki?curid=1342563" title="Kawasaki VN">
Kawasaki VN



</doc>
<doc id="1342568" url="https://pl.wikipedia.org/wiki?curid=1342568" title="Hymn Estremadury">
Hymn Estremadury

Regionalny hymn wspólnoty autonomicznej Estremadury został przyjęty 2 sierpnia 1985 roku.
Autorem muzyki do słów José Rodrígueza Pinilla jest Miguel del Barco Gallego.

</doc>
<doc id="1342570" url="https://pl.wikipedia.org/wiki?curid=1342570" title="Scaffolding">
Scaffolding

Scaffolding (pol. "rusztowanie") – metaprogramistyczna metoda budowania aplikacji wykorzystujących bazy danych; technika obsługiwana przez niektóre wzorce projektowe typu MVC, gdzie programista pisze specyfikację opisującą strukturę i zależności w bazie danych, a kompilator lub generator generuje kod umożliwiający tworzenie, czytanie, aktualizowanie i usuwanie wpisów w bazie.
Technika "scaffoldingu" została spopularyzowana wraz z pojawieniem się Ruby on Rails.

</doc>
<doc id="1342571" url="https://pl.wikipedia.org/wiki?curid=1342571" title="Scaffold">
Scaffold



</doc>
<doc id="1342572" url="https://pl.wikipedia.org/wiki?curid=1342572" title="Adalbert Lotaryński">
Adalbert Lotaryński

Adalbert Lotaryński (1000 - 11 listopada 1048), pierwszy książę Lotaryngii z Dynastii Châtenois (od 1047), syn hrabiego Metzu Gerarda z Bouzonville i Gizeli.
Adalbert został mianowany księciem Lotaryngii przez cesarza Henryka III, który odebrał je Gotfrydowi III Brodatemu. Krótkie panowanie Adalberta, wypełniły walki z Gotfrydem dążącym do odzyskania księstwa. Zginął w bitwie pod Thuin 11 listopada 1048 roku. Cesarz mianował następcą jego brata Gerarda.

</doc>
<doc id="1342574" url="https://pl.wikipedia.org/wiki?curid=1342574" title="Rhenus">
Rhenus

Grupa Rhenus, osiągająca obrót rzędu 2,7 mld EUR zalicza się do wiodących europejskich firm świadczących usługi logistyczne. Firma zatrudnia 16 300 pracowników i posiada 290 oddziałów. Zarządzanie kompleksowymi łańcuchami zaopatrzenia i innowacyjnymi usługami o wartości dodanej odbywa się na 4 płaszczyznach działalności:
Contract Logistics.
Firma Rhenus oferuje szeroki zakres usług logistycznych na terenie całej Europy. Jako firma z bogatymi tradycjami, zorientowana na własne moce, Rhenus łączy indywidualne dla każdego klienta rozwiązania dotyczące przepływu materiałów z siecią centrów logistycznych ulokowanych w całej Europie. Do tego należą także kompleksowe rozwiązania logistyczne na płaszczyznach logistyki zaopatrzenia, produkcji i dystrybucji.
Organizacja i sterowanie łańcuchami zaopatrzenia w połączeniu z wysokiej klasy usługami o wartości dodanej oraz kompleksowe magazynowanie i rozbudowa magazynów są stałymi częściami składowymi profilu usług. Firma Rhenus dysponuje wysoką specjalizacją branżową. Między innymi dotyczy ona następujących sektorów: Industrial Goods, Automotive, Health Care, Consumer Goods, Media &amp; Merchandise, Home Service, Office Systems, Air Handling.
Freight Logistics.
Transport światowy to duże wyzwanie. Stale trzeba zdobywać nowe rynki i wytyczać nowe szlaki. Firma Rhenus wykorzystuje wszystkie rodzaje szlaków: drogowe, kolejowe, wodne i powietrzne. Transportuje różne rodzaje ładunków: od ładunków zbiorowych, aż po częściowo lub całkowicie załadowane, od ładunków o wymiarach standardowych do ładunków ponadwymiarowych, od zleceń w trybie zwykłym po ekspresowe, od transportu krajowego aż po międzynarodową logistykę zaopatrzeniową i dystrybucyjną – a wszystko to objęte jest możliwością śledzenia na bieżąco trasy przesyłki.
Firma posiada 140 własnych oddziałów, znajdujących się w Europie i Azji i wsparcie partnerów, korespondentów i agentów w dalszych 140 oddziałach na całym świecie. Rhenus Freight Logistics działa w Niemczech w powiązaniu z System Alliance, a w Europie z System Alliance Europe. Codziennie w trasie jest 4.000 ciężarówek firmy Rhenus. Rocznie firma Rhenus dostarcza na miejsce ponad dziewięć milionów przesyłek, około 7,7 tony dóbr wszelkiego rodzaju.
Port Logistics.
Rhenus Port Logistics projektuje dla swoich klientów kompleksowe koncepcje dotyczące zadań zaopatrzeniowych i dystrybucyjnych. Tworzy, steruje i wykorzystuje międzykontynentalne sieci dostaw. Przedsiębiorstwo dysponuje własnymi mocami w portach morskich oraz w głębi kraju, jak również dostępem do połączeń kolejowych.
Rhenus należy do kategorii full-service-provider w dziedzinie transportu, przeładunku i składowania dóbr masowych, masowej drobnicy, towarów ciężkich i urządzeń. Jako oferent kompleksowych, indywidualnie dostosowanych do każdego klienta rozwiązań, podejmuje się także szerokiej palety zadań: przykładowo osuszania i docinania importowanego drewna lub sortowania i mieszania węgla.
Public Transport.
W dziedzinie podmiejskiej komunikacji publicznej firma Rhenus łączy korzenie regionalne z doświadczeniami europejskimi: Jej nazwa jest synonimem atrakcyjnych i tanich usług. Tam, gdzie firma przejmuje lokalną i regionalną komunikację autobusową, systematycznie i na długi czas zmniejsza się obciążenie budżetu publicznego. W sektorze kolejowego przewozu osób pasażerowie po zmianie operatora linii odczuwają skok jakościowy – zyskują o wiele lepszą obsługę przy stałej cenie przejazdu.
W przypadku prywatyzacji przedsiębiorstw komunikacji podmiejskiej często pojawia się znaczna swoboda działania. Ponieważ Rhenus zna z praktyki różne modele, może całkowicie wykorzystać tę swobodę. W ten sposób firma tworzy optymalne rozwiązania, dostosowane do potrzeb pasażerów, pracowników i właścicieli.

</doc>
<doc id="1342576" url="https://pl.wikipedia.org/wiki?curid=1342576" title="Kopernik (film)">
Kopernik (film)

Kopernik – polsko-niemiecki film biograficzny z 1972 roku powstały z okazji 500 rocznicy urodzin astronoma Mikołaja Kopernika.
Niemal równocześnie z wersją kinową filmu powstała wersja telewizyjna w postaci trzy-odcinkowego serialu telewizyjnego pod tym samym tytułem.

</doc>
<doc id="1342578" url="https://pl.wikipedia.org/wiki?curid=1342578" title="Tell Arbid">
Tell Arbid

Tell Arbid – stanowisko archeologiczne w północno-wschodniej Syrii, w dorzeczu rzeki Chabur.
Badania archeologiczne.
Pierwsze badania sondażowe wykonał w 1936 roku brytyjski archeolog sir Max Mallowan, mąż Agathy Christie. W latach 1996–2010 wykopaliska prowadziła polska ekspedycja archeologiczna Centrum Archeologii Śródziemnomorskiej Uniwersytetu Warszawskiego pod kierunkiem prof. Piotra Bielińskiego. W 2000 roku ekspedycję rozszerzono dzięki współpracy z Oriental Institute of Vienna University i Archeos Inc. oraz od 2004 z misją Uniwersytetu Masaryka w Brnie. W 2008 roku prof. Rafał Koliński z Uniwersytetu im. Adama Mickiewicza w Poznaniu, wieloletni członek ekspedycji CAŚ UW, rozpoczął trzyletni projekt badawczy „Upadek, regres czy rozwój. Sytuacja osadnicza i kulturowa w syryjskiej Dżezirze u schyłku wczesnego okresu epoki brązu”. Projekt skoncentrowany był na badaniach warstw z okresu postakadyjskiego. Wszystkie prace badawcze na stanowisku zostały zawieszone z powodu wybuchu wojny w Syrii. 
Opis stanowiska.
Tell Arbid jest stanowiskiem wielokulturowym. W epoce brązu było to średniej wielkości miasto położone pomiędzy największymi ośrodkami tego regionu w 3 tysiącleciu p.n.e.: Tell Brak (starożytne Nagar) i Tell Mozan (starożytne Urkisz). Zamieszkiwano je od okresu Niniwa 5 aż po czasy hellenistyczne, czyli od około 2750 do II w. p.n.e., przy czym najdłuższy czas jego zasiedlenia przypadał na epokę brązu. Najmłodsze pozostałości – z okresu nowobabilońskiego i hellenistycznego, są nieliczne, wskazując na mało intensywny charakter zasiedlenia. 
Do najważniejszych obiektów należy odkryta w 2008 roku świątynia z okresu Niniwa 5, tzw. Świątynia Południowa wraz z prowadzącą do niej rampą. Po zachodniej stronie tellu zidentyfikowano drugą budowlę sakralną, tzw. Świątynię Południowo-Zachodnią. Odkryto także groby z różnych okresów – kultury Niniwa 5, kultury Chabur (1950–1500 p.n.e.) oraz dwa bogato wyposażone groby kobiece z okresu Mitanni (1500–1300 p.n.e.). 
Największy rozwój miasto przeżywało w III tysiącleciu, a w szczególności w jego pierwszej połowie, z której pochodzą dzielnice mieszkalne i gospodarcze, jak również obszary urzędowe i sakralne. Z okresu akadyjskiego zachowało się mniej pozostałości, znaleziono jednak całe naczynia i pozostałości budowli, podobnie mało wiemy o końcu tysiąclecia. Ślady osadnicze z początku II tys. p.n.e. występują nie na całym stanowisku. Z okresu mitannijskiego odsłonięto domy mieszkalne i groby, po nim jednak następuje przerwa w zamieszkaniu miasta. Dopiero w okresie nowobabilońskim pojawiają się pieczęcie cylindryczne i struktury mieszkalne świadczące o osadnictwie. Podczas badań odnaleziono m.in. pozostałości karawanseraju z III tysiąclecia p.n.e.
Z Tell Arbid pochodzi bogata kolekcja figurek glinianych – 577 zoomorficznych i 67 antropomorficznych, datowanych na III i II tysiąclecie p.n.e, a także kamienne paciorki (m.in. z karneolu, lapis lazuli), pieczęcie cylindryczne, narzędzia kamienne. Interesującą kategorię stanowią terakotowe modele rydwanów, odkryto 40 egzemplarzy, zachowanych w całości lub we fragmentach, datowanych od kultury Niniwa 5 po kulturę Chabur. 

</doc>
<doc id="1342582" url="https://pl.wikipedia.org/wiki?curid=1342582" title="CRUD">
CRUD

CRUD (od ang. "create", "read", "update", "delete", tłum. utwórz, odczytaj, aktualizuj, usuń) – cztery podstawowe funkcje w aplikacjach korzystających z pamięci trwałej, które umożliwiają zarządzanie nią. Niekiedy litera "R" jest rozwijana jako "retrieve" ("pobierz") zamiast "read" ("odczytaj"). Czasem również litera "D" jest rozwijana jako "destroy" ("zniszcz") zamiast "delete" ("usuń"). Skrót ten jest czasem również używany do opisania działań dotyczących oglądania, szukania i zmieniania informacji, często w stosunku do dokumentów elektronicznych.
Aplikacje bazodanowe.
Skrótowiec "CRUD" oznacza podstawowe operacje implementowane w aplikacjach bazodanowych. Każdy człon tego skrótu może być realizowany przez standardowe instrukcje SQL, metody HTTP oraz operacje DDS:
Najczęściej stosuje się ten skrót w stosunku do relacyjnych baz danych, lecz nie tylko. Czasami stosowany jest w stosunku do obiektowych baz danych, pamięci taśmowych i innych.
Interfejs użytkownika.
Skrótowiec CRUD może być stosowany w odniesieniu do interfejsu użytkownika większości aplikacji, które zazwyczaj pozwalają użytkownikowi na:
Bez tych czterech działań oprogramowanie w pełnej wersji zazwyczaj nie może być uznane za kompletne. Przykładowo, w niektórych przypadkach próbne lub darmowe wersje oprogramowania różnią się od pełnych wersji tym, że nie mają wsparcia dla wszystkich z operacji CRUD (np. program Adobe Acrobat firmy Adobe zawiera funkcje pozwalające na realizację wszystkich operacji CRUD, podczas gdy darmowa wersja – Acrobat Reader – pozwala na odczytywanie i wyświetlanie dokumentów, ale nie na tworzenie i modyfikację). Ponieważ operacje CRUD są działaniami podstawowymi, są one często opisywane pod wspólnym tytułem takim jak „zarządzanie informacją” lub „zarządzanie dokumentami”.

</doc>
<doc id="1342583" url="https://pl.wikipedia.org/wiki?curid=1342583" title="Utwórz, odczytaj, aktualizuj i usuń">
Utwórz, odczytaj, aktualizuj i usuń



</doc>
<doc id="1342586" url="https://pl.wikipedia.org/wiki?curid=1342586" title="Partia Demokratycznego Sojuszu">
Partia Demokratycznego Sojuszu

Partia Sojuszu Demokratycznego (Partia Aleanca Demokratike, PAD) – albańska partia liberalna, założona w 1992 roku. Liderem partii jest Neritan Ceka, który założył partie wraz z rozłamowcami z Demokratycznej Partii Albanii, którzy nie zgadzali się z autorytarnymi rządami prezydenta Sali Berishego. Partia Demokratycznego Sojuszu weszła w skład rządu socjalistów, który powstał w 1997 roku. W wyborach parlamentarnych w 2001 roku partia uzyskała 2,4% głosów co pozwoliło jej na wprowadzenie 3 posłów do parlamentu oraz wejście do rządu. W wyborach parlamentarnych w 2005 roku partia zdobyła 4.8% głosów i ponownie wprowadziła trzech posłów do parlamentu.
PAD jest członkiem Partii Europejskich Liberałów, Demokratów i Reformatorów.

</doc>
<doc id="1342590" url="https://pl.wikipedia.org/wiki?curid=1342590" title="Allegra Versace">
Allegra Versace

Allegra Beck Versace (ur. 30 czerwca 1986 w Mediolanie) – multimilionerka, córka modela Paula Becka i projektantki mody Donatelli Versace, starsza siostra Daniela Versace.
Była ulubienicą swojego wujka Gianniego Versace (1946–1997), projektanta mody, który w wieku 50 lat został zastrzelony w Miami Beach (Allegra miała wówczas 11 lat). Zostawił on testament, w którym zapisał 50% udziałów w swoim przedsiębiorstwie ulubionej siostrzenicy, gdy tylko ta osiągnie pełnoletność. Allegra ma również możliwość podejmowania ostatecznych decyzji w sprawie sprzedaży, jak i w poszczególnych liniach odzieży marki Versace.
Jest absolwentką The British School of Milan. Studiowała na Uniwersytecie Brown w Rhode Island i Uniwersytecie Kalifornijskim.
W marcu 2007 jej matka potwierdziła informacje, że córka jest od wielu lat chora na anoreksję.

</doc>
<doc id="1342592" url="https://pl.wikipedia.org/wiki?curid=1342592" title="Chelsea F.C. - Rezerwy i Akademia">
Chelsea F.C. - Rezerwy i Akademia



</doc>
<doc id="1342593" url="https://pl.wikipedia.org/wiki?curid=1342593" title="Kultura Niniwa 5">
Kultura Niniwa 5

Kultura Niniwa 5 (też kultura Niniwa V) – kultura archeologiczna wywodząca się z późnej kultury Uruk, która w latach 2900-2500 p.n.e. rozwijała się w północnej Mezopotamii. Jej nazwa, wprowadzona w latach 30. XX wieku przez brytyjskiego archeologa Maxa Mallowana, pochodzi od piątej warstwy archeologicznej w Niniwie, w której to po raz pierwszy odkryto charakterystyczną dla tej kultury ceramikę z malowanymi i odciskanymi wzorami. Swym zasięgiem kultura Niniwa 5 obejmowała obszar od gór Zagros na wschodzie po dorzecze rzeki Chabur na zachodzie.

</doc>
<doc id="1342595" url="https://pl.wikipedia.org/wiki?curid=1342595" title="Daniel Pudil">
Daniel Pudil

Daniel Pudil (ur. 27 września 1985 roku w Pradze) – czeski piłkarz występujący na pozycji pomocnika w Sheffield Wednesday.
Kariera klubowa.
Daniel Pudil zawodową karierę rozpoczynał w 2003 roku w klubie Chmel Blšany. W jedenastu meczach strzelił dla niego dwie bramki, po czym latem 2004 roku przeniósł się do Slovana Liberec. W debiutanckim sezonie w nowym zespole Pudil na boisku pojawił się tylko dwanaście razy, jednak w kolejnym sezonie był już podstawowym zawodnikiem swojej drużyny. W sezonie 2005/2006 Pudil odniósł swój pierwszy w karierze sukces - razem ze Slovanem wywalczył mistrzostwo kraju.
Na początku rozgrywek 2007/2008 czeski pomocnik podpisał kontrakt ze Slavią Praga. W jej barwach zadebiutował 15 września 2007 roku w zremisowanym 0:0 pojedynku ligowym z Baníkiem Ostrawa. Swojego pierwszego gola dla Slavii Pudil zdobył 28 września w wygranym 7:1 spotkaniu przeciwko Tescoma Zlín.
W lipcu 2008 roku Pudil został sprzedany za 1,5 miliona euro do belgijskiego Racingu Genk. W Eerste Klasse zadebiutował 17 sierpnia w zremisowanym 1:1 meczu z Germinalem Beerschot Antwerpia. Pierwszego gola dla Genku strzelił natomiast 14 września w wygranym 3:1 wyjazdowym pojedynku przeciwko SV Zulte-Waregem.
Kariera reprezentacyjna.
Pudil ma za sobą występy w młodzieżowych reprezentacjach Czech. Dla drużyny U-19 rozegrał osiem, a dla zespołu U-21 szesnaście meczów. W dorosłej kadrze zadebiutował 7 lutego 2007 roku w zwycięskim 2:0 pojedynku z Belgią. Pierwszą bramkę dla drużyny narodowej strzelił 21 listopada tego samego roku w wygranym 2:0 spotkaniu przeciwko Cyprowi. 14 maja 2008 roku Karel Brückner powołał go do kadry na mistrzostwa Europy. 20 maja poinformowano, że z powodu kontuzji ręki Pudil nie zagra jednak na Euro. W jego miejsce do drużyny powołany został Rudolf Skácel.

</doc>
<doc id="1342596" url="https://pl.wikipedia.org/wiki?curid=1342596" title="Świadczenia rodzinne">
Świadczenia rodzinne

Świadczenie rodzinne – zasiłek rodzinny oraz dodatki do zasiłku rodzinnego, świadczenia opiekuńcze (zasiłek pielęgnacyjny i świadczenie pielęgnacyjne), zapomoga wypłacana przez gminy oraz jednorazowa zapomoga z tytułu urodzenia się dziecka (tzw. "becikowe"), do których prawo nabywa się w sposób określony w ustawie z dnia 28 listopada 2003 r. o świadczeniach rodzinnych.
Poszczególne świadczenia rodzinne mają różny charakter: w większości wypłacane są na określony czas (okres zasiłkowy), ale również jednorazowo (dodatek z tytułu urodzenia dziecka, jednorazowa zapomoga z tytułu urodzenia się dziecka) lub raz w ciągu pewnego okresu (dodatek z tytułu rozpoczęcia roku szkolnego). Część ze świadczeń rodzinnych występuje samoistnie (zasiłek rodzinny, jednorazowa zapomoga z tytułu urodzenia się dziecka, zasiłek pielęgnacyjny i świadczenie pielęgnacyjne), natomiast otrzymanie dodatków do zasiłku rodzinnego uzależnione jest od posiadania prawa do zasiłku rodzinnego.
Świadczenia rodzinne przysługują obywatelom polskim oraz cudzoziemcom, jeżeli zamieszkują na terytorium Rzeczypospolitej Polskiej przez okres zasiłkowy, w którym otrzymują świadczenia rodzinne. Przyznawanie świadczeń rodzinnych uzależnione jest od spełnienia kryterium dochodowego, z wyjątkiem jednorazowej zapomogi z tytułu urodzenia się dziecka oraz zasiłku pielęgnacyjnego, które przysługują niezależnie od wysokości dochodów uzyskiwanych przez rodzinę.
Świadczenia rodzinne podlegają przepisom o koordynacji systemów zabezpieczenia społecznego (koordynacja systemów zabezpieczenia społecznego).
Od 1 września 2006 r. postępowanie w sprawie przyznania i wypłaty świadczeń rodzinnych prowadzi wójt, burmistrz lub prezydent miasta, właściwy ze względu na miejsce zamieszkania osoby ubiegającej się o świadczenie rodzinne lub otrzymującej takie świadczenie. Może on upoważnić na piśmie swojego zastępcę lub innego pracownika urzędu gminy do prowadzenia postępowania w tych sprawach. Ustalenie prawa do świadczeń rodzinnych następuje w formie decyzji, którą władny jest wydać wójt, burmistrz lub prezydent miasta, a także osoba, którą on upoważni do prowadzenia spraw z zakresu świadczeń rodzinnych oraz do wydawania takich decyzji.

</doc>
<doc id="1342600" url="https://pl.wikipedia.org/wiki?curid=1342600" title="Lydia Marie Hearst-Shaw">
Lydia Marie Hearst-Shaw



</doc>
<doc id="1342601" url="https://pl.wikipedia.org/wiki?curid=1342601" title="Haczek">
Haczek

Haczek (karon, odwrócony cyrkumfleks, odwrócony daszek) – symbol diakrytyczny używany do spółgłosek i samogłosek. Jest skierowany w tę samą stronę, co brewis, ale ma kształt akcentu przeciągłego (cyrkumfleks).
Występowanie.
Haczka używa się w różnych językach:
Kodowanie.
W Unikodzie haczek występuje w wersjach:

</doc>
<doc id="1342602" url="https://pl.wikipedia.org/wiki?curid=1342602" title="George Corbin Washington">
George Corbin Washington

George Corbin Washington (ur. 20 sierpnia 1789, zm. 17 lipca 1854 w Georgetown) – amerykański polityk.
W dwóch różnych okresach był przedstawicielem stanu Maryland w Izbie Reprezentantów Stanów Zjednoczonych. Najpierw w latach 1827–1833 przez trzy kadencje Kongresu Stanów Zjednoczonych był przedstawicielem trzeciego okręgu wyborczego w Maryland. Później, w latach 1835–1837 przez jedną kadencję Kongresu był przedstawicielem piątego okręgu wyborczego w tym stanie.

</doc>
<doc id="1342603" url="https://pl.wikipedia.org/wiki?curid=1342603" title="Daszek (część hełmu)">
Daszek (część hełmu)

Daszek – część konstrukcyjna hełmu chroniąca górną część twarzy, w postaci wypustki umiejscowionej na przedniej krawędzi dzwonu. Popularnym systemem łączenia daszka do dzwonu było jego nitowanie (poziomo lub pod kątem względem krawędzi), choć nie było to regułą.

</doc>
<doc id="1342605" url="https://pl.wikipedia.org/wiki?curid=1342605" title="Fuad Chehab">
Fuad Chehab



</doc>
<doc id="1342618" url="https://pl.wikipedia.org/wiki?curid=1342618" title="Paso Fino">
Paso Fino

Paso Fino – rasa koni, powstała w XVI w. na terenie Puerto Rico, kiedy konkwistadorzy przywieźli swoje hiszpańskie konie. 
Pierwsze pojawiły się tu w 1509 za sprawą Martina de Salazara. Kolejne przybywały w latach 1511, 1512, 1517 i 1524. Około roku 1550 rozpoczęła się selektywna hodowla, w wyniku której na terenie Ameryki Łacińskiej wykształciło się wiele odmian koni obdarzonych zdolnością specyficznego poruszania się.
Pochodzenie i chody.
Paso Fino powstał na skutek krzyżowania wymarłej już hiszpańskiej rasy Jennet z końmi andaluzyjskimi, zapewne ma w sobie też domieszkę krwi berberyjskiej. Ponieważ Jennet były inochodźcami, nic dziwnego, że paso fino również ma tę cechę. Rasę rozwijano ze względu na wytrzymałość i komfortowy dla jeźdźca sposób poruszania się. Oprócz stępa i galopu dysponuje ona trzema wyjątkowymi rodzajami chodów: paso fino, paso corto i paso largo. Pierwszy to wysoki, zebrany krok paradny - kopyta bardzo szybko poruszają się w górę i dół, obecnie używa się go głównie podczas pokazów. Drugi - powolny foulee, o prędkości pośredniej między skróconym a wyciągniętym galopem. Paso largo to rodzaj kłusa. Dla rasy Paso Fino typowa jest pełna wigoru akcja przednich kończyn oraz potężny napęd zapewniany przez tylne nogi przy obniżonej linii zadu. Dosiadanie tych koni okazuje się niezwykle wygodne, albowiem wstrząsy związane z ruchem są absorbowane przez grzbiet i zad zwierzęcia.
Charakter.
Są to wierzchowce pełne życia, niezwykle twarde i odporne. Chętne do współpracy, choć znane z indywidualnej osobowości. Mają łagodny, opanowany temperament. Dobrze współpracują z jeźdźcem, mimo tego posiadają typowy, "peruwiański" charakter - trzeba umieć zdobyć ich zaufanie.
Eksterier.
Mają małą głowę osadzoną na muskularnej szyi, łopatki niezwykle potężne, oraz głęboką, szeroką klatkę piersiową, która zapewnia dużo miejsca dla serca i płuc. Grzbiet jest zwykle krótki, zad owalny, a nogi są bardzo mocne. Ogon zazwyczaj nisko osadzony. Konie te występują we wszystkich umaszczeniach i mierzą od 140 do 150 cm w kłębie.

</doc>
<doc id="1342619" url="https://pl.wikipedia.org/wiki?curid=1342619" title="Fan Club Barça Polska">
Fan Club Barça Polska

Fan Club Barça Polska – stowarzyszenie, pierwsza polska penya katalońskiego klubu FC Barcelona.
Stowarzyszenie zostało zarejestrowane 12 września 2005 roku. 14 lipca 2006 zarząd "Dumy Katalonii" zarejestrował fan club jako penyę o numerze 1782. Cele stowarzyszenia to propagowanie FC Barcelona, "konsolidacja jego kibiców, upowszechnianie wiedzy na temat miasta Barcelona oraz regionu Katalonia, a także wspieranie osób i organizacji podejmujących takie działania". Penya organizuje zloty polskich culés oraz zorganizowane wyjazdy na mecze drużyny na Camp Nou. 
FCBP pomagało w organizacji charytatywnego meczu drużyny weteranów FC Barcelona (Agrupació Barça Veterans) z Kadrą Polskich Gwiazd. Spotkanie odbyło się w Gdyni 30 czerwca 2007, a dochód z niego został przeznaczony na budowę domu pomocy społecznej w Kobylnicy.
Aktywność polskich kibiców na meczach w Barcelonie odnotowała katalońska prasa: dzienniki „Sport” i "„El Mundo Deportivo”" oraz oficjalna strona internetowa klubu.
Obecnie kataloński klub posiada 1462 penye na całym świecie. Polskie stowarzyszenie liczy 1349 osób.
W skład zarządu na lata 2020-2022 wchodzą:

</doc>
<doc id="1342621" url="https://pl.wikipedia.org/wiki?curid=1342621" title="Górna Solinka">
Górna Solinka

Górna Solinka – potok, lewy dopływ Wetliny o długości 10,16 km. 
Potok płynie w paśmie granicznym Bieszczadów Zachodnich. Początek bierze na północny zachód od przełęczy (1134 m n.p.m.) pomiędzy Wielką Rawką a Krzemieńcem, na wysokości ok. 1100 m n.p.m. Płynie w Puszczy Bukowej doliną położoną pomiędzy głównym grzbietem pasma granicznego a Działem. Przepływa przez Moczarne, gdzie zaczynają się tory kolei wąskotorowej biegnące wzdłuż potoku. W Wetlinie, na wysokości ok. 650 m n.p.m., uchodzi do Wetliny.

</doc>
<doc id="1342622" url="https://pl.wikipedia.org/wiki?curid=1342622" title="Tooltip">
Tooltip

Tooltip – graficzny element interfejsu użytkownika, wyświetlany po najechaniu kursorem myszy na element nim opatrzony. Tooltip to przeważnie mała "chmurka" lub "dymek", który zawiera komentarz albo poszerzenie opisywanego zagadnienia.
Odmiany tooltipa.
W niektórych programach (przeważnie starszych) tooltipy zastępowane są informacją wyświetlaną na pasku statusu, nie nazywa się ich tooltipami. Na systemach Macintosh zaimplementowane jest podobne narzędzie, jednak w działaniu zupełnie odmienne, nazwane "balloon help". Inną nazwą używaną zamiennie przez Microsoft jest "ScreenTip".

</doc>
<doc id="1342627" url="https://pl.wikipedia.org/wiki?curid=1342627" title="Köln-Stammheim (przystanek kolejowy)">
Köln-Stammheim (przystanek kolejowy)

Köln-Stammheim – przystanek kolejowy w Kolonii, w kraju związkowym Nadrenia Północna-Westfalia, w Niemczech. Znajdują się tu 2 perony.

</doc>
<doc id="1342628" url="https://pl.wikipedia.org/wiki?curid=1342628" title="Masolino da Panicale">
Masolino da Panicale



</doc>
<doc id="1342629" url="https://pl.wikipedia.org/wiki?curid=1342629" title="Szkoła Fontainebleau">
Szkoła Fontainebleau



</doc>
<doc id="1342630" url="https://pl.wikipedia.org/wiki?curid=1342630" title="Monika Weder">
Monika Weder

Monika Weder (ur. 29 lipca 1987) — polska siatkarka grająca na pozycji atakującej. Wychowanka klubu Pałac Bydgoszcz, od sezonu 2006/07 w składzie seniorskiej drużyny Pałacu — Centrostalu Focus Park / Centrostalu Bydgoszcz. W sezonie 2008/09 grała w AZS AWF Poznań, a w kolejnym roku reprezentowała barwy Budowlanych Toruń.

</doc>
<doc id="1342631" url="https://pl.wikipedia.org/wiki?curid=1342631" title="Członkowie hokejowego Hall of Fame">
Członkowie hokejowego Hall of Fame



</doc>
<doc id="1342632" url="https://pl.wikipedia.org/wiki?curid=1342632" title="Tekstura planarna">
Tekstura planarna

Tekstura planarna (homogeniczna) w ciekłych kryształach to takie ułożenie cząsteczek, że ich długie osie są równoległe do powierzchni ograniczającej. Występuje ona w cienkich warstwach ciekłego kryształu ograniczonych płytkami szklanymi lub tworzywa sztucznego. 
Otrzymywanie.
Najprostszym sposobem uzyskania tekstury planarnej jest dokładne oczyszczenie chemiczne płytek szklanych a następnie potarcie szkła w określonym kierunku (np. papierem). Potarcie powoduje powstanie na szkle rys o szerokości rzędu angstremów. Płytki należy następnie złożyć w komórkę tak, aby odległość między nimi była rzędu mikrometrów. Po napełnieniu przestrzeni między płytkami nematykiem w fazie izotropowej i obniżeniu temperatury do uzyskania ciekłokrystalicznej fazy nematycznej, wówczas cząsteczki nematyka ułożą się w kierunku pocierania.
W przypadku ciekłego kryształu smektycznego teksturę planarną można uzyskać poprzez powolne ochładzanie ciekłego kryształu do momentu rozpoczęcie krystalizacji (do fazy stałej), po czym podniesienie temperatury do uzyskania fazy smektycznej.
Własności.
Nematyk w fazie planarnej jest przezroczysty dla światła o polaryzacji zgodny z kierunkiem ułożenia molekuł. Łatwo można z niego uczynić element aktywny optycznie poprzez skręcenie płytek ograniczających o pewien kąt. Wówczas cząsteczki przylegające do górnej płytki są ułożone w innym kierunku niż molekuły dolnej warstwy. Zmiana kierunku ułożenia cząsteczek od jednej płytki do drugiej zachodzi w sposób ciągły. Układ taki będzie skręcał płaszczyznę polaryzacji światła dokładnie o taki sam kąt, o jaki zostały skręcone płytki. Można w ten sposób uzyskać skręcenie płaszczyzny polaryzacji od 0° do 90°. 
Jeżeli ciekły kryształ ma własności ferroelektryczne, można sterować ułożeniem cząsteczek przy pomocy pola elektrycznego, powodując przełączanie pomiędzy teksturą planarną i homeotropową. Jest to równoznaczne ze zmianą przezroczystości warstwy ciekłego kryształu. Efekt ten został wykorzystany do budowy wyświetlaczy ciekłokrystalicznych.

</doc>
<doc id="1342634" url="https://pl.wikipedia.org/wiki?curid=1342634" title="Wybory prezydenckie w Libanie w 1958 roku">
Wybory prezydenckie w Libanie w 1958 roku

Wybory prezydenckie w Libanie odbyły się 31 lipca 1958 roku. Nowym prezydentem został generał Fuad Szihab. Wyboru dokonał 66-osobowy parlament.
Po rezygnacji Kamila Szamuna z ubiegania się o reelekcję, parlament wybrał na nowego prezydenta naczelnego wodza armii libanskiej, generała Fuada Szihaba, popartego przez obie strony niedawnego konfliktu wewnętrznego. Było to najlepsze polityczne rozwiązanie. Nowy prezydent objął swoje stanowisko 23 września.

</doc>
<doc id="1342638" url="https://pl.wikipedia.org/wiki?curid=1342638" title="Teodor Dukas Komnen">
Teodor Dukas Komnen



</doc>
<doc id="1342641" url="https://pl.wikipedia.org/wiki?curid=1342641" title="Gurudewa">
Gurudewa



</doc>
<doc id="1342642" url="https://pl.wikipedia.org/wiki?curid=1342642" title="Wydawnictwo Pedagogiczne Operon">
Wydawnictwo Pedagogiczne Operon

Wydawnictwo Pedagogiczne Operon z siedzibą w Gdyni – spółka działająca na rynku publikacji edukacyjnych. Wydaje podręczniki szkolne, multimedialne pomoce naukowe oraz filmy edukacyjne własnej produkcji. Organizuje szereg projektów o charakterze społeczno-edukacyjnym.

</doc>
<doc id="1342643" url="https://pl.wikipedia.org/wiki?curid=1342643" title="Zhengzhou (stacja kolejowa)">
Zhengzhou (stacja kolejowa)

Zhengzhou () - stacja kolejowa w Zhengzhou, w prowincji Henan, w Chinach. Znajduje się tu 6 peronów.

</doc>
<doc id="1342644" url="https://pl.wikipedia.org/wiki?curid=1342644" title="Partia Unii na rzecz Praw Człowieka">
Partia Unii na rzecz Praw Człowieka

Partia Unii na rzecz Praw Człowieka (Partia Bashkimi për të Drejtat e Njeriut) jest to centrowa, liberalna partia polityczna założona w 1992 roku (na bazie działającej od 1990 organizacji Omonia), która działa na terenie Albanii. W partii dominują przedstawiciele greckiej mniejszości w Albanii, choć oficjalnie partia jest multietniczna. W 1997 roku partia weszła w skład koalicji rządzącej, utworzonej wraz z Socjalistyczną Partią Albanii.
W 2001 roku partia zdobyła 2,6% głosów co dało jej możliwość wprowadzenia trzech kandydatów do parlamentu. W wyborach parlamentarnych w 2005 roku, partia uzyskała 4,1% głosów i wprowadziła dwóch posłów do parlamentu. Liderem partii jest Vangjel Dule, natomiast jednym z członków partii jest obecny burmistrz miasta Himara, Vasilis Bolanos.

</doc>
<doc id="1342648" url="https://pl.wikipedia.org/wiki?curid=1342648" title="Madinat as-Sadis min Uktubar">
Madinat as-Sadis min Uktubar

Madinat as-Sadis min Uktubar (, "Al Sādis Min Uktōber"; , "Setta Oktōbar"; , "Miasto 6 października") – miasto w Egipcie, w muhafazie Giza, ok. 20 km na południowy zachód od centrum Kairu. W 2006 roku miasto zamieszkiwało około 154 tys. osób.
To nowe kosmopolityczne miasto na Pustyni Zachodniej, zamieszkane przez studentów wielu narodowości, którzy poszukują edukacji w prywatnych uczelniach.
Madinat as-Sadis min Uktubar posiada port lotniczy i park przemysłowy.
Miasto było ośrodkiem administracyjnym muhafazy As-Sadis min Uktubar wydzielonej w kwietniu 2008 roku z muhafazy Giza, lecz zlikwidowanej w kwietniu 2011 roku.
Służba zdrowia.
Miasto ma kilka szpitali akademickich, publicznych i prywatnych, jak również wiele mniejszych klinik.

</doc>
<doc id="1342650" url="https://pl.wikipedia.org/wiki?curid=1342650" title="As-Sadis min Uktubar (muhafaza)">
As-Sadis min Uktubar (muhafaza)

As-Sadis min Uktubar (arab. السادس من أكتوبر) – muhafaza w Egipcie istniejąca w latach 2008–2011. Leżała na zachód od muhafazy Giza na Pustyni Zachodniej. Jej ośrodkiem administracyjnym był Madinat as-Sadis min Uktubar. Została utworzona 18 kwietnia 2008 roku dekretem prezydenta Husniego Mubaraka w celu odciążenia gęsto zaludnionej Gizy. W kwietniu 2011 roku, po ustąpieniu Mubaraka z urzędu, rozwiązano ją i ponownie włączono w skład muhafazy Giza.

</doc>
<doc id="1342651" url="https://pl.wikipedia.org/wiki?curid=1342651" title="Języki dżarrakańskie">
Języki dżarrakańskie

Języki dżarrakańskie (dawniej dżeragańskie) – niewielka rodzina językowa, skupiająca języki aborygeńskie, używane w północnej Australii. Jej nazwa pochodzi od słowa "dżarrak", które w języku kidża oznacza „język”.
Klasyfikacja.
Języki dżarrakańskie dzieli się następująco:
Język dulbung mógł również wchodzić w skład tej rodziny, lecz wymarł, zanim został udokumentowany.

</doc>
<doc id="1342652" url="https://pl.wikipedia.org/wiki?curid=1342652" title="Sixth of October City">
Sixth of October City



</doc>
<doc id="1342653" url="https://pl.wikipedia.org/wiki?curid=1342653" title="6th of October City">
6th of October City



</doc>
<doc id="1342654" url="https://pl.wikipedia.org/wiki?curid=1342654" title="Claudio Maldonado">
Claudio Maldonado

Claudio Maldonado, właśc. Claudio Andrés del Tránsito Maldonado Rivera, (ur. 3 stycznia 1980 roku w Curicó) – były chilijski piłkarz. W 2007 roku grając w ataku strzelił hat-tricka w towarzyskim spotkaniu z Manchesterem United. Maldonado jest mężem córki Vanderleia Luxemburgo.
Kariera klubowa.
Maldonado swoją karierę zaczynał w chilijskim CSD Colo-Colo. W 2000 roku trafił do São Paulo FC, gdzie w ciągu trzech sezonów zaliczył 35 występów.
W maju 2003 roku, Vanderlei Luxemburgo ściągnął Claudio do Cruzeiro EC, gdzie Maldonado poznał jego córkę, a potem ją poślubił. W 2003 roku jako kapitan poprowadził Cruzeiro EC do zdobycia potrójnej korony, co wcześniej nie udało się żadnemu innemu brazylijskiemu klubowi.
W 2006 roku trafił za 4,5 miliona dolarów do Santosu FC, a jego trenerem po raz kolejny został Vanderlei Luxemburgo. Pod koniec sezonu Maldonado doznał kontuzji kolana, która wyłączyła go z gry na 2 miesiące. Po sezonie zainteresowanie Maldonado wyraziły takie kluby jak Fenerbahce Stambuł, AC Milan, Real Madryt czy AFC Ajax, jednak tylko Fenerbahce złożyło zadowalającą Santos ofertę i Maldonado dołączył do tego zespołu. Wraz z tureckim klubem dotarł do ćwierćfinału Ligi Mistrzów.
W latach 2009–2012 był zawodnikiem CR Flamengo, natomiast w 2013 stał się zawodnikiem SC Corinthians Paulista. W 2014 powrócił do CSD Colo-Colo, w którym po sezonie gry zakończył karierę.
Kariera reprezentacyjna.
Maldonado wraz z olimpijską reprezentacją Chile wystąpił na Igrzyskach Olimpijskich w Sydney. Chile zajęło na tamtej imprezie 3. miejsce. Maldonado zadebiutował w reprezentacji 12 lutego 2000 roku w meczu z Bułgarią. Od tamtego czasu wystąpił w kadrze 39 razy i strzelił 1 gola. W meczach el. MŚ 2006 był kapitanem swojej reprezentacji.

</doc>
<doc id="1342655" url="https://pl.wikipedia.org/wiki?curid=1342655" title="Grand Prix Chin 2007">
Grand Prix Chin 2007

Wyniki Grand Prix Chin, szesnastej rundy Mistrzostw Świata Formuły 1 w sezonie 2007.
Uwagi.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1342659" url="https://pl.wikipedia.org/wiki?curid=1342659" title="Charleroi-Sud">
Charleroi-Sud

Charleroi-Sud – stacja kolejowa w Charleroi, w prowincji Hainaut, w Belgii. Znajduje się tu 6 peronów.

</doc>
<doc id="1342664" url="https://pl.wikipedia.org/wiki?curid=1342664" title="Tiopuryna">
Tiopuryna



</doc>
<doc id="1342665" url="https://pl.wikipedia.org/wiki?curid=1342665" title="Parsberg (stacja kolejowa)">
Parsberg (stacja kolejowa)

Parsberg – stacja kolejowa w Parsberg, w kraju związkowym Bawaria, w Niemczech. Znajdują się tu 2 perony.

</doc>
<doc id="1342666" url="https://pl.wikipedia.org/wiki?curid=1342666" title="Mesalamina">
Mesalamina



</doc>
<doc id="1342667" url="https://pl.wikipedia.org/wiki?curid=1342667" title="Heluan (muhafaza)">
Heluan (muhafaza)

Heluan (arab. حلوان) – muhafaza w Egipcie istniejąca w latach 2008–2011. Leżała na południe od muhafazy Kair, jej stolicą było miasto Heluan. Została utworzona 18 kwietnia 2008 roku dekretem prezydenta Husniego Mubaraka w celu odciążenia gęsto zaludnionego Kairu. W kwietniu 2011 roku, po ustąpieniu Mubaraka z urzędu, rozwiązano ją i ponownie włączono w skład muhafazy Kair.

</doc>
<doc id="1342668" url="https://pl.wikipedia.org/wiki?curid=1342668" title="Języki dżamindżungańskie">
Języki dżamindżungańskie

Języki dżamindżungańskie – rodzina dwóch języków aborygeńskich, używanych w północnej Australii, dżamindżung i nungali. Neil Chadwick zaproponował połączenie języków dżamindżugańskich z językami Zachodniej Barkly w ramach rodziny mindyjskiej.

</doc>
<doc id="1342670" url="https://pl.wikipedia.org/wiki?curid=1342670" title="As-Sadis min Uktubar">
As-Sadis min Uktubar



</doc>
<doc id="1342671" url="https://pl.wikipedia.org/wiki?curid=1342671" title="Wybory parlamentarne w Libanie w 1960 roku">
Wybory parlamentarne w Libanie w 1960 roku

Wybory parlamentarne w Libanie odbyły się w czterech etapach: 12, 19, 26 czerwca i 3 lipca 1960 roku. Wybory odbyły się po decyzji prezydenta Szihaba o rozwiązaniu parlamentu, którą podjął 5 maja 1960 roku. Dziewięć dni później, 14 maja premier Raszid Karami podał się do dymisji.
W kwietniu 1960 roku parlament przyjął projekt ordynacji wyborczej, która po raz pierwszy wprowadziła zasadę tajnego głosowania. Jednocześnie zwiększyła się liczba deputowanych z 66 do 99, zachowując ustanowioną w 1943 roku w Pakcie Narodowym zasadę proporcji sześciu chrześcijan na pięciu muzułmanów.
W nowym parlamencie znalazło się wielu przywódców i uczestników powstania z 1958 roku. Na początku sierpnia premierem nowego 18-osobowego rządu został Saëb Salam. Na 99 deputowanych znalazło się 30 maronitów, 20 sunnitów, 19 szyitów, 11 grekoprawosławnych, 6 druzów, 6 melchitów, 4 prawosławnych Ormian, ormiański katolik, protestant i poseł reprezentujący inne gminy religijne.

</doc>
<doc id="1342673" url="https://pl.wikipedia.org/wiki?curid=1342673" title="Quindio Armenia">
Quindio Armenia



</doc>
<doc id="1342676" url="https://pl.wikipedia.org/wiki?curid=1342676" title="Jaroslav Goll">
Jaroslav Goll

Jaroslav Goll (ur. 11 lipca 1846 w Chlumcu nad Cidliną, zm. 8 lipca 1929 w Pradze) – czeski historyk, poeta i eseista.
Życiorys.
Studiował na Wydziale Filozoficznym Uniwersytetu Praskiego oraz na Uniwersytecie w Getyndze. W 1873 r. prywatny asystent amerykańskiego posła w Berlinie – historyka Georgesa Bancrofta. W latach 1874–1880 profesor w akademii handlowej w Pradze. Od 1875 r. docent, od 1880 r. nadzwyczajny profesor, od 1882 r. dyrektor seminarium historycznego, od 1885 r. zwyczajny profesor historii powszechnej, oraz w latach 1907–1908 rektor czeskiego uniwersytetu w Pradze. W 1905 r. mianowany c.k. radcą dworu i w 1909 r. członkiem Izby Panów w Wiedniu. Od 1910 r. na emeryturze. Podczas pierwszej wojny światowej sceptyczny wobec czeskiego ruchu oporu i stworzeniu niezależnego państwa czeskiego. Po 1918 r. i utworzeniu Republiki Czechosłowackiej wycofał się zupełnie z życia publicznego.
W latach młodości poeta i eseista orientacji grupy Lumír. Autor "Antologii czeskiej liryki" (1872) i zbiorku wierszy "Poezje" (Básně, 1874).
Wytworzył na uniwersytecie praskim własną szkołę historiograficzną (tzw. Gollova škola) i stał się pionierem nowoczesnych metod krytyczno-pozytywistycznych w dziejopisarstwie czeskim, którego głównym zadaniem jest studium dziejów Czech w kontekstu historii pozostałych części Europy. W 1895 r. wraz z A. Rezkiem założył wydawany po dziś dzień Český časopis historický.
Głównym polem jego badań była historia Jednoty braci czeskich w XV wieku (Quellen und Untersuchungen zur Geschichte der böhmischen Brüder, 1878–82; Chelčický a Jednota v XV. století, 1916) i niektóre zagadnienia oraz postacie w dziejach Europy (Výbor spisů drobných, 1928–29). Szczególnie wiele uwagi poświęcał stosunkom czesko-polskim. Najobszerniejszym jego dziełem jest monografia "Čechy a Prusy ve středověku" (1897), która rozpatruje stosunki między Czechami a zakonem krzyżackim oraz Prusami w X–XVI wieku. Na końcu swojej kariery badawczej jeszcze próbował opisać wojnę o sukcesję austriacką ("Válka o země koruny české 1740–1742", 1915).
Rodzina.
Jego wnuczka Nataša Gollová była znaną czeską aktorką.

</doc>
<doc id="1342680" url="https://pl.wikipedia.org/wiki?curid=1342680" title="Cloud Nine">
Cloud Nine

Cloud Nine lub Cloud 9 odnosi się do:

</doc>
<doc id="1342683" url="https://pl.wikipedia.org/wiki?curid=1342683" title="Cloud 9">
Cloud 9



</doc>
<doc id="1342689" url="https://pl.wikipedia.org/wiki?curid=1342689" title="Chico Tunja">
Chico Tunja



</doc>
<doc id="1342691" url="https://pl.wikipedia.org/wiki?curid=1342691" title="Christoph Daum">
Christoph Daum

Christoph Daum (ur. 24 października 1953 w Zwickau) – niemiecki trener piłkarski i piłkarz.
Kariera piłkarska.
Christoph Daum zaczynał swoją karierę w drużynie Hamborn 07, w roku 1972 przeniósł się do Eintrachtu Duisburg, a następnie trafił do 1. FC Köln, gdzie grał w lidze amatorskiej.
Kariera trenerska.
Po zakończeniu kariery piłkarskiej zdobył licencję trenerską DFB i w 1981 roku rozpoczął prace za amatorami 1. FC Köln. W sezonie 1985/86 awansował na posadę asystenta trenera pierwszego zespołu, a w roku 1986 stał się pierwszym trenerem 1. FC Köln, pozycję tę piastował przez 4 lata. W listopadzie 1990 został trenerem VfB Stuttgart, z którym w 1992 wywalczył Mistrzostwo Niemiec. W dalszej części sezonu z powodu błędu Dauma (wystawił niedozwoloną ilość obcokrajowców w meczu) VfB zostało wyrzucone z kwalifikacji Ligi Mistrzów, a on sam zwolniony.
Na początku roku 1994 Daum objął posadę trenera w Beşiktaşu JK, a w sezonie 1994/95 wywalczył z tą drużyną Mistrzostwo Turcji.
Bayer Leverkusen.
Daum po dwóch latach powrócił do Niemiec i w 1996 roku objął posadę trenera Bayeru 04 Leverkusen. Przez 4 lata jego kadencji Bayer trzykrotnie zajmował 3. miejsce w Bundeslidze. Po Euro 2000 Daum miał objąć posadę trenera reprezentacji Niemiec jednak 21 października 2000 roku DFB anulował tę nominację z powodu wyjścia na jaw jego uzależnienia od narkotyków. W rezultacie posadę dostał Rudi Völler.
Powrót do Turcji.
Po tym incydencie Daum stracił również pracę w Bayerze. Jako że nie mógł znaleźć pracy w Niemczech, powrócił do Beşiktaşu, który prowadził od marca 2001 do maja 2002. W październiku 2002 roku objął posadę trenera w Austrii Wiedeń, z którą wywalczył swój kolejny tytuł mistrza kraju.
Na początku lipca 2003 roku rozpoczął pracę z drużyną Fenerbahçe SK, z którą w 2004 i 2005 roku wygrał Ligę Turecką. Po słabym starcie w europejskich pucharach i oddaniu w sezonie 2005/2006 tytułu lokalnemu rywalowi – Galatasaray SK Daum zrezygnował ze swojej posady.
FC Köln.
27 listopada 2006 roku podpisał trzyletni kontrakt z 1. FC Köln. W maju 2008 roku wywalczył z zespołem awans do 1 Bundesligi. Z drużyną pracował do 30 czerwca 2009 roku.
Fenerbahçe po raz drugi.
Od lipca 2009 roku Daum został po raz drugi trenerem tureckiego klubu Fenerbahçe SK, z którym mógł walczyć nie tylko o mistrzostwo Turcji, ale również w rozgrywkach międzynarodowych. Kontrakt rozwiązano 25 czerwca 2010 roku za porozumieniem stron.
Eintracht Frankfurt.
23 marca 2011 roku objął posadę, po uprzednio zwolnionym Michaelu Skibbe, pierwszego trenera w zespole z Frankfurtu. Na tym stanowisku pozostał do 16 maja 2011 roku po tym, jak jego zespół spadł do 2 Bundesligi, nie wygrywając pod jego wodzą żadnego meczu.
Club Brugge.
9 listopada 2011 roku podpisał kontrakt z Club Brugge, ważny do lata 2013. Na tym stanowisku zastąpił zwolnionego Adrie Kostera.
Reprezentacja Rumunii.
7 lipca 2016 został selekcjonerem reprezentacji Rumunii. 14 września 2017 roku został zwolniony z tej funkcji.

</doc>
<doc id="1342692" url="https://pl.wikipedia.org/wiki?curid=1342692" title="Boyaca Chico Tunja">
Boyaca Chico Tunja



</doc>
<doc id="1342694" url="https://pl.wikipedia.org/wiki?curid=1342694" title="John Tolley Hood Worthington">
John Tolley Hood Worthington

John Tolley Hood Worthington (ur. 1 listopada 1788, zm. 27 kwietnia 1849) – amerykański polityk.
W dwóch różnych okresach był przedstawicielem stanu Maryland w Izbie Reprezentantów Stanów Zjednoczonych. Najpierw w latach 1831–1833 przez jedną kadencję Kongresu Stanów Zjednoczonych był przedstawicielem piątego okręgu wyborczego w Maryland. Później, w latach 1837–1841 przez dwie kadencje Kongresu był przedstawicielem trzeciego okręgu wyborczego w tym stanie.

</doc>
<doc id="1342697" url="https://pl.wikipedia.org/wiki?curid=1342697" title="Aleja Solidarności w Lublinie">
Aleja Solidarności w Lublinie

Aleja Solidarności – arteria komunikacyjna w Lublinie, najdłuższa ulica w mieście (6955 m). Jest częścią lubelskiej Trasy W-Z. Na odcinku od granicy miasta do ronda 100-lecia KUL jest częścią drogi wojewódzkiej 874, od ronda 100-lecia KUL do skrzyżowania z al. Sikorskiego i gen. Ducha jest częścią drogi wojewódzkiej 809, pozostała część alei do skrzyżowania z ul. Lubartowską jest drogą powiatową. Nazwa ulicy pochodzi od NSZZ „Solidarność”.
Ulica jest dwujezdniowa i ma dwa lub trzy pasy w każdą stronę. Jej przedłużeniem w kierunku wschodnim jest al. Tysiąclecia. W 2014 roku przedłużono ją w kierunku zachodnim do węzła „Lublin Sławinek”, w związku z czym długość arterii w granicach miasta wzrosła o 3 kilometry.
W listopadzie 2017 roku zostało oddane do użytku skrzyżowanie z al. Sikorskiego, i ul. Ducha, które zostało przekształcone w rondo, a jezdnie al. Solidarności zostały przeniesione na estakadę biegnącą nad rondem im. Rotmistrza Witolda Pileckiego. Jednocześnie w pobliżu skrzyżowania z ul. Puławską oddano do użytku kładkę dla pieszych umożliwiającą przejście do ul. Północnej i I. Kosmowskiej.
Aleja Solidarności stanowi odcinek obwodnic śródmiejskiej i miejskiej Lublina.

</doc>
<doc id="1342703" url="https://pl.wikipedia.org/wiki?curid=1342703" title="Koln-Stammheim">
Koln-Stammheim



</doc>
<doc id="1342705" url="https://pl.wikipedia.org/wiki?curid=1342705" title="Koeln-Stammheim">
Koeln-Stammheim



</doc>
<doc id="1342706" url="https://pl.wikipedia.org/wiki?curid=1342706" title="Kolonia-Stammheim">
Kolonia-Stammheim



</doc>
<doc id="1342707" url="https://pl.wikipedia.org/wiki?curid=1342707" title="CunninLynguists">
CunninLynguists

CunninLynguists - hip-hopowe trio z południa Stanów Zjednoczonych.
Grupa jest często porównywana do innych wykonawców z południa USA, np. do Outkast, Goodie Mob, UGK czy Witchdoctor (który swoją drogą wystąpił gościnnie na płycie "Dirty Acres"). Główną siłą zespołu są kompozycje Kno, odbiegające daleko od typowych podkładów rapowych, został doceniony przez wiele prestiżowych magazynów po wypuszczeniu swoich remixów albumu "The Black Album" zatytułowanego "Kno vs Hov - White Album". Kno udziela się także jako raper w kilku utworach.
Deacon The Villain, który głównie para się rapowaniem, tworzy także własne podkłady z których korzystał m.in. KRS-One.
Z CunninLynguists związany był przez pewien czas Mr. SOS. Raper był częścią zespołu od 2002 do 2004 roku, po jego odejściu lukę zapełnił Natti.
Nazwa zespołu znaczy dosłownie (choć w slangowo zniekształconej formie) "cwani językoznawcy", ale jest też aluzją do słowa cunnilingus.
Grupa współpracowała z takimi artystami jak Cee-Lo Green, Devin The Dude, Masta Ace, Immortal Technique, Phonte z Little Brother, Looptroop Rockers, Slug z Atmosphere, Witchdoctor, Nappy Roots, E-40, Evidence z Dilated Peoples.

</doc>
<doc id="1342708" url="https://pl.wikipedia.org/wiki?curid=1342708" title="GSz-30-1">
GSz-30-1



</doc>
<doc id="1342710" url="https://pl.wikipedia.org/wiki?curid=1342710" title="Su-32">
Su-32



</doc>
<doc id="1342711" url="https://pl.wikipedia.org/wiki?curid=1342711" title="Swiatłana Hałkina">
Swiatłana Hałkina

Swiatłana Hałkina (biał.: Святлана Галкіна; ros.: Светлана Галкина, "Swietłana Gałkina"; ur. 12 grudnia 1972) – białoruska siatkarka grająca na pozycji rozgrywającej (wzrost 175 cm). W sezonie 2007/08 zawodniczka klubu Centrostal Bydgoszcz grającego w Lidze Siatkówki Kobiet (LSK).

</doc>
<doc id="1342717" url="https://pl.wikipedia.org/wiki?curid=1342717" title="James Turner (kongresmen)">
James Turner (kongresmen)

James Turner (ur. 7 listopada 1783, zm. 28 marca 1861) – amerykański rolnik i polityk.
W latach 1833–1837 przez dwie kadencje Kongresu Stanów Zjednoczonych był przedstawicielem trzeciego okręgu wyborczego w stanie Maryland w Izbie Reprezentantów Stanów Zjednoczonych.

</doc>
<doc id="1342719" url="https://pl.wikipedia.org/wiki?curid=1342719" title="Phrynichus">
Phrynichus

Phrynichus – rodzaj pajęczaków z rzędu tępoodwłokowców i rodziny Phrynichidae.
Przedstawiciele rodzaju rozprzestrzenieni są w krainie etiopskiej, madagaskarskiej i orientalnej.
Takson ten wprowadzony został w 1879 roku przez Ferdinanda Karscha, który jego gatunkiem typowym wyznaczył "Phalangium reniforme", opisanego w 1758 roku przez Karola Linneusza. 
Do rodzaju tego zalicza się 19 opisanych gatunków:

</doc>
<doc id="1342723" url="https://pl.wikipedia.org/wiki?curid=1342723" title="Języki tankickie">
Języki tankickie

Języki tankickie, tangkickie – mała rodzina językowa, skupiająca języki aborygeńskie używane w północnej Australii. Podejrzewa się, że są spokrewnione z językami pama-nyungańskimi.
W skład rodziny języków tangkickich wchodzą:
O ile jukultyjski i kajardildyjski są wzajemnie zrozumiałe, to lardilski jest dość odrębny od pozostałych przedstawicieli tej rodziny.
Wymarły i słabo udokumentowany język minkiński również mógł należeć do grupy.

</doc>
<doc id="1342730" url="https://pl.wikipedia.org/wiki?curid=1342730" title="ScummVM">
ScummVM

ScummVM – interpretator umożliwiający uruchomienie na współczesnych systemach gier typu wskaż i kliknij. Początkowo zaprojektowany, aby obsługiwać gry firmy LucasArts korzystające z silnika SCUMM ("VM" w nazwie programu oznacza maszynę wirtualną), teraz obsługuje także produkty innych przedsiębiorstw, takich jak Sierra Entertainment, Revolution Software i Adventure Soft. ScummVM jest wolnym oprogramowaniem, wydanym na licencji GPL.
Porty.
Głównym celem projektu jest stworzenie portów na jak największą liczbę systemów. ScummVM można aktualnie uruchomić na systemach Windows, MacOS, Linux, BSD, a także na mniej popularnych platformach jak Android, PSP, AmigaOS, Atari ST/TOS-FreeMiNT, BeOS/Haiku/ZETA, MorphOS Nintendo DS i OS/2.
Istnieją również wersje na konsole (Sony Playstation 2, Dreamcast, Wii, Gamecube, Xbox) oraz na urządzenia przenośnie (np. systemy PalmOS, Symbian).
Obsługiwane gry.
Następujące gry mają wbudowane wsparcie w obecnym wydaniu ScummVM.

</doc>
<doc id="1342731" url="https://pl.wikipedia.org/wiki?curid=1342731" title="Waldemar Krzyżewski">
Waldemar Krzyżewski

Waldemar Antoni Krzyżewski (ur. 13 lipca 1953 r. w Przasnyszu) – lekarz weterynarii, działacz społeczny, kolekcjoner, przedsiębiorca.
Syn Tadeusza i Danuty z Grotkowskich. Absolwent Liceum Ogólnokształcącego w Przasnyszu (matura 1972) i Wydziału Weterynaryjnego SGGW w Warszawie (dyplom 1978). W 1994 uzyskał na Wydziale Weterynaryjnym SGGW stopień doktora nauk weterynaryjnych na podstawie pracy "Historia weterynarii Ziemi Przasnyskiej w XIX i XX wieku" (promotor - prof. dr hab. Jan Tropiło). 
Po odbyciu studiów odbył wstępny staż pracy w lecznicy dla zwierząt w Przasnyszu. Następnie pracował na stanowisku ordynatora lecznicy dla zwierząt w Krzynowłodze Małej (1978-1982). W listopadzie 1982 r. przeniesiony został na równorzędne stanowisko do lecznicy dla zwierząt w Przasnyszu (pracował tam do 1989 r.). W latach 1989-1990 sprawował urząd Naczelnika Miasta Przasnysza, następnie przez cztery lata był radnym miejskim w Przasnyszu i przewodniczącym Komisji Rolnictwa RM. Od 1990 r. prowadzi prywatną praktykę lekarsko-weterynaryjną. Jest właścicielem przedsiębiorstwa zaopatrującego rolników w nawozy, pasze dla zwierząt i sprzęt.
Od 1981 r. członek NSZZ Solidarność i przewodniczący komisji zakładowej. Prezes Towarzystwa Przyjaciół Ziemi Przasnyskiej w latach 1986-1991 i 2001-2011 (obecnie członek Zarządu TPZP). Inicjator budowy wielu pomników w Przasnyszu i okolicach, współtwórca Galerii Św. Stanisława Kostki w Rostkowie (2000), właściciel prywatnego Muzeum Weterynarii. Wydał "Listy z Syberii" (1997). W 2004 odznaczony Srebrnym Krzyżem Zasługi za zasługi w działalności na rzecz społeczności lokalnej. Laureat Medalu Stanisława Ostoi-Kotkowskiego za rok 2012 w kategorii "Medal Honorowy".

</doc>
<doc id="1342735" url="https://pl.wikipedia.org/wiki?curid=1342735" title="Samuel Clarke">
Samuel Clarke

Samuel Clarke (ur. 11 października 1675, zm. 17 maja 1729) – angielski duchowny i uczony: teolog anglikański, filozof i matematyk; zajmował bardzo ważne miejsce w europejskim życiu kulturalnym swoich czasów.
Życiorys.
W latach 1691-95 studiował w Gonville and Caius College na Uniwersytecie Cambridge, następnie był wykładowcą tego kolegium.
Stronnik Newtona, występował często jako jego najbłyskotliwszy, ale i najbardziej zrównoważony rzecznik w złożonych kwestiach filozoficznych i teologicznych dyskutowanych po publikacji "Philosophiae Naturalis Principia Mathematica". Anglikański pastor, kapelan królowej Anny, nie mógł jednak objąć wyższych stanowisk kościelnych, ponieważ ciążył na nim zarzut herezji, jako że negował istnienie Trójcy Świętej na korzyść absolutnego monoteizmu. Także w tym bliski był pozycjom teologicznym wyznawanych przez Newtona. Jego dzieło "The Scripture Doctrine of the Trinity" (1712) wzbudziło wielkie poruszenie. Nie manifestując otwartego ateizmu, ograniczył się w nim do zademonstrowania, że Pismo Święte nie dostarcza wystarczających elementów na rzecz dogmatu Trójcy Świętej.
Sława Clarke’a wiąże się przede wszystkim z upowszechnianiem i obroną teorii fizycznych Newtona; w 1706 r. przełożył na łacinę jego "Optics". Zasłużoną sławą cieszyła się i cieszy do tej pory jego korespondencja z Leibnizem prowadzona w latach 1715-16 i opublikowana w Londynie w 1717 r.; próbował w niej odpowiadać na zarzuty, jakie na płaszczyźnie naukowej, filozoficznej i teologicznej stawiał Leibniz nauce Newtona – w szczególności koncepcjom absolutnej przestrzeni i absolutnego czasu, którym niemiecki filozof przeciwstawiał tezę o ich względności. Biorąc pod uwagę charakter kontrowersji, był to dialog pomiędzy głuchymi i do końca sporu obydwie strony nie zmieniły swoich pozycji. Niemniej publikacja korespondencji odegrała ogromną rolę w wyjaśnianiu wykształconej publiczności tamtych czasów fundamentalnych kwestii filozoficznych leżących u podłoża pewnych podstawowych pojęć rodzącej się nowoczesnej fizyki, takich choćby jak pojęcie czasu i przestrzeni.
Teorie Newtona dostarczyły Clarke'owi decydujących argumentów do sformułowania na nowo zgodnych z aktualnymi ustaleniami nauki dowodów na istnienie Boga oraz jego atrybuty, a na polu moralności absolutnie pewnego kryterium, które służyć miało ustalaniu zasad etycznych – tematowi temu poświęcił wykłady cyklu "Boyle Lectures" w latach 1704-05.
Zgodnie z ówcześnie panującymi nurtami, w wizji Clarke’a dużą rolę odgrywała koncepcja Boga luk.

</doc>
<doc id="1342740" url="https://pl.wikipedia.org/wiki?curid=1342740" title="Bitwa pod Riabową Mogiłą">
Bitwa pod Riabową Mogiłą

Bitwa pod Riabową Mogiłą – starcie zbrojne, które miało miejsce 28 czerwca 1770 w czasie V wojny rosyjsko tureckiej (1768–1774).
Bitwa była stoczona pod kurhanem Riabowa Mogiła leżącym na zachodnim brzegu rzeki Prut, w pobliżu ujścia rzeki Kałmacuj. Rosyjska I armia pod dowództwem Piotra Rumiancewa w sile 38–39 tys. żołnierzy i 115 dział odniosła zwycięstwo nad armia turecko-tatarską pod dowództwem Kapłan – Gireja (do 70 tys. żołnierzy).
Natarcie wojsk rosyjskich z frontu i skrzydeł stworzył zagrożenie okrążenia przeciwnika i doprowadziło do ucieczki z pola walki wojsk tureckich.

</doc>
<doc id="1342743" url="https://pl.wikipedia.org/wiki?curid=1342743" title="Sassenheim (stacja kolejowa)">
Sassenheim (stacja kolejowa)

Sassenheim – stacja kolejowa w Sassenheim, w prowincji Holandia Południowa, w Holandii. Otwarcie stacji nastąpiło w grudniu 2009.

</doc>
<doc id="1342750" url="https://pl.wikipedia.org/wiki?curid=1342750" title="Plunge Protection Team">
Plunge Protection Team



</doc>
<doc id="1342751" url="https://pl.wikipedia.org/wiki?curid=1342751" title="Wybory parlamentarne w Libanie w 1964 roku">
Wybory parlamentarne w Libanie w 1964 roku

Wybory parlamentarne w Libanie odbyły się w kolejne niedziele pomiędzy 5 kwietnia a 3 maja 1964 roku. Wybory odbyły się po decyzji prezydenta Szihaba o rozwiązaniu wybranego w 1960 roku parlamentu. W związku z tą decyzją 19 lutego Raszid Karami zgłosił rezygnację. Prezydent mianował rząd tymczasowy (na jego czele stanął Hussajn Oueini), w celu przeprowadzenia wyborów.
Po wyborze nowego parlamentu Hussajn Oueini utworzył kolejny tymczasowy gabinet, którego zadaniem było przeprowadzenie wyborów prezydenckich.

</doc>
<doc id="1342752" url="https://pl.wikipedia.org/wiki?curid=1342752" title="Wybory prezydenckie w Libanie w 1964 roku">
Wybory prezydenckie w Libanie w 1964 roku

Wybory prezydenckie w Libanie odbyły się 18 sierpnia 1964. Dotychczasowy prezydent Fuad Szihab odrzucił wszelkie apele o kandydowanie na drugą kadencję i propozycję parlamentu wprowadzenia do konstytucji poprawek to umożliwiających. Spodziewał się, że jego następcą zostanie szef jego kancelarii prezydenckiej Iljas Sarkis. Tymczasem nowym prezydentem został Charles Hélou. Wyboru dokonał 99-osobowy parlament.

</doc>
<doc id="1342754" url="https://pl.wikipedia.org/wiki?curid=1342754" title="De Vink">
De Vink

De Vink – stacja kolejowa w Lejdzie, w prowincji Holandia Południowa, w Holandii. Znajdują się tu 2 perony.

</doc>
<doc id="1342766" url="https://pl.wikipedia.org/wiki?curid=1342766" title="Île Denis">
Île Denis



</doc>
<doc id="1342768" url="https://pl.wikipedia.org/wiki?curid=1342768" title="Ile Denis">
Ile Denis



</doc>
<doc id="1342769" url="https://pl.wikipedia.org/wiki?curid=1342769" title="Ratusz w Lęborku">
Ratusz w Lęborku

Ratusz w Lęborku – neogotycki ratusz w Lęborku wybudowany w 1900. Siedziba władz miejskich Lęborka. Od 1987 obiekt wpisany do rejestru zabytków. 
Charakterystycznym elementem budynku jest wieża z hełmem czworobocznym zakończonym ażurową latarnią z iglicą. Usytuowany jest poza granicami średniowiecznego miasta. Dawny ratusz wybudowany w XVIII wieku znajdował się w centrum Rynku.

</doc>
<doc id="1342773" url="https://pl.wikipedia.org/wiki?curid=1342773" title="Pededze">
Pededze

Pededze (est. "Pedetsi jõgi", pol. "Pedeść") – rzeka na Łotwie i w Estonii, prawy dopływ Ewikszty. 
Zlewnia jej ma powierzchnię 2712 km². Rzeka ta ma długość 153 km, w tym na terenie Estonii jej odcinek o długości 12,2 km ma nazwę Pedetsi. Pededze na początku biegu płynie na wysokości 184 m n.p.m., a przy ujściu do Ewikszty wysokość ta wynosi 88,7 m. Przeciętny przepływ wody przy ujściu wynosi od 12,2 m³/s do 131 m³/s.
Rzeka Pededze wraz z przyjmującą jej wody Ewiksztą tworzy granicę między dwiema krainami historycznymi Łotwy – Liwonią i Łatgalią (dawne Inflanty polskie).

</doc>
<doc id="1342776" url="https://pl.wikipedia.org/wiki?curid=1342776" title="UEFA Cup">
UEFA Cup



</doc>
<doc id="1342779" url="https://pl.wikipedia.org/wiki?curid=1342779" title="Time Out with Britney Spears">
Time Out with Britney Spears

Time Out with Britney Spears to pierwsze DVD amerykańskiej piosenkarki pop Britney Spears, materiał został nagrany w 1999 roku. DVD zadebiutowało na siedemnastej pozycji, a skończyło się na trzykrotnej platynie w USA.

</doc>
<doc id="1342782" url="https://pl.wikipedia.org/wiki?curid=1342782" title="Saint-François">
Saint-François

Gminy we Francji:

</doc>
<doc id="1342783" url="https://pl.wikipedia.org/wiki?curid=1342783" title="Saint-Francois">
Saint-Francois



</doc>
<doc id="1342784" url="https://pl.wikipedia.org/wiki?curid=1342784" title="Saint François">
Saint François



</doc>
<doc id="1342785" url="https://pl.wikipedia.org/wiki?curid=1342785" title="Saint Francois">
Saint Francois



</doc>
<doc id="1342787" url="https://pl.wikipedia.org/wiki?curid=1342787" title="Kościół Ducha Świętego w Sierpcu">
Kościół Ducha Świętego w Sierpcu

Kościół filialny pw. Ducha Świętego w Sierpcu – gotycki kościół na Starym Mieście w Sierpcu, przy północnym krańcu placu Fryderyka Chopina.
Kościół wyróżnia spośród innych budowli sakralnych Sierpca wystrój wnętrza oraz pierwotna funkcja szpitalna. Szpital wówczas, zakładany przez Kościół (przyjmujący na ten cel fundacje od zamożnych osób świeckich i duchownych), rozumiany był jako przytułek dla biednych, kalekich, chorych i samotnych. Szpitale były erygowane – czyli instytuowane, to znaczy posiadały odrębną kaplicę, własny zarząd i uposażenie. Kościół w Sierpcu jest jednym z trzech istniejących jeszcze na Mazowszu kościołów szpitalnych.
Obecna bryła kościoła jest efektem ostatniej przebudowy w 1958 roku. Wtedy to przeniesiono prezbiterium na ścianę wschodnią, a wejście wykuto od zachodu.
Historia.
Kościół zbudowany jako kaplica szpitalna. Początków budowy można szukać pod koniec XV wieku. W 1491 roku otrzymał papieskie pozwolenie na odpusty: z okazji święta poświęcenia kościoła i świąt: Trzech Króli, Zwiastowania oraz Wniebowzięcia Najświętszej Maryi Panny. Budowniczymi byli prawdopodobnie był Jan z Przasnysza z synami Mikołajem i Piotrem. Przy budowie otrzymał wystrój gotycki, jednakże w 1614 miasto nawiedził pożar i dotknął również kościół, który w większej części został spalony. Podjęto odbudowę i świątynia zyskała wygląd i wyposażenie barokowe. Również w 1794 roku, gdy ogromny pożar strawił miasto (kościół parafialny, klasztor, większość drewnianej zabudowy), zniszczeniu uległ kościół Ducha Świętego.
Początkowo była to budowla orientowana. W bliżej nieokreślonym czasie, być może w XVII wieku, przeniesiono ołtarz na ścianę zachodnią. Podczas remontu w 1958 roku przywrócono pierwotny stan. W latach 2008–2010 przeprowadzono gruntowny remont świątyni. Wymieniono tynki, zamontowano witraże, założono nowe drzwi i system antywłamaniowy. Sprawiono ponadto nowy ołtarz.
Szpital.
Przy kościele był szpital (raczej przytułek) dla chorych i starych. W 1597 r. przebywało w nim 8 osób: 4 kobiety i 4 mężczyzn. W tym samym roku wydano specjalne ustawy, w myśl których szpital miał nie przyjmować „pijaniców, kosterów albo nierządnych”. Na pożywienie przeznaczano co kwartał 2 korce kaszy, 1 korzec grochu, połeć mięsa, sadło, garniec masła, kopę gomułek. Ponadto mężczyźni otrzymywali po 6 groszy, kobiety – po 5 groszy. Pensjonariusze uprawiali jarzyny na grządkach w ogrodzie obok szpitala. Tak więc od 1518 r. kościół funkcjonował jako kaplica szpitalna, przy przytułku.
Architektura i wyposażenie.
Obecny kościół jest salowy, z niewyodrębnionym prezbiterium, o długości 27 m i szerokości 7,5 m. Na kalenicy mała sygnaturka z cebulastą kopułą. Wschodnia i zachodnia elewacja, zachowane są w stylu barokowym. Do wnętrza prowadzi troje drzwi: główne (zachodnie), boczne (południowe) i do zakrystii (północne).
Prezbiterium.
Kościół nie posiada wyodrębnionego prezbiterium. O jego granicy z nawą świadczy uskok w ścianie północnej (około 40 cm) i strop belkowy (zachowany tylko we wschodniej części). Ołtarz główny drewniany z XVI-wieczną rzeźbą Trójcy Świętej – tzw. Tron Łaski. W prezbiterium zachowana polichromia późnogotycka. W dolnych partiach ścian – sedilia (pierwotnie miejsce dla polichromii). W prezbiterium okna ostrołukowe.
Nawa.
Kościół jest jednonawowy, przekryty stropem płaskim z fasetą. Okna zamknięte półkoliście i koszowo. Brak jest bocznych ołtarzy (choć w przeszłości było ich kilka). Do nawy od strony północnej przylega kwadratowa zakrystia. Ławki ustawione są w dwóch rzędach. Przy północnej ścianie niewielkie podwyższenie, a na nim fisharmonia. Na ścianie zachodniej wisi XVIII-wieczny obraz św. Antoniego Padewskiego (poprzednio wisiał w ołtarzu bocznym w kościele farnym).
Tron Łaski.
W ołtarzu głównym kościoła znajduje się XVI-wieczna rzeźba przedstawiająca Grupę Ukrzyżowania – Boga Ojca, Ukrzyżowanego Chrystusa i Ducha Świętego – tzw. „Tron Łaski”. Do 2005 roku znajdowała się na stole ołtarzowym i pełniła funkcję nastawy. W tym roku została przeniesiona do Muzeum Diecezjalnego w Płocku. W 2010 roku rzeźba wróciła do kościoła i znalazła miejsce w nowym ołtarzu głównym.
Gotycka polichromia.
W latach 30. XVI wieku (około 1529) wykonano w kościele polichromię. Podczas pożaru kościoła w 1614 roku, została częściowo zniszczona i zatynkowana. W 1958 roku, podczas prac renowacyjnych, robotnicy, w trakcie wykuwania wejścia natrafili na fragmenty malowideł. Zdjęto tynki w całym kościele i odkryto, że wszystkie ściany i sufit pokryte były barwnymi obrazami. Jednak z powodu złego ich stanu w nawie, pozostawiono jedynie fragmenty w prezbiterium. Zakonserwowano je i wyeksponowano. Przez prawie pół wieku, pogarszał się ich stan. W latach 90. XX w., głównie z powodu zawilgocenia i zasolenia podłoża murów kościoła, ich stan był tak dramatyczny, iż obserwować można było pudrowanie warstw malarskich na całej powierzchni, łuszczenie farby, zmiany kolorystyki wywołane przez mikroorganizmy. Rysunek postaci, barwy, a tym samym całe przedstawienia stawały się, z roku na rok, coraz mniej czytelne.
Wiele lat trwały starania urzędu konserwatorskiego o pozyskanie środków finansowych na ich konserwację, aż wreszcie w roku 1998 zadanie to znalazło się w rządowym programie „Ochrona wnętrz historycznych”. Wstępny program prac konserwatorskich przewidywał realizację tego projektu w okresie dwóch lat. Szczegółowe rozpoznanie problematyki konserwatorskiej, przede wszystkim rozpoznanie złego stanu murów ceglanych – podłoża polichromii, konieczność ich stopniowego osychania, a także ujawnienie problemu odprowadzania wód opadowych od obiektu i konstrukcyjnych spękań ścian kościoła, wymusiły ustalenie innego, bardziej złożonego i poszerzonego o powyższe zagadnienia, programu konserwatorskiego. Opracowania tegoż podjął się dr Sławomir Skibiński. Prace konserwatorskie przeprowadzono w latach 1998–2001. Całkowity koszt prac, finansowanych głównie z budżetu państwowych służb konserwatorskich, wyniósł 166 tys. złotych.
Polichromia przedstawia różne wydarzenia biblijne. Kolejno są to:
Obecnie malowidła prezentują się bardzo ciekawie. Nie ma już obaw, iż unikalne dzieło mistrzów średniowiecza ulegnie zniszczeniu. Kościół nie jest udostępniany do zwiedzania turystom. Otwierany jest jedynie rankiem, gdyż wtedy odprawiana jest tam msza, a po niej kościół zostaje zamknięty. Sierpecka polichromia stanowi unikat na skalę ogólnopolską.
Wygląd zewnętrzny.
Kościół to budowla zbudowana na planie prostokąta, z niewielkim uskokiem w ścianie północnej. Zbudowany z cegły, z niewielką ilością kamieni polnych w ścianach północnej i zachodniej. Dach dwuspadowy, kryty blachą z ażurową wieżyczką na sygnaturkę, zwieńczoną cebulastym, blaszanym hełmem. Szczyty wschodni i zachodni – barokowe, za spływami wolutowymi, rozczłonkowane toskańskimi pilastrami. Wschodni zwieńczony półkolistym naczółkiem, zachodni – trójkątnym.
Przykościelny cmentarz.
Wokół kościoła znajdował się cmentarz. Początkowo chowano na nim zmarłych ze szpitala. Po jego likwidacji, wykorzystywany jako miejsce pochówku mieszkańców parafii. Na zewnątrz kościoła, jak i wewnątrz nie zachował się żaden nagrobek ani epitafium. Jednak do 2006 roku, wewnątrz, na ścianie północnej wisiała tablica epitafijna Marty z Wałęskich Frankowskiej (zm. 1841) i po niej brak dzisiaj śladu.
Funkcja.
Po likwidacji szpitala w XIX wieku kościół przeszedł pod administrację proboszcza sierpeckiego. On sam wprowadził się do plebanii (kościół farny stoi kilkaset metrów dalej). Po reformie administracyjnej z 1981 roku kościół został uznany za filię parafii św. Wita, Modesta i Krescencji i taką rolę spełnia do dziś.

</doc>
<doc id="1342788" url="https://pl.wikipedia.org/wiki?curid=1342788" title="Ratusz w Działdowie">
Ratusz w Działdowie

Ratusz w Działdowie – barokowy budynek w centrum miasta Działdowo, na środku Placu Mickiewicza, wybudowany w 1796 na miejscu poprzedniego gotyckiego ratusza, który od XIV wieku stanowił siedzibę władz miejskich.
W 1576 roku stała na jego miejscu budowla z muru pruskiego, do której boków przylegały kupieckie kramy. Podczas najazdu tatarskiego siedziba władz została całkowicie zniszczona, a zachowały się tylko podziemia. Król pruski przekazał miastu drewno budowlane na nowy ratusz, jednak przedsięwzięcie nie doszło do skutku, gdyż budulec został rozkradziony.
Nowy ratusz został wzniesiony dopiero w 1733 roku według projektu budowniczego Landmanna. Obecnie stojąca budowla pochodzi jednak z 1796 roku, po uszkodzeniach z I wojny światowej odbudowano ją w 1922 roku.
Do XVIII-wiecznej zabudowy dodano wówczas nowe, neorenesansowe szczyty, wejście od strony ul. Władysława Jagiełły z balkonem i dwoma kolumnami oraz wieżę, którą zniszczono w czasie wojny. Zamieszczony na niej zegar pochodzi z Gdańskiej pracowni.
Pod budynkiem znajduje się pięć średniowiecznych piwnic, które zachowały się do dnia dzisiejszego, lecz są niedostępne. Na piętrze zachował się ozdobny piec kaflowy, a nad wejściem odlany z brązu herb miasta Działdowo.
Obecnie, każdego dnia o godzinie 11:55, z wieży ratusza grany jest hejnał miasta skomponowany przez Danutę Czeczot.
W 2011 roku rozpoczęła się adaptacja budynku na Interaktywne Muzeum Państwa Krzyżackiego. 13 sierpnia 2013 uroczystego otwarcia dokonał m.in. ówczesny Wielki Mistrz Zakonu Bruno Platter. W muzeum znalazły miejsce interaktywne ekspozycje dotyczące powstania i rozwoju państwa krzyżackiego, bitwy pod Grunwaldem oraz ówczesnej techniki wojskowej. W technologii 3D obejrzeć można również bitwy stoczone przez Krzyżaków. Ekspozycja muzealna obejmuje pieczęcie, fragmenty broni, monety, zbroje, przedmioty codziennego użytku, ubiory i makiety zamków.

</doc>
<doc id="1342790" url="https://pl.wikipedia.org/wiki?curid=1342790" title="Trash Like Us">
Trash Like Us

Trash Like Us – trzeci album studyjny niemieckiego duetu Lexy &amp; K-Paul, wydany 25 maja 2007 roku w Niemczech przez wytwórnię Kontor Records. Na albumie znajduje się 15 utworów, zaliczanych do muzyki elektronicznej - zaklasyfikować je można do nurtu muzyki electro.
Edycja limitowana.
Poza podstawową, jednopłytową wersją krążka, do sprzedaży trafiła również dwupłytowa edycja limitowana.

</doc>
<doc id="1342791" url="https://pl.wikipedia.org/wiki?curid=1342791" title="Rozkład F-Snedecora">
Rozkład F-Snedecora



</doc>
<doc id="1342792" url="https://pl.wikipedia.org/wiki?curid=1342792" title="Antoni Trznadel">
Antoni Trznadel

Antoni Trznadel (ur. 13 czerwca 1857 w Odrzykoniu, zm. 1 lipca 1908 w Krakowie) – polski duchowny rzymskokatolicki, teolog, profesor Uniwersytetu Jagiellońskiego.
Życiorys.
Urodził się w Odrzykoniu w zamożnej rodzinie chłopskiej jako syn Wojciecha Trznadla (1829-1889) i Katarzyny Panaś (1833-1894). Ojca Antoniego Trznadla łączyła przyjaźń z pionierem przemysłu naftowego Ignacym Łukasiewiczem, z którym od 1874 roku, zasiadał wspólnie w 12-osobowej Radzie Powiatowej w Krośnie. Po ukończeniu w 1875 C.K. Wyższego Gimnazjum w Rzeszowie, kontynuował naukę w Wyższym Seminarium Duchownym w Przemyślu, uzyskując święcenia kapłańskie w 1879. Następnie podjął studia w Augustineum w Wiedniu; nie dokończył ich jednak w związku z powołaniem go w 1881 na stanowisko wykładowcy teologii dogmatycznej w Wyższym Seminarium Duchownym w Przemyślu. W 1884 otrzymał stopień doktora na Wydziale Teologii Uniwersytetu Jagiellońskiego na podstawie pracy: "De veritate et essentia Sacrificii Missae". W latach 1886–1887 odbył liczne podróże, w trakcie których okresowo studiował w Innsbrucku, w Papieskim Uniwersytecie Gregoriańskim w Rzymie i w Institut Catholique w Paryżu. W 1896 roku został powołany na stanowisko profesora nadzwyczajnego, a w 1898 roku na stanowisko profesora zwyczajnego teologii moralnej Wydziału Teologicznego Uniwersytetu Jagiellońskiego. Zmarł 1 lipca 1908. Został pochowany na Cmentarzu Rakowickim w Krakowie.
Rodzina.
Antoni Trznadel był bratankiem dziekana przeworskiego i proboszcza w Kańczudze - ks. Franciszka Trznadla (1830-1872). Jego bratem był ks. doktor Jan Trznadel (1866-1920) oraz doktor praw - Franciszek Trznadel (ur. 1860). Ksiądz profesor był stryjem Stanisława Trznadla - praprawnuka Klary Zuzanny z Estreicherów Faschingowej (1784-1840), córki Dominika (1750-1809) - protoplasty krakowskiej rodziny Estreicherów. 
Twórczość.
Publikował często na temat m.in. polityki socjalnej Kościoła na łamach: Gazety Kościelnej oraz Przeglądu Powszechnego.

</doc>
<doc id="1342794" url="https://pl.wikipedia.org/wiki?curid=1342794" title="Rozkład Fischera-Snedecora">
Rozkład Fischera-Snedecora



</doc>
<doc id="1342810" url="https://pl.wikipedia.org/wiki?curid=1342810" title="Szowinista">
Szowinista



</doc>
<doc id="1342814" url="https://pl.wikipedia.org/wiki?curid=1342814" title="Triada drukarska">
Triada drukarska



</doc>
<doc id="1342815" url="https://pl.wikipedia.org/wiki?curid=1342815" title="Karabin L96A1">
Karabin L96A1



</doc>
<doc id="1342818" url="https://pl.wikipedia.org/wiki?curid=1342818" title="Ginevra Sforza">
Ginevra Sforza

Ginevra Sforza (ur. w Ankonie w 1440, zm. 16 maja 1507) - nieślubna córka Alessandra Sforzy, pana Pesaro, żona Sante Bentivoglio, rządcy Bolonii, a później jego następcy Giovanniego II Bentivoglio, znana z zamiłowania do przepychu i bezwzględności wobec wrogów.
19 maja 1454 poślubiła Sante Bentivoglio w kościele San Giacomo Maggiore w Bolonii. Miała z nim dwoje dzieci: Costenza (1458-1491) i Ercole (1459-?). W 1463 zmarł jej mąż Sante, a już kilka miesięcy później, w 1464 wyszła za mąż za Giovanniego II Bentivoglio, kuzyna Sante, stając się jednocześnie jego doradczynią w sprawach dotyczących polityki. Prawdopodobnie już wcześniej istniał między nimi romans. Ginevra urodziła drugiemu mężowi szesnaścioro dzieci, z których jedenaścioro dożyło wieku dorosłego:
Giovanni i Ginevra dwukrotnie musieli stawić czoło spiskom przeciwko ich władzy w mieście. W 1488 spisek zawiązała rodzina Malvezzi, a w 1501 rodzina Marescotti. Gdy spisek Marescottich został wykryty, Giovanni, idąc za radą żony, rozkazał stracić wielu jego uczestników, a innych skazał na wygnanie. Po trzęsieniu ziemi, jakie nawiedziło Bolonię w 1505 spiskowcy, którym udało się zbiec, albo zostali wygnani, zwrócili się o pomoc do papieża Juliusza II. Ten zaś zmusił Giovanniego i jego rodzinę do opuszczenia miasta. Ginevra również została wygnana i ekskomunikowana, jako że nie oddaliła się wystarczająco od Bolonii. Zmarła 16 maja 1507, a jej ciało zostało pochowane we wspólnym, bezimiennym grobie niedaleko Busseto. Rok później zmarł również Giovanni.

</doc>
<doc id="1342820" url="https://pl.wikipedia.org/wiki?curid=1342820" title="Socjal-Demokratyczna Partia Albanii">
Socjal-Demokratyczna Partia Albanii

Socjal-Demokratyczna Partia Albanii – albańska partia polityczna założona w 1991 roku. Pierwszym przewodniczącym partii był Skënder Gjinushi, i nie zdobyła ani jednego mandatu w parlamencie.

</doc>
<doc id="1342821" url="https://pl.wikipedia.org/wiki?curid=1342821" title="Juan Atkins">
Juan Atkins

Juan Atkins (ur. 9 grudnia 1962 w Detroit, w stanie Michigan, USA) – amerykański muzyk. Jeden z pierwszych kompozytorów muzyki techno.
Jako syn promotora koncertów, Atkins miał możliwość nauki gry na gitarze basowej oraz perkusji. Wraz ze szkolnymi kolegami, Derrickiem Mayem i Kevinem Saundersonem regularnie słuchali audycji "The Electrifying Mojo" (Charlesa Johnsona) w radiu WGPR. W wieku 16 lat Juan Atkins po raz pierwszy usłyszał muzykę elektroniczną. Doświadczenie to zmieniło jego życie. W wywiadach udzielanych pod koniec lat 90. przywoływał z pamięci brzmienie syntezatorów jako odgłos lądującego UFO. Wkrótce nabył swój pierwszy elektroniczny instrument i zaprzestał gry funk bassu.
Pierwszym syntezatorem jaki zakupił był Korg MS-10. Przy pomocy tego modelu, miksera i magnetofonu kasetowego zaczął nagrywać muzykę. Po udzieleniu Mayowi wskazówek dotyczących miksowania utworów, postanowili wspólnie występować jako duet DJ-ski "Deep Space". W 1981 r. zaczęli dostarczać swoje długie miksy Johnsonowi w celu ich prezentacji na antenie radia. Do współpracy z Atkinsem i Mayem dołączył Saunderson. Po zmianie nazwy grupy na "Deep Space Soundworks", otworzyli klub muzyczny w centrum Detroit, którego celem była promocja i nawiązanie współpracy z lokalnymi DJ-ami.
W 1982 r. Atkins wraz z Richardem Davisem wydali pod aliasem Cybotron, singiel "Cosmic Cars". Okazał się on na tyle dobry, że artyści zdecydowali się zrealizować debiutancki album. Był nim "Enter", wydany w 1983 r. nakładem wytwórni Fantasy Records. Pochodzący z owej płyty utwór pt. "Clear" okazał się strzałem w dziesiątkę. Zamiast modyfikować elementy muzyki Kraftwerk, ścieżka "Clear" łączyła je z muzyką klubową. Różnice wizji artystycznych między Rikiem Davisem zmusiły Atkinsa do opuszczenia grupy. Davis pragnął, aby styl grupy bliższy stał się muzyce rockowej, Atkins zaś chciał pozostać przy stylistyce electro. W 1985 r. stworzył on projekt solowy "Model 500" oraz założył wytwórnię płytową Metroplex. Pierwszym singlem wydanym pod nowym pseudonimem był "No UFOs", który stał się hitem Detroit i Chicago. Ta jak i kolejne produkcje stanowiły punkt zwrotny i nadały Atkinsowi miano "ojca muzyki techno".
Wczesne prace Juana Atkinsa były klasyfikowane do gatunku electro. Przez lata styl artysty ewoluował, stając się bardziej złożonym. Duża część współczesnych prac posiada wiele warstw tła dźwiękowego. Dziś muzyka techno stanowi specyficzny i odrębny gatunek. Zarówno Atkins, jak i pozostali artyści definiując swe inspiracje, powołują się na długo emitowaną w Detroit audycję radiową Charlesa "The Electrifying Mojo" Johnsona. Mojo będąc lokalną legendą, prezentował wówczas utwory takich wykonawców jak Kraftwerk, Parliament, The B-52's czy Princea.

</doc>
<doc id="1342827" url="https://pl.wikipedia.org/wiki?curid=1342827" title="Pakt Narodowy">
Pakt Narodowy

Pakt Narodowy (arab. ميثاق وطني) – niepisane porozumienie przywódców religijnych i politycznych o podziale władzy uzależnionych od znaczenia i liczebności gmin religijnych lub mniejszości etnicznych w Libanie. Został zawarty w 1943 roku. Na Pakcie Narodowym opierał się system polityczny Libanu od momentu jego powstania aż do wybuchu libańskiej wojny domowej w 1975 roku.

</doc>
<doc id="1342832" url="https://pl.wikipedia.org/wiki?curid=1342832" title="Nefyn">
Nefyn

Nefyn – miasto w Wielkiej Brytanii, w północno-zachodniej Walii, w hrabstwie Gwynedd. Jest położone na półwyspie Lleyn. Populacja wynosi 2550 osób. 23 czerwca 1984 roku urodziła się tam Duffy, walijska piosenkarka soulowa.

</doc>
<doc id="1342836" url="https://pl.wikipedia.org/wiki?curid=1342836" title="Ojciec studenta">
Ojciec studenta

Ojciec studenta (tytuł oryginalny: "Babai i studentit") – albański film fabularny z roku 1988 w reżyserii Fatmira Koçiego, na motywach opowiadania Kiço Blushiego pod tym samym tytułem.
Opis fabuły.
Rolnik z zapadłej wsi wyjeżdża do stolicy, aby odwiedzić studiującego tam syna. W Tiranie dostrzega syna w towarzystwie dziewcząt, ubranych według najnowszej mody. Ojciec nie może się pogodzić z trybem życia swojego syna i towarzystwem, w którym się obraca.

</doc>
<doc id="1342837" url="https://pl.wikipedia.org/wiki?curid=1342837" title="Jindřich Fügner">
Jindřich Fügner

Jindřich Fügner, nazwisko rodowe Heinrich Fügner (ur. 12 września 1822 w Pradze, zm. 15 listopada 1864 tamże) – czeski działacz sportowy i współzałożyciel czeskiego towarzystwa sportowego Sokół.
Życiorys.
Urodził się w Pradze w rodzinie handlarza tkanin.
Uczył się w gimnazjum, ale w piątej klasie musiał porzucić szkołę, gdyż jego zachowanie było wielką przeszkodą w dokończeniu nauki. Pierwotnie z powodzeniem prowadził przedsiębiorstwo handlowe (od 1849), później ubezpieczeniowe.
Z pracy nie był zadowolony, dlatego dalej kształcił się sam, przede wszystkim w muzyce (grał na fortepianie i organach), matematyce, historii, oraz filozofii.
Spotkanie z Miroslavem Tyršem zapoczątkowało wielką przyjaźń, której zwieńczeniem było powstanie organizacji sportowej Sokół Praski. Także stał się pierwszym naczelnikiem tego stowarzyszenia. W tej funkcji pokazał się jako wybitny organizator, bezinteresowny, szczodry choć anonimowy darczyńca wszystkich wyraźnych interesów gospodarczych Sokoła i prawdziwy demokrata.
Brał wielki udział przy budowie pierwszej sali gimnastycznej w Pradze na ulicy Żytnej.
Zmarł w wieku 42 lat.

</doc>
<doc id="1342838" url="https://pl.wikipedia.org/wiki?curid=1342838" title="Artomius">
Artomius



</doc>
<doc id="1342839" url="https://pl.wikipedia.org/wiki?curid=1342839" title="Piotr Artomius">
Piotr Artomius



</doc>
<doc id="1342841" url="https://pl.wikipedia.org/wiki?curid=1342841" title="Karolina Wojnarowska">
Karolina Wojnarowska

Karolina Wojnarowska, z domu "Rylska" (ur. 14 listopada 1814 w Połomi, zm. 12 maja 1858 w Kościelisku lub Kościelcu) – polska pisarka.
Życiorys.
Karolina Wojnarowska przyszła na świat 14 listopada 1814 r. w Połomi w rodzinie Antoniego Rylskiego i Antoniny z Myszkowskich. Jako żona Franciszka Wojnarowskiego zamieszkała w Krakowie, gdzie brała żywy udział w życiu kulturalnym. Wojnarowscy mieli córkę Julię. 
Prawdopodobnie pierwsze literackie kroki stawiała w "Przyjacielu Ludu", później zaś jej teksty pojawiały się w "Dzienniku Literackim" i "Nowinach Lwowskich". Zainteresowania pisarki skupiały się wokół kwestii wychowania i wykształcenia kobiet. Książki Wojnarowskiej miały charakter dydaktyczno-wychowawczy i patriotyczno-religijny, a podpisywane były pseudonimami - Karol Nowowiejski, ks. L. Nowara, Młoda Polka. 
Zmarła 12 maja 1858 r. w Kościelcu pod Krakowem.

</doc>
<doc id="1342843" url="https://pl.wikipedia.org/wiki?curid=1342843" title="Wojna rosyjsko-turecka (1806–1812)">
Wojna rosyjsko-turecka (1806–1812)

Wojna rosyjsko-turecka 1806–1812 pomiędzy Imperium Rosyjskim a Imperium Osmańskim. Doprowadziła do przyłączenia Besarabii do Rosji.
Wojna była spowodowana polityką rewanżu i próbą odniesienia zwycięstwa w związku z zaangażowaniem sił Rosji w wojnach z Francją 1805–1807 (p. III koalicja antyfrancuska i IV koalicja antyfrancuska) i Iranem 1804–1813. Powodem wybuchu wojny było naruszenie przez Turcję umowy z 1805 o zasadach przepływu statków rosyjskich przez cieśniny i zmiana przez tureckiego sułtana prorosyjsko nastrojonych władców hospodarstw Mołdawii i Wołoszczyzny. Rząd rosyjski, obawiając się zajęcia księstw naddunajskich przez wojska francuskie wysadzone w Dalmacji w listopadzie i grudniu 1806, wprowadził do księstw swoje wojska pod dowództwem I.I. Michelsona. 30 grudnia Turcja wypowiedziała Rosji wojnę. W lutym rosyjska eskadra okrętów pod dowództwem Dmitrija Sieniawina, znajdującego się koło wyspy Korfu rozpoczęła działania bojowe i w maju w bitwie pod Dardanelami i w czerwcu w bitwie pod Athos rozbiła flotę turecką. W walkach nad Dunajem wojska tureckie zostały pobite w kilku bitwach lokalnych i wycofały się za Dunaj. Po zawarciu pokoju w Tylży 1807 między Francją i Rosją Napoleon, zgodnie z warunkami pokoju, wystąpił jako pośrednik w celu zawarcia pokoju pomiędzy Rosją i Turcją. W sierpniu zostało zawarte porozumienie o zawieszeniu broni, które trwało do marca 1809.
Wiosną 1809 r. 80 tysięczna armia rosyjska pod dowództwem feldmarszałka Aleksandra Prozorowskiego (a od sierpnia gen. Piotra Bagrationa) rozpoczęła działania bojowe przeciwko tureckim twierdzom. Zajęły kilka twierdz w tym Izmaił oraz okrążyły twierdzę w Silistrze. W październiku 1809 Bagration zmuszony był odstąpić od Silistry w związku z nadciągającą pod twierdzę 50-tysięczną armią turecką. W lutym 1811 naczelnym dowódcą Dunajskiej armii rosyjskiej został gen. lejtnant Nikołaj Kamienski. W maju armia rosyjska przeprawiła się przez Dunaj i opanowała twierdze Pazardżik (dzisiaj Dobricz), Silistrę i Razgrad, a w czerwcu okrążyła Szumen. Szturm Ruszczuka w lipcu zakończył się niepowodzeniem. Turecki naczelny dowódca Kör Yusuf pasza próbował rozbić wojska rosyjskie pod Ruszczukiem, ale poniósł klęskę w sierpniu pod Batinem (wieś w dzisiejszym obwodzie Ruse). Ruszczuk i Żurża kapitulowały.
Na początku 1811 Dunajska armia została osłabiona wycofaniem z jej składu części sił i ich przerzutem na zachód. Wyznaczony w marcu 1811 naczelnym dowódcą Michaił Kutuzow ześrodkował swoje siły (ok. 45 tys. żołnierzy) na głównym kierunku uderzenia. W czerwcu 60 tys. armia Lal Aziza Ahmeta paszy rozpoczęła natarcie na Ruszczuk. Kutuzow mający 15 tys. żołnierzy odparł atak i wycofał swoje wojska za Dunaj. W końcu sierpnia Ahmet pasza przeprawił się przez Dunaj i ześrodkował 35 tys. armię na lewym brzegu. W październiku rosyjski korpus w sile 10 tys. żołnierzy przeprawił się na prawy brzeg Dunaju, na zachód od Ruszczuka. Główne siły tureckie znajdujące się na lewym brzegu znalazły się w okrążeniu w rejonie Swobodży, gdzie skapitulowały 5 grudnia.
W październiku rozpoczęto rozmowy pokojowe, zakończone podpisaniem 28 maja 1812 roku pokoju w Bukareszcie, który przyłączył do Rosji Besarabię.

</doc>
<doc id="1342848" url="https://pl.wikipedia.org/wiki?curid=1342848" title="Gołoledż">
Gołoledż



</doc>
<doc id="1342849" url="https://pl.wikipedia.org/wiki?curid=1342849" title="Zespół dolnego neuronu ruchowego">
Zespół dolnego neuronu ruchowego

Zespół dolnego neuronu ruchowego – zespół objawów związany z uszkodzeniem włókien nerwowych dolnego neuronu motorycznego biegnących z rogu przedniego rdzenia kręgowego. 
Jedną z głównych charakterystycznych cech zespołu jest porażenie wiotkie. Przeciwna sytuacja, czyli porażenie spastyczne, wiąże się z uszkodzeniem górnego neuronu ruchowego.
Wyróżnia się cztery typy uszkodzenia dolnego neuronu ruchowego:

</doc>
<doc id="1342850" url="https://pl.wikipedia.org/wiki?curid=1342850" title="Fascykulacje">
Fascykulacje



</doc>
<doc id="1342853" url="https://pl.wikipedia.org/wiki?curid=1342853" title="Zespół dolnego motoneuronu">
Zespół dolnego motoneuronu



</doc>
<doc id="1342859" url="https://pl.wikipedia.org/wiki?curid=1342859" title="Przedsiębiorstwo pogrzebowe">
Przedsiębiorstwo pogrzebowe

Przedsiębiorstwo pogrzebowe (oryg. tytuł: "Funeral Business") – albański film krótkometrażowy z roku 1999 w reżyserii Gjergja Xhuvaniego.
Opis fabuły.
Akcja filmu rozgrywa się w roku 1997, w okresie kryzysu państwa albańskiego i anarchizacji życia społecznego. W społeczeństwie, które odrzuca zasady moralne na rzecz osiągnięcia doraźnego zysku Sana jest kobietą z innej epoki. Wiara w Boga i troska o własną rodzinę utrudniają jej normalne funkcjonowanie w społeczeństwie okresu transformacji.
Pierwsze zdjęcia do filmu kręcono jeszcze w czasie wydarzeń 1997. Film zdobył Grand Prix na Festiwalu Filmowym w Montpellier.

</doc>
<doc id="1342860" url="https://pl.wikipedia.org/wiki?curid=1342860" title="Stanisław Kłys">
Stanisław Kłys

Stanisław Kłys (ur. 1934), prawnik i archiwista, doktor nauk prawnych, były oficer Urzędu Bezpieczeństwa Publicznego i Służby Bezpieczeństwa (SB).
Praca zawodowa.
1953-1971 oficer (kapitan) Urzędu Bezpieczeństwa Publicznego i Służby Bezpieczeństwa (usunięty z SB za korupcję i branie łapówek otrzymał tzw. „emeryturę resortową”), z ramienia SB prowadził w latach 1956-1969 inwigilację Stanisława Hejmowskiego – poznańskiego adwokata, obrońcy uczestników wydarzeń Poznańskiego Czerwca 1956, 1971-1974 prowadził gospodarstwo rolne rodziców, 1974-1999 dyrektor Archiwum Państwowego w Poznaniu i od 1999 główny specjalista w Naczelnej Dyrekcji Archiwów Państwowych RP, 1994-1999 wykładowca archiwistyki w Zakładzie Archiwistyki Instytutu Historii Uniwersytetu im. Adama Mickiewicza w Poznaniu (kierownik prof. Stanisław Sierpowski), 1998-2008 wykładowca w Bałtyckiej Wyższej Szkole Humanistycznej w Koszalinie.
Śledztwo IPN.
30 czerwca 2008 r. IPN wszczął śledztwo przeciwko dr Stanisławowi Kłysowi, byłemu kapitanowi SB, za prześladowanie mecenasa Stanisława Hejmowskiego - obrońcy Powstańców z Czerwca '56 w Poznaniu.

</doc>
<doc id="1342867" url="https://pl.wikipedia.org/wiki?curid=1342867" title="Lochy">
Lochy

Lochy – podziemna część zamku służąca zwłaszcza w czasach pokoju jako więzienie. Jako że znajdowała się zazwyczaj pod głównym zamkiem była jednocześnie najbezpieczniejszym miejscem, dlatego w okresie wojny miała charakter obronny.

</doc>
<doc id="1342873" url="https://pl.wikipedia.org/wiki?curid=1342873" title="Hydrodynamiczne prawo Newtona">
Hydrodynamiczne prawo Newtona

Hydrodynamiczne prawo Newtona – fundamentalne prawo mechaniki płynów rzeczywistych, którego zasadnicza idea sformułowana została przez Izaaka Newtona w XVII wieku. Współcześnie używana wersja tego prawa jest zgodna z ideą Newtona, stosuje jednak wiele ścisłych pojęć nieznanych w fizyce XVII wieku.
Sformułowanie słowne.
Zgodnie z "hydrodynamicznym prawem Newtona" naprężenie ścinające w płynie jest wprost proporcjonalne do występującej w nim szybkości ścinania, a współczynnik proporcjonalności zwany lepkością jest parametrem charakterystycznym dla danego rodzaju płynu.
Ścisłe sformułowanie matematyczne.
Naprężenie ścinające w danym punkcie materialnym płynu, reprezentowane przez dewiatorowy tensor naprężeń (ang. "deviatoric stress tensor") jest wprost proporcjonalne do występującej w jego otoczeniu tego punktu szybkości ścinania reprezentowanej przez tensor szybkości ścinania formula_1 lub tensor Rivlina-Ericksena formula_2 a skalarny współczynnik proporcjonalności zwany lepkością jest parametrem charakterystycznym dla danego rodzaju płynu. Reguła powyższa może być wyrażona w dwóch alternatywnych, równoważnych formułach matematycznych:
gdzie formula_5 jest tensorem naprężeń, formula_6 jest ciśnieniem płynu, formula_7 jest tensorem jednostkowym (deltą Kroneckera), a formula_8 jest lepkością płynu. Wyrażenia z lewej strony powyższych równań reprezentują dewiatorowy tensor naprężeń.
Sformułowanie w postaci skalarnej.
Naprężenie ścinające w danym punkcie materialnym płynu formula_9 jest wprost proporcjonalne do występującej w otoczeniu tego punktu szybkości ścinania formula_10 a współczynnik proporcjonalności zwany lepkością formula_8 jest parametrem charakterystycznym dla danego rodzaju płynu:
Znaczenie fizykalne.
Hydrodynamiczne prawo Newtona stanowi podstawę mechaniki płynów newtonowskich, zwanych też, niezbyt precyzyjnie, płynami rzeczywistymi. Wiąże ono naprężenie w płynie z szybkością ścinania. Wprowadza pojęcie tarcia wewnętrznego między poruszającymi się względem siebie sąsiadującymi warstwami płynu. Miarą wielkości tego tarcia jest lepkość płynu, traktowana jako fizykalna cecha charakterystyczna dla danego rodzaju płynu.
Hydrodynamiczne prawo Newtona wprowadza zatem pojęcie lepkości płynu. Pojęcia tego nie można zdefiniować w oderwaniu od hydrodynamicznego prawa Newtona.
Hydrodynamiczne prawo Newtona nie funkcjonuje w odniesieniu do płynów idealnych stanowiących abstrakcję umysłową. Stosowanie praw mechaniki płynów idealnych w odniesieniu do przepływów płynów rzeczywistych prowadzi często do paradoksów hydrodynamiki.
Hydrodynamiczne prawo Newtona nie stosuje się do tzw. płynów nieliniowych, zwanych też płynami nienewtonowskimi.
Inne informacje.
Hydrodynamicznego prawa Newtona nie należy mylić z powszechnie znanymi trzema prawami mechaniki Newtona, dotyczącymi ogólnych ruchów ciał.

</doc>
<doc id="1342878" url="https://pl.wikipedia.org/wiki?curid=1342878" title="Joseph Westwood">
Joseph Westwood

Joseph Westwood (ur. 1884, zm. 17 lipca 1948) – brytyjski polityk, członek Partii Pracy, minister w pierwszym rządzie Clementa Attleego.
Życiorys.
Wykształcenie odebrał w Buckhaven Higher Grade School. Następnie pracował jako praktykant u sprzedawcy tekstyliów, jako goniec oraz górnik. Działał w związkach zawodowych górników na terenie Fife.
W listopadzie 1922 r. został wybrany do Izby Gmin jako reprezentant okręgu Peebles and Southern Midlothian. W parlamencie zasiadał do przegranych wyborów w 1931 r. W 1933 r. bez powodzenia startował w wyborach uzupełniających w okręgu East Fife. DO parlamentu powrócił dopiero w 1935 r. wygrywając wybory powszechne w okręgu Stirling and Falkirk.
Po wygranej Partii Pracy w wyborach 1929 r. został parlamentarnym prywatnym sekretarzem ministra ds. Szkocji Williama Adamsona. Od marca do sierpnia 1931 r. był parlamentarnym podsekretarzem stanu w Ministerstwie ds. Szkocji. Ponownie sprawował ten urząd w latach 1940-1945. Od lipca 1945 do października 1947 r. był ministrem ds. Szkocji. Od 1943 r. był członkiem Tajnej Rady.
Zginął w wypadku samochodowym w 1948 r. Został pochowany na Dysart Cemetery w Kirkcaldy.

</doc>
<doc id="1342879" url="https://pl.wikipedia.org/wiki?curid=1342879" title="Giovanni Visconti (kolarz)">
Giovanni Visconti (kolarz)

Giovanni Visconti (ur. 13 stycznia 1983 w Turynie) – włoski kolarz szosowy.
Kariera.
Giovanni Visconti został w roku 2003 mistrzem Włoch i mistrzem Europy do 23 lat. Poza tym wygrał jeszcze GP Kranj i jeden etap w Giro di Toscana. W roku 2004 przeszedł na zawodowstwo wstępując w szeregi grupy De Nardi. W tym samym roku wygrał 2 etapy podczas Giro delle Regione, Ronde van Vlaanderen do 23 lat i ponownie GP Kranj. Rok później zmienił barwy klubowe na Domina Vacanze. Od roku 2006 Visconti jeździł dla niemiecko-włoskiej drużyny Team Milram, jednak w 2007 roku przeszedł do grupy ProTour – Quick Step-Innergetic. W tym też roku został niespodziewanie mistrzem Włoch. Od 2009 roku jeździł w grupie ISD-NERI, z którą - podobnie jak rok wcześniej - wygrał w Coppa Sabatini. W 2010 wygrał wyścig wieloetapowy Presidential Cycling Tour of Turkey i po raz kolejny wywalczył mistrzostwo Włoch. Wyczyn ten powtórzył jeszcze raz w roku 2011, dzięki czemu został piątym kolarzem w historii Włoch, który trzykrotnie sięgnął po tytuł mistrza tego kraju.

</doc>
<doc id="1342880" url="https://pl.wikipedia.org/wiki?curid=1342880" title="Jedność dla Praw Człowieka">
Jedność dla Praw Człowieka



</doc>
<doc id="1342886" url="https://pl.wikipedia.org/wiki?curid=1342886" title="Matteo Priamo">
Matteo Priamo

Matteo Priamo (ur. 20 marca 1982 w Castelfranco Veneto) - włoski kolarz szosowy. 

</doc>
<doc id="1342889" url="https://pl.wikipedia.org/wiki?curid=1342889" title="Roberta Williams">
Roberta Williams

Roberta Heuer Williams (ur. 16 lutego 1953) – amerykańska projektantka gier komputerowych. Znana szczególnie z wyprodukowanej przez siebie serii King’s Quest.
Roberta i jej mąż, Ken Williams, założyli w 1979 roku firmę On-Line Systems, która potem zmieniła nazwę na Sierra Entertainment. Ich wkład do rynku gier zostały opisany w książce .
Roberta i Ken są małżeństwem od 4 listopada 1972. Mają dwoje dzieci: DJ (ur. 1973) i Chrisa (ur. 1979). Obecnie mieszkają w Meksyku.

</doc>
<doc id="1342891" url="https://pl.wikipedia.org/wiki?curid=1342891" title="Okręg wyborczy Peebles and Southern Midlothian">
Okręg wyborczy Peebles and Southern Midlothian

Okręg wyborczy Peebles and Southern Midlothian powstał w 1918 r. i wysyłał do brytyjskiej Izby Gmin jednego deputowanego. Okręg obejmował hrabstwo Peebles i południową część hrabstwa Midlothian w Szkocji. Został zlikwidowany w 1950 r.

</doc>
<doc id="1342893" url="https://pl.wikipedia.org/wiki?curid=1342893" title="Front Narodowy (Albania)">
Front Narodowy (Albania)

Front Narodowy (Balli Kombëtar) – albańska nacjonalistyczna partia polityczna. W 2001 roku partia była częścią koalicji wyborczej o nazwie Unii dla Zwycięstwa, która zdobyła 37,1% głosów oraz 46 miejsc w parlamencie. W skład koalicji wchodziły następujące partie:

</doc>
<doc id="1342895" url="https://pl.wikipedia.org/wiki?curid=1342895" title="Okręg wyborczy Stirling and Falkirk">
Okręg wyborczy Stirling and Falkirk

Okręg wyborczy Stirling and Falkirk powstał w 1918 r. i wysyłał do brytyjskiej Izby Gmin jednego deputowanego. Okręg obejmował miasta Stirling, Falkirk i Grangemouth w Szkocji. Został zlikwidowany w 1974 r.

</doc>
<doc id="1342897" url="https://pl.wikipedia.org/wiki?curid=1342897" title="Sainte Rose">
Sainte Rose



</doc>
<doc id="1342898" url="https://pl.wikipedia.org/wiki?curid=1342898" title="Sainte-Rose">
Sainte-Rose

Zobacz też: Santa Rosa

</doc>
<doc id="1342899" url="https://pl.wikipedia.org/wiki?curid=1342899" title="Dzieje Nowej Huty">
Dzieje Nowej Huty

Dzieje Nowej Huty – muzeum w Krakowie, oddział Muzeum Historycznego Miasta Krakowa, bada, opracowuje i udostępnia informacje o Nowej Hucie od prehistorii do współczesności; organizuje wystawy tematyczne, lekcje muzealne, wykłady i konferencje naukowe, a także przygotowuje naukowe i popularyzatorskie publikacje dotyczące dziejów Nowej Huty. Dodatkowo urządza wycieczki umożliwiające poznanie m.in. architektury i urbanistyki starej części Nowej Huty wraz z Placem Centralnym i Centrum Administracyjnym kombinatu, nowoczesnej architektury sakralnej, wpisanej w historię walki mieszkańców tej dzielnicy z systemem komunistycznym, a także obiektów i zespołów zabytkowych, istniejących na tym terenie przed powstaniem Nowej Huty.
Oddział mieści się na parterze bloku mieszkalnego, wybudowanego w 1957 roku na os. Słonecznym (dawniej B-33), w pomieszczeniach dawnego sklepu "Składnicy Harcerskiej", gdzie urządzono salę wystawienniczo-audiowizualną. Posiada m.in. kolekcje fotografii Nowej Huty autorstwa znanych krakowskich fotografów: Henryka Hermanowicza, Stanisława Gawlińskiego i Janusza Podleckiego. Dzięki darowiźnie Marty Ingarden w jego zbiorach znalazły się projekty architektoniczne budynków nowohuckich wykonane przez Janusza Ingardena, jednego z głównych architektów Nowej Huty. Gromadzone są tu też pamiątki dokumentujące dzieje nowohuckiej Solidarności (ulotki, wydawnictwa drugiego obiegu, znaczki, plakaty itp.), a także życie codzienne mieszkańców, w tym obiekty z okresu przed powstaniem miasta i kombinatu metalurgicznego. Przedmioty te będą w przyszłości stanowić elementy stałej ekspozycji. Pokazywane są na wystawach czasowych związanych z historią i zabytkami Nowej Huty.
Oddział promuje ideę Muzeum Rozproszonego Nowej Huty, mającego przybliżać wartości kulturowe i historyczne Nowej Huty w ich naturalnym kontekście, we współpracy z instytucjami oraz osobami tworzącymi lokalną społeczność. W ramach Muzeum Rozproszonego organizowana jest doroczna impreza „Zajrzyj do Huty”, podczas której partnerzy MRNH przygotowują wydarzenia i wycieczki promujące dziedzictwo Nowej Huty.
Od 1 marca 2019 r. muzeum połączyło się z Muzeum PRL-u (w organizacji) tworząc Muzeum Nowej Huty i przeniosło się do byłego kina Światowid w Krakowie (os. Centrum E 1).

</doc>
<doc id="1342900" url="https://pl.wikipedia.org/wiki?curid=1342900" title="King's Quest I">
King's Quest I



</doc>
<doc id="1342906" url="https://pl.wikipedia.org/wiki?curid=1342906" title="Tyrystor IGCT">
Tyrystor IGCT

Tyrystor IGCT (ang. "Integrated Gate Commutated Thyristor") - zmodyfikowany tyrystor GTO opracowany przez firmę ABB. 
W porównaniu z tyrystorem GTO został bardziej rozbudowany układ generujący prąd potrzebny do wyłączania tyrystora. Dzięki temu zminimalizowano straty powstające w trakcje pracy. Tyrystory IGCT wykorzystywane są obecnie w falownikach średniego napięcia.

</doc>
<doc id="1342908" url="https://pl.wikipedia.org/wiki?curid=1342908" title="Zasiłek rodzinny">
Zasiłek rodzinny

Zasiłek rodzinny – zasiłek, mający na celu częściowe pokrycie wydatków związanych utrzymaniem dziecka. Zasady ustalania uprawnień i wypłaty zasiłku rodzinnego reguluje ustawa z dnia 28 listopada 2003 roku o świadczeniach rodzinnych.
Uprawnieni.
Zasiłek rodzinny przysługuje:
Zasiłek rodzinny przysługuje do ukończenia przez dziecko:
Wysokość zasiłku.
Wysokość zasiłku rodzinnego uzależniona jest od wieku dziecka i od 1 stycznia 2017 wynosi:
Do zasiłku rodzinnego (po spełnieniu odpowiednich warunków określonych w ustawie z dnia 28 listopada 2003 r. o świadczeniach rodzinnych) przysługują dodatki do zasiłku rodzinnego.

</doc>
<doc id="1342915" url="https://pl.wikipedia.org/wiki?curid=1342915" title="Eccles (ciastko)">
Eccles (ciastko)

Eccles ("Eccles cake") – małe, okrągłe ciastko z ciasta francuskiego w kształcie placka, z nadzieniem z koryntek i posypane drobnym cukrem. Opcjonalnie do posypania wybiera się Demerarę.
Nazwa ciastka "Eccles" pochodzi od angielskiego miasta Eccles, w Salford. Nie wiadomo, kto stworzył pierwszy przepis na ciasto. James Birch jest podawany jako pierwsza osoba, która już w 1793 roku zajmowała się ich masową sprzedażą w celach komercyjnych.
Ciasto "Eccles" znane jest też pod innymi nazwami: "squashed fly cake" („ciastko ze zgniecionych much”), "fly cake". Podobnym specjałem jest nadziewane z żurawiną i rodzynkami ciastko "fly's graveyard" ("flies cemetery"), którego nazwę można przetłumaczyć jako „cmentarzysko much”. Często nazwą "Eccles" określa się też małe herbatniki "Garibaldi".

</doc>
<doc id="1342917" url="https://pl.wikipedia.org/wiki?curid=1342917" title="Saint-Andre">
Saint-Andre



</doc>
<doc id="1342921" url="https://pl.wikipedia.org/wiki?curid=1342921" title="Saint Andre">
Saint Andre



</doc>
<doc id="1342924" url="https://pl.wikipedia.org/wiki?curid=1342924" title="Most Glienicke">
Most Glienicke

Most Glienicke (niem. Glienicker Brücke) znajduje się w Berlinie, na rzece Haweli i łączy dwa miasta: Poczdam i Berlin. Dawniej przebiegała na nim granica pomiędzy Berlinem Zachodnim, a Wschodnimi Niemcami. Został zbudowany w roku 1907.
Most szpiegów.
W czasie zimnej wojny Związek Radziecki i Stany Zjednoczone trzykrotnie wykorzystały most do wymiany pojmanych szpiegów. Z tego powodu został on nazwany przez dziennikarzy „mostem szpiegów”.
Pierwsza wymiana szpiegów między supermocarstwami miała miejsce 10 lutego 1962 roku. USA zwolniły radzieckiego szpiega pułkownika Rudolfa Abla w zamian za pilota Francisa Gary Powersa, pojmanego po zestrzeleniu w 1960 roku nad Związkiem Radzieckim samolotu szpiegowskiego U-2. W wyniku szczęśliwego zbiegu okoliczności świadkiem tej wymiany była Annette von Broecker.
Następna wymiana miała miejsce 11 czerwca 1985, kiedy w zamian za 25 amerykańskich agentów, w tym 5 Polaków (Jerzy Pawłowski, Leszek Chróst, Bogdan Walewski, Norbert Adamaschek i Jacek Jurzak), z czego dwóch zrezygnowało z możliwości wyjazdu do USA (Jerzy Pawłowski oraz inny agent wystawiony do wymiany przez stronę wschodnioniemiecką), zwolniony został oficer wywiadu PRL Marian Zacharski oraz trzech innych szpiegów przetrzymywanych na Zachodzie (Niemcy: Alfred Zehe, Alicja Michelson; Bułgar: Penjo Baiczew Kostadinow).
Ostatnia i jednocześnie najbardziej znana wymiana odbyła się 11 lutego 1986, kiedy obrońca praw człowieka i więzień polityczny Natan Szaranski oraz trzech agentów Zachodu zostało wymienionych za Karla Koechera i czterech innych agentów bloku wschodniego.
Most Glienicke jako miejsce wymiany więźniów był wykorzystany w literaturze oraz w filmach:

</doc>
<doc id="1342925" url="https://pl.wikipedia.org/wiki?curid=1342925" title="Saint André">
Saint André



</doc>
<doc id="1342926" url="https://pl.wikipedia.org/wiki?curid=1342926" title="Saint-Benoit">
Saint-Benoit



</doc>
<doc id="1342932" url="https://pl.wikipedia.org/wiki?curid=1342932" title="Sulfotlenek dimetylu">
Sulfotlenek dimetylu



</doc>
<doc id="1342936" url="https://pl.wikipedia.org/wiki?curid=1342936" title="Chobar">
Chobar

Chobar – wioska w Dolinie Katmandu, położona na wzgórzu nad rzeką Bagmati, 6 km na południe od Katmandu w pobliżu Wąwozu Chobar. Znajduje się tam świątynia Adinath Lokeshwar Mandir wybudowana w XV w., która została przebudowana w roku 1640.

</doc>
<doc id="1342938" url="https://pl.wikipedia.org/wiki?curid=1342938" title="Proces załogi Sachsenhausen">
Proces załogi Sachsenhausen



</doc>
<doc id="1342940" url="https://pl.wikipedia.org/wiki?curid=1342940" title="Sandra Völker">
Sandra Völker

Sandra Völker (ur. 1 kwietnia 1974 w Lubece) – niemiecka pływaczka specjalizująca się w krótkich dystansach.
Völker w latach 1991-2004 zdobyła 4 medale olimpijskie, 6 medali Mistrzostw Świata, 11 medali Mistrzostw Świata na krótkim basenie, 17 medali Mistrzostw Europy oraz 23 medale Mistrzostw Europy na krótkim basenie, co czyni ją obok Franziski van Almsick najbardziej utytułowaną pływaczką niemiecką. 
Po Igrzyskach olimpijskich w Atenach w 2004 zakończyła karierę.

</doc>
<doc id="1342942" url="https://pl.wikipedia.org/wiki?curid=1342942" title="Ellen Wilkinson">
Ellen Wilkinson

Ellen Cicely Wilkinson (ur. 8 października 1891 w Manchesterze, zm. 6 lutego 1947 w Londynie), brytyjska polityk, członkini Partii Pracy, minister w pierwszym rządzie Clementa Attleego.
Życiorys.
Naukę rozpoczęła w Ardwick School. W 1910 r. rozpoczęła studia na Uniwersytecie Manchesterskim na kierunku historia. W 1907 r. wstąpiła do Niezależnej Partii Pracy. Na studiach była członkiem University Socialist Federation, Fabian Society oraz National Union of Women’s Suffrage Societies. W 1920 r. należała do grona założycieli Komunistycznej Partii Wielkiej Brytanii, którą opuściła na początku 1924 r. W 1923 r. została wybrana do rady miejskiej Manchesteru.
W 1924 r. została wybrana do Izby Gmin z okręgu Middlesbrough East. W parlamencie otrzymała przydomek „Czerwona Ellen” ("Red Ellen"), zarówno z powodu poglądów politycznych, jak i koloru włosów. W 1929 r. została parlamentarnym sekretarzem w Ministerstwie Zdrowia w drugim rządzie Ramsaya MacDonalda. W 1931 r., po powstaniu rządu koalicyjnego, przeszła do opozycji. W tym samym roku, w wyborach powszechnych, nie uzyskała miejsca w parlamencie. Do Izby Gmin powróciła w 1935 r., tym razem jako reprezentantka okręgu Jarrow. W 1936 r. zorganizowała marsz bezrobotnych z tego miasta w celu złożenia petycji do parlamentu.
Związana była z lewym skrzydełem Partii Pracy. Brała udział z zakładaniu magazynu "Tribune" oraz organizowała pomoc dla Brygad Międzynarodowych podczas hiszpańskiej wojny domowej. Sama również odwiedziła Hiszpanię. W rządzie wojennym Churchilla została początkowo parlamentarnym sekretarzem w Ministerstwie Emerytur, a następnie objęła analogiczne stanowisko w Ministerstwie Spraw Wewnętrznych.
Po wyborczym zwycięstwie Partii Pracy w 1945 r. została drugą kobietą-ministrem w historii Wielkiej Brytanii, otrzymując tekę ministra edukacji. W 1946 r. doprowadziła do przyjęcia przez parlament School Milk Act, który przyznawał prawo do darmowego mleka brytyjskim uczniom. Zmarła podczas sprawowania urzędu.
Życie prywatne.
Urodziła się w dzielnicy Manchesteru Ardwick, w rodzinie metodystów. Była córką Richarda Wilkinsona (pracownika w fabryce tekstyliów) oraz Ellen Wood, miała trójkę rodzeństwa.
Zmarła w 1947 r. w londyńskim Szpitalu św. Marii w dzielnicy Paddington.
Upamiętnienie.
Budynek Wydziału Humanities Uniwersytetu Manchesterskiego przy Oxford Road, sąsiadujący z niezwykłych kształtów budynkiem Contact Theatre, nazwano jej imieniem.

</doc>
<doc id="1342944" url="https://pl.wikipedia.org/wiki?curid=1342944" title="Cesarski kurier">
Cesarski kurier

Cesarski kurier – (oryg. "Thurn and Taxis") wieloosobowa gra planszowa zaprojektowana przez Karen i Andreasa Seyfarth, opublikowana w 2006 roku przez wydawnictwa Hans im Glück oraz Rio Grande Games. W grze gracze budują sieci połączeń pocztowych oraz placówki pocztowe w Bawarii i w sąsiadujących regionach, tak jak rodzina Thurn und Taxis w XVI w. Gra otrzymała nagrodę Spiel des Jahres za rok 2006.

</doc>
<doc id="1342946" url="https://pl.wikipedia.org/wiki?curid=1342946" title="Balthasar Hubmaier">
Balthasar Hubmaier

Balthasar Hubmaier (ur. 1480 lub 1481 we Friedbergu koło Augsburga, zm. 1528 w Wiedniu) – przywódca anabaptystów.
Był katolickim księdzem w parafii Waldshut-Tiengen w okolicach Ratyzbony. W 1522 przeszedł na protestantyzm, a w 1525 został anabaptystą. Ścigany, schronił się w Zurychu, gdzie popadł w konflikt ze Zwinglim. Następnie udał się na Morawy, gdzie działał w Nikolsburgu (dziś: Mikulov w Czechach). Wydany w ręce władz austriackich, został spalony na stosie w Wiedniu. W roku 1619 władze Kościoła katolickiego umieściły twórczość Hubmaiera w indeksie ksiąg zakazanych, zaliczając go do ścisłego grona pięciu „arcyheretyków” (obok Lutra, Kalwina, Zwinglego i Schwenckfelda).

</doc>
<doc id="1342948" url="https://pl.wikipedia.org/wiki?curid=1342948" title="Lewski Spartak Sofia">
Lewski Spartak Sofia



</doc>
<doc id="1342949" url="https://pl.wikipedia.org/wiki?curid=1342949" title="Kryzys libański">
Kryzys libański

Kryzys libański – kryzys polityczny w Libanie wywołany przez polityczne i religijne napięcia w kraju, mający miejsce w 1958 roku zakończony interwencją wojsk amerykańskich.
W lipcu 1958 roku Liban był zagrożony wojną domową pomiędzy maronitami a muzułmanami. Dwa lata wcześniej pogorszyły się stosunki z Egiptem. Ówczesny prozachodni prezydent, chrześcijanin maronita Kamil Szamun nie zerwał stosunków z państwami zachodnimi, narażając się na gniew prezydenta Egiptu Gamala Abdela Nasera. Działo się to w okresie kryzysu sueskiego. Premier, sunnita Raszid Karami, miał poparcie prezydenta Egiptu Nasera. Po zakończeniu kryzysu Karami stworzył rząd jedności narodowej.
Libańscy muzułmanie namawiali rząd do przyłączenia się do nowo powstałej Zjednoczonej Republiki Arabskiej (Egipt i Syria), podczas gdy chrześcijanie chcieli zachować prozachodnią politykę rządu. Rosnący w siłę muzułmańscy rebelianci zmusili prezydenta Szamuna do poproszenia Amerykanów o zbrojną interwencję.

</doc>
<doc id="1342950" url="https://pl.wikipedia.org/wiki?curid=1342950" title="Sainte Marie">
Sainte Marie



</doc>
<doc id="1342951" url="https://pl.wikipedia.org/wiki?curid=1342951" title="Adventure Game Interpreter">
Adventure Game Interpreter

AGI (Adventure Game Interpreter) – interpreter wykorzystywany w latach osiemdziesiątych przez Sierra On-Line do tworzenia gier przygodowych.
AGI zostało stworzone w 1983 dla potrzeby gry . Interpreter obsługiwał 16-kolorową grafikę w rozdzielczości 160x200. Wszystkie komendy były wprowadzane przez użytkownika za pomocą klawiatury. W 1990 Sierra porzuciła AGI i zaczęła używać nowego systemu (Sierra's Creative Interpreter).

</doc>
<doc id="1342952" url="https://pl.wikipedia.org/wiki?curid=1342952" title="Keighley">
Keighley

Keighley – miasto w Wielkiej Brytanii, w Anglii, w hrabstwie West Yorkshire. W 2001 miasto to zamieszkiwało 51429 osób.
Keighley usytuowane jest w Airevaley w zachodnim Yorkshire, 12 mil od Bradford i około 13 mil od Halifaksu.
Miasto posiada historię sięgającą IX wieku. W Domesday Book zostało wspomniane jako Chicehlai czyli pole należące do Chyya. W okresie XVIII i XIX wieku miasto odnosiło sukcesy w dziedzinie produkcji wełny i bawełny. Pozostałości po młynach i fabrykach wełny i tekstyliów zostały podzielone na jednostki.
W Keighley znajduje się centrum handlowe The Airedale Centre oraz rynek umieszczony w budynku Keighley Market.
Do miasta można dostać się koleją lub autobusem z Leeds, Bradford, Halifax i Skipton.
W mieście znajduje się drużyna rugby Keighley Cougars.
Znajduje się tu kolej historyczna, gdzie został nakręcony film "Dzieci Kolei".
W ostatnich latach w Keighley zamieszkała spora grupa polskiej emigracji.
W mieście rozwinął się przemysł wełniany oraz maszynowy.

</doc>
<doc id="1342953" url="https://pl.wikipedia.org/wiki?curid=1342953" title="Okręg wyborczy Jarrow">
Okręg wyborczy Jarrow

Okręg wyborczy Jarrow powstał w 1885 r. i wysyła do brytyjskiej Izby Gmin jednego deputowanego. Okręg obejmuje południową część okręgu miejskiego South Tyneside.

</doc>
<doc id="1342955" url="https://pl.wikipedia.org/wiki?curid=1342955" title="Marold">
Marold

Marold — imię męskie pochodzenia germańskiego (niem. "Marhold", "Marold"), które rozwinęło się z imienia Marwald, złożonego z staro-wysoko-niemieckiego "marah" — "koń" i "-walt", "waltan" — "rządzić". Patronem tego imienia w Kościele katolickim jest św. Marold z Bawarii.
Marold imieniny obchodzi 22 lutego. 
Zobacz też:

</doc>
<doc id="1342959" url="https://pl.wikipedia.org/wiki?curid=1342959" title="AGI">
AGI



</doc>
<doc id="1342960" url="https://pl.wikipedia.org/wiki?curid=1342960" title="Sainte Suzanne">
Sainte Suzanne



</doc>
<doc id="1342961" url="https://pl.wikipedia.org/wiki?curid=1342961" title="Marwald">
Marwald



</doc>
<doc id="1342964" url="https://pl.wikipedia.org/wiki?curid=1342964" title="Pieprz biały">
Pieprz biały

Pieprz biały – przyprawa otrzymywana z dojrzałych owoców pieprzu czarnego ("Piper nigrum") poddanych najpierw procesowi fermentacji w wodzie, następnie mechanicznemu usunięciu perykarpu i ostatecznie wysuszeniu białawych nasion na słońcu, co nadaje jej specyficzny smak, odmienny od smaku pieprzu czarnego czy zielonego.
Metody otrzymywania.
Owoce na pieprz biały zbiera się po uzyskaniu przez nie dojrzałości lub przed jej osiągnięciem, gdy są prawie dojrzałe (mają wtedy kolor czerwony lub pomarańczowy), a następnie pozbawia się je mięsistego miąższu i skórki w procesie fermentacji. W zależności od regionu produkcji odbywa się to w różny sposób. Owoce zwykle są w tym celu pakowane w worki z juty i moczone w bieżącej wodzie przez kilka lub kilkanaście dni (7–15 dni), podczas których naturalnie występujące bakterie i drożdże niszczą owocnię. Następnie pozostałości owocni są usuwane poprzez mycie, ścieranie oraz deptanie stopami (podobnie jak w przypadku produkcji wina), a uzyskane w ten sposób białawe nasiona suszy się na słońcu, niekiedy dodatkowo wybielając. Owoce mogą być również składowane dla fermentacji przez 2–3 dni w wilgotnych hałdach.
Białe ziarna pieprzu niekiedy uzyskuje się z dojrzałych owoców tylko za pomocą mechanicznego usuwania owocni, bez udziału fermentacji – metodą dekortykacji. Otrzymana w ten sposób przyprawa jest bardziej zbliżona w smaku do pieprzu czarnego.
Skład chemiczny, smak i zapach.
Biały pieprz zawiera mniej niż 1% olejków eterycznych (dla porównania: czarny pieprz zawiera ich od 1% do 2,6%, a nawet do 5%). Zawartość olejków nielotnych waha się między 2% a 9% (podobnie jak w przypadku pieprzu czarnego), a oleożywicy wynosi około 8% (w pieprzu czarnym 10–15%). W odróżnieniu od ziaren pieprzu czarnego, biały nie zawiera chawicyny (obecnej w epikarpie, którego należy pozbyć się w procesie produkcji białego pieprzu), ani większości olejków eterycznych (obecnych w mezokarpie, również usuwanym podczas produkcji). Zawiera za to piperynę, która odpowiada za palący smak, lecz jest pozbawiona bogatego aromatu.
Według "The Oxford Companion to Food" biały pieprz ma delikatniejszy aromat niż pieprz czarny, jest subtelniejszy w smaku, mimo iż zawiera więcej piperyny niż czarny. Christine Ingram podaje, że jest łagodniejszy, lecz mniej „ziemny”, prostszy i wyrazistszy w smaku. Maciej Halbański pisał, że pieprz biały ma silniejszy aromat, ale jest delikatniejszy w smaku niż czarny. Maria Lemnis i Henryk Vitry z kolei zaznaczyli, że jest ostrzejszy w smaku niż czarny.
Wykorzystanie kulinarne.
Pieprz biały znany był od starożytności. Według opisu Pliniusza Starszego w "Historii naturalnej", w starożytnym Rzymie biały pieprz kosztował 7 denarów za librę i był niemal dwukrotnie droższy od czarnego, kosztującego 4 denary, ale tańszy niż pieprz długi, za który płaciło się 15 denarów.
Do celów kulinarnych pieprz biały wykorzystywany jest w postaci całych ziaren lub w wersji mielonej. W kuchniach Zachodu używa się go często do przyprawiania potraw, w których użycie czarnego pieprzu psułoby walory estetyczne potrawy, np. do białych sosów i zup (m.in. do sosu beszamelowego czy "blanquette de veux") oraz dressingów do sałatek. Stosuje się go również do dań z ryb, np. przyprawia się nim "gefilte fisz" w kuchni żydowskiej.
Pieprz ten jest popularny w kuchniach azjatyckich, np. w chińskiej, japońskiej i tajskiej. W kuchni wietnamskiej używa się go do zup oraz dań z wieprzowiny. W kuchni tajskiej jest stosowany m.in. razem ze smażonym czosnkiem i papryką chili do dań z wieprzowiny, a także do smażonych potraw z kurczaka.
Producenci.
W światowej produkcji białego pieprzu przodują: Indonezja, gdzie wytwarzana jest odmiana Sarawak, oraz Malezja (odmiana Muntok). Znaczącymi ośrodkami produkcji są też Indie oraz Kamerun (odmiana Penja).
Wykorzystanie w medycynie.
W starożytności pieprz biały był składnikiem leków zalecanych przez greckich, rzymskich i wczesnośredniowiecznych lekarzy, w tym Galena. W szczególności wchodził w skład medykamentów łagodzących choroby oczu i poprawiających ostrość wzroku, stosowanych dla wzmocnienia ruszających się zębów, w lekach przeciwbólowych oraz w lekarstwie uniwersalnym używanym w chorobach układu pokarmowego, moczowego i w zapaleniu płuc. Ponadto był składnikiem proszku do czyszczenia zębów.

</doc>
<doc id="1342965" url="https://pl.wikipedia.org/wiki?curid=1342965" title="Ratusz w Nowej Rudzie">
Ratusz w Nowej Rudzie

Ratusz w Nowej Rudzie został wzniesiony w 1884. W latach 1892–1894 został rozbudowany. Obecnie jest siedzibą władz miejskich Nowej Rudy.
Historia.
Pierwszy drewniany ratusz w Nowej Rudzie pochodził z roku 1445, obiekt ten spłonął w roku 1622. W połowie XVII wieku został odbudowany, w roku 1844 znowu spłonął w pożarze, który strawił śródmieście miasta. W latach 1844–1845 został odbudowany, a w okresie od 1892 do 1894 przeprowadzono ostatnią rozbudowę, podczas której podniesiono dach oraz ozdobiono portal, wykusze i okienne szczyty. Przeróbki te nadały budowli obecny kształt. Decyzją wojewódzkiego konserwatora zabytków z dnia 21 września 1983 ratusz został wpisany do rejestru zabytków. 
Architektura.
Neorenesansowa budowla została wzniesiona na planie czworoboku, posiada dwie kondygnacje, bogato zdobiony ryzalit, wiele traktów i jest nakryta dachami wielospadowymi. Ratusz posiada wieżę zegarową z widokową galeryjką i czterospadowym hełmem z iglicą. Wewnątrz są interesujące pomieszczenia, z których najciekawsza jest sala posiedzeń z witrażami z trawionego szkła. W narożniku ratusza stoi figura świętego Floriana z 1756, a obok fontanna z figurą przedstawiającą chrzest Chrystusa.

</doc>
<doc id="1342966" url="https://pl.wikipedia.org/wiki?curid=1342966" title="Proces załogi Sachsenhausen (1970)">
Proces załogi Sachsenhausen (1970)

Proces załogi Sachsenhausen (1970) – największy proces wytoczony po zakończeniu II wojny światowej zbrodniarzom obozu Sachsenhausen przez władze zachodnioniemieckie. Miał on miejsce w 1970 i toczył się przed Sądem ("Landsgericht") w Kolonii. Akt oskarżenia obejmował mordy dokonywane na Żydach i więźniach wielu narodowości (zwłaszcza rosyjskiej, polskiej, czeskiej i francuskiej) oraz eksterminację jeńców radzieckich. Zarzucane czyny miały miejsce w latach 1937–1944. Na ławie oskarżonych zasiadło ośmiu byłych esesmanów, członków personelu Sachsenhausen. Zapadło pięć wyroków dożywotniego pozbawienia wolności i jedna kara 10 lat pozbawienia wolności. Dwóch oskarżonych uniewinniono.
Wyrok Trybunału w procesie załogi Sachsenhausen przed Sądem w Kolonii:

</doc>
<doc id="1342968" url="https://pl.wikipedia.org/wiki?curid=1342968" title="Sainte Anne">
Sainte Anne



</doc>
<doc id="1342972" url="https://pl.wikipedia.org/wiki?curid=1342972" title="Interesariusz">
Interesariusz

Interesariusze (ang. "stakeholders") – podmioty (osoby, społeczności, instytucje, organizacje, urzędy), które mogą wpływać na przedsiębiorstwo lub pozostają pod wpływem jego działalności. Pojęcie zostało użyte po raz pierwszy w 1963 roku przez Stanford Research Institute.
Interesariusze:
Analizę interesariuszy wykonuje się na etapie przygotowania strategii czy definiowania projektu, w celu zrozumienia ich systemów wartości, interesów i potrzeb oraz określenia wpływu, jaki wywierają lub mogą wywierać na nich realizowane decyzje publiczne. Analiza ta daje obraz układu sił w ramach projektu i stanowi podstawę do decyzji o planowaniu lub wdrażaniu, zaniechaniu bądź zmianie przedmiotu czy zakresu projektu. Kolejnym krokiem już przy wdrażaniu przedsięwzięcia lub bieżącej działalności biznesowej jest komunikacja i bieżące konsultacje z interesariuszami. Metoda konsultacji z interesariuszami wykorzystywana jest np. w badaniach ewaluacyjnych.
Koncepcja "stakeholders" redefiniuje cele przedsiębiorstwa. W klasycznym modelu cele te związane są głównie z maksymalizacją zysku, czy też maksymalizacją wartości, czyli głównie z celami właścicieli. W teorii przedsiębiorstw koncepcja "stakeholders" pozostaje w opozycji do koncepcji "shareholders", a więc pomiędzy celami wszystkich interesariuszy a celami właścicieli przedsiębiorstwa.
Pojęcie przeniesione na grunt polski w połowie lat 90. XX wieku.
Klasyfikacja.
Interesariuszy można dzielić na

</doc>
<doc id="1342977" url="https://pl.wikipedia.org/wiki?curid=1342977" title="Marketing zakupów">
Marketing zakupów

Marketing zakupów – przemyślany zespół decyzji i działań przedsiębiorstwa produkcyjnego określający jego politykę i strategię w zakresie zaopatrzenia w środki produkcji, pozwalający na sprawne dokonanie zakupów każdego konkretnego asortymentu z najbardziej korzystnych źródeł oraz uzyskanie wpływu na działanie dostawców i procesy zachodzące na reprezentowanych przez nich rynkach.
Warunki efektywnego wykorzystania marketingu zakupów.
Marketing zakupów znajduje pełne zastosowanie tylko w warunkach gospodarki rynkowej i na rynku środków produkcji – surowców, materiałów, półfabrykatów i wyżej przetworzonych elementów maszyn i urządzeń.
Zastosowanie marketingu zakupów i uwzględnienie większości przesłanek, branych pod uwagę przy analizie i podejmowaniu decyzji jednorazowego zakupu lub zawarciu stałej umowy przewidującej dostawy sukcesywne, ma jednak sens w warunkach względnej lub pełnej równowagi rynkowej charakteryzującej się występowaniem odczuwalnej konkurencji, w tym także konkurencji dostawców zagranicznych (import)

</doc>
<doc id="1342979" url="https://pl.wikipedia.org/wiki?curid=1342979" title="Konstal 805Nm">
Konstal 805Nm

Konstal 805Nm – tramwaj powstały w 2003 r. w wyniku modernizacji Konstala 805Na (wersja wąskotorowa Konstala 105Na) przez Pesę Bydgoszcz. Powstała tylko jedna para (wagon silnikowy i doczepa czynna) tego typu. Pojazd w trakcie modernizacji został w znacznym stopniu zmodyfikowany. Ze względu na wysoką awaryjność w 2010 został poddany modernizacji wstecznej, która spowodowała poprawienie niezawodności. Tramwaj jest eksploatowany w Bydgoszczy przez tamtejsze MZK.
Historia.
Geneza.
Pod koniec lat sześćdziesiątych zakończono produkcję pierwszych polskich nowoczesnych tramwajów Konstal 13N i prowadzono pracę nad kolejnymi modelami tramwajów. Spośród wielu projektów udało się wdrożyć jedynie Konstale 102N i ich zmodyfikowaną wersję Konstale 102Na. Produkcja tych tramwajów nie zaspokajała bieżących potrzeb, stąd w 1973 r. powstał prototyp tramwajów Konstal 105N. Model został wdrożony do produkcji w 1974 r. i dobrze przyjęty przez zarządy komunikacji ze względu na nowoczesność konstrukcji. Pomimo tego już po 5 latach wprowadzono istotne zmiany w projekcie i powstał najpopularniejszy model w rodzinie Konstal 105Na. Pojazdy tej generacji były produkowane jeszcze w latach 90. Mimo iż były konstrukcją przestarzałą, to nadal podlegały różnym modernizacjom&lt;ref name="ŚK12/2004"&gt;&lt;/ref&gt;.
W latach 90. produkcja tramwajów w Polsce załamała się. W zasadzie tylko duże bogate miasta było stać na zakup nowych tramwajów, z wyjątkiem Grudziądza, który po pożarze zajezdni w 1993 r. był zmuszony do zakupu taboru. Grudziądz został jednak wsparty finansowo przez województwo&lt;ref name="ŚK12/2011"&gt;&lt;/ref&gt;. Mniejsze i biedniejsze zakłady komunikacyjne mogły albo sprowadzać używany tabor z zagranicy albo modernizować własny. Zwiększone potrzeby na modernizacje taboru tramwajowego oraz zmniejszenie zamówień na modernizacje taboru kolejowego spowodowały, że Pesa Bydgoszcz zaproponowała tego typu usługę MZK Bydgoszcz&lt;ref name="ŚK5/2012"&gt;&lt;/ref&gt;.
Modernizacja w zakładach Pesa Bydgoszcz.
Przed przystąpieniem do zadania, Pesa nie miała żadnego doświadczenia w produkcji i modernizacji taboru tramwajowego. Zakres prac był duży. Zmieniono wygląd tramwaju oraz sterowanie, poprawiono bezpieczeństwo motorniczego, zbudowano rejestratory. Znaczny zakres prac oraz brak doświadczenia spowodowały, że prace nad wagonem silnikowym trwały rok. Późniejsze prace nad doczepą, gdzie zlikwidowano między innymi kabinę motorniczego trwały o połowę krócej. Modernizacja była poligonem doświadczalnym bydgoskiego producenta pojazdów szynowych&lt;ref name="ŚK 11/2008"&gt;&lt;/ref&gt;. W czerwcu 2003 oba tramwaje zostały przekazane przewoźnikowi.
Eksploatacja.
Po modernizacji parze 805NM nadano nazwę Strzała. Nie jest jednoznaczne, czy nazwa dotyczy tylko pojedynczej pary, czy całego typu. Podczas eksploatacji okazało się, że pojazd jest bardzo awaryjny. Wkrótce tramwaj otrzymał nieoficjalną nazwę Viagra. W 2008 r. skład był używany jako pojazd rezerwowy, stąd wyjeżdżał z zajezdni tylko w przypadku wyłączenia z eksploatacji innego tramwaju. Przed remontem we własnych zakładach liniowo był używany tylko wagon silnikowy.
Z początku wagony miały numerację #255+256 jeszcze sprzed modernizacji 805Na. Aktualnie wozy mają nr #362+363.
Modernizacja w zakładach MZK Bydgoszcz.
Znaczna awaryjność nowatorskich rozwiązań spowodowała modernizację wsteczną. Zastosowano między innymi tradycyjny układ napędowy oraz rozruch oporowy ze sterowaniem nożnym (pedałami). Modernizacja spowodowała zmniejszenie awaryjności.
Konstrukcja.
Wagony Konstal 805NM, powstały w wyniku modernizacji wagonów Konstal 805Na (wersja wąskotorowa Konstala 105Na). Różnice w porównaniu z Konstalem 105Na polegają na:
Ponadto podczas modernizacji w zakładach Pesa Bydgoszcz zastosowano elementy, które zostały zlikwidowane podczas modernizacji w zakładach MZK Bydgoszcz:

</doc>
<doc id="1342981" url="https://pl.wikipedia.org/wiki?curid=1342981" title="Święta wojna (pieśń)">
Święta wojna (pieśń)

Święta wojna ( dosłownie uświęcona wojna) – najbardziej znana radziecka pieśń z czasów II wojny światowej.
Słowa do niej napisał Wasilij Lebiediew-Kumacz w 1941 roku po ataku Niemiec nazistowskich na ZSRR, prawdopodobnie wzorując się na wcześniej istniejącym wierszu. Muzykę skomponował Aleksandr Aleksandrow – założyciel Chóru Aleksandrowa oraz kompozytor muzyki do hymnu ZSRR (używanej też w hymnie Federacji Rosyjskiej).
Polskie tłumaczenie poetyckie opracował Krzysztof Gruszczyński. Znana jest także wersja pt. „Żołnierzu do szeregu stań”, w której drugą zwrotkę zmieniono, bez odniesień do Związku Radzieckiego.
Nawiązania.
Fragment melodii "Świętej wojny" Przemysław Gintrowski wkomponował w końcową część utworu "Autoportret Witkacego".
Fragment tekstu pieśni pojawił się w książce Dmitrija Głuchowskiego Metro 2033. W tłumaczeniu polskim wydawnictwa Insignis pieśń została przetłumaczona.

</doc>
<doc id="1342983" url="https://pl.wikipedia.org/wiki?curid=1342983" title="Fundacja Instytut Wydawniczy „Książka i Prasa”">
Fundacja Instytut Wydawniczy „Książka i Prasa”

Fundacja Instytut Wydawniczy „Książka i Prasa” (IW KiP) – fundacja wydawnicza założona w 1991.
IW KiP wydaje czasopisma: polską edycję miesięcznika „Le Monde diplomatique”, "Bez Dogmatu", "Nowy Tygodnik Popularny". Wydawnictwo publikowało także "Rewolucje" (do 2006 roku ukazały się 4 numery), czasopismo "Lewą Nogą" (do 2005 roku ukazało się 17 numerów) oraz efemerydy takie jak "Kontrpropozycja", "Walka Trwa", "Lewizna". Fundacja wydaje także książki oraz trzy serie: "Biblioteka Le Monde diplomatique", "Biblioteka Bez Dogmatu" oraz "Biblioteka Prometeusz".
Założycielem Fundacji i równocześnie jej prezesem jest Andrzej Piotr Studziński, a dyrektorem wydawnictwa od 1997 roku jest Stefan Zgliczyński. 
Z wydawnictwem związani są: Zbigniew Marcin Kowalewski (redaktor naczelny czasopisma "Rewolucja" oraz zastępca redaktora naczelnego "Le Monde diplomatique"), Przemysław Wielgosz (redaktor naczelny "Le Monde diplomatique"), Andrzej Dominiczak (redaktor naczelny serii "Prometeusz") oraz Anna Lewandowska (redaktor techniczny i graficzny).
Od 2003 Fundacja Instytut Wydawniczy „Książka i Prasa” współpracuje z Fundacją Analizy Społecznej i Edukacji Politycznej im. Róży Luksemburg.

</doc>
<doc id="1342986" url="https://pl.wikipedia.org/wiki?curid=1342986" title="Saint Claude">
Saint Claude



</doc>
<doc id="1342988" url="https://pl.wikipedia.org/wiki?curid=1342988" title="Michael Sattler">
Michael Sattler

Michael Sattler (ur. w Staufen w Niemczech ok. 1490, zm. 1527) – Mnich katolicki, który porzucił Kościół katolicki w czasie Reformacji. Przywódca anabaptystyczny, uważany za autora podstawowego aktu doktrynalnego anabaptyzmu pt. "Artykuły schleitheimskie" oraz kilku wydanych anonimowo traktatów.
Przystąpił do ruchu w 1525 r. Działał w Zurychu, Strasburgu oraz w szwajcarskim kantonie Szafuza. Głosił konieczność zdyscyplinowanego życia chrześcijańskiego. Twierdził, że chrześcijanie powinni odseparować się od zepsutego świata, fałszywych religii oraz zaniechać stosowania przemocy. Schwytany przez austriackie władze, został poddany torturom i spalony na stosie w Rottenburgu.
O jego historii opowiada film pt. "Płonący Pielgrzym" (ang. "The Radicals").

</doc>
<doc id="1342989" url="https://pl.wikipedia.org/wiki?curid=1342989" title="Fred Whipple">
Fred Whipple

Fred Lawrence Whipple (ur. 5 listopada 1906 w Red Oak, zm. 30 sierpnia 2004 w Cambridge) – amerykański astronom.
Życiorys.
Był synem farmera ze stanu Iowa, studiował matematykę na Uniwersytecie Kalifornijskim w Los Angeles. Astronomią zainteresował się później i w 1931 roku uzyskał doktorat w tej dziedzinie na Uniwersytecie Kalifornijskim w Berkeley. W tym czasie brał udział w sporządzaniu mapy orbity odkrytego wówczas Plutona. Był profesorem astronomii na Uniwersytecie Harvarda (USA) i dyrektorem Smithsonian Astrophysical Observatory w latach 1955-1973.
W 1951 roku wprowadził do opisu jądra komety model „brudnej kuli śniegowej” (ang. "dirty snowball"), która dokonuje obrotu. Jeżeli jedna strona zostanie ogrzana przez Słońce, to ciepło powoli przejdzie w głąb do śniegu, który może zmienić się w gaz. To powoduje siłę odrzutu wzdłuż orbity, która może kometę hamować lub ją przyspieszyć w zależności od kierunku obrotu (jeden z tzw. efektów niegrawitacyjnych).
Odkrył kometę okresową 36P/Whipple i kilka innych komet oraz planetoidę (1252) Celestia.
W wyniku jego wysiłków wybudowano obserwatorium astronomiczne na górze Mount Hopkins w Arizonie, jedno z największych obserwatoriów na świecie. W 1981 roku zmieniono nazwę obserwatorium na Obserwatorium im. Freda Lawrence’a Whipple’a.
Wyróżnienia i upamiętnienie.
Planetoidę (1940) Whipple nazwano jego nazwiskiem, a (8344) Babette imieniem jego żony, Babette Whipple (z domu Samelson, ur. w 1918). Na jego cześć nazwano też mały krater na Księżycu.

</doc>
<doc id="1342992" url="https://pl.wikipedia.org/wiki?curid=1342992" title="Fred Lawrence Whipple">
Fred Lawrence Whipple



</doc>
<doc id="1342993" url="https://pl.wikipedia.org/wiki?curid=1342993" title="Fred L. Whipple">
Fred L. Whipple



</doc>
<doc id="1342995" url="https://pl.wikipedia.org/wiki?curid=1342995" title="Suleiman Frangieh">
Suleiman Frangieh



</doc>
<doc id="1343002" url="https://pl.wikipedia.org/wiki?curid=1343002" title="Elias Sarkis">
Elias Sarkis



</doc>
<doc id="1343005" url="https://pl.wikipedia.org/wiki?curid=1343005" title="Wybory prezydenckie w Libanie w 1970 roku">
Wybory prezydenckie w Libanie w 1970 roku

Wybory prezydenckie w Libanie odbyły się 17 sierpnia 1970 roku. Nowym prezydentem Libanu został Sulajman Farandżijja pokonując w głosowaniu Iljasa Sarkisa. Wyboru dokonało 99-osobowe Zgromadzenie Narodowe. Farandżijja został wybrany na swój urząd większością zaledwie jednego głosu.

</doc>
<doc id="1343007" url="https://pl.wikipedia.org/wiki?curid=1343007" title="Hrosvitha z Gandersheim">
Hrosvitha z Gandersheim



</doc>
<doc id="1343013" url="https://pl.wikipedia.org/wiki?curid=1343013" title="Hroswitha z Gandersheim">
Hroswitha z Gandersheim



</doc>
<doc id="1343014" url="https://pl.wikipedia.org/wiki?curid=1343014" title="Wybory parlamentarne w Libanie w 1972 roku">
Wybory parlamentarne w Libanie w 1972 roku

Wybory parlamentarne w Libanie odbyły się w kwietniu 1972 roku. Przyniosły one zwycięstwo libańskiej lewicy. Były to ostatnie wybory parlamentarne przed wybuchem libańskiej wojny domowej.

</doc>
<doc id="1343015" url="https://pl.wikipedia.org/wiki?curid=1343015" title="Ratusz w Mikołowie">
Ratusz w Mikołowie

Ratusz w Mikołowie – mikołowski ratusz położony jest przy zachodniej pierzei Rynku. Został zbudowany w latach 1870 - 1872 w stylu neorenesansowym. Bryłą przypomina zamek. Obecnie w budynku, swoją siedzibę ma Urząd Miasta.
Linki zewnętrzne.
Opis ratusza

</doc>
<doc id="1343017" url="https://pl.wikipedia.org/wiki?curid=1343017" title="Ramón Heredia">
Ramón Heredia

Ramón Armando Heredia Ruarte (ur. 26 lutego 1951 w Córdobie) – były reprezentant Argentyny w piłce nożnej, występował na pozycji obrońcy.
Heredia karierę zaczynał w roku 1969 w San Lorenzo de Almagro. Był częścią drużyny, która w 1972 roku zdobyła mistrzostwo Argentyny. W 1973 roku dołączył do Atlético Madryt i wystąpił z tą drużyną w finale Pucharu Europy. Karierę zakończył w Paris Saint-Germain F.C.
Heredia (pseudonim "Cacho") wystąpił 30 razy w reprezentacji Argentyny. Brał udział w mistrzostwach świata w 1974 roku.
Linki zewnętrzne.
Profil na national-footbals-team.com

</doc>
<doc id="1343019" url="https://pl.wikipedia.org/wiki?curid=1343019" title="Nimfeo">
Nimfeo

Nimfeo (gr. "Νυμφαίο"; bułg. "Невеска") – miejscowość w Grecji, w administracji zdecentralizowanej Epir-Macedonia Zachodnia, w regionie Macedonia Zachodnia, w jednostce regionalnej Florina. Historyczna siedziba gminy Amindeo. W 2011 roku liczyła 132 mieszkańców.
W przeszłości była to miejscowość, którą w 1895 zamieszkiwało 3.500 mieszkańców. W 2001 było ich już tylko 413 (dane ze spisu z 2001), z czego większość to byli Wołosi. W 2005 w miejscowości znajdowało się jedynie ok. 50 stałych mieszkańców. Powodem ubytku mieszkańców jest ich migracja do większych miast.
W Nimfeo funkcjonuje 6 hoteli co wiąże się ze sporym zainteresowaniem turystów tym dawnym miastem. Znajduje się tu również muzeum kulturalne, cerkiew oraz cmentarz prawosławny pochodzący z przełomu XVIII oraz XIX wieku. Nimfeo zostało umieszczone na liście miejsc, które podlegają ochronie przez greckie Ministerstwo Kultury.

</doc>
<doc id="1343020" url="https://pl.wikipedia.org/wiki?curid=1343020" title="Kryteria Lighta">
Kryteria Lighta

Kryteria Lighta – stosowane w praktyce kryteria, które pozwalają na odróżnienie płynu, który został stwierdzony w jamie opłucnowej. Oznaczenie kilku parametrów biochemicznych w płynie opłucnowym i w surowicy krwi pozwala na rozróżnienie, czy płyn ma charakter płynu przesiękowego czy wysiękowego.
Płyn opłucnowy ma charakter wysiękowy, jeżeli spełnione jest co najmniej jedno z poniższych kryteriów:

</doc>
<doc id="1343021" url="https://pl.wikipedia.org/wiki?curid=1343021" title="Dni czerwcowe">
Dni czerwcowe

Dni czerwcowe (rewolucja czerwcowa) – powstanie robotnicze w Paryżu w dniach 22-26 czerwca 1848 r.
Przyczyny.
Po rewolucji lutowej polityka Rządu Tymczasowego wywołała powszechne społeczne rozczarowanie. Zwłaszcza robotnicy byli zdania, że rząd nie stara się rozwiązywać ich problemów, chociaż to oni odegrali wiodącą rolę w rewolucji w lutym 1848 roku. Rządowy brak zdecydowania zbiegł się z poważnym kryzysem ekonomicznym; rosła liczba bezrobotnych, praca w Warsztatach Narodowych była ciężka i słabo płatna. Rząd nie zamierzał podjąć żadnych działań w kierunku niwelowania społecznych różnic, nie miał też pomysłu na kierunek, w jakim powinna iść francuska gospodarka. Parlamentarzyści zamiast tego skupiali się na słownych starciach o kształt ustrojowy państwa – w Zgromadzeniu Narodowym na równi z republikanami zasiadali monarchiści, którzy najchętniej przywróciliby monarchię lipcową lub nawet wcześniejszy model absolutny.
Równocześnie w Paryżu aktywnie działały środowiska lewicy radykalnej, również nieusatysfakcjonowane zmianami zaszłymi od lutego 1848. Prowadziły one skuteczną działalność propagandową wśród robotników. Radykałowie i pracownicy współtworzyli 20 maja Stowarzyszenie Związkowe, które miało walczyć o prawa pracownicze oraz wpływać na zajmującą się nimi Komisję Luksemburską, a od 28 maja wydawali niezależny "Dziennik pracy" o profilu zdecydowanie lewicowym. Na ulicach miasta miały miejsce masowe manifestacje, na które jednak rząd odpowiadał wyłącznie represjami. Większość robotników popierała stowarzyszenia bliskie socjalizmowi lub proudhonistów, niektórzy podnosili jednak hasła bonapartystowskie. Republikańskie Zgromadzenie Narodowe traciło coraz bardziej na popularności.
Zamknięcie Warsztatów Narodowych.
Po wielkiej manifestacji na ulicach Paryża w dniu 15 maja konserwatywne Zgromadzenie Narodowe, przerażone radykalizmem niektórych robotniczych żądań, doprowadziło do zamknięcia Warsztatów Narodowych, uznanych za zakład o niskiej wydajności gospodarczej i wylęgarnię wywrotowych haseł politycznych. W celu zniszczenia dużych skupisk robotniczych w stolicy 30 maja wydano również rozporządzenie o oddelegowaniu określonego procentu robotników do prac na prowincji (melioracja gruntów, wycinka lasów itp.). Parlament przegłosował również dekret o obniżeniu podatku od posiadanej ziemi, zyskując częściowo poparcie francuskiego chłopstwa. 14 i 15 czerwca po przedstawieniu stosownych raportów przez deputowanych Falloux i Goudchaux Warsztaty ostatecznie zamknięto, zaś 21 czerwca wydano dodatkowy dekret o przymusowym poborze do armii wszystkich zatrudnionych w nich mężczyzn w wieku 18-25 lat oraz wysłaniu na prowincję wszystkich pozostałych. W ten sposób rozstrzygnięto o losie ponad 100 tys. osób w samym Paryżu. Publikacja rozporządzeń wywołała burzę w radykalnych klubach i środowiskach robotniczych oraz miała bezpośrednie skutki w postaci pierwszych zbudowanych barykad.
Przebieg walk.
22 czerwca podjęta została jednak ostatnia próba pokojowego zakończenia sporu: do ministra pracy Mariego udała się kolumna 1200 robotników, która wybrała ze swojego grona 56 parlamentariuszy na czele z Louisem Pujolem. Grupa ta została przyjęta względnie pozytywnie, jednak rząd nie miał zamiaru uwzględnić przedstawionych przez nią postulatów. Wobec takiego obrotu sprawy Pujol zorganizował wielki mityng na Placu Bastylii, na którym przedstawił sytuację i wezwał do walki zbrojnej. Chwilę później robotnicy oficjalnie ustawili na ulicy Bonne Nouvelle pierwszą barykadę.
Powstańcy opanowali robotnicze dzielnice miasta: św. Dionizego, Św. Antoniego, Dzielnicę Hal, poważną część Dzielnicy Łacińskiej. Uczestnicy walk wystąpili pod czerwonymi sztandarami, domagając się "republiki socjalnej" oraz umieszczając na sztandarach hasła organizacji pracy, ukrócenia wyzysku oraz prawa do zrzeszania się. W porównaniu z barykadami stawianymi na ulicach miasta w czasie poprzednich powstań w 1832, 1834 i 1839 r. obecne umocnienia były o wiele solidniejsze i przynajmniej częściowo skoordynowane w jedną całość. Warstwy posiadające Paryża wpadły tymczasem w panikę.
23 czerwca Zgromadzenie Narodowe powierzyło generałowi Cavaignacowi dowództwo nad paryskim garnizonem oraz uprawnienia nadzwyczajne. Generał zaprezentował nowy projekt walki z powstaniem: zamiast mozolnego zdobywania każdej barykady pozwolenie powstańcom na opanowanie robotniczych dzielnic, a następnie ich rozbicie jednym wielkim uderzeniem. Dlatego w tym dniu, mimo rozbudowy systemu barykad, wojsko nie reagowało. Stan posiadania obydwu stron pozostawał bez zmian: powstańcy kontrolowali centralne oraz wschodnie dzielnice miasta, bogaty zachód pozostawał w rękach rządu. Wśród powstańców funkcjonował nawet (ostatecznie niezrealizowany) plan jednolitego uderzenia na ratusz i Tuileries, by móc całkowicie przejąć kontrolę nad miastem. Zdaniem A. Mołoka, gdyby powstańcy zdecydowali się na atak na ratusz w nocy z 23 na 24 czerwca, mogliby stać się panami sytuacji. Problemem było jednak uzbrojenie. Robotnicy zdawali sobie sprawę z tego, że nie mają w starciu zbytnich szans; wzięci do niewoli mówili o tym, iż celem walk było ratowanie honoru i potężny protest przeciw polityce rządowej. Hasłem walczących był okrzyk: Chleba lub ołowiu! ("Du pain ou du plomb"). Walki uliczne były niezwykle zacięte, mimo kiepskiego wyposażenia powstańcy byli zdecydowani bić się do końca. Zdobywanie każdej barykady kosztowało wojska rządowe poważne straty. Na stronę walczących przeszło kilka batalionów Gwardii Narodowej. W nieokreślonych okolicznościach od kuli padł arcybiskup Paryża Denys Auguste Affre, usiłujący pogodzić walczących.
Republikanie, uczestniczący w lutym w obalaniu monarchii lipcowej, teraz odcięli się od wystąpień robotniczych. Alexandre Ledru-Rollin, ongiś redaktor głośnej gazety lewicowej "Trybuna" teraz radził powolne wyburzanie barykad, François Arago bezskutecznie nakłaniał tłum do rozejścia się na jednej z większych barykad w pobliżu Panteonu Ostatnia barykada na Przedmieściu Św. Antoniego padła 26 czerwca.
Skutki.
W toku walk zginęło ok. 4000 robotników (w tym 1500 rozstrzelanych w doraźnych egzekucjach), blisko 1000 ofiar poniosła strona rządowa (w tym żołnierze oraz pół militarna gwardia ruchoma), w tym dwóch generałów: Bréa (zabitego w walkach na barykadzie przy bulwarze d’Italie) oraz Négriera (padł na placu Bastylii). 25 tys. robotników trafiło do aresztów, z czego 15 tys. osób zostało osądzonych za uczestnictwo w starciach i deportowanych. Zgromadzenie Narodowe ograniczyło poważnie działalność klubów politycznych i zaocznie skazało wielu działaczy lewicowych. Wywołało to z kolei ostateczne rozczarowanie II Republiką oraz wyjątkową we Francji polityczną apatię właściwie do końca jej istnienia.
W marksizmie dni czerwcowe uważane są za narodziny niezależnego ruchu robotniczego oraz dowód na to, że każde społeczeństwo podzielone jest na klasy o niedających się pogodzić ekonomicznych interesach. Z taką interpretacją dni czerwcowych notabene zgadzało się też wielu ówczesnych myślicieli niesocjalistycznych, jak Alexis de Tocqueville.

</doc>
<doc id="1343026" url="https://pl.wikipedia.org/wiki?curid=1343026" title="(6906) Johnmills">
(6906) Johnmills

(6906) Johnmills – planetoida z pasa głównego asteroid okrążająca Słońce w ciągu 4 lat i 193 dni w średniej odległości 2,74 j.a. Została odkryta 19 listopada 1990 roku w Obserwatorium Siding Spring w Australii przez Roberta McNaughta. Nazwa planetoidy pochodzi od Johna Millsa (1806–1899), szkockiego producenta szpagatu i astronoma amatora, fundatora "Mills Observatory" – pierwszego publicznego obserwatorium astronomicznego w Wielkiej Brytanii. Przed nadaniem nazwy planetoida nosiła oznaczenie tymczasowe (6906) 1990 WC.

</doc>
<doc id="1343027" url="https://pl.wikipedia.org/wiki?curid=1343027" title="Reinhard van Reede">
Reinhard van Reede

Reinhard van Reede, pan Ginkel i Middachten (ur. 1678, zm. 1747) był holenderskim dyplomatą, wojskowym i trzecim synem Godarda van Reede-Athlone.
W 1703 roku w Utrechcie podniesiony został do stanu rycerskiego. W tym samym roku został majorem pułku kawalerii "Driesbergen". W 1709 został pułkownikiem i dowódca tego pułku.
Od 1727 generał-major. Od 1730 roku generalny kwatermistrz armii ("kwartiermeester-generaal").
W latach 1730-1742 był holenderskim posłem w Berlinie. 

</doc>
<doc id="1343034" url="https://pl.wikipedia.org/wiki?curid=1343034" title="Without a Trace">
Without a Trace



</doc>
<doc id="1343036" url="https://pl.wikipedia.org/wiki?curid=1343036" title="Julius Heinrich Friesen">
Julius Heinrich Friesen

Julius Heinrich, hrabia von Friesen (ur. 1657, zm. 1706) – holenderski dyplomata, generał armii austriackiej, brytyjskiej i saskiej.
Życiorys.
W roku 1695 Wilhelm III Orański wybrał go na posła na dwór Wiedeński, a w roku 1702 został przeniesiony na placówkę pruską; do Berlina. Ostatecznie nie objął żadnej z tych placówek.
Po 1702 przeszedł na służbę cesarza Leopolda I Habsburga i został austriackim gubernatorem miasta-twierdzy Landau an der Isar w 1703 roku. 5 grudnia 1703 został mianowany na stopień generała artylerii. Zmarł w 1706.

</doc>
<doc id="1343039" url="https://pl.wikipedia.org/wiki?curid=1343039" title="Il Caffè">
Il Caffè

Il Caffè – periodyk braci Verri, który ukazywał się – z miejscem wydania w Brescii, choć w ogromnej części przygotowywany w Mediolanie – pomiędzy czerwcem 1764 r. a jesienią 1766 r. Na całość edycji złożyły się 74 "arkusze", każdy ośmiostronnicowy, publikowane mniej więcej co 10 dni.
Prezentował on zasadniczo głosy grupy intelektualistów, którzy od 1761 r. gromadzili się wokół Pietra Verriego w ramach Società dei Pugni. Należeli do nich: młodszy z braci, Alessandro, który znajdzie się wśród najbardziej aktywnych redaktorów, Cesare Beccaria, który w tymże 1764 r. w Livorno opublikował anonimowo "O przestępstwach i karach", ponadto Carlo Sebastiani Franci, Luigi Stefano Lambertenghi, Alfonso Longo, Pierto Francesco Secchi Commeno, Giuseppe Visconti di Salcieto, a także, trzymający się na uboczu na tyle, by nie stanowić części Società dei Pugni poeta Giuseppe Colpani, który obrał drogę przeciwną do Pariniego, oraz dwie wyróżniające się postaci Mediolanu tamtego czasu – matematyk Paolo Frisi i erudyta tudzież uczony ekonomista Gian Rinaldo Carli.
Idee przewodnie grupy, a zatem i całego periodyku, charakteryzującego się znacznym stopniem jednorodności, mimo indywidualnych, a czasem dość osobistych akcentów widocznych w niektórych wystąpieniach (chodzi np. o znaczący artykuł Carliego "Della Patria degli Italiani"), głosiły: zwrócenie uwagi na podłoże kultury oświecenia, której kolebkami były Francja i Anglia; przywrócenie najlepszej oświeceniowej tradycji włoskiej, od Muratoriego do Maffeiego, od Cocchiego do Algarottiego, nie bez stosownego rozważenia doświadczeń epoki Goldoniego; poszukiwanie nieoderwanego od rzeczywistości języka literackiego, języka nie książkowego, lecz zdolnego wyrazić sprawy związane z życiem, a tym samym z konkretnymi problemami teraźniejszości, takimi jak zdrowie, złożoność sytuacji ekonomicznej, klasy społeczne, edukacja, teatr; atak z pozycji racjonalnych na zamknięty i jałowy świat zacofanej szlachty – tej samej, z którą część redaktorów "Il Caffè", będących w przeważającej części właśnie szlachcicami, a szczególnie bracia Verri i Beccaria, pozostawała w trudnym konflikcie o podłożu osobistym i rodzinnym.
Tak wyglądały idee i tendencje, które właśnie na kartach periodyku i w błyskotliwych esejach, jakie on publikował, znalazły odpowiednie i funkcjonalne narzędzie, aby od zamkniętej przestrzeni "konwersacji" przejść do komunikowania się, na sposób oświeceniowy, z publicznością szerszą niż możliwi naśladowcy i interlokutorzy. I dlatego jest sprawą naturalną, a zarazem symptomatyczną, że grupa tworząca "Il Caffè", stając przed koniecznością wyboru modelu pisarstwa dziennikarskiego, odrzuciła zdecydowanie typ dziennika uczonego, który sprawdzał się z różnym powodzeniem od końca XVII do połowy XVIII w. (jego pełną życia wersję reprezentował wenecjański "Giornale de'letterati d'Italia"), aby zwrócić się w stronę gazety otwartej na refleksje i na żywioł polemiczny, w stronę linii nawiązującej do błyskotliwych doświadczeń angielskich "Tatlera" Richarda Steele'a oraz "Spectatora" Josepha Addisona, a we Włoszech mającej aktualne przykłady w postaci znanych inicjatyw dziennikarskich Gasparo Gozziego i Barettiego, działających w Wenecji.
Stosunkowo mało wrażliwy na wielkie tematy współczesne (gdy chodzi o filozofię, historiografię, nauki przyrodnicze), unikający ostrożnie wszelkich kwestii religijnych i prawnych, a przez to niedający się porównywać z innymi periodykami osiemnastowiecznymi o wiele bardziej zaangażowanymi kulturalnie i obywatelsko, "Il Caffè" można dziś jeszcze interpretować jako produkt niespokojnej i intelektualnie żywej awangardy Mediolanu czasu pierwszych reform oraz jako przykład udanego pisarstwa eseistycznego dążącego pod sztandarem lekkości i jasności – w otwartej polemice przeciwko klasycyzmowi i pedantyzmowi – do komunikowania myśli w sposób możliwie prosty; na cel ten wskazał Alessandro Verri w jednym z jego najbardziej znanych wystąpień ("Rinunzia avanti notaio [...] al Vocabolario Della Crusca"), mówiąc, że "słowa służą ideom, a nie idee słowom".

</doc>
<doc id="1343040" url="https://pl.wikipedia.org/wiki?curid=1343040" title="Sandro Calabro">
Sandro Calabro

Sandro Calabro (ur. 11 kwietnia 1983 w Hadze) – holenderski piłkarz występujący na pozycji napastnika.
Kariera.
W Eredivisie zadebiutował w sezonie 2003/2004 w barwach FC Utrecht. W Utrechcie Calabro nie potrafił wywalczyć sobie miejsca w pierwszym składzie. Z tego powodu najpierw został wypożyczony do FC Volendam, a w sezonie 2005/2006 trafił do drużyny Helmond Sport. W 2007 roku trafił do beniaminka Eredivisie – VVV Venlo. W 2010 roku odszedł do FC Sankt Gallen. Następnie występował w Sparcie Rotterdam, Royalu Antwerpia, RKC Waalwijk, SK Deinze oraz SVV Scheveningen. W 2017 roku zakończył karierę.
W Eredivisie rozegrał 64 spotkania i zdobył 17 bramek.

</doc>
<doc id="1343043" url="https://pl.wikipedia.org/wiki?curid=1343043" title="Kozubowa">
Kozubowa

Kozubowa (czes. "Kozubová"; 981 m n.p.m.) – wybitna, charakterystyczna góra w Beskidzie Śląsko-Morawskim w Zewnętrznych Karpatach Zachodnich, w Czechach.
Opis.
Kozubowa leży w bocznym grzbiecie najbardziej na północny wschód wysuniętego pasma tej grupy górskiej, zwanego Pasmem Ropicy. Grzbiet Kozubowej odgałęzia się w kierunku wschodnim pomiędzy szczytami: Kałużny na północy i Babí vrch (952 m n.p.m.) na południu. Szczyt Kozubowej leży w odległości ok. 3 km od grzbietu wspomnianego pasma, poza siodłem z maleńkim osiedlem Kamienity. Masyw Kozubowej ma charakterystyczny kształt wielkiego rogalika, którego oba ramiona skierowane są ku wschodowi, ponad dolinę Olzy, a najwyższy punkt znajduje się w centrum jego łuku.
Cały masyw Kozubowej jest mocno zalesiony. Przeważają lasy świerkowe, z widocznym udziałem buka, jaworu i in. W wielu miejscach, zwłaszcza po wschodniej i północnej części masywu, zachowane są dość rozległe polany.
Masyw Kozubowej był w Beskidzie Śląsko-Morawskim terenem, na którym najdłużej utrzymywało się tradycyjne szałaśnictwo. Wypasy organizowano tu do połowy lat 50. XX w., a ostatnie szałasy w południowej części polany, na której wznosi się schronisko (patrz niżej) można było zobaczyć jeszcze w latach 80. W czasie II wojny światowej były one bazą działającego w tym rejonie oddziału partyzantów radzieckich kapitana A. Griniewskiego ps. „Nadieżny”. Ich działalność upamiętnia pomniczek na południowym ramieniu „rogalika”, w siodełku przed szczytem Małej Kikuli (czes. "Malá Kykula", 788 m n.p.m.).
Po podziale Śląska Cieszyńskiego w 1920 r. jego zachodnia część (w tym i Beskid Śląsko-Morawski) przypadły Czechosłowacji. W latach 1928-1929 na skraju polany pod szczytem Kozubowej (po stronie wschodniej – doliny Olzy, na wysokości 940 m n.p.m.) Polskie Towarzystwo Turystyczne "Beskid Śląski" z siedzibą w Orłowej wybudowało schronisko turystyczne. Poświęcenie i oddanie schroniska do użytku miało miejsce w dniu 8 września 1929 r. W latach międzywojennych było ono jedynym polskim schroniskiem turystycznym działającym poza granicami kraju. Schronisko spłonęło 9 lutego 1973 r. Odbudowano je później w postaci niezbyt ładnego domu wczasowego zakładów „Kovona” z Karwiny, który obecnie działa jako hotel górski.
Ok. 100 m od schroniska znajduje się murowana kaplica pw. św. Anny, zbudowana w 1937 r. Wieża kaplicy stanowi doskonały punkt widokowy – jest dostępna dla turystów, klucze znajdują się w schronisku "Chata "Kozubová"". W wigilię św. Anny (25 lipca) od 1992 r. odbywają się tu co roku uroczystości odpustowe, stanowiące okazję do spotkań Polaków z całego Zaolzia. Kaplica podlega parafii w Jabłonkowie.
Na Kozubową prowadzi kilka znakowanych szlaków turystycznych.

</doc>
<doc id="1343048" url="https://pl.wikipedia.org/wiki?curid=1343048" title="Grand Prix Szwecji na Żużlu 2008">
Grand Prix Szwecji na Żużlu 2008

Grand Prix Szwecji 2008, było trzecią eliminacją mistrzostw świata Grand Prix w sezonie 2008.
Zawody o Grand Prix Szwecji rozegrane zostały po raz czternasty, po raz pierwszy w Göteborgu, w którym do tej pory trzykrotnie rozegrano Grand Prix Skandynawii.
Lista startowa.
Stawkę piętnastu stałych uczestników uzupełnił jeden zawodnik z dziką kartą Jonas Davidsson oraz dwóch tzw. rezerwy toru (Sebastian Aldén i Billy Forsberg). "Lista stałych uczestników (z numerami):"
Wyniki.
W żółtym plastronie wystąpił lider klasyfikacji przejściowej po Grand Prix Europy - Nicki Pedersen. 
Opis.
Zawody o Wielką nagrodę Szwecji zakończyły się sensacyjnym zwycięstwem Norwega z polskim paszportem Rune Holty, dla którego był to pierwszy triumf w historii startów w Grand Prix. Nie mniejszą niespodzianką była postawa Fredrika Lindgrena, który w drodze do finału wygrał wszystkie 6 wyścigów, by w tym najważniejszym zająć 2 lokatę. Na najniższym stopniu podium uplasował się obrońca tytułu mistrza świata i aktualny lider klasyfikacji GP Nicki Pedersen.
Turniej GP powrócił do Göteborga po 3 latach nieobecności, ale po raz kolejny zakończył się skandalem. Fatalny stan toru był przyczyną wielu groźnych upadków. Już w piątym wyścigu Niels Kristian Iversen po ataku na prowadzącego Jasona Crumpa wpadł na drugim łuku w dziurę i groźnie upadł. Młody Duńczyk doznał kontuzji barku i nie wystartował do końca zawodów. Kolejny wypadek miał miejsce w 14 gonitwie. Również na drugim łuku Krzysztof Kasprzak zaatakował Hansa Andersena, a ten wyjechał na zewnętrzną, wpadł w dziurę i zaliczył niebezpieczny upadek. Andersen wystartował w kolejnym swoim biegu, ale nie był w stanie nawiązać walki. W biegu 16. jadący na drugiej pozycji Tomasz Gollob nieatakowany przez nikogo upadł w pierwszym wirażu, a w 20. wyścigu podobna sytuacja przytrafiła się Gregowi Hancockowi, tyle że po drugiej stronie toru.
Do bardzo niebezpiecznej sytuacji doszło też w 19 wyścigu, kiedy na prowadzącego Golloba szarżował Andreas Jonsson. Szwed uderzył w tył motoru Polaka i wpadł w bandę. Uraz okazał się na tyle groźny, że Jonsson nie wziął udziału w biegu półfinałowym.
Problemy z torem były przyczyną wypadków, ale też wielu zmian kolejności w wyścigach. Agresywna jazda kilkukrotnie pozwalała na polepszenie swojej pozycji. Tak było w biegu 23, gdy o awansie do finału zadecydował odważny atak Lindgrena na Leigh Adamsa. Australijczyk jeszcze nie otrząsnął się z utraty prowadzenia a został ofiarą kolejnej odważnej akcji, tym razem w wykonaniu Holty. Tym sposobem z pewnego zwycięstwa i awansu do finału, Adams wylądował na trzeciej pozycji i pożegnał się z turniejem. Prawdziwy majstersztyk pokazał jednak Holta w wyścigu finałowym, kiedy po starcie z 4 pola zajmował ostatnią pozycję, zaryzykował i po zewnętrznej wyprzedził całą stawkę rywali, a następnie dowiózł zwycięstwo do mety. Z kolei w 12 biegu Luboš Tomíček popełnił błąd i na jednym łuku spadł z 1. na 4. pozycję.
Pozostali Polacy spisali się poniżej oczekiwań. Tomasz Gollob był 6, a Krzysztof Kasprzak 13.

</doc>
<doc id="1343049" url="https://pl.wikipedia.org/wiki?curid=1343049" title="Lazníky">
Lazníky

Lazníky – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 544 mieszkańców.

</doc>
<doc id="1343050" url="https://pl.wikipedia.org/wiki?curid=1343050" title="Jama opłucnowa">
Jama opłucnowa



</doc>
<doc id="1343052" url="https://pl.wikipedia.org/wiki?curid=1343052" title="Bitwa o Fort Sumter">
Bitwa o Fort Sumter

Bitwa o Fort Sumter – pierwsza bitwa wojny secesyjnej, stoczona w dniach 12–14 kwietnia 1861 roku na terenie obecnego hrabstwa Charleston w Karolinie Południowej pomiędzy Skonfederowanymi Stanami Ameryki a USA. 
Przyczyny.
W odpowiedzi na wybór Abrahama Lincolna na prezydenta, w listopadzie 1860, Karolina Południowa ogłosiła 20 grudnia secesję. W następnych tygodniach odłączyły się kolejne stany Południa, w sumie siedem. 7 lutego 1861 utworzyły one Skonfederowane Stany Ameryki. Znikoma reakcja rządu federalnego Stanów Zjednoczonych na toczące się wypadki była z jednej strony spowodowana nieudolnością ustępującego prezydenta, Jamesa Buchanana, z drugiej zaś strony administracja żywiła nadzieję, że konflikt uda się przerwać na drodze kompromisu politycznego.
Sytuację zaostrzyła chęć przejęcia przez Konfederację obiektów wojskowych rządu federalnego leżących na jej terytorium. Placówek było niewiele w związku z mało liczebną armią w czasach pokoju. Większość infrastruktury Konfederaci przejęli pokojowo. Wyjątkami były cztery forty, pośród których najważniejszym był Fort Sumter. Strzegł on wejścia do portu jednego z najważniejszych miast Południa – Charleston.
Pomimo małej załogi Fort Sumter był uważany za nowoczesny i trudny do zdobycia. Od momentu ogłoszenia secesji przez Karolinę Południową stacjonujący tam garnizon znalazł się pod narastającą presją sił Konfederatów, które zablokowały fort. 9 stycznia 1861 statek Star of the West próbujący dostarczyć zaopatrzenie dla placówki został ostrzelany przez baterie konfederackie i zmuszony do odwrotu.
Rząd Skonfederowanych Stanów Ameryki zwlekał z podjęciem próby zdobycia fortu, obawiając się, że zostanie uznany przez opinię publiczną za agresora w momencie kiedy inne stany Południa w dalszym ciągu rozważały przyłączenie się do wojny. Abraham Lincoln zaoferował nawet, że wycofa wojska federalne z Fort Sumter, jeżeli kluczowy stan Wirginia podejmie decyzję o pozostaniu w Unii.
W związku z trwającym impasem w stosunkach pomiędzy amerykańskimi stanami w forcie zabrakło żywności. Wówczas prezydent Stanów Zjednoczonych 4 kwietnia 1861 podjął decyzję o wysłaniu ekspedycji eskortowanej przez okręty US Navy. Statki wysłano celem dostarczenia zaopatrzenia, o czym 6 kwietnia poinformowano gubernatora stanu Karolina Południowa. Trzy dni później rząd Konfederacji zdecydował, że fort ma zostać zdobyty przed przybyciem planowanej pomocy z Północy.
Przebieg bitwy.
Dnia 10 kwietnia 1861 generał Pierre G.T. Beauregard dowodzący siłami Skonfederowanych Stanów Ameryki, stacjonującymi pod Charleston, zażądał poddania się garnizonu Unii z Fort Sumter. Major Robert Anderson, dowódca załogi, odrzucił to żądanie.
W obliczu odmowy, 12 kwietnia 1861 Konfederaci rozpoczęli ostrzał artyleryjski fortu, z którym obrońcy nie byli w stanie sobie poradzić. Major Anderson 13 kwietnia o 14:30 zdecydował o kapitulacji bronionej placówki wojskowej. Unioniści opuścili ją następnego dnia. Żadna ze stron nie odnotowała strat w czasie walk.
Fort Sumter National Monument.
Fort Sumter jest obecnie objęty ochroną federalną jako narodowy pomnik Stanów Zjednoczonych i jest zarządzany przez National Park Service.

</doc>
<doc id="1343053" url="https://pl.wikipedia.org/wiki?curid=1343053" title="Ludwig Diehl">
Ludwig Diehl

Ludwig Diehl (ur. 16 grudnia 1876 w Tybindze, zm. 31 stycznia 1945 w Kętrzynie.) – niemiecki lekarz, pierwszy dyrektor szpitala w Kętrzynie (w latach 1908-1945).
Luwig Diehl kształcił się w Lipsku - szkoła średnia i studia medyczne, które ukończył w 1901 r. Pierwszą pracę podjął w szpitalu w Kirchenheim, później jako lekarz okrętowy pływał na liniach południowo-amerykańskich. W roku 1903 wraca do Niemiec, a w 1904 w Chemnitz robi specjalizację w zakresie chirurgii i ginekologii. Później pracował w szpitalu w Oberhausen.
Dnia 8 sierpnia 1908 r. został dyrektorem szpitala w Kętrzynie. Pod jego kierownictwem szpital został rozbudowany i stał się nowoczesnym zakładem leczniczym. Szpital wyposażony był w aparat do zdjęć rentgenowskich, jako jeden z pierwszych w prowincji. W wyniku prowadzonej rozbudowy (w latach 1919-1935) w szpitalu nastąpił wzrost liczby łóżek z 60 do 180.
Zasługi dr Ludwiga Diehla związane z rozwojem szpitala uhonorowane zostały 16 grudnia 1926 nazwaniem jego imieniem jednej z ulic ówczesnego miasta (obecnie ul Szpitalna). Dr Ludwig Diehl w dowód osiągnięć w zakresie rozwoju medycyny 16 grudnia 1936 otrzymał tytuł profesora. Jego misja jako lekarza i dyrektora skończyła się 27 stycznia 1945, gdy do miasta wkroczyła Armia Czerwona. Po wymordowaniu części pacjentów i zgwałconych pielęgniarek przez zwycięskich żołnierzy prof. Diehl 31 stycznia 1945 popełnił samobójstwo. W tym samym dniu pochowany został w zbiorowym grobie razem z ok. 30 pielęgniarkami. Mogiła znajduje się w pobliżu szpitala.
Pamięć prof. dr Ludwiga Diehla uczciła Rada Miasta Kętrzyna uchwałą nr XXXVII/279/01 z dnia 23 maja 2001 nazywając jego imieniem część ul. Parkowej w Kętrzynie.
Na cmentarzu wojennym przy szpitalu w Kętrzynie 4 czerwca 2008 odsłonięto pomnik pomordowanych. Na tablicach w języku polskim i niemieckim umieszczone zostało nazwisko Ludwiga Diehla.

</doc>
<doc id="1343055" url="https://pl.wikipedia.org/wiki?curid=1343055" title="(6907) Harryford">
(6907) Harryford

(6907) Harryford – planetoida z pasa głównego asteroid okrążająca Słońce w ciągu 4 lat i 193 dni w średniej odległości 2,74 j.a. Została odkryta 19 listopada 1990 roku w "Siding Spring Observatory" w Australii przez Roberta McNaughta. Nazwa planetoidy pochodzi od "Harry'ego Forda" (ur. 1938), kuratora "Mills Observatory". Przed nadaniem nazwy planetoida nosiła oznaczenie tymczasowe (6907) 1990 WE.

</doc>
<doc id="1343058" url="https://pl.wikipedia.org/wiki?curid=1343058" title="Jacob Hop">
Jacob Hop

 
Jacob Hop (1654-1725) – holenderski polityk i dyplomata.
Pochodził z jednej z potężnych regenckich rodzin amsterdamskich. W latach 1680-1687 był pensjonariuszem Amsterdamu. Od roku 1699 baron Świętego cesarstwa Rzymskiego. W latach 1680-1687 pensjonariusz Amsterdamu. W latach 1699-1725 generalny skarbnik Republiki Zjednoczonych Prowincji Niderlandów ("thesaurier-generaal van de Unie").
Odbywał wiele misji dyplomatycznych; między innymi w maju 1702 do króla Prus w Wesel. Jako człowiek był ponoć dumny i wyniosły, lecz także bardzo patriotycznie nastawiony, bystry i elokwentny. Nienawidził z całego serca Francji i Burbonów. W 1703 był cywilnym deputowanym Stanów Generalnych przy armii sprzymierzonych (wojna o sukcesję hiszpańską) i był obecny przy bitwie pod Ekeren. W 1706 omawiał z Brytyjczykami wspólne cele brytyjsko-holenderskiej polityki względem południowych Niderlandów i reprezentował Republikę Zjednoczonych prowincji Niderlandów, w tym okupowanym przez wojska anglo-holenderskie kraju. W 1709 został deputowanym Stanów Generalnych w okupowanej Francuskiej Flandrii i w Lille.
Jego starsza siostra Johanna Hop (1652-1706) poślubiła w 1685 dyplomatę Roberta Goesa. Młodszy syn Jacoba Hopa, Cornelis (1658-1716) był zarządcą Goesa.
Synami Jacoba Hopa i Isabelli Hooft (1659-1701), siostry Gerrit Hoofta (1649-1717) znacznego polityka holenderskiego byli:

</doc>
<doc id="1343059" url="https://pl.wikipedia.org/wiki?curid=1343059" title="Freak">
Freak



</doc>
<doc id="1343060" url="https://pl.wikipedia.org/wiki?curid=1343060" title="Henrick Hop">
Henrick Hop



</doc>
<doc id="1343062" url="https://pl.wikipedia.org/wiki?curid=1343062" title="Robert Goes">
Robert Goes



</doc>
<doc id="1343068" url="https://pl.wikipedia.org/wiki?curid=1343068" title="Kazimierz Piwarski">
Kazimierz Piwarski

Kazimierz Józef Piwarski (ur. 19 lutego 1903 w Krakowie, zm. 21 lipca 1968 tamże) – polski historyk, badacz dziejów nowożytnych i najnowszych, rektor WSP w Krakowie, profesor Uniwersytetu Jagiellońskiego, założyciel Marksistowskiego Zrzeszenia Historyków, redaktor Kwartalnika Historycznego.
Życiorys.
Studiował na Uniwersytecie Jagiellońskim (promotorem był prof. Wacław Sobieski). W 1926 roku uzyskał doktorat, a w 1931 habilitację na UJ. 6 listopada 1939 roku został aresztowany przez Niemców w ramach Sonderaktion Krakau i osadzony w obozie koncentracyjnym Sachsenhausen i Dachau (zwolniony w 1941). W latach 1941–1945 wykładowca tajnego UJ.
Od 1947 profesor zwyczajny UJ i WSP w Krakowie (w latach 1949–1950 był jej rektorem). Od 1950 roku został przeniesiony na Uniwersytet Poznański ze względów politycznych. W roku 1956 powrócił na UJ, jednocześnie, w latach 1956–1958, będąc dyrektorem Instytutu Zachodniego w Poznaniu.
Odznaczony Medalem 10-lecia Polski Ludowej (1955), Złotym Krzyżem Zasługi (1955), Krzyżem Oficerskim Orderu Odrodzenia Polski (1959).
Pochowany na cmentarzu Rakowickim (kwatera JA-płn.-1).
Uczniowie.
Jego uczniami byli: prof. Antoni Czubiński, prof. Jerzy Krasuski i prof. Mieczysław Stański.
Członek Polskiej Akademii Umiejętności od 1945, członek korespondent (1958) i członek rzeczywisty (1961) Polskiej Akademii Nauk. W latach 1962–1966 był wiceprezesem Zarządu Głównego Polskiego Towarzystwa Historycznego.
Do 1948 członek PPS, a następnie PZPR.

</doc>
<doc id="1343070" url="https://pl.wikipedia.org/wiki?curid=1343070" title="Robert Goes van Boekenburg">
Robert Goes van Boekenburg

Robert Goes, herr van Boekenburg (1653-1724) był holenderskim dyplomatą i politykiem.
Pochodził z miasta Lejda, w którego radzie zasiadał od 1713.
W latach 1685-1702 był rezydentem holenderskim w Kopenhadze, następnie kontynuował misję dyplomatyczną w stolicy Danii jako poseł nadzwyczajny (1702-1717) i od 1721 do 1724.
Jego żoną została w 1685 roku Johanna Hop, której młodszym bratem był Jacob Hop (1654-1725) holenderski polityk i dyplomata.

</doc>
<doc id="1343071" url="https://pl.wikipedia.org/wiki?curid=1343071" title="Aperatos">
Aperatos

Aperatos (gr. Απέραθος) lub Apirantos (gr. Απείρανθος) – górzysta miejscowość w Grecji, na wyspie Naksos, w administracji zdecentralizowanej Wyspy Egejskie, w regionie Wyspy Egejskie Południowe, w jednostce regionalnej Naksos, w gminie Naksos i Mikres Kiklades. W 2011 roku liczyła 722 mieszkańców.

</doc>
<doc id="1343072" url="https://pl.wikipedia.org/wiki?curid=1343072" title="Branná">
Branná

Branná (do 1947 "Kolštejn", niem. "Goldenstein") - wieś gminna w Czechach, na północnych Morawach, w kraju ołomunieckim, w powiecie Šumperk.
Pierwsza wzmianka o miejscowości pochodzi z 1325. W przeszłości posiadała prawa miejskie - od 1436 miała statut miasteczka, a od 1897 aż do połowy XX wieku miasta - utraciła je po wyludnieniu wsi, które nastąpiło w wyniku wysiedlenia miejscowych Niemców. Właścicielami wsi i zamku byli arystokraci z rodów Wustenhube, Waldstein, Zierotin (Žerotín, od ich herbu rodowego pochodzi herb gminy), a w XIX wieku Liechtensteinowie.
W okresie międzywojennym liczba mieszkańców była kilkukrotnie większa niż obecnie - było ich ponad 1000, głównie Niemców.
Zabytki.
Branná posiada kilka cennych zabytków architektonicznych. Najważniejszym jest gotycko-renesansowy zamek Kolštejn, którego początki sięgają XIV wieku. Po pożarze w 1926 odbudowano go częściowo w latach 60. XX wieku. W centrum wsi znajduje się budynek wójtostwa z kwadratową wieżą z przełomu XVI i XVII wieku oraz ratusz - z lat 1905-1906.
Innymi zabytkami architektury są kościół parafialny z 1614 pod wezwaniem Michała Archanioła (nawiązujący do architektury zamku oraz wójtostwa) oraz budynek klasycystycznego probostwa z 1784. Przed kościołem znajduje się pieta z 1663 oraz rzeźba św. Jana Nepomucena z 1733.
Od 1992 historyczne centrum wsi jest strefą pamiątkową ("Městská památková zóna").

</doc>
<doc id="1343073" url="https://pl.wikipedia.org/wiki?curid=1343073" title="Unico Willem van Wasenaer">
Unico Willem van Wasenaer



</doc>
<doc id="1343074" url="https://pl.wikipedia.org/wiki?curid=1343074" title="Lhota (kraj ołomuniecki)">
Lhota (kraj ołomuniecki)

Lhota – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 339 mieszkańców.

</doc>
<doc id="1343076" url="https://pl.wikipedia.org/wiki?curid=1343076" title="Wybory parlamentarne w Libanie w 1992 roku">
Wybory parlamentarne w Libanie w 1992 roku

Wybory parlamentarne w Libanie odbyły się w 23, 30 sierpnia i 6 września 1992 roku. Były to pierwsze wybory parlamentarne po zakończeniu libańskiej wojny domowej.
Zgodnie z Porozumieniem z Taif nowe, pierwsze od 1972 roku, wybory miały się odbyć przed końcem listopada. W związku z tym parlament 16 lipca przyjął nowe prawo wyborcze i zgodnie z nim zwiększył liczbę miejsc ze 108 do 128, by zachować równy podział pomiędzy deputowanych chrześcijańskich i muzułmańskich.
Wybory pod syryjskim patronatem odbyły się w trzech fazach: 23 sierpnia w okręgach wyborczych Asz-Szamal i Al-Bika, 30 sierpnia w Bejrucie i okręgu Dżabal Lubnan oraz 6 września w okręgach Al-Dżanub i An-Nabatija. Okręgi wyborcze zostały wykrojone na niekorzyść maronitów. Niektóre były małe, inne wybierały kilku deputowanych. Wybór wielu kandydatów maronickich zależał od muzułmanów i zwolenników Syrii. Libańczycy na uchodźstwie (wśród których było nieproporcjonalnie wielu chrześcijan) zostali pozbawieni praw wyborczych.
Wybory charakteryzowały się niską frekwencją wśród chrześcijan, a wysoką wśród muzułmanów. Do parlamentu dostało się 36 maronitów, 27 szyitów, 27 sunnitów, 14 grekoprawosławnych, 8 druzów, 6 grekokatolików, 6 Ormian i 4 reprezentantów innych mniejszości. Największymi frakcjami w parlamencie zostały szyickie Amal (17 deputowanych) i Hezbollah (14 deputowanych).

</doc>
<doc id="1343077" url="https://pl.wikipedia.org/wiki?curid=1343077" title="Wybory prezydenckie w Libanie w 1952 roku">
Wybory prezydenckie w Libanie w 1952 roku

Wybory prezydenckie w Libanie odbyły się 23 września 1952 roku. Nowym prezydentem został Kamil Szamun. Wyboru dokonał 66-osobowy parlament.

</doc>
<doc id="1343081" url="https://pl.wikipedia.org/wiki?curid=1343081" title="Polycnemum">
Polycnemum



</doc>
<doc id="1343085" url="https://pl.wikipedia.org/wiki?curid=1343085" title="Girolamo Grimaldi (zm. 1733)">
Girolamo Grimaldi (zm. 1733)

Girolamo Grimaldi (ur. 15 listopada 1674 w Genui, zm. 18 listopada 1733) – opat Santa Maria, arcybiskup Edessy, dyplomata watykański i kardynał.
Życiorys.
7 kwietnia 1709 otrzymał święcenia kapłańskie. W latach 1706-1712 internuncjusz apostolski w Brukseli. 5 października 1712 mianowany arcybiskupem tytularnym Edessa in Osrhoënew. 30 grudnia 1712 mianowany nuncjuszem apostolskim w Polsce. 9 kwietnia 1713 przyjął sakrę biskupią z rąk Philippe Ehrard Van der Noot biskupa Gandawy. Od 1721 nuncjusz apostolski w Wiedniu. Od roku 1730 kardynał.

</doc>
<doc id="1343088" url="https://pl.wikipedia.org/wiki?curid=1343088" title="Lexy &amp; K-Paul – The DVD">
Lexy &amp; K-Paul – The DVD

Lexy &amp; K-Paul – The DVD – płyta DVD niemieckiego duetu Lexy &amp; K-Paul wydana w 2005 roku przez wytwórnię Low Spirit. Na wydawnictwo składają się cztery części: teledyski, fragmenty występów na żywo, wywiad oraz część poświęcona pracom nad nagraniem czterech teledysków. Pliki wideo uzupełnione są komentarzami twórców.

</doc>
<doc id="1343089" url="https://pl.wikipedia.org/wiki?curid=1343089" title="Bill Forsyth">
Bill Forsyth

William David „Bill” Forsyth (ur. 29 lipca 1946 w Glasgow) – brytyjski reżyser filmowy i scenarzysta.
Forsyth jest Szkotem i jego filmy rozgrywają się często w szkockich realiach. Jako nastolatek porzucił szkołę i przez wiele lat pracował przy produkcji filmów dokumentalnych. Pierwszym jego filmem fabularnym było niskobudżetowe "That Sinking Feeling" z 1979, zrealizowane z udziałem aktorów amatorów. W 1981 powstała komedia "Dziewczyna Gregory’ego" – jej bohaterami są uczniowie szkoły średniej, a w 1983 "Biznesmen i gwiazdy" ze znaczącą rolą Burta Lancastera. Był to pierwszy film Forsytha nakręcony we współpracy z producentem Davidem Puttnamem. Wkrótce obaj wyjechali za ocean, jednak żaden z amerykańskich filmów Szkota, m.in. "Być człowiekiem" z Robinem Williamsem, nie okazał się sukcesem. Po powrocie do Szkocji nakręcił "Dziewczęta Gregory’ego", kontynuację "Dziewczyny Gregory’ego".

</doc>
<doc id="1343090" url="https://pl.wikipedia.org/wiki?curid=1343090" title="Semmelweis Klinikák">
Semmelweis Klinikák

Semmelweis Klinikák − stacja budapeszteńskiego metra znajdująca się w ciągu niebieskiej linii podziemnej kolejki. Posiada jeden − centralnie ulokowany − peron. 

</doc>
<doc id="1343091" url="https://pl.wikipedia.org/wiki?curid=1343091" title="Cholinoesterazy">
Cholinoesterazy



</doc>
<doc id="1343092" url="https://pl.wikipedia.org/wiki?curid=1343092" title="Granica (Gniewoszów)">
Granica (Gniewoszów)

Granica – dawne miasto (w latach 1735–1870), od drugiej połowy XX wieku część wsi Gniewoszów w województwie mazowieckim, w powiecie kozienickim, w gminie Gniewoszów.
Układ urbanistyczny.
Granica i Gniewoszów stanowią obecnie silnie zespojony układ urbanistyczny, w którym granica między dawnymi miejscowościami jest praktycznie niezauważalna. Przy dawnym granickim rynku (w północnej pierzei) leży obecnie Urząd Gminy Gniewoszów. Przy rynku (obecnie bez nazwy) znajduje się część oryginalnych drewnianych domów (pierzeje wschodnia i zachodnia), a także murowany narożnik (północno-wschodni róg). W południowej części rynku znajduje się tzw. sala weselna (dawniej restauracja). Płytę placu rynkowego pokrywa obecnie parking i murawa.
Historia.
Granica otrzymała prawa miejskie w 1735 roku w wyniku starań Karola Myszkowskiego, jej właściciela. Prawa miejskie zostały potwierdzone w 1737 roku. Przywilej lokacyjny miasta obejmował prawo do cotygodniowych targów oraz jarmarków (8 rocznie, a od 1779 – 12). Mieszkańcom Granicy przysługiwało osiem lat wolnizny. Rolnictwo, połów ryb i żegluga wiślańska trudniły graniczan. 
13 stycznia 1870 doszło do utraty praw miejskich Granicy, po czym Granicę i pozbawiony praw miejskich Gniewoszów przekształcono w osady i połączono we wspólną wiejską gminę Gniewoszów-Granica w powiecie kozienickim w guberni radomskiej. Pod koniec XIX wieku jednostka figuruje już pod skróconą nazwą "gmina Gniewoszów". Brak informacji o dacie zniesienia gminy lecz według wykazu gmin według stanu z 30 września 1921 jednostka już nie występuje, a zarówno Granica (licząca wówczas 1030 mieszkańców) jak i Gniewoszów (1108 mieszkańców) wchodzą w skład gminy Sarnów w powiecie kozienickim w woj. kieleckim z siedzibą w Gniewoszowie.
Brak informacji o dacie przyłączenia Granicy do Gniewoszowa. W 1965 roku Granica stanowiła jeszcze odrębną wieś.

</doc>
<doc id="1343093" url="https://pl.wikipedia.org/wiki?curid=1343093" title="Ebes">
Ebes

Ebes – miejscowość i gmina na Węgrzech, w której mieszka ok. 4,4 tys. ludzi.
Położenie.
Miejscowość położona jest w północno-wschodniej części Wielkiej Niziny Węgierskiej, w odległości około 200 km na wschód od Budapesztu oraz 10 km na wschód od Hajdúszoboszló i 10 km na południowy zachód od Debreczyna. Ebes leży w Kraju Hajduków, na południowy wschód od puszty Hortobágy.
Współpraca.
Miasto partnerskie: Meilen w Szwajcarii.

</doc>
<doc id="1343094" url="https://pl.wikipedia.org/wiki?curid=1343094" title="Corvin-negyed">
Corvin-negyed

Corvin-negyed, dawniej "Ferenc körút" - stacja budapeszteńskiego metra znajdująca się w ciągu niebieskiej linii podziemnej kolejki. Posiada jeden - centralnie ulokowany - peron. Możliwa jest tutaj przesiadka do kursujących przez Nagykörút tramwajów linii 4 i 6.

</doc>
<doc id="1343095" url="https://pl.wikipedia.org/wiki?curid=1343095" title="Albert Batteux">
Albert Batteux

Albert Batteux (ur. 2 lipca 1919 w Reims, zm. 28 lutego 2003 w Meylan) – francuski piłkarz i trener. Ma na koncie dziewięć tytułów mistrza kraju. W 1958 poprowadził w roli trenera reprezentacji Francji do trzeciego miejsca na mistrzostwach świata w Szwecji.
Linki zewnętrzne.
Profil

</doc>
<doc id="1343096" url="https://pl.wikipedia.org/wiki?curid=1343096" title="Ángel Cabrera (piłkarz)">
Ángel Cabrera (piłkarz)

Ángel Rubén Cabrera (ur. 9 października 1939, zm. 15 listopada 2010) - piłkarz urugwajski, prawy napastnik.
Kariera.
Będąc piłkarzem klubu CA Peñarol był w kadrze reprezentacji Urugwaju w finałach mistrzostw świata w 1962 roku. Urugwaj odpadł w fazie grupowej, a Cabrera zagrał w dwóch meczach - z Jugosławią i ZSRR. W meczu z Jugosławią zdobył bramkę oraz został usunięty przez sędziego z boiska.
Nigdy nie zagrał w turnieju Copa América.
Wraz z "Peñarolem" zwyciężył w Copa Libertadores 1961 oraz dotarł do finału Copa Libertadores 1962.

</doc>
<doc id="1343097" url="https://pl.wikipedia.org/wiki?curid=1343097" title="Kálvin tér">
Kálvin tér

Kálvin tér - stacja węzłowa budapeszteńskiego metra znajdująca się w ciągu niebieskiej linii i czwartej linii podziemnej kolejki. Posiada jeden - centralnie ulokowany - peron. Możliwa jest tutaj przesiadka w kursujące na powierzchni autobusy linii 9, 15, 100E, 115; trolejbusy 83 oraz w kursujące po obwodowej trasie tramwaje linii 47, 48, 49. 

</doc>
<doc id="1343098" url="https://pl.wikipedia.org/wiki?curid=1343098" title="Ángel Rubén Cabrera">
Ángel Rubén Cabrera



</doc>
<doc id="1343099" url="https://pl.wikipedia.org/wiki?curid=1343099" title="Iwan Petrażycki-Kulaha">
Iwan Petrażycki-Kulaha

Iwan Petrażycki-Kułaha (ukr. : "Іва́н Петража́цький-Кула́га") (1570–1632 w Kaniowie), hetman rejestrowy zaporoski w latach 1631–1632.
Życiorys.
Urodził się w okolicach Mohylowa i Orszy około 1570 w szlacheckiej rodzinie Petrażyckich herbu Pielesz. Na Siczy zaporoskiej pojawił się w końcu roku 1620. Brał udział w bitwie pod Chocimiem, w której Kozacy razem z 30-tysięczną armią polską powstrzymali 210-tysięczną armię turecko-tatarską
W roku 1631 Kozacy wybrali na hetmana Tymoteusza Orendarenkę, który wkrótce strącił swoją godność, a w jego miejsce Zaporożcy wybrali hetmanem Iwana Petrażyckiego-Kułahę (jako zwierzchnika kozaków rejestrowych). Natomiast zwierzchnikiem kozaków nierejestrowych został wybrany w tym samym czasie hetman (ukr. : "Андрій Гаврилович"), który krótko po tym zaginął bez wieści. Wówczas Iwan Petrażycki objął także jego funkcję.
W marcu 1632 roku Iwan Petrażycki wziął pod swoją opiekę Kijowo-Mohylańską Akademię, która dopiero co została założona przez metropolitę Piotra Mohyłę i zobowiązał się bronić jej zarówno w swoim jak i w imieniu przyszłych pułkowników Wojska Zaporoskiego. Protekcja wojska kozackiego była bardzo ważna, ponieważ liczni przeciwnicy Akademii uważali ją za szkodliwą, gdyż została urządzona na wzór zachodni, grożąc nawet, że utopią jej wykładowców w Dnieprze. Hetman sprzeciwiał się również wypadom Zaporożców na tureckie wybrzeża.
30 kwietnia 1632 roku zmarł polski król Zygmunt III Waza, Wówczas hetman zaporoski Iwan Kułaha-Petrażycki wysłał na sejm konwokacyjny 1632 roku, poselstwo, które jak na owe czasy domagało się rzeczy wprost niesłychanej – udziału w elekcji Władysława IV. Hetman pisał do senatorów: "Pokornie i uniżenie (...), żeby WMM. PP., (...) użaliwszy się krzywdy narodu ruskiego, w to wejrzeć i obmyśliwać raczyli, jakoby przy obieraniu teraz nowo następującego KJMci Pana nam Mciwego, którego słusznie by bez dania i zezwolenia naszego, ponieważ Rzeczpospolita za członki sobie nas być uznawa i my po wielkiej części, ile gdzie najgorszy raz na karkach swych onę dźwigamy i o całość i dostojeństwo królów Panów naszych przeciwko każdemu nieprzyjacielowi piersiami swemi, nie litując zdrowia i intrat swych, zastawiamy się". Te argumenty nie przekonały możnych. Kanclerz litewski Albrycht Stanisław Radziwiłł z oburzeniem i pogardą przyjął deklarację Kozaków, że są "członkami Rzeczypospolitej". "Włosy i paznokcie dla ciała wprawdzie są potrzebne, ale gdy zbytnio wyrosną, jedne ciążą głowie, drugie przykro ranią, oboje trzeba częściej przycinać"
Odpowiedź jaką otrzymali Kozacy od Kanclerza litewskiego Stanisław Albrycht Radziwiłł stała się gwoździem do trumny Iwana Petrażyckiego. Na kozackiej radzie w Masłowym Stawie we wrześniu 1632 został pozbawiony hetmaństwa, oskarżony i stracony. Wraz ze śmiercią Iwana Petrażyckiego osłabieniu uległo pro-polskie stronnictwo na Siczy.

</doc>
<doc id="1343101" url="https://pl.wikipedia.org/wiki?curid=1343101" title=".flv">
.flv



</doc>
<doc id="1343102" url="https://pl.wikipedia.org/wiki?curid=1343102" title="Angel Ruben Cabrera">
Angel Ruben Cabrera



</doc>
<doc id="1343103" url="https://pl.wikipedia.org/wiki?curid=1343103" title="Ferenciek tere (stacja metra)">
Ferenciek tere (stacja metra)

Ferenciek tere - stacja budapeszteńskiego metra znajdująca się w ciągu niebieskiej linii podziemnej kolejki. Posiada jeden, centralnie ulokowany peron. Stacja leżu pod placem, o tej samej nazwie, czyli placem Ferenciek. W niewielkiej odległości od stacji biegnie słynna Váci utca.&lt;br&gt;
Ferenciek tere oznacza "Plac franciszkanów".

</doc>
<doc id="1343104" url="https://pl.wikipedia.org/wiki?curid=1343104" title="Pompeo Aldrovandi">
Pompeo Aldrovandi

Pompeo Aldrovandi (ur. 23 września 1668 w Bolonii, zm. 6 stycznia 1752 w Montefiascone) – włoski kardynał.
Życiorys.
Pochodził z Bolonii. Od 1716 arcybiskup Neocezarei. Od 1717 do 1718 nuncjusz apostolski w Hiszpanii, popadł jednak w niełaskę zarówno u króla Filipa V jak i u papieża Klemensa XI. Odwołany z nuncjatury, udał się do rodzinnej Bolonii. W 1721 nowy papież Innocenty XIII zrehabilitował go i mianował dziekanem Roty Rzymskiej. 23 marca 1729 Benedykt XIII mianował go patriarchą jerozolimskim. Kolejny papież, Klemens XII, mianował go najpierw wicekamerlingiem i gubernatorem Rzymu (1733), a następnie kardynałem (24 marca 1734) i arcybiskupem Montefiascone (9 lipca 1734). Na konklawe 1740 był bliski wybrania na papieża. Benedykt XIV mianował go swoim datariuszem (1740–1743), a następnie legatem (gubernatorem) w Romanii (1743–1746).
Pompeo Aldrovandi zmarł w Montefiascone.

</doc>
<doc id="1343107" url="https://pl.wikipedia.org/wiki?curid=1343107" title="Live at Hammersmith">
Live at Hammersmith



</doc>
<doc id="1343108" url="https://pl.wikipedia.org/wiki?curid=1343108" title="Girolamo Archinto">
Girolamo Archinto

Girolamo Archinto (ur. 8 czerwca 1672, zm. 1 października 1721) – dyplomata watykański, arcybiskup Tarsu.
W latach 1712-1720 nuncjusz apostolski w Elektoracie Kolonii, a w 1721 w Polsce.
Papież Klemens XI był jego wujem.

</doc>
<doc id="1343109" url="https://pl.wikipedia.org/wiki?curid=1343109" title="U60311 Compilation">
U60311 Compilation

U60311 Compilation – album kompilacyjny niemieckiego duetu Lexy &amp; K-Paul wydany 2 grudnia 2005 roku przez wytwórnię V2 Records. Na wydawnictwo to składa się 26 utworów skompilowanych i zmiksowanych przez niemiecki duet na dwóch płytach kompaktowych (po 13 utworów na płytę).

</doc>
<doc id="1343110" url="https://pl.wikipedia.org/wiki?curid=1343110" title="Adrian Aliaj">
Adrian Aliaj

Adrian Aliaj (ur. 24 września 1976 roku w Wlorze) – albański piłkarz, były obrońca chorwackiego klubu NK Solin.
Kariera klubowa.
Zadebiutował w narodowej lidze w wieku 16 lat. Przez jeden sezon grał w klubie KF Partizani. W 1995 przeszedł do zespołu Hannover 96, a następnie do Hajduka Split. W latach 1998–2000 występował w klubach pierwszoligowych - Standard Liège, Maccabi Petah-Tikva, Louvieroise i Charleroi. Od 2003 występował w zespołach drugoligowych: Oberhausen, francuskim Stade Brest i chorwackim NK Solin. Po zakończeniu kariery w 2007 zajął się transferami piłkarzy albańskich do klubów chorwackich.
Kariera reprezentacyjna.
Adrian Aliaj w reprezentacji narodowej rozegrał 29 meczów strzelając 8 goli. W eliminacjach do Euro 2004 strzelił zwycięską bramkę w meczu z Grecją (2-1). W styczniu 2007 oświadczył, że kończy karierę reprezentacyjną.

</doc>
<doc id="1343112" url="https://pl.wikipedia.org/wiki?curid=1343112" title="Jewgienij Płatow">
Jewgienij Płatow

Jewgienij Arkadjewicz Płatow, ros. Евгений Аркадьевич Платов (ur. 7 sierpnia 1967 w Odessie) – rosyjski łyżwiarz figurowy, startujący w parach tanecznych z Oksaną Griszczuk. Dwukrotny mistrz olimpijski z Lillehammer (1994) i z Nagano (1998), uczestnik igrzysk olimpijskich (1992), czterokrotny mistrz świata (1994–1997), trzykrotny mistrz Europy (1996–1998), trzykrotny mistrz świata juniorów (1984–1986), mistrz Związku Radzieckiego (1992) oraz dwukrotny mistrz Rosji (1993, 1996). 

</doc>
<doc id="1343115" url="https://pl.wikipedia.org/wiki?curid=1343115" title="Martino Cornelio Bentovoglio d'Aragona">
Martino Cornelio Bentovoglio d'Aragona



</doc>
<doc id="1343123" url="https://pl.wikipedia.org/wiki?curid=1343123" title="Oluwafemi Ajilore">
Oluwafemi Ajilore

Ebenezer Oluwafemi Ajilore (ur. 18 stycznia 1985 w Lagos) – nigeryjski pomocnik występujący w Middelfart G&amp;BK. W tym samym roku został powołany do reprezentacji U-23 na Igrzyska Olimpijskie w Pekinie, gdzie Nigeria zdobyła srebrny medal.

</doc>
<doc id="1343126" url="https://pl.wikipedia.org/wiki?curid=1343126" title="Ferenciek tere">
Ferenciek tere

Ferenciek tere - plac w centrum Budapesztu. Plac znajduje się na wschodnim brzegu Dunaju w Peszcie. Jest to jedno z centralnych miejsc stolicy Węgier. Znaczący węzeł komunikacyjny. Oprócz linii autobusowych można tutaj skorzystać, z ulokowanej 27 metrów pod powierzchnią, stacji metra Ferenciek tere. W sąsiedztwie placu znajduje się Most Elżbiety i Váci utca.

</doc>
<doc id="1343128" url="https://pl.wikipedia.org/wiki?curid=1343128" title="Louise Jöhncke">
Louise Jöhncke

Louise Jöhncke (ur. 31 lipca 1976 w Sztokholmie) była szwedzka pływaczka stylu dowolnego.
Największym sukcesem Jöhncke jest zdobyty na Igrzyskach olimpijskich w Sydney w 2000 roku brązowy medal w sztafecie 4x100 metrów stylem dowolnym.
Louise Jöhncke podobnie jak Igrzyskach, medale na Mistrzostwach Europy i Mistrzostwach Świata na krótkim basenie zdobywała w sztafetach w stylu dowolnym jak i zmiennym.
Jedyne indywidualne medale Louise Jöhncke zdobyła na Mistrzostwach Europy na krótkim basenie w 1998, na 100 i 200 metrów dowolnym (oba brązowe). 

</doc>
<doc id="1343129" url="https://pl.wikipedia.org/wiki?curid=1343129" title="Hajdar al-Amuli">
Hajdar al-Amuli

Hajdar al-Amuli (ur. 1319 lub 1320, zm. po 1385) (pełne imię: Sajjid Baha ad-Din Ibn Ali Ibn Hajdar al-Ubajdi al-Husajni al-Amuli) – sufi i teolog imamicki.
Uczył się najpierw w swoim rodzinnym mieście Amol, następnie zaś w Astarabadzie i Isfahanie. Kiedy w swoich późnych latach dwudziestych powrócił do Amolu stał się zaufanym, a następnie wezyrem Fachr ad-Daula Hasana (panował 1333/1334 – 1349), ostatniego przedstawiciela miejscowej dynastii Bawandydów. Rok w którym zamordowano Fachr ad-Daulę był jednocześnie rokiem w którym pod wpływem religijnego kryzysu al-Amuli porzucił swoją świetną karierę, przywdział „habit” ("xerqa") sufiego i udał się w podróż najpierw do świętych miejsc szyitów, a potem do Jerozolimy, Mekki i Medyny. Z powodu złego stanu zdrowia był zmuszony opuścić Medynę i wydaje się, że resztę swojego życia w całości spędził w Iraku. W Bagdadzie pobierał nauki w dziedzinie prawa m.in. od syna słynnego szyickiego uczonego Allamy al-Hillego (1250 – 1325) i u niego uzyskał dyplom ("iğāza"). Osiadł później w Nadżafie, gdzie żył przez następne trzydzieści lat. Ostatnia informacja jaką o nim posiadamy pochodzi z roku 1385.
Amuli był płodnym pisarzem. Znamy około czterdzieści tytułów jego dzieł, z których siedem przetrwało do naszych czasów. Jego historyczne znaczenie leży przede wszystkim w syntezie sufizmu i szyizmu jakiej dokonał, a w szczególności inkorporacji do szyizmu myśli Ibn Arabiego. Jest on autorem monumentalnego komentarza do „Klejnotów mądrości” ("Fus.us. al-h.ikam") Ibn Arabiego, „Teksty tekstów” ("Nas.s. al-nos.ūs."), z którego wydano mający około pięćset stron wstęp, stanowiący jakąś dziesiątą część całości. Amuli bada znaczenie „Klejnotów” na trzech poziomach: objawienia ("naql" - Koran i hadisy, ze szczególnym uwzględnieniem źródeł szyickich), rozumu ("ʿaql" - kalam i falsafa), oraz mistycznego „odsłonięcia” ("kašf" - doświadczenia jego własne oraz opisane w pismach Ibn Arabiego i jego uczniów).
Amuli twierdził, że szyizm imamicki, który jest połączeniem szariatu, tariki i duchowości ("h.aqīqa"), jest identyczny z sufizmem. Każdy prawdziwy szyita jest także sufim, i odwrotnie. Pełni mistycznej wiedzy Imamowie są nie tylko przewodnikami szyitów, ale każdego kto wkroczył na mistyczną ścieżkę. Al-Amuli krytykuje zarówno szyitów, którzy sprowadzają swoją religię do szariatu jak i sufich, którzy zaprzeczają temu że biorą oni swoje początki od Imamów.
W swoim rozumieniu "tauhidu" Amuli rozwija koncepcję Ibn Arabiego. Rozróżnia pomiędzy "tauhidem" egzoterycznym ("z.ahir"), według którego nie ma Boga poza „tym” Bogiem, oraz "tauhidem" ezoterycznym ("bāţin"), ontologicznym ("wuğūdī" lub "h.aqīqī"), zgodnie z którym nie istnieje nic oprócz Boga. Pierwszy był nauczany przez proroków, drugi natomiast przez świętych ("awliyāʾ", l.poj. "walī"). Tak jak stworzony za pomocą tuszu list nie ma osobnej w stosunku do niego egzystencji i jest tylko środkiem poprzez który ten się przejawia, tak samo fizyczny świat jest tylko środkiem poprzez który przejawiają się imiona, i działania Boga. Odpowiednio Amuli rozróżnia dwa rodzaje szirku: jeden egzoteryczny, jawny, polegający na przydawaniu Bogu towarzyszy, i drugi ezoteryczny, ukryty, polegający na niezdolności do rozpoznania że „wszystko jest Bogiem, przez Boga, od Boga i dla Boga”.
"Tawh.īd wuğūdī" ostatecznie dokona się wraz z przybyciem Mahdiego. Zgodnie z systemem Amuliego Mahdi musi być "walim", a nie prorokiem. Podążając w tym za Sad ad-Dinem Hammują (zm. 1252) i Abd ar-Razzakiem Kaszanim (zm. 1330) al-Amuli utrzymuje że pieczęcią powszechnej ("mot.laq") "wilai" jest Ali, natomiast pieczęcią partykularnej "wilai" Mahometa jest Mahdi. W tej kwestii al-Amuli różni się od Ibn Arabiego, dla którego pieczęcią "wilai" powszechnej był Jezus, zaś pieczęcią partykularnej "wilai" Mahometa on sam. Zgodnie z szyicką profetologią i imamologią Hajdar al-Amuli wyraźnie zaznacza, że byłoby sprzecznością gdyby prorok był pieczęcią "wilai" powszechnej.

</doc>
<doc id="1343130" url="https://pl.wikipedia.org/wiki?curid=1343130" title="Język umbugarla">
Język umbugarla

Język umbugarla – australijski język izolowany, w roku 1981 używany przez trzy osoby na Ziemi Arnhema (północna Australia). Obecnie może być już wymarły.
Sugerowano związek z innym językiem izolowanym – ngurmburem, wraz z którym miałby tworzyć rodzinę języków umbugarlo-ngurmburskich, ale w nowszej propozycji umbugarlę włączono do postulowanej rodziny języków Ziemi Arnhema, jednak bez ngurmbura.

</doc>
<doc id="1343131" url="https://pl.wikipedia.org/wiki?curid=1343131" title="Miara Jordana">
Miara Jordana

Miara Jordana – formalizacja pojęcia rozmiaru, czyli np. długości, pola danej figury, objętości bryły. Nosi ona nazwisko francuskiego matematyka Camille’a Jordana, który wprowadził ją pod koniec dziewiętnastego wieku. Obecnie częściej stosuje się miarę Lebesgue’a będącą uogólnieniem miary Jordana na szerszą klasę zbiorów.
Miara Jordana dla sum prostokątów.
Niech formula_1 będzie przestrzenią kartezjańską. Niech formula_2 oznacza iloczyn ograniczonych przedziałów
które są domknięte z lewej i otwarte z prawej (przedziały półotwarte są wyborem technicznym; równie dobrze można użyć zbiorów domkniętych albo otwartych). Takie zbiory nazywać się będą n"-"wymiarowymi prostokątami lub po prostu prostokątami. Miarę Jordana takiego prostokąta definiuje się jako iloczyn długości przedziałów:
Niech formula_5 będzie skończoną sumą prostokątów,
dla dowolnego formula_7
Nie można zdefiniować miary Jordana formula_5 po prostu jako sumy miar poszczególnych prostokątów, ponieważ może się zdarzyć, że prostokąty będą się na siebie istotnie nakładać. Każdy taki zbiór formula_5 może jednak być zapisany jako suma innej skończonej rodziny prostokątów, które są wzajemnie rozłączne, i można zdefiniować miarę Jordana formula_10 jako sumę miar tych rozłącznych prostokątów. Można pokazać, że taka definicja miary Jordana zbioru formula_5 jest niezależna od reprezentacji formula_5 za pomocą skończonej sumy rozłącznych prostokątów. Właśnie w celu dekompozycji na rozłączne zbiory korzysta się z założenia, że prostokąty złożone są z półotwartych przedziałów.
Rozszerzenie na inne zbiory.
Należy zauważyć, że zbiór niebędący iloczynem domkniętych przedziałów,
nie jest mierzalny za pomocą podanego wcześniej algorytmu. Krokiem kluczowym jest zdefiniowanie zbioru ograniczonego jako mierzalnego w sensie Jordana, jeżeli może być „dobrze przybliżony” przez sumy , dokładnie tak jak funkcja jest całkowalna w sensie Riemanna, jeśli może być dobrze przybliżona przez funkcje kawałkami stałe.
Formalnie dla zbioru formula_14 określa się jego wewnętrzną miarę Jordana jako
a jego zewnętrzną miarę Jordana jako
gdzie kres dolny i górny brane są po sumach prostokątów formula_17 Mówi się, że zbiór formula_14 jest mierzalny w sensie Jordana, jeśli miara wewnętrzna formula_14 jest równa mierze zewnętrznej. Wspólna wartość tych dwóch miar nazywana jest wtedy po prostu miarą Jordana zbioru formula_20
Okazuje się, że wszystkie prostokąty (z brzegiem lub bez), jak również wszystkie kule, sympleksy itd. są mierzalne w sensie Jordana. Również dla dwóch funkcji ciągłych zbiór punktów między wykresami tych funkcji jest mierzalny w sensie Jordana o ile zbiór jest ograniczony i wspólna dziedzina tych funkcji jest mierzalna w sensie Jordana. Dowolna skończona suma lub iloczyn, jak również różnica dwóch zbiorów mierzalnych w sensie Jordana są mierzalne (jest to miara skończenie addytywna). Można udowodnić, że zbiór ograniczony jest mierzalny w sensie Jordana wtedy i tylko wtedy, jeśli jego brzeg jest mierzalny w sensie Jordana i jest miary zero Jordana.
Miara Lebesgue’a.
Ostatnia wspomniana własność znacząco ogranicza typy zbiorów mierzalne w sensie Jordana. Przykładowo zbiór liczb wymiernych zawartych w przedziale formula_21 nie jest wtedy mierzalny w sensie Jordana, ponieważ jego brzegiem jest formula_22 który nie jest miary zero Jordana. Jednakże intuicyjnie zbiór liczb wymiernych jest „mały”, ponieważ jest przeliczalny i powinien mieć zerowy „rozmiar”. Jest to istotnie prawdą, ale tylko wtedy, jeśli miara Jordana zostanie zastąpiona miarą Lebesgue’a. Miara Lebesgue’a zbioru pokrywa się z jego miarą Jordana o ile zbiór ma miarę Jordana. Jednak miara Lebesgue’a zdefiniowana jest dla o wiele szerszej klasy zbiorów, jak np. zbioru liczb wymiernych wspomnianego wcześniej, a także dla zbiorów, które mogą być nieograniczone lub fraktali. Miara Lebesgue’a, w przeciwieństwie do miary Jordana, również jest prawdziwą miarą, tzn. każda przeliczalna suma zbiorów mierzalnych w sensie Lebesgue’a jest mierzalna w sensie Lebesgue’a, co nie jest prawdą, jeżeli słowo „Lebesgue’a” zastąpi się przez „Jordana”.

</doc>
<doc id="1343133" url="https://pl.wikipedia.org/wiki?curid=1343133" title="Lhotka (kraj ołomuniecki)">
Lhotka (kraj ołomuniecki)

Lhotka – miejscowość i gmina (obec) w Czechach, w kraju ołomunieckim, w powiecie Przerów. W 2022 roku liczyła 76 mieszkańców.

</doc>
<doc id="1343134" url="https://pl.wikipedia.org/wiki?curid=1343134" title="Giovanni Battista Bussi">
Giovanni Battista Bussi

Giovanni Battista Bussi (ur. 31 marca 1656 w Viterbo, zm. 23 grudnia 1726) – dyplomata watykański, opat San Salvatore i kardynał.
W latach 1698–1706 internuncjusz apostolski w Brukseli, następnie (1706–1712) nuncjusz apostolski w Elektoracie Kolonii. W dniu 25 czerwca 1706 r. wyznaczony na Arcybiskupa tytularnego Tarsu, zaś wyświęcony 12 września tegoż roku. Następnie w latach 1710–1726 biskup Ankony i Umany. W dniu 18 maja 1712 r. papież Klemens XI mianował go kardynałem In pectore. Dopiero w dniu 26 września tegoż samego roku papież ujawnił jego nazwisko, zaś w dniu 30 stycznia 1713 r. objął tytularny Kościół Santa Maria in Ara Coeli.
Uczestnik konklawe 1721 i 1724 r.

</doc>
<doc id="1343135" url="https://pl.wikipedia.org/wiki?curid=1343135" title="Il Caffe">
Il Caffe



</doc>
<doc id="1343136" url="https://pl.wikipedia.org/wiki?curid=1343136" title="Bożena Baranowska">
Bożena Baranowska

Bożena Baranowska (ur. 5 października 1953 w Białymstoku) – polska aktorka teatralna, filmowa i telewizyjna, także reżyserka teatralna i pedagog; dziekan Wydziału Aktorskiego Europäisches Theaterinstitut (ETI) Schauspielschule w Berlinie (1997–2000).
Życiorys.
Absolwentka Wydziału Aktorskiego Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi (1977). Zadebiutowała w 1973 roku na deskach Teatru Dramatycznego im. Aleksandra Węgierki w Białymstoku, rolą Lucy w "Operze za trzy grosze" Bertolta Brechta i Kurta Weilla w reżyserii Ryszarda Kubiaka. Aktorka Teatru Polskiego we Wrocławiu w latach 1977–1984 i ponownie od 1998 roku.
Do jej najbardziej znanych ról teatralnych należą te, które wykreowała w spektaklach Krystiana Lupy; Erna w "Prezydentkach" Wernera Schwaba (1999), Kwasznia w "Azylu" Maksyma Gorkiego (2003) oraz Anna Schreker w "Wycince" Thomasa Bernharda (2014).
W latach 1984–1998 występowała za granicą, między innymi w berlińskim Teatrze Kreatur (1990–1997). Przez pewien czas wykładała na Wydziale Aktorskim we Wrocławiu, wydziale zamiejscowym Państwowej Wyższej Szkoły Teatralnej im. Ludwika Solskiego w Krakowie, a od 1994 roku jest pedagogiem Europäisches Theaterinstitut (ETI) Schauspielschule Berlin, gdzie w latach 1997–2000 pełniła funkcję dziekana Wydziału Aktorskiego.

</doc>
<doc id="1343137" url="https://pl.wikipedia.org/wiki?curid=1343137" title="Język minkiński">
Język minkiński

Język minkiński – wymarły język aborygeński, prawdopodobnie izolat, używany w północnej Australii. Jego przynależność genetyczna pozostaje niepewna z uwagi na brak danych. Sugerowano związki z językami jiwajdżajskimi lub tankickimi.

</doc>
<doc id="1343139" url="https://pl.wikipedia.org/wiki?curid=1343139" title="Natalja Baranowska">
Natalja Baranowska

Natalja Baranowska (ros.Наталья Барановская) (ur. 23 marca 1979 w Witebsku) białoruska pływaczka, medalistka Igrzysk Olimpijskich i Mistrzostw Europy.

</doc>
<doc id="1343141" url="https://pl.wikipedia.org/wiki?curid=1343141" title="King's Quest II">
King's Quest II



</doc>
<doc id="1343142" url="https://pl.wikipedia.org/wiki?curid=1343142" title="Powiat zabrzański">
Powiat zabrzański



</doc>
<doc id="1343145" url="https://pl.wikipedia.org/wiki?curid=1343145" title="Bruderszaft">
Bruderszaft

Bruderszaft, inaczej brudzio (z niem. "Bruderschaft" – braterstwo) – ceremoniał poprzedzający przejście jego uczestników "na ty" (po imieniu), rezygnując ze zwrotów grzecznościowych "Pan", "Pani". Odbywa się on często przy wspólnym wypiciu kieliszka alkoholu. Czasem dodawany jest do tego pocałunek.

</doc>
<doc id="1343146" url="https://pl.wikipedia.org/wiki?curid=1343146" title="Wołodymyr Nikołajczuk">
Wołodymyr Nikołajczuk

Wołodymyr Nikołajczuk, ukr. Володимир Ніколайчук (ur. 29 kwietnia 1975) – ukraiński pływak specjalizujący się w stylu grzbietowym.
Największymi osiągnięciami Nikołajczuka jest brązowy medal mistrzostw świata, zdobyty w Atenach w 2000 roku oraz medale mistrzostw Europy.

</doc>
<doc id="1343147" url="https://pl.wikipedia.org/wiki?curid=1343147" title="Robert Elswit">
Robert Elswit

Robert Christopher Elswit (ur. 22 kwietnia 1950 w Los Angeles), amerykański operator filmowy. Zdobywca Oscara. 
Ukończył studia na University of Southern California. Pracował przy realizacji teledysków i filmów reklamowych. Uznanie i nagrody przyniosła mu współpraca z reżyserem Paulem Thomasem Andersonem. Był autorem zdjęć do szeregu filmów swego rodaka, m.in. "Boogie Nights" (1997) oraz "Magnolii" (1999). Za "Aż poleje się krew" dostał w 2008 Oscara. Pracuje także z innym filmowcami, George'em Clooneyem ("Good Night and Good Luck", nominacja do Oscara), czy Davidem Mametem.

</doc>
<doc id="1343148" url="https://pl.wikipedia.org/wiki?curid=1343148" title="Cousin Island">
Cousin Island



</doc>
<doc id="1343149" url="https://pl.wikipedia.org/wiki?curid=1343149" title="Kampus Morasko">
Kampus Morasko

Kampus Morasko – kampus Uniwersytetu im. Adama Mickiewicza w Poznaniu grupujący głównie wydziały ścisłe i przyrodnicze. Zlokalizowany jest w północnej części miasta. Dzieli się on na dwie części: zachodnią, położoną na Morasku (Huby Moraskie) oraz wschodnią na Umultowie (po dwóch stronach osiedla Różany Potok).
Obiekty i lokalizacja.
Zachodnia część Kampusu Morasko w której znajduje się większość budynków wydziałowych zlokalizowana jest na północ od osiedli Piątkowskich, od których oddzielona jest torami obwodnicy kolejowej Poznania (linia kolejowa Zieliniec – Kiekrz). Dojazd do zabudowań kampusu możliwy jest od strony ulicy Umultowskiej oraz Dzięgielowej (od Naramowickiej).
W tej części kampusu znajdują się budynki:
W planach znajduje się również budowa:
Wschodnia część Kampusu Morasko zlokalizowana jest wzdłuż ulic Krygowskiego i Zagajnikowej.
W tej części kampusu znajdują się budynki:
W planach jest również rozbudowa bazy sportowej o stadion lekkoatletyczny.
Pomiędzy wschodnią a zachodnią częścią znajduje się kameralne Osiedle Różany Potok zaprojektowane przez Mariana Fikusa, współautora pierwotnej koncepcji Kampusu Morasko. Pomyślane zostało jako osiedle akademickie, jednak nie jest ono oficjalnie częścią kampusu.
Historia powstania i rozbudowy.
Reaktywowany po wojnie Uniwersytet Poznański mieścił się w zaadaptowanych i rozbudowanych obiektach użyteczności publicznej na terenie śródmieścia. Stały rozwój naukowy i dydaktyczny oraz brak wolnych terenów do rozbudowy w centrum skłonił władze do poszukiwania nowych lokalizacji dla poszczególnych wydziałów. Już w latach sześćdziesiątych XX w. zakładano budowę nowych obiektów dla uniwersytetu na Winiarach, których jednak nie zrealizowano.
Na przełomie lat 60. i 70. wraz z planowaniem intensywnej rozbudowy miasta w kierunku północnym wyznaczono miejsce pod przyszłą „Dzielnicę Nauki”. Nowe miasteczko akademickie miało zostać zlokalizowana na północ od projektowanego wówczas wielkiego zespołu osiedli mieszkaniowych Piątkowo-Naramowice. Dzielnica miała koncentrować większość poznańskiego środowiska naukowego. Centralnym elementem założenia miał być kampus dla Uniwersytetu im. Adama Mickiewicza, Akademii Ekonomicznej, Akademii Sztuk Pięknych, Akademii Muzycznej, Akademii Wychowania Fizycznego oraz instytutów PAN. Zakładano, że na 400 ha studiować będzie 34 tys. studentów. Planowano, że dopełnieniem całości będzie siedziba Centralnego Ośrodka Sportu Akademickiego oraz zespoły mieszkaniowe i usługowe. Dzielnica jako część Północnego Pasma Rozwojowego miała być połączona z centrum miasta szybką koleją miejską. Lokalizacja kampusu została potwierdzona zapisami planu ogólnego miasta z 1975 roku.
W 1974 roku rozstrzygnięto konkurs na projekt kampusu dla UAM. Autorami zwycięskiej pracy byli Marian Fikus i Jerzy Gurawski, którym powierzono przygotowanie szczegółowych projektów realizacyjnych. Wkrótce przystąpiono do pierwszych prac inwestycyjnych (wmurowanie kamienia węgielnego: 1 października 1977). Pierwotna koncepcja przewidywała przeniesienie wszystkich wydziałów na kampus, który miał nosić nazwę Socjalistyczny Uniwersytet im. Adama Mickiewicza XXI w.. Przegrzanie gospodarki końca lat 70. spowodowało wstrzymanie prac aż do roku 1984, kiedy to rozpoczęła się budowa Wydziału Fizyki. Został on ukończony w 1994 roku.
Kłopoty z finansowaniem inwestycji publicznych w latach 80. i 90. wymusiły nie tylko zarzucenie gigantomańskich planów budowy dzielnicy naukowej, ale także rezygnację z pierwotnej koncepcji kampusu dla uniwersytetu. Powrót do realizacji przez UAM własnego miasteczka akademickiego na Morasku nastąpił pod koniec lat 90. Rozbudowano wtedy Wydział Fizyki (1999), wybudowano nową siedzibę dla Wydziału Matematyki i Informatyki (2000–2002). Rozpoczęto budowę nowego budynku dla Wydziału Biologii oraz części geograficznej (Collegium Geographicum) dla Wydziału Nauk Geograficznych i Geologicznych. Przełom w rozbudowie kampusu było uchwalenie ustawy z 22 lipca 2004 r. o ustanowieniu programu wieloletniego „Uniwersytet im. Adama Mickiewicza w Poznaniu 2004–2011”, w której to Sejm „w związku z przypadającą w roku 2011 czterechsetną rocznicą utworzenia przez króla Polski Zygmunta III Wazę Uniwersytetu w Poznaniu” wyraził wolę wspomożenia rozwoju bazy dydaktycznej. W ten sposób uniwersytet otrzymał z budżetu państwa 311 mln zł na rozbudowę infrastruktury dydaktycznej na terenie Kampusu Morasko oraz w ośrodkach zamiejscowych w Pile i Kaliszu. Dzięki tym pieniądzom zakończono w 2004 roku budowę Wydziału Biologii oraz wybudowano nową siedzibę dla Instytutu Nauk Politycznych i Dziennikarstwa który został przekształcony w samodzielny wydział (2007). Kolejnymi inwestycjami w ramach programu wieloletniego była realizacja hali sportowej oddanej do użytku w październiku 2010 oraz budowa nowej siedziby dla Wydziału Chemii. 
Za rządów rektora Stefana Jurgi budowie przyświecała koncepcja, aby na Morasku znalazły swoją siedzibę wszystkie wydziały nauk ścisłych i przyrodniczych, przy pozostawieniu wszystkich pozostałych w centrum Poznania. Jednak już za rektoratu jego następcy Stanisława Lorenca możliwość przeniesienia się na Morasko została rozszerzona dla wszystkich jednostek (w jego planach w centrum miały pozostać jedynie gmachy reprezentacyjne oraz ośrodki języków obcych i polonistyki). Przejawem otwarcia się na wydziały humanistyczne i społeczne było zbudowanie na Morasku gmachu dla nowo powstałego Wydziału Nauk Politycznych i Dziennikarstwa oraz wysuwane plany przeniesienia tam Wydziału Historycznego. Aktualna koncepcja rozwoju uniwersytetu realizowana przez rektora Bronisława Marciniaka zakłada, że infrastruktura naukowo-dydaktyczna podzielona zostanie na dwa kampusy: śródmiejski i ten na Morasku. Według tej koncepcji zasadnicza część rozbudowy Kampusu Morasko zakończy się wraz z realizacją Wydziału Historycznego. W centrum miasta natomiast pozostanie większość wydziałów humanistycznych oraz władze uczelni.
Systematyczny wzrost kosztów realizacji zadań zawartych w programie wieloletnim uniemożliwił jego wykonanie w kształcie z 2004 roku. W celu dokończenia programu powstałą konieczności waloryzacji zapisanych w nim kwot. 5 sierpnia 2010 r. Sejm przyjął poselski projekt ustawy o zmianie ustawy o ustanowieniu programu wieloletniego „Uniwersytet im. Adama Mickiewicza w Poznaniu 2004–2011”. Zapisano w niej wydłużenie czasu trwania programu do 2015 oraz zwiększenie środków budżetowych z 311 mln zł do 500 mln zł. Dzięki nowelizacji ustawy możliwe będzie między innymi dokończenie budowy Wydziału Chemii i rozpoczęcie budowy nowej siedziby Wydziału Historycznego oraz akademików. W roku 2014 przedłużono program do roku 2017.
Po wstąpieniu Polski do Unii Europejskiej w rozbudowę Kampusu Morasko zaangażowano również fundusze europejskie. Ze środków pomocowych przeznaczonych na lata 2004–2006 w ramach programu ZPORR uniwersytet zakończył budowę siedziby dla Wydziału Nauk Geograficznych i Geologicznych pozyskując 11,3 mln zł. W ramach Programu Operacyjnego Infrastruktura i Środowisko na lata 2007–2013 finansowana została budowa Międzyuczelnianego Centrum NanoBioMedycznego. Jest to wspólna inicjatywa Politechniki Poznańskiej, Uniwersytetów: Medycznego i Przyrodniczego oraz UAM, mająca na celu profesjonalizację dydaktyki oraz badań naukowych w dziedzinach nanonauk i nanotechnik. W centrum prowadzone będą studia magisterskie II i doktoranckie III stopnia oraz wysokozaawansowana działalność naukowa. Koszt projektu w wysokości 111,4 mln zł zostanie w całości pokryty ze środków europejskich oraz budżetu państwa. W ramach Programu Operacyjnego Innowacyjna Gospodarka kosztem 251,5 mln zł na terenie kampusu wybudowane zostanie Wielkopolskie Centrum Zaawansowanych Technologii w którym będą prowadzone multidyscyplinarne badania naukowe z zakresu biologii, chemii oraz materiałoznawstwa. Centrum niebędące jednostką organizacyjną UAM jest wspólną inicjatywą poznańskiego środowiska naukowego w której celem jest stworzenie unikalnego ośrodka badawczego o zasięgu międzynarodowym. Inwestycje te poprzez umieszczenie na liście projektów indywidualnych obu programów uznane zostały za kluczowe dla rozwoju kraju.
Architektura.
Na terenie kampusu dominuje architektura wywodząca się z późnomodernistycznych poszukiwań nowej estetyki obiektów użyteczności publicznej płynnie przechodząca we współczesny uspokojony postmodernizm. Forma uczelnianych budynków jest ściśle zdeterminowana i dostosowana do funkcji jaką one spełniają. Niskie i rozbite, wieloskrzydłowe bryły budynków wydziałowych z licznymi atriami zapewniają jak najlepsze warunki użytkowe w tym doświetlenia oraz przewietrzania. Elementem charakterystycznym powstającej na kampusie zabudowy jest żółta ceramika na elewacjach budynków wydziałowych.
Pomimo że Kampus Morasko nie posiada głównego projektanta, większość budynków została zaprojektowana przez Jerzego Gurawskiego współautora jego pierwotnej koncepcji. Jest on autorem projektów budynków:
Przyroda.
Flora kampusu składa się zarówno z gatunków rodzimych (głównie brzoza, sosna zwyczajna, klon zwyczajny, topola biała, wierzba płacząca), jak i obcych. Nasadzenia sztuczne dotyczą całego terenu założenia, jak i szpaleru prowadzącego od pętli PST. Gatunki introdukowane reprezentują: grusza drobnoowocowa, klon ginnala, surmia, miłorząb dwuklapowy i sosna himalajska. Uboga zasadniczo szata roślinna kampusu stworzyła impuls do powstania w 2009 (z inicjatywy prof. Karola Latowskiego) tzw. "Zakątka bioróżnorodności" przy budynku Collegium Biologicum. Jest to fragment trawnika uwolniony od presji pielęgnacyjnej, stanowiący swoisty eksperyment biologiczny. Badania tego skrawka terenu dowiodły, że nastąpił tu bardzo znaczący, samoczynny rozwój różnorodnych gatunków flory (np. w 2012 na liście gatunków roślin kwiatowych znalazło się 50 pozycji, uzupełnionych przez mchy i porosty, a 70% z nich stanowiły rośliny rodzime). W "Zakątku" rosną m.in. chaber bławatek, kąkol polny, wyka czteronasienna, mlecz zwyczajny, chwastnica jednostronna, kosmos podwójnie pierzasty, przymiotno białe, nawłoć kanadyjska, konyza kanadyjska, wiesiołek dwuletni, łyszczec nadobny i czarnuszka. Dużym zaskoczeniem było zakwitnięcie lnu wielkokwiatowego (czerwonego) – rośliny nie pojawiającej się spontanicznie na terenie Polski.
Przy gmachu Wydziału Biologii posadzono następujące drzewa pamiątkowe (9 sztuk) ku czci:
Dojazd.
Dojazd komunikacją miejską: do pętli na os. Jana III Sobieskiego (np. przez centrum miasta Poznańskim Szybkim Tramwajem tramwajami numer 12, 14, 15, 16 lub autobusami linii 151, 174, 185, 191, 193) a dalej:
Możliwy jest również bezpośredni dojazd z Murowanej Gośliny autobusem linii 348.

</doc>
<doc id="1343151" url="https://pl.wikipedia.org/wiki?curid=1343151" title="Cur Natan">
Cur Natan

Cur Natan (hebr. צור נתן) – moszaw położony w samorządzie regionu Derom ha-Szaron, w Dystrykcie Centralnym, w Izraelu. Założony w 1966 roku.
Leży przy granicy terytorium Autonomii Palestyńskiej.

</doc>
<doc id="1343153" url="https://pl.wikipedia.org/wiki?curid=1343153" title="Ramot ha-Szawim">
Ramot ha-Szawim

Ramot ha-Szawim (hebr. רמות השבים) – moszaw położony w Samorządzie Regionu Derom ha-Szaron, w Dystrykcie Centralnym, w Izraelu.
Położenie.
Leży na równinie Szaron w aglomeracji miejskiej Gusz Dan, w otoczeniu miast Ra’ananna, Kefar Sawa i Hod ha-Szaron, oraz moszawów Giwat Chen i Kefar Malal.
Historia.
Moszaw został założony w 1933 przez żydowskich imigrantów z Niemiec. W 1951 uzyskał status samorządu lokalnego, jednak w 2003 powrócił do statusu moszawu.
Kultura i sport.
W moszawie jest ośrodek kultury i sportu, oraz basen kąpielowy.
Gospodarka.
Gospodarka moszawu opiera się na rolnictwie i hodowli drobiu.
Spółka "Ramot HaShavim Feed Mill Agricultural Cooperativy Society" produkuje pasze dla żywego inwentarza.
Komunikacja.
Wzdłuż zachodniej granicy moszawu przebiega droga ekspresowa nr 4 (Erez–Kefar Rosz ha-Nikra), brak jednak możliwości bezpośredniego wjazdu na nią. Lokalną drogą prowadzącą na wschód można dojechać do moszawu Kefar Malal i drogi nr 402 prowadzącej na północ do miasta Kefar Sawa lub na południe do miasta Hod ha-Szaron. Lokalną drogą prowadzącą na zachód można dojechać do moszawu Giwat Chen i miasta Ra’ananna.

</doc>
<doc id="1343154" url="https://pl.wikipedia.org/wiki?curid=1343154" title="Sede Warburg">
Sede Warburg

Sede Warburg () – moszaw położony w samorządzie regionu Derom ha-Szaron, w Dystrykcie Centralnym, w Izraelu.
Leży na równinie Szaron, w otoczeniu miast Kefar Sawa i Ra’ananna, oraz moszawów Gan Chajjim, Bacra, Cherut, Miszmeret i Cofit, oraz kibuców Ramat ha-Kowesz i Nir Elijjahu.
Historia.
Moszaw został założony 17 maja 1938 przez imigrantów z Niemiec. Nazwany na cześć botanika i działacza syjonistycznego Ottona Warburga (1859–1938).
Kultura i sport.
W moszawie jest ośrodek kultury oraz boisko do piłki nożnej.
Gospodarka.
Gospodarka moszawu opiera się na intensywnym rolnictwie, sadownictwie i uprawach warzyw w szklarniach.
Komunikacja.
Przez moszaw przechodzi lokalna droga, którą jadąc na zachód dojeżdża się do drogi ekspresowej nr 4 (Erez–Rosz ha-Nikra), a jadąc na wschód dojeżdża się do drogi nr 554 i moszawów Gan Chajjim oraz Cofit.

</doc>
<doc id="1343155" url="https://pl.wikipedia.org/wiki?curid=1343155" title="Julius van Zuylen van Nijevelt">
Julius van Zuylen van Nijevelt

Julius van Zuylen van Nijevelt (1819-1894) – polityk i dyplomata holenderski. Jego kuzynem był Jacob van Zuylen van Nijevelt, również polityk i dyplomata.
W latach 1860–1861 MSZ. W roku 1866 poseł holenderski w Berlinie. W latach 1866–1868 prezes rady ministrów i znów MSZ.

</doc>
<doc id="1343157" url="https://pl.wikipedia.org/wiki?curid=1343157" title="Artificial Intelligence (album)">
Artificial Intelligence (album)

Artificial Intelligence, to album walijskiego kompozytora Johna Cale’a, wydany 6 sierpnia 1985 nakładem wytwórni muzycznej Beggars Banquet. Płyta została zarejestrowana i wyprodukowana przez Cale’a Strongroom Studios w Londynie.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1343158" url="https://pl.wikipedia.org/wiki?curid=1343158" title="Jacob van Zuylen van Nijevelt">
Jacob van Zuylen van Nijevelt

Jacob van Zuylen van Nijevelt (ur. 29 czerwca 1816, zm. 4 listopada 1890) – polityk i dyplomata holenderski. Jego kuzynem był również polityk i dyplomata Julius van Zuylen van Nijevelt.
Od 1849 poseł holenderskich Stanów Generalnych.
W latach 1852–1853 MSZ, popierał go ówczesny premier Johan Rudolph Thorbecke. W 1861 prezes rady ministrów i znów MSZ. Później poseł holenderski w Paryżu.

</doc>
<doc id="1343159" url="https://pl.wikipedia.org/wiki?curid=1343159" title="Mattan">
Mattan

Mattan (hebr. מתן; pol. "Prezent") - wieś położona w samorządzie regionu Derom ha-Szaron, w Dystrykcie Centralnym, w Izraelu.
Leży w Szefeli, w otoczeniu miasteczka Dżaldżulja, kibucu Choreszim, moszawów Jarchiw i Newe Jamin, oraz wiosek Nirit i Sede Chemed. Na północy i wschodzie przebiega granica terytoriów Autonomii Palestyńskiej, która jest strzeżona przez mur bezpieczeństwa. Po stronie palestyńskiej znajdują się miasta Kalkilja i Habla, oraz wioska Ras Atija.
Historia.
Pierwotnie znajdowała się tutaj arabska wioska Khirbat Khuraisz, która została wyludniona i zburzona podczas wojny o niepodległość w 1948.
Współczesna osada została założona w 1995. Nazwa została zaczerpnięta z Księgi Przysłów 18:16
Edukacja.
W wiosce znajduje się szkoła podstawowa.
Kultura i sport.
W wiosce jest ośrodek kultury oraz boisko do piłki nożnej.
Gospodarka.
Gospodarka wioski opiera się na intensywnym rolnictwie i sadownictwie.
Komunikacja.
Na zachód od wioski przebiega autostrada nr 6, brak jednak możliwości bezpośredniego wjazdu na nią. Z wioski wyjeżdża się na południe na drogę nr 5233, którą jadąc na południe dojeżdża się do moszawu Jarchiw i kibucu Choreszim. Lokalna droga prowadzi na wschód do wioski Nirit.

</doc>
<doc id="1343160" url="https://pl.wikipedia.org/wiki?curid=1343160" title="Nirit">
Nirit

Nirit (hebr.: נירית) – wieś położona w samorządzie regionu Derom ha-Szaron, w Dystrykcie Centralnym, w Izraelu.
Leży na równinie Szaron przy granicy terytoriów Autonomii Palestyńskiej.
Historia.
Osada została założona w 1981.

</doc>
<doc id="1343161" url="https://pl.wikipedia.org/wiki?curid=1343161" title="Interporto FC">
Interporto FC

Interporto Futebol Clube - brazylijski klub piłkarski z siedzibą w mieście Porto Nacional leżącym w stanie Tocantins.

</doc>
<doc id="1343162" url="https://pl.wikipedia.org/wiki?curid=1343162" title="Bet Berl">
Bet Berl

Bet Berl (hebr.: בית ברל) – wieś położona w samorządzie regionu Derom ha-Szaron, w Dystrykcie Centralnym, w Izraelu.
Leży na równinie Szaron.
Historia.
Osada została założona w 1947.

</doc>
<doc id="1343163" url="https://pl.wikipedia.org/wiki?curid=1343163" title="Switłana Bondarenko">
Switłana Bondarenko

Switłana Bondarenko, ukr. Світлана Бондаренко (ur. 12 sierpnia 1971 w Zaporożu) – ukraińska pływaczka specjalizująca się w stylu klasycznym.
W latach 1991-2004 dla Związku Radzieckiego i Ukrainy zdobyła 12 medali Mistrzostw Europy, w tym złoty w Madrycie w 2004 roku na 200 metrów w stylu klasycznym.

</doc>
<doc id="1343164" url="https://pl.wikipedia.org/wiki?curid=1343164" title="Adanim">
Adanim

Adanim (hebr. עדנים) – moszaw położony w samorządzie regionu Derom ha-Szaron, w Dystrykcie Centralnym, w Izraelu.
Leży na równinie Szaron w aglomeracji miejskiej Gusz Dan, w otoczeniu miasta Hod ha-Szaron, moszawów Jarkona, Ganne Am, Eliszama i Newe Jarak.
Historia.
Moszaw został założony w 1950 przez żydowskich imigrantów z Rumunii. Początkowo nazywał się Yarkona BeHarhava (hebr. ירקונה בהרחבה; pol. "Rozwój Yarkonu").
Kultura i sport.
W moszawie jest ośrodek kultury oraz boisko do piłki nożnej.
Gospodarka.
Gospodarka moszawu opiera się na intensywnym rolnictwie i sadownictwie.
Firma "Galya" rozwija i produkuje wysokogatunkowe krany.
Komunikacja.
Z moszawu wyjeżdża się na południowy wschód na drogę ekspresową nr 40 (Kefar Sawa-Ketura). Lokalną drogą można dojechać na północny zachód do sąsiedniego miasta Hod ha-Szaron.

</doc>
<doc id="1343165" url="https://pl.wikipedia.org/wiki?curid=1343165" title="Sede Chemed">
Sede Chemed

Sede Chemed () – moszaw położony w samorządzie regionu Derom ha-Szaron, w Dystrykcie Centralnym, w Izraelu.
Leży na równinie Szaron, w otoczeniu miast Hod ha-Szaron i Kefar Sawa, miasteczka Dżaldżulja, moszawów Chagor, Eliszama i Newe Jamin oraz wioski Mattan. Na północny wschód od wioski przebiega granica terytoriów Autonomii Palestyńskiej, która jest strzeżona przez mur bezpieczeństwa. Po stronie palestyńskiej znajdują się miasta Kalkilja i Habla.
Historia.
Moszaw został założony w 1952 przez mieszkańców miast, którzy postanowili zmienić styl życia na wiejski. Nazwa została zaczerpnięta z Księgi Izajasza 32:12
Jednym z założycieli Sede Chemed, jeszcze jako wsi młodzieżowej, był rabin Szelomo Lorincz.
Kultura i sport.
W moszawie jest ośrodek kultury oraz boisko do piłki nożnej.
Gospodarka.
Gospodarka moszawu opiera się na intensywnym rolnictwie i sadownictwie.
Komunikacja.
Na wschód od moszawu przebiega autostrada nr 6, brak jednak możliwości bezpośredniego wjazdu na nią. Z moszawu wyjeżdża się na południowy wschód na drogę nr 444 , którą jadąc na północ dojeżdża się do drogi ekspresowej nr 55 (Kefar Sawa-Nablus), zaś jadąc na południe dojeżdża się do miasteczka Dżaldżulja, drogi nr 531 i moszawu Chagor. Drogą nr 531 jadąc na wschód dojeżdża się do wjazdu na autostradę nr 6, zaś jadąc na zachód dojeżdża się do drogi ekspresowej nr 40 (Kefar Sawa-Ketura).

</doc>
<doc id="1343166" url="https://pl.wikipedia.org/wiki?curid=1343166" title="Curieuse">
Curieuse

Curieuse – wyspa w archipelagu Seszeli w grupie Wysp Wewnętrznych. Leży około 1 kilometra na północ od wyspy Praslin. Jej powierzchnia wynosi ok. 3 km².
Curieuse posiada bardzo słabo rozwiniętą infrastrukturę i na stałe mieszka tu niewiele osób. W XIX wieku było to miejsce zsyłki dla trędowatych. Obecnie działa tu mała stacja badawcza do hodowli żółwi olbrzymich i obserwacji żółwi morskich. Na wyspie zlokalizowany jest "Curieuse Marine National Park".
Curieuse jest obok Praslinu jedną z dwóch wysp na świecie, na których dziko rośnie palma seszelska.

</doc>
<doc id="1343167" url="https://pl.wikipedia.org/wiki?curid=1343167" title="Curieuse Island">
Curieuse Island



</doc>
<doc id="1343169" url="https://pl.wikipedia.org/wiki?curid=1343169" title="Interporto Futebol Clube">
Interporto Futebol Clube



</doc>
<doc id="1343170" url="https://pl.wikipedia.org/wiki?curid=1343170" title="OSCE">
OSCE



</doc>
<doc id="1343173" url="https://pl.wikipedia.org/wiki?curid=1343173" title="Vintage Violence">
Vintage Violence

Vintage Violence, to pierwszy solowy album walijskiego kompozytora, muzyka i producenta muzycznego Johna Cale’a, utrzymany w stylu pop-folkowym. Ukazał się 25 marca 1970 roku nakładem wytwórni muzycznej Columbia Records.
W swojej autobiografii napisanej w 1999, Cale nie darzy go wielkim znaczeniem, i pisze, że po prostu musiał się nauczyć pewnych rzeczy nagrywając go. Nagranie albumu kosztowało zaledwie USD $15 tys..
W 2001 wznowiono go w poprawionej jakości po gruntownym ponownym masteringu, z dwoma dodatkowymi utworami dodanymi na końcu albumu. Ostatni z nich, „Wall”, odbiega od reszty, jako 6-minutowy eksperyment instrumentalny, solo na electrycznie wzmacnianej altówce, o hipnotycznym, raczej celtyckim brzmieniu.
Lista utworów.
Dodatkowe utwory ze wznowienia w roku 2001

</doc>
<doc id="1343174" url="https://pl.wikipedia.org/wiki?curid=1343174" title="ENP">
ENP



</doc>
<doc id="1343176" url="https://pl.wikipedia.org/wiki?curid=1343176" title="Kewucat Jawne">
Kewucat Jawne

Kewucat Jawne (hebr. קבוצת יבנה) - kibuc położony w Samorządzie Regionu Chewel Jawne, w Dystrykcie Centralnym, w Izraelu.
Kibuc, założony w 1941 roku, leży w pobliżu miasta Jawne. Jego gospodarka kibucu opiera się na rolnictwie i sadownictwie. Przy kibucu przebiega droga ekspresowa nr 41 (Aszdod-Gedera).

</doc>
<doc id="1343177" url="https://pl.wikipedia.org/wiki?curid=1343177" title="Darius Grigalionis">
Darius Grigalionis

Darius Grigalionis (ur. 21 kwietnia 1977 w Poniewieżu), litewski pływak specjalizujący się w stylu grzbietowym.

</doc>
<doc id="1343179" url="https://pl.wikipedia.org/wiki?curid=1343179" title="Kaliber lufy">
Kaliber lufy



</doc>
<doc id="1343180" url="https://pl.wikipedia.org/wiki?curid=1343180" title="Maciej Gnatowski">
Maciej Gnatowski



</doc>
<doc id="1343181" url="https://pl.wikipedia.org/wiki?curid=1343181" title="Tomasz Kleyff">
Tomasz Kleyff



</doc>
<doc id="1343183" url="https://pl.wikipedia.org/wiki?curid=1343183" title="Stephen Gaghan">
Stephen Gaghan

Stephen Whorton Gaghan (ur. 6 maja 1965 w Louisville) – amerykański scenarzysta i reżyser filmowy. Zdobywca Oscara. 
Życiorys.
Zdobył Oscara za scenariusz do dramatu "Traffic" Stevena Soderbergha. Film i jego scenariusz zostały oparte na emitowanym przez brytyjski Channel 4 serialu opowiadającym o nielegalnej sprzedaży narkotyków. Inne filmy zrealizowane w oparciu o jego scenariusze to m.in. "Regulamin zabijania" Williama Friedkina oraz "The Alamo". Pracował także przy produkcjach telewizyjnych.
Samodzielnie napisał i wyreżyserował trzy filmy: "Porzuconą" z Katie Holmes (2002), "Syrianę" (2005) z George'em Clooneyem grającym doświadczonego agenta CIA oraz "Doktora Dolittle'a" (2020). Za scenariusz drugiego z obrazów został ponownie nominowany do Oscara. Dzieła sygnowane jego nazwiskiem cechuje wielowątkowość, poszczególne epizody sprawiają wrażenie nie powiązanych ze sobą. Był autorem reklam telewizyjnych promujących konsolę Wii.

</doc>
<doc id="1343184" url="https://pl.wikipedia.org/wiki?curid=1343184" title="Vila Nova Goiania">
Vila Nova Goiania



</doc>
<doc id="1343190" url="https://pl.wikipedia.org/wiki?curid=1343190" title="Marbot (ród)">
Marbot (ród)

Marbot (wym. ) – rodzina szlachecka o licznych zasługach w dziejach militarnych Francji. Wywodzi się z dawnej prowincji Quercy, w okolicach dzisiejszego departamentu Corrèze.
Nazwisko Marbot jest wygrawerowane na Łuku Triumfalnym w Paryżu (filar zachodni, 34 kolumna).
Członkowie.
Do rodziny Marbot należą między innymi:

</doc>
<doc id="1343191" url="https://pl.wikipedia.org/wiki?curid=1343191" title="Lasse Hallstrom">
Lasse Hallstrom



</doc>
<doc id="1343192" url="https://pl.wikipedia.org/wiki?curid=1343192" title="Lasse Hallström">
Lasse Hallström

Lars Sven „Lasse” Hallström (ur. 2 czerwca 1946 w Sztokholmie) – szwedzki reżyser filmowy i telewizyjny.
Życiorys.
Karierę zaczynał w latach 70. jako realizator teledysków, zasłynął zwłaszcza współpracą z ABBĄ. Pod koniec dekady nakręcił swoje pierwsze filmy fabularne. Uznanie przyniósł mu zrealizowany w 1985 komediodramat "Moje pieskie życie", za który otrzymał nominację do Oscara w kategorii najlepsza reżyseria, a sukces obrazu otworzył mu kilka lat później drogę do Hollywood.
Jego pierwszym "amerykańskim" filmem była komedia romantyczna "Jedna runda" z Holly Hunter. W 1993 zaś zrealizował "Co gryzie Gilberta Grape’a", jeden z pierwszych filmów w karierze Leonardo DiCaprio, w którym główną rolę w zagrał jednak Johnny Depp. Inne ciepło przyjęte dzieła Szweda to "Wbrew regułom" (na podstawie powieści Johna Irvinga "Regulamin tłoczni win", nominacja do Oscara za reżyserię), "Czekolada" (w oparciu o powieść Joanne Harris o tym samym tytule) czy "Niedokończone życie" z Jennifer Lopez i Robertem Redfordem.
Jego żoną była aktorka i osobowość telewizyjna Malou Hallström (1941–2005), z którą się rozwiódł. Obecnie jest związany z aktorką Leną Olin.
Reżyseria (wybór).
W Szwecji:
W Stanach Zjednoczonych:

</doc>
<doc id="1343193" url="https://pl.wikipedia.org/wiki?curid=1343193" title="Rozkład dyskretny jednostajny">
Rozkład dyskretny jednostajny



</doc>
<doc id="1343194" url="https://pl.wikipedia.org/wiki?curid=1343194" title="Rozkład ciągły jednostajny">
Rozkład ciągły jednostajny



</doc>
<doc id="1343195" url="https://pl.wikipedia.org/wiki?curid=1343195" title="Silhouette (wyspa)">
Silhouette (wyspa)

Silhouette – wyspa w archipelagu Seszeli, w obrębie Wysp Wewnętrznych, na północny zachód od Mahé. Jej powierzchnia wynosi 20 km², co czyni ją trzecią pod względem wielkości wyspą kraju. Najwyższym wzniesieniem jest Mont Dauban (740 m n.p.m.). Na stałe mieszka tu 135 osób.
Na Silhouette nie ma dróg a przyroda zachowana jest tu w stosunkowo niezmienionym stanie. Wyspę zamieszkuje największe bogactwo gatunków fauny i flory na Oceanie Indyjskim.

</doc>
<doc id="1343196" url="https://pl.wikipedia.org/wiki?curid=1343196" title="Maurice Kendall">
Maurice Kendall

Sir Maurice George Kendall (ur. 6 września 1907, zm. 29 marca 1983) – brytyjski statystyk.
Życiorys.
Studiował matematykę w St John’s College na Uniwersytecie Cambridge.
Jeden z pionierów statystyki nieparametrycznej i metod rangowych. Znany m.in. z prac nad współczynnikami korelacji rangowej (tau Kendalla, W Kendalla).

</doc>
<doc id="1343197" url="https://pl.wikipedia.org/wiki?curid=1343197" title="Maurice George Kendall">
Maurice George Kendall



</doc>
<doc id="1343198" url="https://pl.wikipedia.org/wiki?curid=1343198" title="North Island">
North Island



</doc>
<doc id="1343199" url="https://pl.wikipedia.org/wiki?curid=1343199" title="South Island">
South Island



</doc>
<doc id="1343200" url="https://pl.wikipedia.org/wiki?curid=1343200" title="Wierzbowa (gromada)">
Wierzbowa (gromada)

Wierzbowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wierzbowa z siedzibą GRN w Wierzbowej utworzono – jako jedną z 8759 gromad na obszarze Polski – w powiecie bolesławieckim w woj. wrocławskim, na mocy uchwały nr 10/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Wierzbowa, Motyle, Nowe Kuźnice i Pasternik oraz część lasów państwowych ze zniesionej gminy Gromadka w powiecie bolesławieckim, a także obszar dotychczasowej gromady Nowa Kuźnia ze zniesionej gminy Chocianowiec w powiecie lubińskim w tymże województwie. Dla gromady ustalono 13 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromady Gromadka w tymże powiecie.
Specyfika terenowa.
Zdecydowaną większość terenu stanowiły obszary leśne – zwłaszcza sosnowe – Puszcza Dolna, czyli Bory Dolnośląskie, na których do roku 1992 zlokalizowane były głównie poligony sowieckie (PGWAR Legnica) – częściowo Poligon Trzebień oraz niemal w całości Poligon Przemków (który usytuowany był w ww. lasach pomiędzy Przemkowem a Wierzbową – jednak obszary te od 1954 roku są związane z Wierzbową i powiatem bolesławieckim, a nie – co błędnie sugeruje nazwa – z miejscowością Przemków).
Ponadto na obszarze gromady Wierzbowa (około 3500 m na północ od miejscowości Wierzbowa), zaczyna się – nadal wyraźnie dostrzegalny – fragment legendarnych, obronno-granicznych Wałów Śląskich – odcinek koło Wierzbowej, który najprawdopodobniej brał początek na bagnach w pobliżu wsi Wierzbowa i ciągnął się aż po Krosno Odrzańskie.
Najprawdopodobniej Wały te – według założeń historyków – stanowić miały element słowiańsko-germańskiego systemu graniczno-obronnego w średniowieczu.
Bardzo prawdopodobne jest, iż linia ta łączyła obiekty obronne – naturalne i sztuczne, np. bagna i zamek w Puszczy Dolnej koło Wierzbowej z ówczesnym systemem położonym niżej hydrogeologicznie obronnym okolic Krosna Odrzańskiego.
Fakt istnienia Wałów Śląskich, zawłaszcza w okolicach Wierzbowej i pobliskiej Szportawy jest bezsporny, jednak nadal brak jest konsensusu co do ich historycznej roli.
Obecnie przyjmuje się, iż omawiane umocnienia zaczynały się w pobliżu występujących wówczas naturalnych przeszkód (tj. wzniesienia i bagna koło Wierzbowej, i dążyły w okolice Legnicy lub Krosna Odrzańskiego), i miały one zarówno charakter graniczny, obronny, jak i drogowskazowy.
Ludność.
W konsekwencji II wojny światowej, po opuszczeniu w 1945/46 roku przez ludność niemiecką terenów gromady Wierzbowa ("niem.: Rückenwaldau"), na te tereny przybyły wysiedlone przymusowo transporty Polaków z Polskich Kresów Wschodnich, głównie z byłych województw: Tarnopolskiego – zwłaszcza z miejscowości Liczkowce, a także z kilku wsi z województwa lwowskiego, i w wybitnie mniejszym stopniu z innych regionów Europy (np. z wcześniejszych Austro-Węgier, w których obszarach znaleźli się Polacy, wyrażający chęć powrotu do Polski).
Obecnie społeczności te – po zapomnianych już okresach nieufności – współżyją harmonijnie na terenie byłej gromady Wierzbowa, która wchodzi aktualnie w skład – jeszcze bardziej zróżnicowanej ludnościowo i etnograficznie – gminy Gromadka.

</doc>
<doc id="1343201" url="https://pl.wikipedia.org/wiki?curid=1343201" title="North Island (Seszele)">
North Island (Seszele)

North Island (fr. "Île du Nord") – wyspa na Oceanie Indyjskim, w grupie Wysp Wewnętrznych archipelagu Seszeli, oddalona o około 5 km na północ od Silhouette i o 32 km na północny zachód od Mahé. Zbudowana jest głównie ze skał granitowych.
North Island była pierwszą wyspą, na której wylądowali Europejczycy. W 1609 roku brytyjski żeglarz Alexander Sharpeigh zameldował Brytyjskiej Kompanii Wschodnioindyjskiej o wielkiej kolonii seszelskich żółwi olbrzymich zamieszkujących wyspę.
Od 1826 roku do lat 70. XX wieku wyspa była prywatną własnością rodziny Beaufond z Reunionu, która wykorzystywała ją pod uprawę owoców i przypraw. Eksportowano stąd również guano, olej rybny i koprę. Obecnie wyspa jest kurortem wypoczynkowym dla turystów.

</doc>
<doc id="1343202" url="https://pl.wikipedia.org/wiki?curid=1343202" title="Kalewala">
Kalewala



</doc>
<doc id="1343204" url="https://pl.wikipedia.org/wiki?curid=1343204" title="Pierre Beauregard">
Pierre Beauregard



</doc>
<doc id="1343205" url="https://pl.wikipedia.org/wiki?curid=1343205" title="Île du Nord">
Île du Nord



</doc>
<doc id="1343206" url="https://pl.wikipedia.org/wiki?curid=1343206" title="Ile du Nord">
Ile du Nord



</doc>
<doc id="1343207" url="https://pl.wikipedia.org/wiki?curid=1343207" title="Miara korelacji">
Miara korelacji



</doc>
<doc id="1343208" url="https://pl.wikipedia.org/wiki?curid=1343208" title="Bet Gamli’el">
Bet Gamli’el

Bet Gamli’el (hebr.: בית גמליאל) – moszaw położony w samorządzie regionu Chewel Jawne, w Dystrykcie Centralnym, w Izraelu.
Historia.
Moszaw został założony w 1949 przez imigrantów z Rumunii, Czechosłowacji, Węgier i Afryki Północnej..
Gospodarka.
Gospodarka moszawu opiera się na intensywnym rolnictwie.

</doc>
