<doc id="1369448" url="https://pl.wikipedia.org/wiki?curid=1369448" title="Green Arrow">
Green Arrow

Green Arrow (pol. "Zielona Strzała", jego "alter ego" – Oliver „Ollie” Queen) – fikcyjna postać (superbohater) z serii komiksów wydawanych przez DC Comics. Twórcami postaci są Mort Weisinger i George Papp.
Pierwszy raz pojawił się w "More Fun Comics vol. 1 #73" (listopad 1941). Inspiracją dla twórców była postać łucznika z serialu kinowego "The Green Archer", będącego adaptacją powieści Edgara Wallace’a pod tym samym tytułem. Green Arrow jest zamaskowanym samozwańczym mścicielem, którego główną bronią w walce przestępczością są łuk i strzały (jego kostium był wzorowany na stereotypowym wizerunku Robin Hooda). Działa przeważnie w rodzinnym mieście Star City w USA.
Pod wieloma względami Green Arrow przypomina Batmana: podobnie jak człowiek-nietoperz nie posiada on żadnych nadludzkich mocy, towarzyszy mu na wzór Robina nastoletni pomocnik o pseudonimie Speedy (jego prawdziwe nazwisko to Roy Harper), zaś na co dzień Oliver Queen jest milionerem i playboyem, co także jest analogią do Bruce’a Wayne’a (Oliver był również przedstawiany jako burmistrz miasta Star City). W latach 70. scenarzysta Dennis O’Neil i rysownik Neal Adams uczynili go komiksowym orędownikiem zmian społecznych w USA. W komiksach z lat 1995-2000, gdy Oliver Queen był martwy, a pseudonimu Green Arrow używał jego syn – Connor Hawke. Postać Olivera powróciła za sprawą Kevina Smitha i po dziś dzień zajmuje obok Supermana, Batmana, Wonder Woman i Green Lanterna czołowe miejsce w panteonie superbohaterów DC Comics.
Pojawił się również w licznych serialach i filmach animowanych, serialach telewizyjnych i grach komputerowych osadzonych w uniwersum DC Comics. Pierwszy raz w wersji aktorskiej pojawił się w serialu telewizyjnym "Tajemnice Smallville" ("Smallville"), gdzie w postać „Ollie’ego” wcielił się Justin Hartley. W serialu telewizyjnym "Arrow", emitowanym w stacji The CW, w postać zakapturzonego mściciela wcielił się Stephen Amell.
W zestawieniu na najlepszych postaci komiksowym magazynu Wizard, Green Arrow zajmuje 32 miejsce. Natomiast w zestawieniu 100 największych komiksowych bohaterów serwisu internetowego IGN, zajął on 30 miejsce.
Opis postaci.
Złota era komiksu (lata 30.-50.).
Geneza Green Arrowa z czasów tzw. złotej ery komiksu została pierwszy raz opowiedziana w historii "The Birth of the Battling Bowmen" z "More Fun Comics vol. 1 #89". Oliver był znanym archeologiem specjalizującym się w kulturach rdzennych Amerykanów, a zwłaszcza ich technikach łowieckich. Po spaleniu jego muzeum przez przestępców, Oliver udał się na wyspę Lost Mesa w celu odnalezienia cennych artefaktów. Tam poznał Roya Harpera (chronologicznie Speedy pierwszy raz pojawił się wraz z Green Arrowem w "More Fun Comics vol. 1 #73"), chłopca którego rodzice zginęli w katastrofie lotniczej i jego indiańskiego przyjaciela Quoaga, który nauczył go łucznictwa. Niestety Oliver był śledzony przez tych samych przestępców, którzy spalili jego muzeum i po dotarciu na wyspę zabili oni Quoaga. Ollie i Roy dzięki swoim łuczniczym umiejętnościom pokonali bandytów i wrócili do kraju. Oliver zaadoptował Roya i stał się razem z nim postrachem przestępców. Obaj byli także członkami drużyny Seven Soldiers of Victory (od "Leading Comics vol. 1 #1"). Oryginalny Green Arrow (z tzw. Ziemi-Dwa, czyli z uniwersum zapoczątkowanego w wydawnictwach z lat II wojny światowej) ginie w trakcie "Kryzysu na Nieskończonych Ziemiach" w komiksie "Crisis on Infinite Earths vol. 1 #12".
Srebrna i brązowa era komiksu (lata 50.-80.).
W okresie tzw. srebrnej ery komiksu (rozpoczyna się ona pod koniec lat 50. XX wieku), historia przemiany Olivera w łucznika-mściciela została opowiedziana na nowo. Od czasu historii autorstwa Jacka Kirby’ego "The Green Arrow’s First Case" z komiksu "Adventure Comics vol. 1 #256" (styczeń 1959) głównym wątkiem genezy Green Arrowa stała się jego "robinsonada" na wyspie Starfish Island (wątek ten został zaczerpnięty z historii Speedy’ego). To właśnie od tego komiksu zaczęto przedstawiać Olivera jako playboya, który przez przypadek wypadł za burtę i przyszło mu przez pewien czas spędzić na bezludnej wyspie. Aby przeżyć musiał skonstruować własnoręcznie łuk i strzały i przez ponad kilka miesięcy musiał ćwiczyć łucznictwo by móc polować i nie umrzeć z głodu. Uszył sobie również ciemnozielony strój. Kiedy pewnego dnia ujrzał płynącą nieopodal wyspy fregatę i szczęśliwy, że wkrótce zostanie uratowany zaczął płynąć w jej kierunku. Lecz szybko zorientował się, że statek został przejęty przez buntowników. Postanowił więc pomóc w odbiciu statku, a żeby ukryć swoją tożsamość wysmarował sobie twarz wokół oczu smarem, aby stworzyć w ten sposób maskę. Ollie’emu udało się stłumić bunt i wrócić do domu. Zrozumiał wówczas, że jego przeznaczeniem jest zwalczanie przestępczości.
Przez pierwsze 25 lat swojego istnienia Green Arrow nie był zbyt popularną postacią. W późnych latach 60. scenarzyści postanowili pozbawić postaci majątku i wysłać na ulicę, co doprowadziło Green Arrowa do jego najbardziej znanego wizerunku – bohatera klasy pracującej, uciskanych i prześladowanych. W latach 70. jego przygody zostały połączone z przygodami innego superbohatera z DC Comics, praworządnego Green Lanterna (Hala Jordana). Wspólne przygody obu herosów były swego rodzaju przełomem dla komiksu amerykańskiego, pierwszy raz tak odważnie pokazano w komiksie problemy społeczne współczesnej Ameryki (głównie za sprawą scenarzysty Dennisa O’Neila i rysownika Neala Adamsa). O’Neil przedstawił Green Lanterna jako „krypto-faszystowskiego gliniarza”, który mimo iż ma dobre intencje, jest ograniczony przez swoją skłonność do przyjmowania rozkazów bez kwestionowania ich, natomiast Green Arrowa jako bohatera o mentalności liberała, przejmującym się losem klasy średniej. W istocie Green Arrowa ukazywano jako sumienie Green Lanterna. W stworzonej przez nich historii "Snowbirds Don’t Fly" (wydanej w "Green Lantern vol. 2 #85-86", sygnowanymi wówczas tytułem "Green Lantern/Green Arrow"), przedstawiono walkę obu superbohaterów z handlarzami narkotyków oraz uzależnienie od heroiny Roya Harpera, co było wyrazem poparcia dla kampanii antynarkotykowej. Komiks zyskał popularność, a Green Arrowowi zostały przydane specyficzne cechy, do dziś wyróżniające go z tłumu amerykańskich superbohaterów: przywiązanie do problemów zwykłych ludzi, otwartość na kwestie społeczne (co kilkakrotnie doprowadziło do przypisywania mu poglądów lewicowych) oraz charakterystyczne, trochę staroświeckie, poczucie humoru.
Komiksy po "Kryzysie na Nieskończonych Ziemiach" (lata 80. XX wieku-2011).
Po wydarzeniach z crossoveru zatytułowany "Kryzys na Nieskończonych Ziemiach" ("Crisis on Infinite Earths"), uniwersum DC zostało zrestartowane. Geneza postaci nie różniła się zbytnio od wersji ze srebrnej ery komiksu, w której wciąż głównym wątkiem pozostaje "robinsonada" Olivera. W czteroczęściowym "Green Arrow: The Wonder Year" (1993) autorstwa Mike’a Grella, Oliver Queen został pokazany jako zawadiaka, który dziedziczy rodzinny biznes w bardzo młodym wieku. Podczas podróży statkiem Oliver jest pijany, przez co wypada za burtę i trafia na bezludną (jak mu się początkowo wydawało) wyspę. Pobyt na wyspie zmienia go i skłania go po powrocie do kraju do założenia stroju Robin Hooda i walki z kryminalistami.
W wydanej w 1987 roku trzyczęściowej mini-serii autorstwa Mike’a Grella, zatytułowanej "Green Arrow: The Longbow Hunters" Green Arrow i jego kochanka Black Canary (Dinah Lance) przeprowadzili się do Seattle. Tam Dinah odrzuca jego oświadczyny. W trakcie prowadzenia przez Black Canary śledztwa w sprawie handlarzy narkotyków, zostaje ona porwana i brutalnie torturowana przez porywaczy. Green Arrowowi udało się ją odbić, lecz jego kochanka w wyniku tortur traci swoją moc – soniczny krzyk zwany "„płaczem kanarka”". Pojawia się tam również nowy złoczyńca, Shado – łuczniczka, której rodzina w czasie II wojny światowej była osadzona obozie dla internowanych osób pochodzenia japońskiego, w której później Oliver się zakochał. Owocem ich romansu był syn Robert Queen. Drugim synem był Connor Hawke (debiut w "Green Arrow vol. 2 #0"), który przyjął pseudonim Green Arrow po śmierci swojego ojca w "Green Arrow vol. 2 #101". Green Arrow został ostatecznie wskrzeszony przez Hala Jordana w historii komiksowej autorstwa Kevina Smitha, zatytułowanej "Kołczan" ("Quiver", wydanej oryginalnie w "Green Arrow vol. 3 #1-10"). W "Green Arrow vol. 3 #60" (maj 2006) Oliver został wybrany na burmistrza Star City, kontynuując walkę ze zbrodnią w kostiumie Green Arrowa. W końcu też udało mu się także poślubić swoją miłość, Black Canary w specjalnym wydaniu "Green Arrow and Black Canary Wedding Special" z listopada 2007.
W 2007 roku kazała się sześcioczęściowa historia "Green Arrow: Year One", opowiadająca od nowa historię początków Szmaragdowego Łucznika. Oliver będąc na wyspie musiał zmierzyć się z grupą przemytników, kierowaną przez złoczyńcę Chinę White. Green Arrow był członkiem takich drużyn jak Team Arrow (której był przywódcą), Justice League, Justice League Task Force i Outsiders. Oliver był także przewodniczącym rodzinnej firmy Queen Industries.
Moce i umiejętności.
Green Arrow jest najlepszym łucznikiem w komiksowym uniwersum DC. W trakcie historii "Green Arrow: Sounds of Violence", Black Canary twierdziła, że Oliver jest w stanie wystrzelić ponad 26 strzał na minutę. Poza tym jest znakomitym akrobatą, ekspertem w walce wręcz. W czasie piastowania urzędu burmistrza Star City, ujawniły się jego umiejętności polityczne. By ułatwić sobie walkę z przestępczością Green Arrow wymyślił na własny użytek specjalnie usprawnione strzały: kleistą strzałę, strzałę-sieć, wybuchającą strzałę, strzałę-rękawicę bokserką, strzałę-bombę zegarową, strzałę-hak, strzałę-gaśnicę, oślepiającą strzałę, strzałę z gazem łzawiącym, zamrażającą strzałę. Za środki transportu służyły mu niegdyś samochód Arrowcar, łódź Arrowboat, a także samolot Arrowplane, co było wyraźnym nawiązaniem do komiksów o przygodach Batmana. Podobnie jak obrońca Gotham City, w czasach tzw. złotej ery komiksu Green Arrow był wzywany przez policję za pomocą specjalnego sygnału wyświetlanego na niebie.
Wersje alternatywne.
Green Arrow pojawił się w niektórych komiksach z serii "Elseworlds", która przedstawiają znanych bohaterów uniwersum DC w zupełnie innych realiach i czasach, m.in.:
W innych mediach.
Seriale i filmy aktorskie.
"Tajemnice Smallville".
W serialu telewizyjnym "Tajemnice Smallville" ("Smallville") emitowanym w stacji The CW w latach 2001–2011, w postać Green Arrowa wcielił się Justin Hartley. W serialu jego strój jest lekko nowocześniejszą wersją, z kapturem i ciemnymi okularami zamiast maski. W serialu pojawiają się również inni bohaterowie i złoczyńcy związani z postacią Green Arrowa. W odcinku "Siren" siódmego sezonu Oliver spotyka Black Canary (Alaina Huffman). W odcinku "Crossfire" sezonu dziewiątego zadebiutowała inna postać znana z komiksów o przygodach Szmaragdowego Łucznika, a mianowicie Mia Dearden (Elise Gatien). W odcinku "Disciple" sezonu dziewiątego i "Prophecy" sezonu dziesiątego pokazano wroga Olivera, łucznika (postać luźno inspirowana komiksowymi złoczyńcami: Merlynem i Dark Arrowem) o imieniu Vordigan (Steve Bacic).
Pierwszy raz pojawił się w odcinku "Sneeze" szóstego sezonu. Został tam przedstawiony jako przyjaciel Clarka Kenta (Tom Welling) i początkowo wielka miłość Lois Lane (Erica Durance). Jest milionerem, który odziedziczył rodzinną firmę Queen Industries. Pochodzi ze Star City, później na stałe przenosi się do Metropolis. Jego rodzice zginęli w katastrofie lotniczej. Później okazało się, że za ich śmierć odpowiedzialny jest Lionel Luthor (John Glover). Podobnie jak w komiksie punktem zwrotnym w życiu Olivera był pobyt na wyspie, gdzie nabył umiejętności łuczniczych. W odróżnieniu od Clarka, Oliver jest zwolennikiem bardziej zdecydowanych metod walki z przestępczością. Dzięki wykorzystaniu technologii swojej firmy, jego strzały są dodatkowo usprawnione.
"Arrow".
W serialu telewizyjnym "Arrow" emitowanym od 2012 roku na stacji The CW, w postać Olivera Queena wcielił się Stephen Amell. W serialu zakapturzony mściciel nosi zielony kostium, zaś zamiast tradycyjnej maski maluje twarz wokół oczu na ciemnozielony kolor. W przeciwieństwie do komiksowego oryginału, serialowy Oliver jest skłonny używać przemocy jeśli jest to konieczne. Kolejną różnicą jest fakt, że tutaj nie jest całkowicie osierocony. Członkami jego rodziny są matka, Moira Queen (Susanna Thompson), ojczym Walter Steele (Colin Salmon), posiada również stworzoną na potrzeby serialu siostrę o imieniu Thea (Willa Holland). Kolejna postacią nieposiadającą komiksowego odpowiednika jest John Diggle (David Ramsey). Komiksowe miasto Star City zostało specjalnie na potrzeby serialu przemianowane na Starling City. Pojawiają się również inne postacie z uniwersum DC, głównie z komiksów o przygodach Green Arrowa,i Batmana m.in.: Laurel Lance (Katie Cassidy), luźno inspirowani postacią Merlyna – Tommy Merlyn (Colin Donnell) i Malcolm Merlyn (John Barrowman), Quentin Lance (Paul Blackthorne), postać poboczna z komiksów o przygodach superbohatera Firestorma – Felicity Smoak (Emily Bett Rickards), Roy Harper (Colton Haynes), Helena Bertinelli (Jessica De Gouw), Deathstroke (Manu Bennett), Deadshot (Michael Rowe), China White (Kelly Hu), „Hrabia” (nawiązujący do postaci Hrabiego Vertigo) (Seth Gabel) i inni.
W pilocie serialu pierwszy raz pokazano Olivera w chwili jego odnalezienia na dziewiczej wyspie. Wydarzenia jakie miały miejsce przed jego uratowaniem, są pokazywane w formie retrospekcji. Z początku prowadził on beztroskie życie młodego playboya ze Starling City. Wszystko się zmienia, gdy pięć lat przyszło mu spędzić jako rozbitek na należącej do Chin pacyficznej wyspie Lian Yu. W trakcie katastrofy giną przyjaciele Olivera, a jego ojciec, Robert Queen (Jamey Sheridan), popełnia samobójstwo by dać szansę na przetrwanie swojemu synowi ("Pilot"). Przy jego ciele znajduje notes (z pustymi stronicami, jak mu się wpierw wydawało). Tam spotyka chińskiego eks-wojskowego, Yao Fei’a (Byron Mann), który uczy go sztuki przetrwania. W odcinku "Year’s End" wychodzi na jaw, że tak naprawdę wyspa jest miejscem odosobnienia dla więźniów politycznych, a Yao Fei został tam zesłany, gdyż był jednym z najniebezpieczniejszych wrogów rządu chińskiego. Z czasem Oliver odkrywa, że strony w notesie zostały spisane atramentem sympatycznym i zawierają listę nazwisk ludzi, którzy mieli negatywny wpływ na Starling City. Oliver zostaje w końcu uratowany i wraca do rodzinnego miasta. Postanawia wykorzystać nabyte na wyspie umiejętności i sporządzoną przez jego ojca listę do ukarania tych ludzi, którzy „zawiedli jego miasto”.
Seriale i filmy animowane.
"DC Animated Universe".
W serialu animowanym "Liga Sprawiedliwych bez granic" ("Justice League Unlimited"), tworzącym DC Animated Universe (DCAU) głosu Green Arrowowi użyczył aktor Kin Shriner.

</doc>
<doc id="1369451" url="https://pl.wikipedia.org/wiki?curid=1369451" title="Oliver Queen">
Oliver Queen



</doc>
<doc id="1369452" url="https://pl.wikipedia.org/wiki?curid=1369452" title="Grünhain-Beierfeld">
Grünhain-Beierfeld

Grünhain-Beierfeld − miasto w Niemczech, w kraju związkowym Saksonia, w powiecie Erzgebirgskreis (do 31 lipca 2008 w powiecie Aue-Schwarzenberg). Miasto Grünhain-Beierfeld powstało 1 stycznia 2005 z połączenia miasta Grünhain i gminy Beierfeld. Do 29 lutego 2012 należało do okręgu administracyjnego Chemnitz.
Historia.
W latach 1697-1706 i 1709-1763 Grünhain i Beierfeld wraz z Elektoratem Saksonii były związane unią z Polską, a w latach 1807-1815 wraz z Królestwem Saksonii unią z Księstwem Warszawskim. Pamiątką po unii jest pocztowy słup dystansowy z herbami Polski i Saksonii, stojący w Grünhain. W 1871 miejscowości znalazły się granicach Cesarstwa Niemieckiego.
W latach 1949-1990 miejscowości były częścią Niemieckiej Republiki Demokratycznej.
Geografia.
Grünhain-Beierfeld leży ok. 8 km na wschód od miasta Aue. Najwyższy punkt to Spiegelwald 738 m n.p.m.
Dzielnice.
W skład miasta wchodzą trzy dzielnice:
Współpraca.
Miejscowość partnerska:

</doc>
<doc id="1369453" url="https://pl.wikipedia.org/wiki?curid=1369453" title="Clacton-on-Sea">
Clacton-on-Sea

Clacton-on-Sea – miasto w Anglii, w hrabstwie Essex, w dystrykcie Tendring, położone nad Morzem Północnym. W 2011 roku liczyło 50 548 mieszkańców.
Miasto założone zostało w 1871 roku i rozwinęło się jako ośrodek turystyczny. Szczyt popularności przeżywało w latach 60. XX wieku.
W mieście rozwinął się przemysł meblarski.

</doc>
<doc id="1369455" url="https://pl.wikipedia.org/wiki?curid=1369455" title="Pasieczna (góra)">
Pasieczna (góra)

Pasieczna – szczyt o wysokości 928 m n.p.m. w Górach Złotych w Sudetach Wschodnich, leżący na granicznym grzbiecie, oddzielającym Polskę od Czech.
Położenie.
Wzniesienie, położone na granicy polsko-czeskiej w Sudetach Wschodnich, w południowo-zachodniej części Gór Złotych, na terenie Śnieżnickiego Parku Krajobrazowego, na rozrogu odchodzącym od Smreka, położonego po czeskiej stronie w kierunku południowo-zachodnim. Wznosi się między Kowadłem, po północno-wschodniej stronie i wzniesieniem Rudawiec po południowo-zachodniej stronie, około 2,0 km, na południe od małej wioski Bielice.
Fizjografia.
Graniczne wzniesienie o spłaszczonym słabo zarysowanym wierzchołku, który położony jest na rozległej szczytowej wierzchowinie, jest ledwo zauważalny w terenie. Stanowi boczną, północno-zachodnią spłaszczoną kulminacją rozległej wierzchowiny masywu Smreka, położonego po czeskiej stronie, która od Smreka odchodzi w kierunku południowo-zachodnim, a następnie skręca na północny zachód. Wznosi się z płaskiej prawie grani granicznej, na krawędzi "worka bialskiego". W kierunku północno-wschodnim opada łagodnie grzbietowym zboczem do siodła położonego przed Kowadłem. W kierunku południowo-zachodnim dość stromo opada do doliny Białej Lądeckiej. W kierunku południowo-wschodnim łagodnie przechodzi wzdłuż granicy prawie płaskim grzbietowym zboczem do Karkulki (925 m n.p.m.). Na północ stromo opada do miejscowości Bielice. Wzniesienie położone na dziale wodnym, w całości zbudowane ze skał metamorficznych, głównie z gnejsów gierałtowskich oraz łupków krystalicznych. Na zboczach wzniesienia pośród drzew występują charakterystyczne pojedyncze skałki. Wzniesienie porośnięte w większości naturalnym lasem mieszanym regla dolnego, a w partiach szczytowych świerkowym regla górnego. Wzniesienie stanowi teren dziki i niecywilizowany, z rzadkimi gatunkami flory i fauny. Wzniesienie pod koniec XX wieku dotknęły zniszczenia wywołane katastrofą ekologiczną w Sudetach.
Turystyka.
Przez szczyt prowadzi szlak turystyczny:
Do szczytu dochodzi się od Bielic zielonym szlakiem potem wzdłuż granicy państwa wąskim pasem pozbawionym drzew, od strony Kowadła lub od strony Rudawca przez Iwinkę i Przełęcz u Trzech Granic. Na zachodnim zboczu w niewielkiej odległości od szczytu położony jest niewielki punkt widokowy.

</doc>
<doc id="1369456" url="https://pl.wikipedia.org/wiki?curid=1369456" title="Illativus">
Illativus

Illativus (illatiwus) – przypadek w językach aglutynacyjnych i fleksyjnych oznaczający kierunek ruchu przedmiotu do wewnątrz jakiegoś obiektu. Odpowiada on zatem znaczeniowo polskim wyrażeniom typu "do środka (czegoś)" lub "w (coś)" (np. "Im dalej w las, tym więcej drzew").
Występuje m.in. w językach ugrofińskich, zwłaszcza węgierskim i fińskim. 
Język fiński.
Końcówkami illatiwu w języku fińskim są w liczbie pojedynczej "-Vn", "-hVn" lub "-seen" (gdzie V symbolizuje powtórzenie ostatniej samogłoski przed końcówką), a w liczbie mnogiej "-in", "-hin" lub "-siin". Zasady doboru końcówki są złożone, patrz illativ w języku fińskim.
Język węgierski.
Końcówką illatiwu jest "-ba" / "-be".

</doc>
<doc id="1369462" url="https://pl.wikipedia.org/wiki?curid=1369462" title="Jaret">
Jaret

Jaret – córka Amenhotepa II, a żona Totmesa IV.
Jej imię jest niepewne gdyż zapisane jest znakiem "iart" oznaczającym kobrę, który ma wiele znaczeń. Jaret jest prawdopodobnie matką Sitamun i babką Nefertiti.
Tytuły.
Tytuły Jaret:

</doc>
<doc id="1369472" url="https://pl.wikipedia.org/wiki?curid=1369472" title="Polonia w Szwecji">
Polonia w Szwecji

Polonia w Szwecji (Polacy w Szwecji) – liczy niecałe 90 000 (według Statistiska Centralbyrån w raporcie z września 2016 liczba Polaków w Szwecji wynosiła 85 517 osób) mieszkańców Królestwa Szwecji. Ponad 30% Polaków mieszka w regionie Sztokholm.
Historia.
W okresach średniowiecza i renesansu notowano jedynie pojedyncze przypadki Polaków zamieszkujących w Szwecji. Prawdopodobnie znaleźli się tam, podróżując w różnych celach przez Danię lub Pomorze. Z innych powodów wyjechała do Szwecji Katarzyna Jagiellonka, która poślubiła księcia Finlandii, późniejszego króla Szwecji – Jana III Wazę. Z tego związku w 1566 urodził się Zygmunt, późniejszy król obydwu narodów. Kolejne wojny o sukcesję tronu przyczyniły się do wymiany ludności jedynie w niewielkim stopniu.
Przedstawicielami pierwszej emigracji politycznej byli Stanisław Leszczyński wraz ze swoimi współpracownikami, którzy po klęsce Karola XII w bitwie pod Połtawą schronili się na Pomorzu Szwedzkim przed zwolennikami Augusta Mocnego.
W XIX w. odnotowano pierwsze fale uchodźstwa. Były one związane z klęskami powstań – listopadowego i styczniowego.
W latach 1893–1929 wielu pracowników sezonowych zatrudnionych w Danii, osiedliło się w południowej Szwecji. W 1911 w Szwecji pracowało sezonowo ok. 1800 Polaków, z których część postanowiła osiedlić się tam na stałe. Kolejna fala emigracji nastąpiła w okresie I wojny światowej, jednakże bieda i rozwijający się w Szwecji nacjonalizm powodowały, że kraj ten nie był przychylny emigrantom i fala z tego okresu miała charakter przejściowy. Większość emigrantów powróciło, żeby odbudowywać odrodzoną Polskę, a pozostali wyjechali do innych krajów.
Następna fala emigracji nastąpiła po wybuchu II wojny światowej. Dla większości Polaków Szwecja miała być jedynie krajem tranzytowym do Francji i Anglii, lecz z różnych powodów część z nich pozostała w Szwecji. Pod koniec wojny akcja humanitarna hrabiego Folke Bernadotte „Białe autobusy” spowodowała napływ do Szwecji ok. 14 000 obywateli polskich, z których mniej więcej połowa była pochodzenia żydowskiego. Szwedzi byli nieprzychylni tej emigracji i po wojnie skierowali swoje naciski na powrót tej fali do Polski. Część Polaków powróciła, inni reemigrowali m.in. do USA, Izraela, Francji i krajów Ameryki Południowej, jednak dosyć duża grupa pozostała w Szwecji.
W okresie stalinowskim notowano jedynie sporadyczne ucieczki Polaków do Szwecji. Sytuacja ta zmieniła się nieco po 1956, kiedy to nastąpiło pewne rozluźnienie polityki paszportowej, co z kolei doprowadziło do zwiększenia liczby polsko-szwedzkich małżeństw.
Po wydarzeniach z marca 1968 do Szwecji wyjechało ok. 5000 Polaków pochodzenia żydowskiego.
W latach 70. XX w. nastąpiło wyraźne rozluźnienie szwedzkiej polityki wizowej wobec Polaków, co w konsekwencji doprowadziło do napływu emigracji zarobkowej. Stosunkowo liberalne przepisy zezwalające na pracę spowodowały, że znaczna część tej emigracji zdecydowała się pozostać w Szwecji.
Na przełomie lat 1980–1981 wyjechało do Szwecji wiele tysięcy Polaków. W chwili ogłoszenia stanu wojennego przebywało w Szwecji ok. 1500 polskich turystów. W styczniu 1982 szwedzkie władze wydały rozporządzenie, że wszyscy turyści, marynarze i pasażerowie polskich statków pasażerskich przebywający na terenie Szwecji mają prawo starać się o pobyt stały. Na przełomie lat 1982–1983 liczba Polaków w Szwecji zwiększyła się prawie o 5500 osób.
W następnych latach dominowała emigracja zarobkowa, której kulminacja nastąpiła po przystąpieniu Polski do Unii Europejskiej i otwarciu szwedzkiego rynku pracy.
Dla Polonii, wiernych kościoła rzymskokatolickiego odbywają się w kościołach kilkunastu miast mszę w języku polskim. W 8 miastach działają polskojęzyczne zbory i grupy Świadków Jehowy, a w Malmö dodatkowo ich grupa romskojęzyczna (w dialekcie języka romskiego Polska Roma, używanym przez polskich Romów).
W Szwecji funkcjonują dwa serwisy internetowe dla Polonii – Poloniainfo.se (forum wraz z ogłoszeniami) oraz Skandynawiainfo.pl (najważniejsze informacje ze Szwecji po polsku).

</doc>
<doc id="1369475" url="https://pl.wikipedia.org/wiki?curid=1369475" title="Jean Dorat">
Jean Dorat

Jean Dorat (ur. 1508, zm. 1 listopada 1588) - francuski poeta, członek Plejady.
Urodził się w szlacheckiej rodzinie w Limoges jako Jean Dinemandy. Po ukończeniu akademii w Limoges udał się do Paryża, gdzie zyskał dobrą reputację jako wykładowca nauk klasycznych. Wśród jego uczniów był wówczas m.in. Jean-Antoine de Baïf. Następnie został dyrektorem College de Coqueret, gdzie poza wspomnianym już Baïfem uczył też Pierre'a de Ronsard, Remy Belleau i Pontusa de Tyard. Po przyłączeniu się do grupy Joachima du Bellay, młodzi poeci utworzyli pod wodzą Dorata towarzystwo, które miało na celu zreformowanie języka i literatury francuskiej. Po dojściu Étienne Jodelle grupa zwiększyła się do 7 osób, co podsunęło pomysł nawiązania do grupy siedmiu greckich poetów z Aleksandrii. Grupa przyjęła nazwę Brygady, a następnie Plejady.
W międzyczasie Jean Dorat skupił wokół siebie grupę uczniów, którzy podzielali jego fascynację antyczną poezją grecką i rzymską. 
W 1556 został profesorem greki w Collège Royale. Król Karol IX Walezjusz nadał mu tytuł "poeta regius" ("król poetów"). Jak na czasy w których żył, był poetą nader płodnym - stworzył ponad 15 tysięcy wersów w grece i łacinie. Ich wybór opublikowano w Paryżu w 1586.
Jean Dorat jest także wspominany jako człowiek, który zapoczątkował we Francji opłacanie aplauzu (lub też nieprzychylnego przyjęcia) przedstawień, a także poszczególnych aktorów, sztuk teatralnych bądź ich autorów, przez klakę.

</doc>
<doc id="1369479" url="https://pl.wikipedia.org/wiki?curid=1369479" title="Adessivus">
Adessivus

Adessivus – przypadek w językach aglutynacyjnych i fleksyjnych oznaczający przebywanie desygnatu na powierzchni pewnego określonego obiektu. Występuje w językach ugrofińskich, zwłaszcza w fińskim. 
Język fiński.
Końcówką adessywu w języku fińskim jest -"lla" lub -"llä". Wybór końcówki zależy od harmonii samogłosek. Ta sama końcówka obowiązuje w liczbie mnogiej. Przypadek podlega zjawisku wymiany stóp i w większości końcówka przypadka występuje, gdy rdzeń przyjmuje stopę słabą, np.:
Adessivus oddaje również relacje dzierżawcze (przy braku czasownika „mieć”), np. "Minulla on kissa" (Mam kota; dosł. „Na mnie jest kot”).

</doc>
<doc id="1369483" url="https://pl.wikipedia.org/wiki?curid=1369483" title="8. dzielnica Paryża">
8. dzielnica Paryża

8 dzielnica Paryża (fr. "8e arrondissement de Paris") – jedna z 20 paryskich dzielnic. Leży na prawym brzegu Sekwany, w jej centrum znajdują się Pola Elizejskie.
Wraz z 2. oraz 9. dzielnicą Paryża stanowi jedno z centrów biznesowych Paryża. Według danych z 1999 w 8. dzielnicy zatrudnionych było więcej osób niż w jakiejkolwiek innej dzielnicy stolicy Francji.
W 8. dzielnicy znajdują się liczne ciekawe miejsca oraz zabytki turystyczne, w tym m.in. Pola Elizejskie, Łuk Triumfalny, Plac Concorde, a także Pałac Elizejski, który jest siedzibą prezydenta Francji.
Władze dzielnicy mają siedzibę w budynku Hôtel Cail przy Rue de Lisbonne.
Geografia.
Łączna powierzchnia 8. dzielnicy wynosi 3,88 km².
Podział.
8. dzielnica Paryża dzieli się na cztery mniejsze dzielnice administracyjne (quartier):
Demografia.
Szczyt zaludnienia 8. dzielnica osiągnęła w 1891. Wówczas zamieszkiwało ją 107 485 mieszkańców. Od czasu, kiedy dzielnica przekształciła w centrum biznesowe, liczba mieszkańców spadła do obecnego poziomu wynoszącego 39 314 osób. 8. dzielnica dzięki swojemu biznesowemu charakterowi posiada największą liczbę miejsc pracy w Paryżu, zatrudniając 171 444 osób.

</doc>
<doc id="1369484" url="https://pl.wikipedia.org/wiki?curid=1369484" title="Allatyw">
Allatyw

Allatyw ("Allativus") – przypadek w językach aglutynacyjnych i fleksyjnych oznaczający przemieszczanie się desygnatu w kierunku do i do wewnątrz pewnego określonego obiektu (odwrotnie niż ablatyw).
Występuje w językach ugrofińskich (zwłaszcza węgierskim, fińskim i języku estońskim), także w językach turkijskich (między innymi w języku tatarskim). Reliktowo formy allatywu znane są także językom bałtyckim, litewskiemu i łotewskiemu, jednak nie są charakterystyczne dla współczesnych języków. Zachowane w języku litewskim formy allatywu (np. "vakarop" "pod wieczór", "velniop" "do diabła") zwykle interpretowane są w opracowaniach leksykograficznych jako przysłówki.
Język fiński.
Końcówką allatiwu w języku fińskim jest -"lle". Ta sama końcówka obowiązuje w liczbie mnogiej. Przypadek podlega zjawisku wymiany stóp i w większości końcówka przypadka występuje gdy rdzeń przyjmuje stopę słabą.
Często jest odpowiednikiem celownika w językach indoeuropejskich i odpowiada na pytanie: "komu?", "czemu?"
Język tatarski.
Allatyw (юнәлеш килеше) jest jednym z sześciu przypadków deklinacyjnych rzeczownika i zaimka tatarskiego (tatarskie przymiotniki nie odmieniają się przez przypadki). 
Pełni funkcję podobną do polskiego celownika, ale niekiedy polskiego biernika.
Odpowiada na pytania: komu? czemu? gdzie? (кемгә? нәрсәгә?).
Końcówki: -га/-гә, -ка/-кә 

</doc>
<doc id="1369489" url="https://pl.wikipedia.org/wiki?curid=1369489" title="Johanngeorgenstadt">
Johanngeorgenstadt

Johanngeorgenstadt – miasto w Niemczech, w kraju związkowym Saksonia, w okręgu administracyjny Chemnitz, w powiecie Erzgebirgskreis (do 31 lipca 2008 w powiecie Aue-Schwarzenberg).
Geografia.
Johanngeorgenstadt leży ok. 17 km na południe od miasta Aue, przy granicy z Czechami.
W skład miasta wchodzą następujące dzielnice:

</doc>
<doc id="1369490" url="https://pl.wikipedia.org/wiki?curid=1369490" title="Simson s51">
Simson s51



</doc>
<doc id="1369493" url="https://pl.wikipedia.org/wiki?curid=1369493" title="Ahmes-Sitkames">
Ahmes-Sitkames

Ahmes-Sitkames (również Sitkames) – córka Kamose. Żyła w okresie późnej XVII dynastii i wczesnej XVIII dynastii. Prawdopodobnie była żoną Ahmose I, który był jej wujem.
&lt;-N12:F31-G39-X1:H8-D28:D52-Z1-E1 -&gt;
"Ahmes-Sitkames - "Ahmes córka Kamesa.
Tytuły.
Tytuły Ahmes-Sitkames:
Tytuł Boskiej Małżonki Amona Sitkames otrzymała po śmierci.
Linki zewnętrzne.
mumia Ahmes-Sitkames

</doc>
<doc id="1369496" url="https://pl.wikipedia.org/wiki?curid=1369496" title="Essivus">
Essivus

Essivus – przypadek w językach aglutynacyjnych i fleksyjnych oznaczający występowanie desygnatu w pewnym stanie, służenie w jakimś celu. Występuje w językach ugrofińskich, zwłaszcza węgierskim w dwóch formach i fińskim).
Język fiński.
Końcówką essivu w języku fińskim jest -"na" lub -"nä". Wybór końcówki zależy od harmonii samogłosek. Ta sama końcówka obowiązuje w liczbie mnogiej. Przypadek podlega zjawisku wymiany stóp i zawsze występuje w stopie mocnej.
Przykłady:

</doc>
<doc id="1369499" url="https://pl.wikipedia.org/wiki?curid=1369499" title="Kret (film 1970)">
Kret (film 1970)

Kret "(hiszp. El Topo)" – film produkcji meksykańskiej z 1970 roku, w reżyserii Alejandro Jodorowsky’ego.
"Kret", należący do gatunku westernów, opowiada o wędrującym po Dzikim Zachodzie rewolwerowcu (Alejandro Jodorowsky), który porzuca swojego dorastającego syna (Brontis Jodorowsky) w celu doskonalenia swoich umiejętności oraz nabrania sił do walki ze złem świata. "Kret" zawiera brutalne, groteskowe sceny przemocy i ukazuje prowokacyjne perwersje postaci w nim występujących.
"Kret" po publikacji zyskał status filmu kultowego i zapoczątkował zjawisko filmów wyświetlanych o północy. Stał się ulubionym filmem Johna Lennona i Yoko Ono, którzy udzielili później Jodorowsky’emu środków finansowych na realizację filmu "Święta góra". W Polsce popularność zyskał po publikacji odnowionej wersji. Recenzenci zwracali uwagę na prowokacyjny atak Jodorowsky’ego na instytucję Kościoła i kapitalizm; Paweł T. Felis w głównej postaci doszukiwał się „westernowo-hippisowskiego Zbawiciela” demaskującego absurdy religijne.

</doc>
<doc id="1369506" url="https://pl.wikipedia.org/wiki?curid=1369506" title="Julio Losada">
Julio Losada

Julio Daniel Losada (ur. 16 czerwca 1950) - piłkarz urugwajski, napastnik (lewoskrzydłowy).
Jako piłkarz klubu CA Peñarol wziął udział wraz z reprezentacją Urugwaju w finałach mistrzostw świata w 1970 roku, gdzie Urugwaj zdobył miano czwartej drużyny świata. Zagrał w dwóch meczach - z Izraelem i Szwecją.
Nigdy nie wziął udziału w turnieju Copa América.
Wraz z "Peñarolem" Losada dotarł do finału turnieju Copa Libertadores 1970 - w samym finale jednak nie zagrał.

</doc>
<doc id="1369507" url="https://pl.wikipedia.org/wiki?curid=1369507" title="Rezerwat Czapliniec">
Rezerwat Czapliniec



</doc>
<doc id="1369509" url="https://pl.wikipedia.org/wiki?curid=1369509" title="Julio Daniel Losada">
Julio Daniel Losada



</doc>
<doc id="1369513" url="https://pl.wikipedia.org/wiki?curid=1369513" title="Muzeum Czynu Zbrojnego w Krakowie">
Muzeum Czynu Zbrojnego w Krakowie

Muzeum Czynu Zbrojnego w Krakowie – muzeum mieszczące się w Krakowie na osiedlu Górali 23 w Nowej Hucie, prowadzone przez Małopolską Fundację Dom Kombatanta Rzeczpospolitej Polskiej-Muzeum Czynu Zbrojnego.
Historia.
Pierwsza wystawa muzeum miała miejsce w 1963 roku. Zorganizował ją Antoni Dałkowski, prezes organizacji ZBoWiD Huty im. Lenina. Wystawę pod nazwą „Pracownicy HiL w walkach o Polskę Ludową” zorganizowano w Zakładowym Domu Kultury HiL. Eksponaty pochodziły z prywatnych zbiorów pracowników Huty im. Lenina, kombatantów walczących w Legionach Polskich, w powstaniu wielkopolskim, w powstaniach śląskich, w wojnie bolszewickiej oraz w II wojnie światowej, którzy przez kilka kolejnych lat powiększali zbiory muzeum. W 1979 roku zakończono remont budynku polegający na wzmocnieniu fundamentów i dobudowie 2 piętra. Powstała tam m.in. duża sala w której mozaikę na ścianie wykonała Helena Trzebiatowska. Prace wykonało Hutnicze Przedsiębiorstwo Remontowe nr 3. 
Przed muzeum stoi ciężki czołg IS-2, który w styczniu 1945 r. został przydzielony do 5. Pułku Czołgów Ciężkich 2. Armii Wojska Polskiego i wziął udział w walkach pod Toporowem, Budziszynem i na terenie Czechosłowacji. W czasie walk II wojny światowej jego załoga zniszczyła 4 samochody pancerne, 3 działa, 2 czołgi niemieckie, a jeden czołg uszkodziła. Jest jednym z symboli Nowej Huty, postawiono go przed Muzeum w 1969 roku.
Zbiory.
Do 1970 roku zgromadzono 3 tysięcy eksponatów. W XXV-lecie zwycięstwa nad Niemcami, 9 maja 1970 roku oficjalnie otwarto Muzeum Czynu Zbrojnego Pracowników Huty im. Lenina.
Głównymi eksponatami są:
Ponadto w muzeum znajduje się 21 sztandarów organizacji bojowych i kombatanckich, m.in. sztandar Legionów Polskich; Powstańców Śląskich oraz sztandar wykonany przez więźniarki obozu Mauthausen-Gusen. W muzeum znalazły miejsce także urny z prochami z pól bitewnych II wojny światowej, Katynia i obozów koncentracyjnych.

</doc>
<doc id="1369514" url="https://pl.wikipedia.org/wiki?curid=1369514" title="Lauter/Sa.">
Lauter/Sa.

Lauter/Sa., Lauter/Sachsen – dawne miasto w Niemczech, w kraju związkowym Saksonia, w powiecie Erzgebirgskreis (do 31 lipca 2008 w powiecie Aue-Schwarzenberg). Do 29 lutego 2012 należało do okręgu administracyjnego Chemnitz.
1 stycznia 2013 nastąpiło połączenie Lauter/Sa. z gminą Bernsbach, w wyniku czego powstało miasto Lauter-Bernsbach. Jedną z dzielnic nowo powstałego miasta jest dzielnica Lauter, której powierzchnia pokrywa się z powierzchnią byłego miasta.
Geografia.
Lauter/Sa. leżał ok. 4 km na południowy wschód od miasta Aue i ok. 4 km na północny zachód od Schwarzenberg/Erzgeb.
Przez miasto przebiegała droga krajowa B101.
Osoby związane z miejscowością.
W 1931 zmarł tutaj Jonathan Paul, pastor luterański i pionier ruchu zielonoświątkowego w Niemczech.

</doc>
<doc id="1369520" url="https://pl.wikipedia.org/wiki?curid=1369520" title="Ahmes-Henuttamehu">
Ahmes-Henuttamehu

Ahmes-Henuttamehu – córka Sekenenre Tao i Ahmes-Inhapi. Żyła na przełomie XVII i XVIII dynastii. Jej imię znaczy "Ahmes-pani Dolnego Egiptu. 
Mumia Ahmes-Henuttamehu została odkryta w 1881 roku w skrytce DB320. Rok później, w grudniu 1882 została odwinięta i zbadana przez Gaston Maspero. Bandaże zostały obficie nasączone substancjami żywicznymi, co podczas odwijania spowodowało wiele trudności. Część bandaży nadal znajduje się na mumii. Ahmes-Henuttamehu zmarła staro. Podczas badań mumii, dr Elliot Smith stwierdził, że królowa w chwili śmierci była niemal całkiem łysa, a resztki włosów po bokach głowy zabarwiono henną. Mumia uległa uszkodzeniu podczas przewożenia do Kairu. Jednakże znacznych uszkodzeń dokonali już w starożytności rabusie grobów.
Na bandażach mumii były wypisane cytaty z Księgi umarłych. Obecnie mumia znajduje się w Muzeum Kairskim.
Tytuły.
Tytuły Ahmes-Henuttamehu:
Linki zewnętrzne.
mumia Ahmes-Henuttamehu

</doc>
<doc id="1369521" url="https://pl.wikipedia.org/wiki?curid=1369521" title="Józef Budziakowski">
Józef Budziakowski

Józef Budziakowski (ur. 5 kwietnia 1900 w Sieradzu, zm. 8 czerwca 1983 w Warszawie) – polski inżynier, kapitan saperów Polskich Sił Zbrojnych.
Życiorys.
W wieku 18 lat wstąpił do piechoty Wojska Polskiego. Od 1920 służył w 8 pułku artylerii polowej. Podczas wojny polsko-bolszewickiej brał udział w bitwach pod Grodnem oraz Bitwie Warszawskiej. Po wojnie zdał egzamin na Wydział Inżynierii Wodnej Politechniki Warszawskiej. W 1926 r. ukończył sekcję melioracyjną z tytułem magistra hydrotechniki. W międzyczasie ukończył szkołę podchorążych rezerwy. Na podporucznika został mianowany ze starszeństwem z dniem 1 września 1931 roku i 397. lokatą w korpusie oficerów piechoty. W 1934 roku pozostawał w ewidencji Powiatowej Komendy Uzupełnień Warszawa Miasto III. Posiadał przydział do 1 pułku piechoty Legionów w Wilnie. Później został przeniesiony do korpusu oficerów saperów.
Pracę zawodową rozpoczął w Krajowym Towarzystwie Melioracyjnym, gdzie pracował jako projektant, organizator struktur i dyrektor. Od 1929 prowadził własne biuro hydrotechniczne w Kaliszu. W 1930 kierował budową torów wyścigowych na Służewcu w Warszawie. Od 1934 kierownik prac budowlanych, melioracyjnych i drogowych w Gdyni. Wykonywał również projekty instalacji wojskowych dla Marynarki Wojennej.
1 lipca 1939 został powołany do sztabu Armii „Kraków”. Po klęsce pod Tomaszowem wycofany do Rumunii, później do Francji. Od listopada 1939 dowódca 1. plutonu saperskiego oraz kwatermistrz pułku. Następnie w 4 batalionie saperów. Po klęsce Francji w 1940 przeniesiony do Szkocji. Do 23 października 1941 roku pełnił służbę w 1 batalionie saperów na stanowisku oficera płatnika (do 29 października 1940), dowódcy plutonu sprzętu i materiałów w kolumnie saperskiej (od 9 listopada 1940), oficera gospodarczego (od 29 sierpnia 1941). 11 listopada 1941 został przesunięty do 11 kompanii saperów. Następnie dowodził kompanią saperów. W 1943 rozpoczął służbę w RAF (w stopniu "" – odpowiednik majora), gdzie kierował budową i rozbudową lotnisk brytyjskich. W 1945 roku objął dowodzenie nowym oddziałem Polskich Sił Powietrznych jakim był 5029 dywizjon budowy lotnisk (ang. "5029 Airfield Construction Squadron"). Pod koniec wojny zarządzał kilkunastoma lotniskami na terenie Niemiec.
W 1947 powrócił do Polski, gdzie rozpoczął pracę w Państwowym Przedsiębiorstwie Robót Komunikacyjnych. Nadzorował odbudowę wielu, zniszczonych podczas wojny, obiektów, jak również budowę zapory czchowskiej. Od 1949, jako dyrektor robót wodnych PPRK prowadził prace regulacyjne na Odrze i Wiśle. W latach sześćdziesiątych główny specjalista prac hydrotechnicznych w Centralnym Biurze Studiów i Projektów Budownictwa Wodnego „Hydroprojekt”, gdzie projektował i kierował budowami wielu zapór i zbiorników wodnych. Od lat siedemdziesiątych wykładowca na Politechnice Warszawskiej. Zmarł w 1983.

</doc>
<doc id="1369522" url="https://pl.wikipedia.org/wiki?curid=1369522" title="Lößnitz">
Lößnitz

Lößnitz – miasto w Niemczech, w kraju związkowym Saksonia, w okręgu administracyjnym Chemnitz, w powiecie Erzgebirgskreis (do 31 lipca 2008 w powiecie Aue-Schwarzenberg).
Geografia.
Lößnitz leży na północ od miasta Aue, w zachodniej części gór Rudaw.
W skład miasta wchodzą następujące dzielnice:
Przez miasto przebiega droga krajowa B169.

</doc>
<doc id="1369523" url="https://pl.wikipedia.org/wiki?curid=1369523" title="Józef Strzelczyk">
Józef Strzelczyk

Józef Strzelczyk, ps. „Jan Barwiński” (ur. 11 września 1901 w Łodzi, zm. prawdopodobnie w sierpniu lub wrześniu 1941) – członek Komunistycznej Partii Polski, uczestnik wojny polsko-bolszewickiej, dowódca Brygady im. Jarosława Dąbrowskiego w czasie wojny domowej w Hiszpanii.
Życiorys.
Syn Andrzeja i Marianny Bilskiej, starszy brat Tadeusza. Po ukończeniu szkoły powszechnej terminował w fabryce budowy maszyn i odlewni żeliwa Józefa Johna w Łodzi. W czasie I wojny światowej pracował przy budowie szosy, a następnie w gospodarstwie rolnym w powiecie tureckim. Pod koniec listopada 1918 wrócił do Łodzi i ponownie zatrudnił się w fabryce Johna.
Służba w Wojsku Polskim.
Jeszcze w tym samym roku wstąpił ochotniczo do Wojska Polskiego i został wysłany na front polsko-ukraiński. Służył pod Lwowem w załodze pociągu pancernego nr 4 „Hallerczyk”. W grudniu został członkiem Związku Robotników Przemysłu Metalowego. Na przełomie stycznia i lutego 1919 brał udział w walkach polsko-czechosłowackich koło Cieszyna, a następnie przeniesiono go do pułku kawalerii w Lesznie. Oddelegowany do szkoły podoficerskiej w Dęblinie, ukończył ją w kwietniu 1920 w stopniu kaprala. W tym samym miesiącu brał udział w demonstracji ulicznej w Łodzi i został zatrzymany przez żandarmerię wojskową; miesiąc przebywał w areszcie. Uczestniczył w kursie kawaleryjskim w Grodnie; wówczas wdał się w kłótnię z oficerem, za co został osadzony w twierdzy Modlin. Prawdopodobnie od grudnia 1920 służył w 4 pułku strzelców konnych w Płocku. W lutym 1921 zdemobilizowany. Ponownie powołany w kwietniu 1922 i w Płocku, za pośrednictwem brata Tadeusza, nawiązał kontakt ze Związkiem Młodzieży Komunistycznej w Polsce.
Działalność polityczna w okresie międzywojennym.
Zwolniony z wojska w 1923, podjął pracę w fabryce Stanisława Weigta w Łodzi, gdzie był delegatem fabrycznym i członkiem komisji strajkowej. W tym czasie wstąpił do ZMK, a w 1924 do KPP. Działał w łódzkiej dzielnicy Górna. W trakcie przygotowań do zabójstwa policyjnego agenta w szeregach KPP został aresztowany w nocy na 19 lutego 1925 i 1 września skazany na 4 lata ciężkiego więzienia. Karę odbywał w Łodzi. Za zorganizowanie tam 1 maja 1926 demonstracji i uderzenie strażnika został dodatkowo skazany na 10 miesięcy i przeniesiony do Sieradza, a potem do Wronek. Był kilkakrotnie bity przez straż więzienną. W okresie walk frakcyjnych w KPP, jeszcze podczas pobytu w więzieniu w 1927, opowiedział się po stronie bardziej dogmatycznej „mniejszości”. Po ogłoszeniu amnestii 15 sierpnia 1928 zwolniony i rozpoczął działalność jako płatny funkcjonariusz partyjny w Łodzi. Od lipca 1929 był sekretarzem okręgowym KPP na Górnym Śląsku. W listopadzie został aresztowany, ale z braku dowodów winy w kwietniu 1930 został zwolniony. Odtąd działał w Centralnym Wydziale Wojskowym KPP i był sekretarzem Komitetu Warszawskiego KPP. Od sierpnia 1930 do końca roku zaprzestał działalności z powodu choroby płuc. W styczniu 1931 został sekretarzem Centralnego Wydziału Wojskowego KPP. Zagrożony aresztowaniem, wyjechał do ZSRR i 21 października 1931 zamieszkał w Moskwie pod nazwiskiem Subecki. W 1932 wstąpił do Wszechzwiązkowej Komunistycznej Partii (bolszewików). Od lutego 1932 studiował na Komunistycznym Uniwersytecie Mniejszości Narodowych Zachodu im. Juliana Marchlewskiego. Po ukończeniu studiów w 1934 był współredaktorem wydawanego w Moskwie w języku polskim dziennika "Trybuna Radziecka".
Służba w Brygadach Międzynarodowych.
Po wybuchu wojny domowej w Hiszpanii jako ochotnik wyjechał walczyć po stronie republikańskiej. Służbę rozpoczął od stopnia szeregowca. Walcząc w szeregach Brygad Międzynarodowych, używał pseudonimu Jan Barwiński. Po bitwie o Madryt pełnił funkcję dowódcy plutonu, a w czasie bitwy nad Jaramą był dowódcą 2 kompanii batalionu im. Jarosława Dąbrowskiego. Dowództwo przejął 16 listopada 1936, po rannym Adamie Dawidowiczu. Dowódcą batalionu w stopniu majora został wiosną 1937.
Talent dowódczy wykazał w bitwie pod Guadalajarą, gdzie zatrzymana została ofensywa włoskiego korpusu ekspedycyjnego Corpo Truppe Volontarie. W uznaniu jego zasług dowództwo hiszpańskie mianowało go dowódcą XIII Brygady Międzynarodowej im. Jarosława Dąbrowskiego (15 lipca 1937 – 28 marca 1938). Dowodząc brygadą brał udział w atakach pod Villafranca del Castillo, obronie Villanueva de la Cañada i ataku pod Fuentes de Ebro. Walczył też na froncie andaluzyjskim oraz w Aragonii. Wojnę w Hiszpanii zakończył jako ranny i został przewieziony do Francji.
Udział w II wojnie światowej.
Po rozwiązaniu KPP w sierpniu 1938 utracił zaufanie Międzynarodówki Komunistycznej i w 1940 został usunięty z WKP(b). Po ataku Niemiec na ZSRR wystosował do Józefa Stalina list z prośbą o przyjęcie do Armii Czerwonej. Uzyskał zgodę i po wstąpieniu do armii przeszedł szkolenie szpiegowsko-dywersyjne. W sierpniu 1941 jako dowódca grupy specjalnej „Janek” został zrzucony na spadochronie w okolice Łodzi w ramach grup rozpoznawczo-wywiadowczych. Cała grupa zaginęła bez wieści – nie odnotowały tego niemieckie źródła policyjne. W niektórych relacjach podaje się błędne daty zrzutu (15 listopada 1942) i okoliczności śmierci Strzelczyka.
Jego imię w czerwcu 1946 nadano fabryce Johna w Łodzi, a w listopadzie 1952 tamtejszej Szkole Towarzystwa Przyjaciół Dzieci. Po XX Zjeździe KPZR w marcu 1956 anulowano decyzję o usunięciu go z WKP(b).

</doc>
<doc id="1369524" url="https://pl.wikipedia.org/wiki?curid=1369524" title="Grand Palais">
Grand Palais

Grand Palais (Wielki Pałac) – duża, przeszklona hala wystawowa położona w paryskiej 8 dzielnicy. Hala została zbudowana na wystawę światową jaka odbyła się w Paryżu w 1900 roku.
Grand Palais został zbudowany w tym samym czasie co Petit Palais oraz most Aleksandra III. Celem budowy wszystkich wymienionych budynków było jak najlepsze przyjęcie przez Paryż wystawy Expo.
Zewnętrzna część Grand Palais została zbudowana w stylu neobarokowym końca XIX w.
W 1993, ze względu na szeroko rozwinięte prace restauracyjne, Grand Palais został zamknięty na następne 12 lat. Ponowne otwarcie budynku odbyło się oficjalnie 24 września 2005.
Mało znanym faktem jest posiadanie przez Grand Palais dużego posterunku policji, który ma na celu odpowiednią ochronę eksponatów wystawianych podczas wystaw.

</doc>
<doc id="1369529" url="https://pl.wikipedia.org/wiki?curid=1369529" title="Sindbad">
Sindbad



</doc>
<doc id="1369532" url="https://pl.wikipedia.org/wiki?curid=1369532" title="Simson SR50">
Simson SR50

Simson SR50 – motorower z niemieckiej fabryki motorowerów VEB Fahrzeug- und Jagdwaffenwerk Ernst Thälmann Suhl, należącej do związku IFA.
Opis.
Oznaczenie SR50 obejmuje rodzinę skuterów Simson, które zastąpiły produkowany wcześniej model KR51/2. Oznaczenie SR pochodzi od słów "Simson-Roller". W czasie konstruowania projektu początkowo planowano jedynie modernizację modelu KR51/2 pod oznaczeniem KR52 oraz KR70/80 (prototyp tego modelu można zobaczyć w muzeum motocykli w Suhl), jednak zdecydowano się na zupełnie nową konstrukcję. Opracowali ją Clauss Dietel i Lutz Rudolph w roku 1985. Skuter otrzymał złote medale na targach w Lipsku, Brnie i Poznaniu. Seryjną produkcję rozpoczęto w 1986 roku, z dzienną produkcją 200 sztuk.
Wszystkie skutery z tej rodziny były wyposażone w dwusuwowy, jednocylindrowy, chłodzony powietrzem silnik typu M531/541 o pojemności 50cm³ (jedynie wersja SR80 miała zwiększoną pojemność) i trzy lub czterobiegową skrzynię biegów. Zmiana biegu odbywa się lewą stopą, jednak w odróżnieniu od modelu KR51 i motocykli zmiana biegu odbywa się przez przesunięcie do przodu lub do tyłu pionowo umieszczonej dźwigni zmiany biegów w przedniej części podnóżka. Włączenie pierwszego biegu następuje po przesunięciu dźwigni do przodu, włączenie drugiego i kolejnych biegów - przez przesunięcie dźwigni do tyłu. Uruchomienie tylnego hamulca odbywa się prawą stopą, dźwignią umieszczoną blisko ramy pojazdu. Obie dźwignie są wysoko umieszczone, dzięki czemu można wygodnie trzymać stopy pod dźwigniami, blisko przednich owiewek. Jednocześnie takie rozwiązanie nieznacznie utrudnia obsługę w stosunku do tradycyjnego rozwiązania mokików S51.
Silnik umieszczono centralnie, bardzo nisko. Układ wydechowy poprowadzono pod prawym podnóżkiem. W podwoziu zastosowano ramę skonstruowaną ze spawanych elementów tłoczonych z blachy stalowej, która jednocześnie tworzy całą bryłę nadwozia skutera. Zawieszenie przednie to widelec teleskopowy, znany z modelu S51. Koła wytłaczane ze stali mają rozmiar 12 cali, wyposażono je w opony o szerokości 3 cale. Podwozie ma mały prześwit (ok. 130 mm) oraz nisko umieszczony środek ciężkości, rozkład mas przód-tył wynosi około 40:60. W nadwoziu po raz pierwszy użyto elementów nadwozia produkowanych z tworzyw sztucznych, obudowę przedniej lampy i licznika, osłony silnika i instalacji oraz tylny błotnik. Pod siedzeniem kierowcy umieszczono zbiornik paliwa o pojemności 6,5 litrów, którego wyeksponowano na tle bryły nadwozia. W tylnej części, pod siedzeniem umieszczono niewielkich rozmiarów schowek na narzędzia. Pod kierownicą umieszczono hak na torbę z zakupami. Przewidziano zabezpieczenie przeciwkradzieżowe kasku - przy główce ramy jest bolec na którym można powiesić kask za sprzączki, kask zabezpiecza się po przekręceniu i zablokowaniu kierownicy.
Do skutera można było dokupić kufer boczny Pneumant tour 26s (KTA BAG-Nr. 2146) o pojemności 26 l i maksymalnej ładowności 7 kg, którego można było założyć na stelażu bagażnika seryjnie montowanym w wybranych modelach od połowy 1988 roku. W starszych modelach montowano bagażniki boczne nieprzystosowane do montażu bocznego kufra. Ze względu na nożny starter nie przewidziano montażu kufra po lewej stronie pojazdu, dopiero później do modeli Gamma, a następnie Star Classic możliwe było dokupienie stelaża na lewą stronę. W późniejszym okresie dostępny był kufer centralny, do którego przy montażu konieczna była zmiana stelaża tylnych lamp (lub uchwytu pasażera w modelach Gamma). Dostępne było także siedzenie dziecięce (dziecko siedziało przed kierowcą), średniej wielkości przednia szyba, osłona na nogi oraz przyczepka motorowerowa MWH/RB.
Modele SR50.
Pierwsze modele SR50 i SR80 można rozpoznać po okrągłej lampie tylnej oraz okrągłych kloszach kierunkowskazów.
SR50 N (1986 - 1988, 6740 sztuk).
Wersja uproszczona o uboższym wyposażeniu. Ze względu na małe zainteresowanie, spowodowane możliwością zakupu lepiej wyposażonego modelu B lub C, produkcje zakończono w 1988 roku. Skrzynia biegów trzybiegowa. Nie posiadał świateł kierunkowskazów, stacyjki, akumulatora ani układu ładowania. Sygnał dźwiękowy zasilany był z baterii 4 ogniw R20. Zastosowano prędkościomierz od modelu S51, zapłon przerywaczowy o napięciu 6V, światło przednie 6V 25/25W. Posiadał światło hamowania z czujnikami w przednim i tylnym układzie hamulcowym. W przednim zawieszeniu zastosowano krótkie gumy osłaniające teleskopy zamiast pełnych harmonijkowych.
SR50 B3 (1986 - 1989).
Wersja 3-biegowa wyposażona w bogatą instalacje elektryczną, między innymi: elektroniczny moduł ładowania akumulatora 6-woltowego i przerywacza kierunkowskazów, kierunkowskazy i stacyjkę z indywidualnym kluczykiem (inaczej niż w modelach S51). Skuter nadal wyposażano w prędkościomierz z modelu S51.
SR50 B4 (1986 - 1989).
Wersja wyposażona w 4-biegową skrzynię biegów, duży zestaw wskaźników, bagażnik boczny, tylne amortyzatory z widoczną sprężyną. Reszta wyposażenia podobna jak w wersji B3.
Łączna liczba wyprodukowanych modeli B3 i B4 wynosiła 96430 sztuk.
SR50 C (1987 - 1989, 16750 sztuk).
Model ze skrzynią 4-biegową i wyposażeniem podobnym z B4. Różnicą była 12-woltowa instalacja elektryczna, element optyczny Bilux 12V 35/35W, elektroniczny zapłon, prążkowane siedzenie, 5-stopniowa regulacja amortyzatorów teleskopowych i dwa lusterka wsteczne o średnicy 120 mm (w uboższych modelach stosowano jedno lusterko o średnicy 90 mm). Zastosowano ozdobne gumowe osłony śrub regulacyjnych linki sprzęgła i przedniego hamulca przy dźwigniach na kierownicy.
SR50 CE (1986 - 1988, 7300 sztuk).
Wersja identyczna jak C, jedyna różnica to rozrusznik elektryczny. Pokrywy boczne silnika oraz bębnów hamulcowych zostały polakierowane na kolor czarny. Na osłonie instalacji elektrycznej pojawiła się naklejka "E-Start". Ze względu na montaż rozrusznika zmieniono dodatkowo kilka elementów. Prawa część bloku silnika otrzymała wycięcie pod silnik rozrusznika, koło magnesowe ma inny kształt, prawa podłoga otrzymała wycięcie pod szerszą pokrywę silnika, w miejscu korpusu dźwigni ssania umieszczono przycisk uruchamiający rozrusznik, w plastikowej osłonie kierownicy wykonano wycięcie do przewodów przycisku rozrusznika.
SR80 CE.
Skuter z silnikiem o pojemności zwiększonej do 69,9 cm³, mocy 5,6KM i czterobiegową skrzynią biegów. Prędkość maksymalna konstrukcyjna 75 km/h. Wyposażenie z wersji SR50 CE, lecz ze względu na inną kategorię pojazdu zastosowano klosz tylnej lampy z okienkiem podświetlającym tablicę rejestracyjną.
SR50 Bunny (1987 - 1990).
Model eksportowy oparty na modelach SR50 C i SR50 CE. Modele eksportowane do RFN zablokowano do 50 km/h. Za dopłatą dostępne były także modele wyposażone w katalizator spalin. 
Modele SR50/1.
W listopadzie 1988 roku nastąpiła modernizacja wyposażenia pojazdów. Wersja ta była oznaczana na tabliczce znamionowej pojazdu (oznaczenie SR50/1 lub SR80/1). Wprowadzono instalację elektryczną 12V jako standard. Z lewego zespołu przełączników na kierownicy usunięto przycisk sygnału świetlnego co pośrednio powodowane było zmianą przepisów, wymagających jazdy z włączonym światłem mijania. Klosz tylnej lampy oraz klosze kierunkowskazów zostały zmienione z okrągłego kształtu na prostokątny. W przednim reflektorze zostało założone światło pozycyjne zasilane z akumulatora. Zmiany objęły także pokrowiec siedzenia oraz wygląd tylnych amortyzatorów (w wybranych wersjach). W nowszych modelach zaczęto stosować gaźniki firmy Bing.
Od 1989 roku zaczęto stosować malowanie proszkowe powłoką przypominającą plastik, dzięki czemu skutery stały się bardziej odporne na korozję w stosunku do starszych modeli.
Po roku 1990, w zjednoczonych Niemczech zostały zmienione przepisy. Nie zaprzestano produkcji i w niezmienionej formie produkowano do 1992 roku (dane liczbowe dotyczą egzemplarzy wyprodukowanych do 1990 roku). Maksymalna prędkość mogła wynosić 50 km/h (w NRD 60 km/h), lecz wciąż produkowane były wersje 60 km/h. Dopiero w 1992 roku na mocy nowych przepisów produkowane były modele o prędkości maksymalnej 50 km/h. Moc silnika w tej wersji została zmniejszona do 3,3 KM. Istniały wersje 40 km/h na eksport oraz 60 km/h na specjalne życzenie. W zależności od regulacji silnika, czasów otwarcia okien w cylindrze oraz elementów układu wydechowego uzyskiwano inną moc. Zmianę prędkości uzyskiwano także poprzez zmianę przełożenia łańcucha napędowego.
Od 1991 roku zaczęto montować w wybranych modelach krótsze tłumiki, pochodzące od modelu S53. Pojawił się nowy iskrownik bezstykowy firmy PVL oraz nowa wersja rozrusznika elektrycznego wykorzystujący system Bendix.
Dostępne kolory SR50:
Grafitowy 1992-1996
Czerwony 1992-1994
Fioletowy 1994
Bordowy 1994-1995
Niebieski 1996
SR50/1 B3.
Wersja zubożona, wyposażona w trzybiegową skrzynię biegów oraz mały licznik, podobnie jak w starszym SR50 B3.
SR50/1 B (B4) (1989 - 1990, 51350 sztuk, 1991 - 1995).
Model podstawowy. Iskrownik klasyczny, przerywaczowy SLPZ, żarówka przedniego reflektora Bilux 12V 35/35W.
Model SR50/1 B produkowano w dalszym ciągu równolegle do modeli "Gamma". Poza zmianami konstrukcyjnymi wprowadzonymi wraz z produkcją pozostałych modeli, SR50/1 B od 1993 roku został wyposażony w reflektor HS1 i zapłon PVL, a od roku 1995 zamiennie również "Electronic Halogen".
SR50/1 C (1989 - 1990, 20380 sztuk, 1991 - 1993).
Iskrownik elektroniczny, bezstykowy SLEZ (Halogen), element optyczny Halogen HS1 12V 35/35W. Regulowane tylne amortyzatory z 5-stopniową regulacją wstępnego naprężenia sprężyn. W wyniku zastosowania światła HS1, została zmieniona cewka zasilająca przednie światło, dodany układ ogranicznika napięcia z wbudowanym mostkiem prostowniczym do układu ładowania akumulatora oraz zmieniony element optyczny. Układ ogranicznika napięcia, zwany ESB-1 lub EWR posiadał możliwość dodatkowego zmniejszenia napięcia zasilającego światła. Istniały dwie wersje instalacji elektrycznej, z funkcją świateł dziennych bez możliwości wyłączenia lub bez tej funkcji i możliwością wyłączenia. Oświetlenie dzienne polegało na zmniejszeniu jasności świateł na pozycji 1 stacyjki.
SR50/1 CE (1989 - 1990, 4500 sztuk, 1991 - 1993).
Analogicznie do wersji SR50/1 C, dodano rozrusznik elektryczny. Poza zmianą wyposażenia elektrycznego pojazd nie zmienił się w stosunku do starszego SR50 CE.
SR80/1 C.
Analogicznie do wersji SR50/1 C, zastosowano silnik o pojemności 69,9 cm³. Wersja ta była rzadko spotykana.
SR80/1 CE (1989 - 1990, 950 sztuk, 1991 - 1993).
Analogicznie do wersji SR50/1 CE, zastosowano silnik o pojemności 69,9 cm³.
Modele SR50/1 Gamma.
Pod koniec 1993 roku nastąpiła gruntowna modernizacja. Zmieniono wygląd pojazdu: pojawił się kwadratowy element optyczny HS1, nowe kierunkowskazy o mocy 10W, nowy zestaw wskaźników, zbiornik paliwa oraz blacha schowka zostały osłonięte elementami z tworzywa sztucznego, guma podnóżków całkowicie zakryła silnik, kanapa otrzymała koloryzowany pokrowiec, kolorowe felgi, zmieniono błotniki. Zastosowano mocowanie kolanka wydechu na sprężynach i półkolistym połączeniu, rozwiązując stare problemy z gwintem króćca wydechu cylindra. Dodatkowo układ wydechowy został przymocowany od dołu do łoża silnika, co wyeliminowało przenoszenie drgań silnika na ramę poprzez układ wydechowy. Kompaktowy układ wydechowy stał się nierozbieralny, takie rozwiązanie uniemożliwiło wprowadzanie modyfikacji oraz oczyszczenie wydechu z nagaru olejowego, wymagało także stosowania dobrej klasy oleju do mieszanki. Z tego powodu użytkownicy często montowali zwykłe układy wydechowe. Nowe łoże silnika zostało dostosowane do montażu rozrusznika nowego typu. Stosowano zamiennie elektroniczne układy zapłonowe firmy VAPE oraz tradycyjne "Electronic Halogen". W droższych wersjach motorowerów montowano tarczowy hamulec przedniego koła oraz rozrusznik elektryczny. Blok silnika w wersji z rozrusznikiem nowego typu wyposażono w dodatkowy wspornik podtrzymujący silnik rozrusznika. Wprowadzono wersję Mofa, jednoosobowej (z plastikową nakładką na miejscu pasażera), o prędkości maksymalnej 25 km/h.
Wraz z nowym modelem wprowadzono nowe akcesoria. Skutery seryjnie wyposażono w stelaż kufra bocznego na prawą stronę. Zmieniono przy tym sposób montażu, stelaże zamontowano pod kątem, przesuwając jednocześnie ich górną część w kierunku przodu pojazdu. Zmiana ta celowo utrudnia przewożenie pasażera z założonym kufrem bocznym. Nowością była możliwość dokupienia stelaża bagażnika bocznego na lewą stronę, polecanego dla wersji z rozrusznikiem elektrycznym. Poza kuframi bocznymi dostępny był również kufer centralny z dedykowanym do niego stelażem.
Produkowane były następujące wersje:
W oznaczeniu:
Produkcję modeli Gamma zakończono w 1997 roku. Ze względu na małe zainteresowanie wyprodukowano zaledwie 3100 sztuk modeli Gamma.
Model Gamma E (Star EL).
Skuter wyposażony w silnik elektryczny. W okresie 1994 - 1996 roku wypodukowano zaledwie 100 sztuk, z tego 24 sztuki o klasycznym wyglądzie. Został wyposażony w dwa akumulatory 12V 115Ah typu SLA, jeden umieszczony w miejscu silnika, drugi w miejscu zbiornika paliwa. Silnik elektryczny 24V 1,7 kW napędzał tylne koło przez pasek zębaty. Prędkość maksymalna (ograniczona elektronicznie) wynosi 40 km/h a zasięg 50 km.
Modele Star 50/80 Classic.
W roku 1996 postanowiono kontynuować produkcję modelu o klasycznym wyglądzie. Pojazd wygląda identycznie do poprzednich modeli SR50/1, jednak dokonano kilku zmian kosmetycznych. Zmieniono paletę kolorów, gumowe osłony przednich teleskopów oraz felgi przybrały barwę nadwozia, zastosowano osprzęt kierownicy Domino oraz kierunkowskazy stosowane wcześniej w modelu Gamma. Zaczęto montaż zmodyfikowanego przedniego zawieszenia teleskopowego umożliwiającego montaż przedniego hamulca. W tylnym zawieszeniu zastosowano zespoły resorująco-tłumiące z trzystopniową regulacją napięcia wstępnego sprężyny produkcji czeskiej ČZ. Zmodernizowano instalację elektryczną, wiązki instalacji elektrycznej połączono za pomocą złącz wielowtykowych podczas gdy w starych modelach poszczególne przewody łączono do listwy zaciskowej. W późniejszym okresie pojawił się iskrownik VAPE Z54. Model produkowano do końca produkcji, czyli do 2002 roku. Dane techniczne nie zmieniły się względem starszych modeli. Produkowano modele o prędkości maksymalnej 25 km/h (Mofa) - Star 25 Classic, 50 km/h - Star 50 Classic, 75 km/h - Star 80 Classic (silnik o pojemności 69,9 cm³). W przypadku modelu Star 25 Classic możliwe było dokupienie zestawu odblokowującego pojazd do prędkości 50 km/h. Dostępne były modele w kolorze ciemnoniebieskim oraz turkusowym.
Dostępne kolory Star Classic:
Pomarańczowy 1996
Bordowy 1996
Grafitowy 1996-1998
Granatowy 1996-2002
Turkusowy 1996-2002

</doc>
<doc id="1369533" url="https://pl.wikipedia.org/wiki?curid=1369533" title="Elativus">
Elativus

Elativus – przypadek w językach aglutynacyjnych i fleksyjnych oznaczający opuszczenie przez desygnat pewnego określonego obiektu. Występuje w językach ugrofińskich, zwłaszcza języku węgierskim, języku estońskim i fińskim. 
Język fiński.
Końcówką elatiwu w języku fińskim jest -"sta" lub -"stä". Wybór końcówki zależy od harmonii samogłosek. Ta sama końcówka obowiązuje w liczbie mnogiej. Z uwagi na to, że końcówka zaczyna się dwiema spółgłoskami, wywołuje zazwyczaj zjawisko wymiany stóp, w wyniku którego rdzeń wyrazu przyjmuje tzw. stopę słabą.
Język węgierski.
Końcówką elatiwu jest "-ból" lub "-ből". Podobnie jak w języku fińskim wybór końcówki zależy od harmonii samogłosek. Ta sama końcówka obowiązuje w liczbie mnogiej.
Zobacz też.
lista przypadków

</doc>
<doc id="1369534" url="https://pl.wikipedia.org/wiki?curid=1369534" title="Schneeberg (Saksonia)">
Schneeberg (Saksonia)

Schneeberg − miasto w Niemczech, w kraju związkowym Saksonia, w okręgu administracyjnym Chemnitz, w powiecie Erzgebirgskreis (do 31 lipca 2008 w powiecie Aue-Schwarzenberg).
Geografia.
Schneeberg leży ok. 4 km na zachód od Aue.
Przez miasto przebiega droga krajowa B169, a swój początek ma droga krajowa B93.

</doc>
<doc id="1369535" url="https://pl.wikipedia.org/wiki?curid=1369535" title="Wanda Fidelus-Ninkiewicz">
Wanda Fidelus-Ninkiewicz

Wanda Fidelus-Ninkiewicz (ur. 25 stycznia 1954 w Gdyni) − polska urzędniczka, w latach 2006−2009 szef Kancelarii Sejmu.
Życiorys.
W 1978 ukończyła studia na Wydziale Prawa i Administracji Uniwersytetu Gdańskiego. Ukończyła szkolenie z zakresu administracji publicznej w Danii, a także studia podyplomowe z zakresu zarządzania w Szkole Głównej Handlowej. W latach 90. kierowała Urzędem Rejonowym w Gdyni, a następnie była naczelnikiem wydziału w Urzędzie Miasta Gdyni. Od 1998, z krótką przerwą w 2001 (była członkiem zarządu Nafty Polskiej SA), pracowała w Kancelarii Sejmu (w latach 1998−2006 jako z-ca Szefa, a od 14 lutego 2006 do 2009 jako Szef Kancelarii). Od 1 marca 2011 do lipca 2019 była dyrektorem Biura Naczelnej Izby Lekarskiej.

</doc>
<doc id="1369536" url="https://pl.wikipedia.org/wiki?curid=1369536" title="Grażyna Grądkowska">
Grażyna Grądkowska

Grażyna Grądkowska (ur. 1952 w Lublinie) – polska rzeźbiarka, ceramiczka, pedagog PWSSP w Gdańsku.
Życiorys.
Studia w Państwowej Wyższej Szkole Sztuk Plastycznych w Gdańsku na Wydziale Malarstwa i Rzeźby, dyplom w pracowni prof. Franciszka Duszeńki w 1977 r. W gdańskiej uczelni pracowała na stanowisku adiunkta I stopnia w latach 1982–1992 w Pracowni Ceramiki. Zajmuje się rzeźbą kameralną, najchętniej wykonaną z tarakoty.

</doc>
<doc id="1369539" url="https://pl.wikipedia.org/wiki?curid=1369539" title="Krystyna Żywulska">
Krystyna Żywulska

Krystyna Żywulska, właściwie Zofia (Sonia) Landau (ur. 1 września 1914 w Łodzi, zm. 1 sierpnia 1992 w Düsseldorfie) – polska pisarka, felietonistka, autorka tekstów piosenek i graficzka żydowskiego pochodzenia.
Życiorys.
Studiowała prawo na Uniwersytecie Warszawskim, naukę przerwał wybuch II wojny światowej. W 1941 wraz z rodziną przesiedlona została do warszawskiego getta. Po dwóch latach udało jej się wraz z matką uciec (w dramatycznych okolicznościach musiała pozostawić w getcie ojca). Następnie zaangażowała się w działalność polskiego ruchu oporu pod przybranym nazwiskiem "Zofia Wiśniewska", pracując w grupie produkującej fałszywe dokumenty. W 1943 została aresztowana przez gestapo. Przesłuchiwana w alei Szucha podała nazwisko "Krystyna Żywulska". Osadzono ją na Pawiaku, a następnie, jako więźniarkę polityczną, zesłano do niemieckiego nazistowskiego obozu koncentracyjnego i zagłady Auschwitz, skąd trafiła do podobozu Birkenau. Była jedną z siedmiu osób, które ocalały z liczącego 800 ludzi transportu z Pawiaka do obozu. Pracowała w kobiecym oddziale rejestrującym nowych więźniów (tzw. Kanada), w bezpośrednim sąsiedztwie komór gazowych. W obozie Krystyna Żywulska układała wiersze (nie można było ich zapisywać), które z czasem stały się bardzo ważne dla jej współwięźniarek. Uczyły się ich na pamięć i przekazywały dalej. Najbardziej znany stał się "Wymarsz przez bramę", który miał być odśpiewany w dniu wyzwolenia obozu. Inne tytuły to "Apel", "Tańcz, dziewczyno", "Niewysłany list", "Parada", "Wcześniej rosły tu brzozy", które również zostały potajemnie przekazane innym więźniarkom i zapamiętane. Większość z tych wierszy została zagubiona, przetrwało osiem, z których cztery Żywulska włączyła do swojej książki "Przeżyłam Oświęcim". 18 stycznia 1945, w czasie marszu śmierci, ewakuacji obozu koncentracyjnego z Oświęcimia do Wodzisławia Śląskiego, Żywulskiej udało się uciec na granicy Brzeszcz i Jawiszowic, po czym ukrywała się u tamtejszych mieszkańców.
Po powrocie do Warszawy wyszła za mąż za przyjaciela z dzieciństwa Leona Andrzejewskiego (1910-1978), funkcjonariusza aparatu bezpieczeństwa PRL, i miała z nim dwoje dzieci. Wstąpiła do PZPR i była członkinią egzekutywy POP PZPR przy Zarządzie Głównym Związku Literatów Polskich w 1950 roku.
Pod koniec lat 50. poznała w Warszawie Thomasa Harlana, którego ojciec, Veit Harlan, w czasach narodowego socjalizmu reżyserował filmy propagandowe. Thomas Harlan zajmował się tropieniem nazistowskich zbrodni osób, które obecnie były ważnymi postaciami w Republice Federalnej Niemiec. Pomogła mu w badaniach, których publikacja była niepożądana w Republice Federalnej Niemiec, ale które ostatecznie przyczyniły się do uruchomienia niemieckich procesów kilku byłych nazistów w latach 60. Gdy Harlan i Żywulska zaczęli odkrywać analogiczne kariery byłych nazistów w Niemieckiej Republice Demokratycznej, zleceniodawcy książki, w której ich badania miały zostać opublikowane, zastopowali projekt.
W 1963 Żywulska napisała swoją kolejną książkę "Pusta woda" o doświadczeniach getta warszawskiego. Gdy po Marcu 1968 rozwinęła się w Polsce antysemicka kampania, Żywulska, która dopiero w "Pustej wodzie" ujawniła swoje żydowskie pochodzenie, została poddana ostracyzmowi, a jej synowie byli zmuszeni do opuszczenia kraju. W ślad za nimi udała się najpierw do Monachium, a następnie do Düsseldorfu, gdzie osiedliła się na stałe. Tam przetłumaczyła na język niemiecki obie swoje książki autobiograficzne. Pod koniec życia zajęła się malowaniem obrazów. Umarła na białaczkę. Pochowana jest w Düsseldorfie.
Twórczość.
Debiutowała w 1946 pamiętnikiem "Przeżyłam Oświęcim". Książka stanowi zapis wstrząsających wspomnień z życia w obozie zagłady. Wydana również w języku angielskim: "I survived Auschwitz," francuskim "J’ai survecu Auschwitz," niemieckim "Ich überlebte Auschwitz", rosyjskim "Я пережила Освенцим" oraz czeskim "Přežila jsem Osvětim".
Okresu wojny dotyczą również wspomniane wyżej wiersze oświęcimskie i powieść "Pusta woda" (1963), opublikowana również w języku angielskim "Empty Water", francuskim "L’eau vide", niemieckim "Leeres Wasser", japońskim "空の水". Pisząc o Polakach, Żydach i Niemcach unikała uproszczeń, każdy przypadek rozpatrywała indywidualnie.
Pisała satyry, felietony, fraszki, epigramy i limeryki (ogłoszone w 1956 w książce "Tak zwane życie"). Jej monologi kabaretowe i piosenki były wykonywane w radiu i filmach, a także drukowane w prasie (np. przez czasopismo Szpilki). W 1968 roku Sława Przybylska wykonała jej piosenkę "Żyje się raz". Autorka tekstów dla kabaretów Wagabunda i U Lopka oraz piosenek, z których najpopularniejsze to: "Dopóki życie trwa", "Taka jestem zakochana", "Żyje się raz", "Tańcz ze mną, tańcz" do filmu "Kochajmy syrenki" 1966, "Ty i ja, i noc" do filmu "Kulig" 1968.
Nawiązania do życia i twórczości Krystyny Żywulskiej.
W 1991 roku Maria Nurowska, na podstawie przeprowadzonych wcześniej rozmów z Krystyną Żywulską, podjęła jeden z wątków jej biografii z czasów pobytu w obozie koncentracyjnym, w książce "Listy miłości".
W 1998 roku w swojej książce „Krystyna” wykorzystała wpisy z pamiętnika Żywulskiej i notatki z przeprowadzonych z nią rozmów. Według Andrzeja Szczypiorskiego ten w połowie dokument, a w połowie literacka stylizacja, tylko częściowo pozwala zbliżyć się do prawdy o Żywulskiej.
W 2012 roku skomponował krótką operę "Inny wschód słońca", której bohaterka (Żywulska) próbuje każdej nocy znaleźć język odpowiedni dla wyrażenia swoich wspomnień, aby móc nagrać je na taśmie.
Od 2012 roku rozwija się projekt filmu fabularnego na podstawie książki "Pusta woda".
W 2017 roku rozpoczęły się przygotowania do produkcji filmu „Trzy kobiety” w reżyserii Magdaleny Łazarkiewicz. Film ma opowiadać o przecięciu się losów Krystyny Żywulskiej, Stanisławy Rachwał, więźniarki niemieckiego obozu, po wojnie prześladowanej przez UB oraz jej prześladowczyni z nazistowskiego obozu, Marii Mandel. Jak mówi producent filmu, Andrzej Stachecki, „Z tych historii można stworzyć pewną syntezę traktującą o tym, jak człowiek stający naprzeciw różnych totalitaryzmów umie znaleźć godność w skrajnych sytuacjach i, co najważniejsze, przebaczyć”.

</doc>
<doc id="1369540" url="https://pl.wikipedia.org/wiki?curid=1369540" title="Zofia Landau">
Zofia Landau



</doc>
<doc id="1369541" url="https://pl.wikipedia.org/wiki?curid=1369541" title="Podział administracyjny Ukraińskiej Socjalistycznej Republiki Radzieckiej">
Podział administracyjny Ukraińskiej Socjalistycznej Republiki Radzieckiej

Ukraińska Socjalistyczna Republika Radziecka (USRR) powstała 25 grudnia 1917. Początkowo bazowała na podziale administracyjnym Imperium Rosyjskiego (gubernie i ujezdy). Od 1 sierpnia 1925 dzieliła się na 40 okręgów i 706 rejonów. Okręgi zostały zlikwidowane w 1930 i pozostawiony został jedynie podział republiki na rejony. Od 1932 były tworzone obwody, najpierw kilka dużych, a od 1937-39 ustabilizował się podział na kilkanaście mniejszych obwodów. Obwody dzieliły się na rejony.
Jednostki administracyjne USRR były częścią podziału administracyjnego Związku Radzieckiego.
Podział administracyjny z 27 lutego 1932.
5 obwodów + Mołdawska ASRR:
Podział administracyjny w końcu 1932.
7 obwodów + Mołdawska ASRR
Do wymienionych obwodów dołączono w końcu 1932:
Od 24 czerwca 1934 stolicę USRR przeniesiono z Charkowa do Kijowa.
Podział administracyjny od 22 września 1937.
11 obwodów + Mołdawska ASRR
W skład USRR wchodziły:
Podział administracyjny z 10 stycznia 1939.
15 obwodów + Mołdawska ASRR:
Podział administracyjny przed 22 czerwca 1941.
23 obwody
Po zaanektowaniu terenów wschodniej Polski przez ZSRR, 4 grudnia 1939 utworzono 6 nowych obwodów:
Po włączeniu rumuńskiej Besarabii do ZSRR 7 sierpnia 1940 utworzono 2 dalsze obwody:
Na pozostałej części Besarabii utworzono 28 czerwca 1940 Mołdawską Socjalistyczną Republikę Radziecką, w skład której weszła połowa Mołdawskiej ASRR (pozostałą część włączono do obwodu odeskiego).
7 grudnia 1940 siedzibę władz obwodu akermańskiego przeniesiono do Izmaiłu, i przemianowano obwód na obwód izmaiłski. Również w tym samym roku przeniesiono siedzibę władz obwodu kamienieckiego do Płoskirowa, bez zmiany nazwy obwodu.
Tym sposobem przed wybuchem wojny niemiecko-radzieckiej w 1941 USRR liczyła 23 obwody.
Podział administracyjny z 1 stycznia 1954.
25 obwodów:
Oprócz tego w latach 1944-1951 kilkakrotnie modyfikowano granicę polsko-radziecką:
Podział administracyjny na koniec 1954.
26 obwodów
W ciągu 1954 nastąpiły znaczące zmiany w podziale administracyjnym USRR:
Podział administracyjny w latach 1954–1990.
25 obwodów
Po 1954 nastąpiły na mapie USRR kolejne zmiany:
Tak więc do końca USRR w 1990 dotrwało 25 obwodów, złożone z 480 rejonów i 2 rad miejskich:

</doc>
<doc id="1369544" url="https://pl.wikipedia.org/wiki?curid=1369544" title="Translativus">
Translativus

Translativus – przypadek w językach aglutynacyjnych i fleksyjnych oznaczający zmianę stanu. Występuje w językach ugrofińskich, zwłaszcza węgierskim, estońskim i fińskim.
Język fiński.
Końcówką translativu w języku fińskim jest -"ksi". Końcówka przyjmowana jest niezależnie od liczby. Wymianę stóp stosuje się odpowiednio.
Bardzo często występuje z czasownikiem "tulla" w znaczeniu "stać się".
Występuje w zakończeniach niektórych przysłówków, np.: "anteeksi" (przepraszam), "tarpeeksi" (dosyć), "loppujen lopuksi" (koniec końców)

</doc>
<doc id="1369545" url="https://pl.wikipedia.org/wiki?curid=1369545" title="Schwarzenberg/Erzgeb.">
Schwarzenberg/Erzgeb.

Schwarzenberg/Erzgeb., Schwarzenberg/Erzgebirge – miasto w Niemczech, w kraju związkowym Saksonia, w okręgu administracyjnym Chemnitz, w powiecie Erzgebirgskreis (do 31 lipca 2008 w powiecie Aue-Schwarzenberg).
Geografia.
Schwarzenberg leży ok. 15 km na południowy wschód od miasta Aue.
Historia.
Najstarsza wzmianka o mieście pochodzi z 1282. W 1533 miasto zakupił elektor saski Jan Fryderyk I. W latach 1690–1699 wzniesiono barokowy kościół św. Jerzego. Od 1697 do 1763 miasto znajdowało się pod panowaniem królów Polski Augusta II Mocnego i Augusta III Sasa. Pamiątkami po tym okresie są herb Polski zdobiący lożę króla Augusta II w kościele św. Jerzego oraz pocztowy słup dystansowy z 1725 z inicjałami króla Augusta II w dzielnicy Crandorf. Od 1806 w granicach Królestwa Saksonii, połączonego w latach 1807–1815 unią personalną z Księstwem Warszawskim. W 1871 włączone do Niemiec. W latach 1949–1990 część NRD.

</doc>
<doc id="1369547" url="https://pl.wikipedia.org/wiki?curid=1369547" title="Schneeberg">
Schneeberg



</doc>
<doc id="1369550" url="https://pl.wikipedia.org/wiki?curid=1369550" title="Instructivus">
Instructivus

Instructivus – przypadek w językach aglutynacyjnych i fleksyjnych oznaczający narzędzie lub sposób, którym desygnat jest wykonywany. Występuje w niektórych językach ugrofińskich, przede wszystkim języku fińskim. 
Język fiński.
Końcówką instruktiwu w języku fińskim jest "-n". Ta sama końcówka obowiązuje w liczbie mnogiej. Przypadek podlega zjawisku wymiany stóp i w większości końcówka przypadka występuje gdy rdzeń przyjmuje stopę słabą.:
Rzeczowniki w instruktivie często traktuje się przysłówkowo

</doc>
<doc id="1369551" url="https://pl.wikipedia.org/wiki?curid=1369551" title="Warszawski Aktyw Artystów">
Warszawski Aktyw Artystów

WAA – Stowarzyszenie Warszawski Aktyw Artystów powstało 26.11.2002, a jego celem są działania na rzecz wspierania rozwoju sztuki współczesnej, szczególnie sztuk wizualnych, sztuki nowych mediów, twórczości muzycznej, literackiej i audiowizualnej oraz pomoc na rzecz inicjowania działalności twórców.
Od stycznia 2005 roku WAA prowadzi autorską Galerię przy ul. Koziej 3/5m.26 w Warszawie. Program miejsca koncentruje się wokół wystaw tam organizowanych (m.in. Wojciech Gilewicz, Monika Mamzeta, Iwan Moudov, Sylwia Narbutt) oraz projektu artists-in-residence "Bezpośrednik Warszawski", w którym artyści pokazują i sami interpretują swoją sztukę.
Galeria wówczas staje się miejscem bezpośredniego spotkania z widzem, konfrontacji. "Bezpośrednik Warszawski" działa zazwyczaj w trakcie wakacji, kiedy w innych instytucjach panuje intelektualny zastój, proponują one program bardziej nastawiony na turystów, niż skierowany do ambitnej publiczności. W jego ramach odbywają się spotkania, pokazy, projekcje i dyskusje. Gośćmi projektu byli m.in. Hubert Czerepok, Roman Dziadkiewicz, Grzegorz Klaman, Jadwiga Sawicka, Grzegorz Sztwiertnia.

</doc>
<doc id="1369555" url="https://pl.wikipedia.org/wiki?curid=1369555" title="Ucho pływaka">
Ucho pływaka

Ucho pływaka (ang. swimmer's ear) – określany również "uchem dżungli" to medyczna nazwa zapalenia ucha zewnętrznego, spowodowanego długotrwałą ekspozycją przewodu słuchowego na wodę zawierającą drobnoustroje. Przykładową bakterią mogącą wywołać tę infekcję, także u zdrowych osób, jest pałeczka ropy błękitnej.

</doc>
<doc id="1369557" url="https://pl.wikipedia.org/wiki?curid=1369557" title="Monika Mamzeta">
Monika Mamzeta

Monika Mamzeta, właśc. Monika Zielińska (ur. 1972) – polska artystka wizualna.
Edukacja.
Dyplom w pracowni prof. Grzegorza Kowalskiego (1996) na Wydziale Rzeźby warszawskiej ASP. Absolwentka słynnej Kowalni, z której wywodzi się całe pokolenie artystów krytycznych, m.in. Paweł Althamer, Katarzyna Górna, Katarzyna Kozyra czy Artur Żmijewski. W 2001 ukończyła interdyscyplinarne studia doktoranckie w Szkole Nauk Społecznych przy Instytucie Filozofii i Socjologii PAN. Publikuje teksty z dziedziny feministycznej teorii sztuki (m.in. w „Katedrze”). Ukończyła także studia prawnicze. Należy do WAA.
Twórczość.
Tworzy obiekty, instalacje multimedialne, wideo, fotografuje, świadomie angażuje się w feministyczną debatę na temat kulturowej tożsamości płci. Dekonstruuje kulturowe kody, w oparciu o które definiujemy męskość i kobiecość.
Złożony ze zdjęć i luster obiekt "androgyne gyneandros" (1996), inspirowany wynalezionym przez Charlesa Wheatstone’a lustrzanym stereoskopem (1838), pozwalał zobaczyć płynnie przechodzące w siebie wizerunki kobiety i mężczyzny. Widoczna kombinacja detali zależała od miejsca patrzenia. Artystka zwraca tu uwagę na względność transseksualności i transgenderowości, co oznacza, że człowiek nie jest albo kobietą, albo mężczyzną, ale zarazem jednym i drugim. Tożsamość jest kwestią społecznej umowy i nie podlega jednorazowemu zdefiniowaniu. Płeć/gender jest aspektem performatywnym (tak jak definiuje ją Judith Butler).
W swoich realizacjach Monika Zielińska podejmuje również tematykę związaną z "beauty myth" ("Lebensborn" 1999/2001), siostrzeństwem (cykl fotografii z 2001 roku), kulturowymi obciążeniami związanymi z byciem kobietą ("Jak dorosnę będę dziewicą" 2003), ale także z byciem artystką ("Hommage à Witkacy" 2001).
Do jej najbardziej znanych realizacji należą: zaprojektowany z Marcinem Górskim dla Przedwyborczej Koalicji Kobiet plakat "Bez tytułu [To mi się przejadło]" (2001), prezentowany na citylightach firmy AMS; plakat na manifestację 8 marca w Warszawie – "Bez tytułu [Moje życie – mój wybór]" (2002); a przede wszystkim obecny w przestrzeni publicznej w ramach Zewnętrznej Galerii AMS od listopada 2000 do stycznia 2001 roku billboard "genealogia/ginealogia [blizna po matce]" (1999). Ta ostatnia praca wchodzi w skład tryptyku dekonstruującego kulturowe/przedmiotowe postrzeganie ciała. Artystka zwraca tu uwagę na biologię nierozerwalnie związaną z kobiecym życiem, a także przywraca matce niejako miejsce w patriarchalnej kulturze – kulturze męskich wartości. Pozostałe dwa plakaty to "bez tytułu [To nie jest muszelka]" (1999/2001) oraz "bez tytułu [Uśmiech]" (2003).
Artystka mieszka i pracuje w Warszawie.

</doc>
<doc id="1369561" url="https://pl.wikipedia.org/wiki?curid=1369561" title="Rola spodenkowa">
Rola spodenkowa

Role spodenkowe – w teatrze lub operze męskie role operowe wykonywane przez aktorki bądź śpiewaczki; np. Cherubin w operze "Wesele Figara" Mozarta.

</doc>
<doc id="1369571" url="https://pl.wikipedia.org/wiki?curid=1369571" title="Jolanta Brach-Czaina">
Jolanta Brach-Czaina

Jolanta Brach-Czaina (ur. w Warszawie, zm. 16 marca 2021) – polska filozofka i feministka; profesor filozofii, wieloletnia wykładowczyni akademicka; autorka i współautorka książek z zakresu estetyki, filozofii sztuki i kultury, antropologii, gender studies.
Życiorys.
Pisała o sobie: Jolanta, córka Ireny, wnuczka Bronisławy, prawnuczka Ludwiki.
Urodziła się w Warszawie. W 1955 ukończyła Liceum im. Klementyny Hoffmanowej. W latach 1955–1957 studiowała fizykę, a później przeniosła się na studia filozoficzne na Uniwersytecie Warszawskim. Studiowała również reżyserię na Międzynarodowym Uniwersytecie Teatralnym w Paryżu. 
W Szkole Nauk Społecznych Instytutu Filozofii i Socjologii PAN prowadziła seminarium „Kobiecość i męskość w kulturze współczesnej”, które zaowocowało książką „Od kobiety do mężczyzny i z powrotem. Rozważania o płci w kulturze” wydanej w 1997. Wykładała na Uniwersytecie w Białymstoku, gdzie była drugim w kolejności kierownikiem Zakładu Wychowania Estetycznego na Wydziale Pedagogiki i Psychologii (powstałym w 1978 roku). I to właśnie za jej kadencji w 1995 roku Zakład ten zmienił nazwę na Zakład Kulturoznawstwa. Pracowała też na SWPS Uniwersytecie Humanistycznospołecznym z siedzibą w Warszawie.
Autorka m.in. książek "Szczeliny istnienia" (1992) i "Błony umysłu" (2003). Pierwsza z nich została wyróżniona nagrodą Polskiego Towarzystwa Wydawców Książek w 1994 – nazwana jest „biblią feminizmu” i jedną z najważniejszych prac filozoficznych ostatnich lat."Jej wydany w 1992 esej Szczeliny istnienia był wydarzeniem literackim najwyższej rangi. Entuzjastycznie odebrany przez krytyków i wyróżniony nagrodą Polskiego Towarzystwa Wydawców Książek cieszył się ogromnym zainteresowaniem publiczności. Czytelnicy przyjmowali tę książkę w sposób niezwykle osobisty. Wydawało się, że przemawia ona różnymi językami egzystencji, że opisuje rozmaite doświadczenia – matki, więźnia, ofiary, umierającego i przychodzącego na świat. W istocie esej Brach-Czainy mówił o egzystencji, o tym, co znaczy, że coś jest, że jestem, że ktoś jest. Być – to według autorki podejmować wysiłek istnienia. Porządkować. Krzątać się. Troszczyć się i zabiegać. W perspektywie egzystencjalnej ciekawy jest nie tylko wysiłek intelektualny, wysiłek pisarza i filozofa. Ciekawa jest także codzienna egzystencja, zwyczajne bycie. W ten sposób dowartościowane zostało to, co zwykle uchodzi obserwacji: codzienna krzątanina, sfera działań podejmowanych przez zwykłych ludzi, wysiłek kobiety. Książkę Brach-Czainy nazwano „biblią feminizmu”, w kręgu badań feministycznych pełniła ona rolę intelektualnego bodźca. Esej okazał się inspirujący także dla refleksji historycznoliterackiej. Dzięki niemu wydobyto na światło dzienne egzystencjalne przesłanie poezji Różewicza i Białoszewskiego. Książka Brach-Czainy to jedna z najważniejszych prac ostatniego półwiecza. Kongenialne połączenie filozoficznej precyzji i poetyckiego słowa. Intelektualnej nośności i literackiego uniwersalizmu. Arcydzieło"".".

</doc>
<doc id="1369572" url="https://pl.wikipedia.org/wiki?curid=1369572" title="Komsomolsk">
Komsomolsk



</doc>
<doc id="1369573" url="https://pl.wikipedia.org/wiki?curid=1369573" title="Charles Ardant du Picq">
Charles Ardant du Picq

Charles Ardant du Picq (ur. 1821, zm. 1870) – pułkownik francuski. Pisarz wojskowy. Brał udział w wielu konfliktach zbrojnych prowadzonych przez Francję (wojny algierska, krymska i włoska). Zginął podczas walk o Metz. Zwrócił na siebie uwagę szeregiem publikacji poświęconych istocie walki i zachowaniu się żołnierza w czasie wojny.
Najbardziej znane tytuły jego autorstwa to: "Etudes sur le combat d'aopres l'antique" (1868), "Le combat moderne" (1880).

</doc>
<doc id="1369577" url="https://pl.wikipedia.org/wiki?curid=1369577" title="Anna-Maria Karczmarska">
Anna-Maria Karczmarska

Anna-Maria Karczmarska (ur. 1981) – artystka wizualna, scenografka, projektantka kostiumów teatralnych i filmowych.
Edukacja.
Dyplom (2005) w Pracowni Intermedialnej Zbigniewa Sałaja i Grzegorza Sztwiertni na Wydziale Malarstwa krakowskiej ASP. Studiowała malarstwo i scenografię w Accademia di Belle Arti w Mediolanie oraz animację w pracowni prof. Jerzego Kuci, ASP Kraków.
Twórczość.
Na studiach zajmowała się tworzeniem malarskich gier opartych na mobilności modułów. Aktualnie pracuje w medium fotograficznym i wideo. Poprzez gry ze swoim wizerunkiem definiuje i dekonstruuje pozycję kobiety we współczesnym społeczeństwie.
W pracy dyplomowej "Działania na zbiorach", na którą składały się m.in. cykl fotograficzny "Gimnastyka korekcyjna: ja Mamę, Mama mnie" (2005) oraz film "Panna młoda" (2005), po raz pierwszy poruszyła konstytutywne dla swojej twórczości zagadnienia performatywności płci oraz kobiecej genealogii/ginealogii. Artystka te tematy, ale także lęk przed dorastaniem i dziewczęctwo, uczyni najważniejszymi obok dekonstruowania kodów kulturowych i teatralizacji ludzkich zachowań.
"Trzynaście świętych dziewcząt" (2005) zostały wyróżnione w konkursie Samsung Art Masters 2006.
W 2006 roku brała udział w programie artists-in-residence w Kunstlerhaus Dortmund, gdzie powstały "zbiory-przetwory". W pracy tej Karczmarska buduje istniejący równolegle do naszej rzeczywistości odrębny świat, w którym ona jest jedyną bohaterką.
Pracuje też w teatrze: m.in. jest autorką scenografii i kostiumów do spektaklu "Komponenty" w reż. Michała Borczucha (2004, Teatr Stary w Krakowie) i kostiumów do "Sinobrodego" w reż. Arkadiusza Tworusa (2005, tamże), "Lulu" w reż. Michała Borczucha, (2007, tamże).
Współpracuje z Korporacją Ha!art, dla której ilustruje serię wydawniczą „Poezja”.

</doc>
<doc id="1369578" url="https://pl.wikipedia.org/wiki?curid=1369578" title="Erik Andersen">
Erik Andersen

Erik Andersen (ur. 10 kwietnia 1904 w Gentofte, zm. 27 lutego 1938 w Kopenhadze) – duński szachista.
Kariera szachowa.
Jest rekordzistą Danii pod względem liczby zdobytych złotych medali w indywidualnych mistrzostwach kraju: pomiędzy 1923 a 1936 r. w rozgrywkach tych triumfował 12 razy. W latach 1927–1935 sześciokrotnie (w tym 4 razy na I szachownicy) reprezentował narodowe barwy na szachowych olimpiadach, w 1927 r. w Londynie zdobywając wraz z drużyną srebrny medal. Poza tym, w 1936 r. wziął udział w nieoficjalnej olimpiadzie, rozegranej w Monachium.
W 1930 r. podzielił IV m. (za Friedrichem Sämischem, Salomonem Flohrem i Ludwigiem Rellstabem, wspólnie z Kurtem Richterem) w Świnoujściu oraz zdobył w Sztokholmie tytuł mistrza krajów nordyckich. W 1934 r. obronił ten tytuł, remisując 3 - 3 z Gideonem Ståhlbergiem, natomiast w 1937 r. – utracił, przegrywając 2½ - 3½ z Erikiem Lundinem (oba spotkania rozegrane zostały w Kopenhadze).
Według retrospektywnego systemu Chessmetrics, najwyżej sklasyfikowany był w czerwcu 1930 r., zajmował wówczas 51. miejsce na świecie.

</doc>
<doc id="1369580" url="https://pl.wikipedia.org/wiki?curid=1369580" title="Gentofte">
Gentofte



</doc>
<doc id="1369585" url="https://pl.wikipedia.org/wiki?curid=1369585" title="Zapach wyjścia">
Zapach wyjścia

Zapach wyjścia – szósta płyta polskiego zespołu rockowego Variété. 
Grupa nagrała płytę w Nowym Jorku z basistą Donaldem Dixonem i perkusistą Luigim Franceschinim. Na płycie znalazło się 8 piosenek, a do pierwszych 1000 egzemplarzy dołączono tomik wierszy "Bydgoszcz – Nowy Jork" poety i wokalisty grupy Grzegorza Kaźmierczaka.

</doc>
<doc id="1369591" url="https://pl.wikipedia.org/wiki?curid=1369591" title="Sex and the City">
Sex and the City



</doc>
<doc id="1369596" url="https://pl.wikipedia.org/wiki?curid=1369596" title="Zorka Wollny">
Zorka Wollny

Zorka Wollny, właśc. Zofia Wollny (ur. 1980) – polska artystka wizualna.
Edukacja.
Studiowała historię sztuki na Uniwersytecie Jagiellońskim (2000-2001) oraz sztuki wizualne w Sabanci Universitesi (2005), Stambuł, Turcja. Absolwentka krakowskiej ASP – dyplom (2006) w Pracowni Intermedialnej Zbigniewa Sałaja i Grzegorza Sztwiertni. 
Twórczość.
Zajmuje się tematyką feministyczną: albo dekonstruuje patriarchalne kody zachowań, albo też afirmuje stan dziewczyństwa, kobiecości, kobiece relacje i wspólnoty. Inne ważne wątki w jej sztuce to gra z obrazem i obrazowaniem oraz krytyka instytucji: zarówno istniejących i kształtujących rzeczywistość, jak i nie mniej groźnych instytucji zinternalizowanych w widzu lub w obserwowanym przez Zorkę obiekcie. 
W swoich realizacjach łączy różne media oraz środki wyrazu. W pracach malarskich i równie malarskich wideo rejestrowała krąg swoich najbliższych, specyfikę wchodzenia w dorosłość, niemożność poradzenia sobie z odgórnie narzuconymi rolami, konfrontowała utopijne postawy z rzeczywistością – cykl "Portrety" (2003), "Lady Jane" (2004-2006). 
W pracach wideo oraz działaniach performerskich bada ograniczenia oraz styki pomiędzy przestrzeniami prywatnymi, publicznymi i instytucjonalnymi. Wspólnie z kompozytorką Anną Szwajgier jest autorką "Koncertu na wysokie obcasy" (2004), Collegium Novum UJ, Kraków oraz "Koncertu na Landesmuseum" (2005), Münster, Niemcy. 
W ramach dyplomu zrealizowała z grupą tancerzy performance analizujący symboliczną przestrzeń instytucji sztuki: mechanizmy kierujące naszą uwagą oraz sposób ekspresji zwiedzających wystawy – "Muzeum – performance taneczny" (2006). 
Jak sama mówi, interesują ją kody kulturowe, elementarne zachowania i gesty w ramach przyjętych konwencji oraz relacja pomiędzy antropologiczną obserwacją a możliwościami ekspresji. Jest uważną obserwatorką społecznych mechanizmów i krytyczną uczestniczką życia codziennego. W pracach "Mieszkam w Ikea", "Cześć Tato" oraz "Ciocie" (2004) dostrzega surrealizm codzienności, niekompatybilność naszych zachowań i wyobrażeń z rzeczywistością. 
Działała w Stowarzyszeniu Artystycznym Ośrodek Zdrowia SAOZ, współtworzy Fundację 36,6. 
Mieszka i pracuje w Krakowie.
Prace w kolekcjach.
Wideo "Martwa natura" (2004), z Romanem Dziadkiewiczem) zostało zakupione w ramach Narodowego Programu Kultury „Znaki Czasu” do Kolekcji Małopolskiej Fundacji Muzeum Sztuki Współczesnej. 
Nagrody i stypendia.
Stypendystka Ministra Kultury i Dziedzictwa Narodowego RP (2008/2009, 2004/5). 
Wyróżniona nagrodą Ministra Kultury i Dziedzictwa Narodowego w 8. konkursie im. Eugeniusza Gepperta (2007).
Stypendystka Włoskiego Ministerstwa Kultury (2007/2008) i Cittadellarte Fondazione Pistoletto, 2007.
Finalistka konkursu "Spojrzenia" Deutsche Banku (2009).
Bibliografia.
Pierwotna wersja hasła pochodzi z tomu Tekstylia bis, Korporacja Ha!art, Kraków 2006.

</doc>
<doc id="1369597" url="https://pl.wikipedia.org/wiki?curid=1369597" title="Uniwersytet Dyneburski">
Uniwersytet Dyneburski

Uniwersytet Dyneburski (łot. "Daugavpils Universitāte", "DU") – łotewska uczelnia z siedzibą w Dyneburgu, jeden z pięciu uniwersytetów istniejących na Łotwie.
Historia.
Uniwersytet powstał w 1921 r. jako Zawodowa Szkoła Pedagogiczna. W czasach radzieckich zmieniono jej nazwę na Dyneburski Instytut Pedagogiczny. W 1993 r. uczelnię przekształcono w Dyneburski Uniwersytet Pedagogiczny, a od 2001 r. nosi ona obecną nazwę.
Znaczenie.
Pod względem liczby studentów (6 tys.) uniwersytet jest drugą co do wielkości uczelnią na Łotwie.

</doc>
<doc id="1369598" url="https://pl.wikipedia.org/wiki?curid=1369598" title="Nyaunglebin">
Nyaunglebin

Nyaunglebin (ang. "Nyaunglepin") – miasto w Mjanmie, w prowincji Pegu. Według danych szacunkowych na rok 2008 liczy 97 142 mieszkańców.

</doc>
<doc id="1369599" url="https://pl.wikipedia.org/wiki?curid=1369599" title="Wawrzyniec Smolnicki">
Wawrzyniec Smolnicki

Wawrzyniec Smolnicki (ur. 10 sierpnia 1783 roku w Rudach) – święcenia kapłańskie otrzymał 25 października 1807 roku w miejscu nieznanym. Od 4 czerwca 1818 roku pełnił funkcję proboszcza parafii korfantowskiej. Wierni zapamiętali przede wszystkim jego poświęcenie i odwagę podczas częstych pożarów i epidemii cholery, które nawiedziły Korfantów w XIX wieku. Wawrzyniec Smolnicki oprócz piastowanego stanowiska proboszcza parafii, pełnił również funkcję dziekana dekanatu niemodlińskiego i od 1845 roku, powiatowego inspektora oświaty w Niemodlinie. Zmarł w 1863 roku po 45 latach przewodzenia gminie katolickiej w Korfantowie.

</doc>
<doc id="1369600" url="https://pl.wikipedia.org/wiki?curid=1369600" title="Smolnicki Wawrzyniec">
Smolnicki Wawrzyniec



</doc>
<doc id="1369606" url="https://pl.wikipedia.org/wiki?curid=1369606" title="Uniwersytet Stradiņša w Rydze">
Uniwersytet Stradiņša w Rydze

Uniwersytet Stradiņša w Rydze (łot. "Rīgas Stradiņa universitāte", w skrócie "RSU") – uczelnia państwowa z siedzibą w Rydze, jeden z pięciu uniwersytetów istniejących na Łotwie.
Historia.
Korzenie szkoły sięgają czasów radzieckich, gdy w 1950 wyodrębniono Wydział Medycyny z Uniwersytetu Łotwy, przekształcając go w Ryski Instytut Medyczny. Po 1990 uczelnia funkcjonowała jako Medyczna Akademia Łotwy.
13 czerwca 2002 placówka otrzymała swoją obecną nazwę, nadano jej imię rodziny Stradiņšów. Wieloletnim pracownikiem instytutu był Pauls Stradiņš oraz jego żona Ņina Stradiņą. Lekarzem została także ich córka Asja Eglīte (lekarz rehabilitacji), a także troje wnuków: Linda Sosāre – gastroenterologiem, a Andrejs Ērglis i Pēteris Stradiņš – kardiochirurgami.
Rektorem uniwersytetu jest prof. Aigars Pētersons. Na uczelni studiuje obecnie około 16 tys. studentów. Zatrudnionych jest ponad tysiąc pracowników naukowych.

</doc>
<doc id="1369608" url="https://pl.wikipedia.org/wiki?curid=1369608" title="Sezonowość (statystyka)">
Sezonowość (statystyka)



</doc>
<doc id="1369610" url="https://pl.wikipedia.org/wiki?curid=1369610" title="Niekochanie">
Niekochanie

Niekochanie – utwór zespołu PIN i pierwszy singel promujący ich drugą płytę ("Muzykoplastyka"), która ukazała się w sierpniu 2008. 
Autorzy:
Piosenka szybko znalazła się na czołowych miejscach list przebojów w wielu rozgłośniach radiowych (m.in. Polskie Radio, Radio Zet, RMF FM, i Radio Eska).
Utwór znalazł się też wśród jedenastu propozycji do Sopot Festival 2008, w plebiscycie RMF FM na Przebój Lata 2008 znalazł się na 7 miejscu, a także na 16 miejscu w Hitach Roku 2008 Radia RMF FM.
Piosenka spodobała się również twórcom filmu "Jak żyć?" w reżyserii Szymona Jakubowskiego i została utworem promującym film (premiera filmu 15.07.2008). Niekochanie można usłyszeć również w serialu Barwy szczęścia.
Do piosenki powstały dwa teledyski:
Piosenka znalazła się na wielu składankach min. "RMF FM Muzyka najlepsza pod słońcem 2008". (wyd. EMI Music)
24.04.2009 roku teledysk do piosenki zdobył Eska Music Awards 2009 w kategorii "Teledysk Roku"

</doc>
<doc id="1369612" url="https://pl.wikipedia.org/wiki?curid=1369612" title="Fauxbourdon">
Fauxbourdon

Fauxbourdon – (wł. "falso bordone", fałszywy burdon) – rodzaj techniki trzygłosowej, polegającej na stosowaniu równoległych akordów tercjowo-kwartowych (odpowiadających akordom w pierwszym przewrocie), przy czym w kadencjach kończących frazy lub zdania muzyczne pojawiają się akordy kwintowo-kwartowe. Technika ta rozwinęła się w pierwszej połowie XV w. w kręgu szkoły burgundzkiej, a za jej prototyp uważany jest angielska technika gymelu. Za twórcę tej techniki uważany jest John Dunstable.
Fauxbourdon miał charakter improwizacyjny: w partyturze zapisywano górny i dolny głos, środkowy pozostawiając dopełnieniu przez wykonującego (z dopiskiem "fauxbourdone"). Ponieważ wszystkie głosy poruszały się w tych samych wartościach rytmicznych (faktura nota contra notam), użycie fauxbourdonu pozwalało na większą przejrzystość tekstu; zatracała się jednak samodzielność poszczególnych głosów.
Podobna, lecz wyrosła z innej tradycji, technika rozwinęła się w XV-wiecznej Anglii pod nazwą "faburden". Faburden opierał się również na pochodach akordów tercjowo-kwartowych wraz z rozwiązaniami kwintowo-kwartowymi na zakończeniach fraz; był jednak jedynie metodą harmonizacji już istniejącego chorału. Co istotne, chorał ten znajdował się w głosie środkowym.
Technika "fauxbourdon" była popularna w XV-XVI w. wśród takich kompozytorów, jak Guillaume Dufay (którego "Postcommunio" z "Missa Sancti Jacobi" uchodzi za pierwsze jej zastosowanie), Gilles Binchois, Mikołaj z Radomia (jego "Magnificat" to pierwszy zachowany przykład zastosowania tej techniki w muzyce polskiej), Johannes Ockeghem, Jacob Obrecht, Giovanni Pierluigi da Palestrina, Orlando di Lasso, Josquin des Prés. W późniejszych wiekach z podobnych struktur – szeregów równoległych akordów w pierwszym przewrocie, nasuwających skojarzenie z fauxbourdonem – korzystali Johann Sebastian Bach, Ludwig van Beethoven oraz Fryderyk Chopin.

</doc>
<doc id="1369613" url="https://pl.wikipedia.org/wiki?curid=1369613" title="Łotewski Uniwersytet Rolniczy w Jełgawie">
Łotewski Uniwersytet Rolniczy w Jełgawie

Łotewski Uniwersytet Rolniczy w Jełgawie, łot. "Latvijas Lauksaimniecības universitāte", w skrócie LLU – jeden z pięciu uniwersytetów istniejących na Łotwie z siedzibą w kurlandzkiej Jełgawie. 
Początki uczelni sięgają roku 1863, w którym na Politechnice Ryskiej utworzony został Wydział Rolnictwa. W 1919 roku stał się on jednostką Uniwersytetu Łotwy, utworzonego na bazie zlikwidowanej Politechniki Ryskiej. W 1936 roku Rada Ministrów Łotwy zdecydowała o przeniesieniu Wydziału Rolniczego do Jełgawy i utworzeniu Akademii Rolniczej ("Jelgavas Lauksaimniecības akadēmiju"). Oficjalny dokument powołujący nową uczelnię został podpisany przez Kārlisa Ulmanisa 23 grudnia 1938 roku. 
Siedzibą uczelni był Pałac w Jełgawie, w 1944 roku, po jego zniszczeniu w wyniku działań wojennych, uczelnia praktycznie przestała istnieć. Została ponownie otwarta w Rydze jako Łotewska Akademia Rolnicza ("Latvijas Lauksaimniecības akadēmiju") . 
19 października 1957 Rada Ministrów Łotewskiej Socjalistycznej Republiki Radzieckiej podjęła decyzję o ponownym przeniesieniu uczelni do Jełgawy. Przenosiny trwały do roku 1964 . 
W 1991 roku, po uzyskaniu niepodległości przez Łotwę, Akademia został przemianowana na Łotewski Uniwersytet Rolniczy. 6 marca 2018 senat uczelni zatwierdził "University of Life Sciences and Technologies" jako jej oficjalną nazwę w języku angielskim .
W 2005 roku na uczelni studiowało ponad 9 tys. studentów. Jej rektorem jest prof. Irina Pilvere.

</doc>
<doc id="1369614" url="https://pl.wikipedia.org/wiki?curid=1369614" title="Karol Dobry">
Karol Dobry



</doc>
<doc id="1369616" url="https://pl.wikipedia.org/wiki?curid=1369616" title="Estymator zgodny">
Estymator zgodny



</doc>
<doc id="1369618" url="https://pl.wikipedia.org/wiki?curid=1369618" title="Estymator efektywny">
Estymator efektywny



</doc>
<doc id="1369620" url="https://pl.wikipedia.org/wiki?curid=1369620" title="Kioneli">
Kioneli

Kioneli (gr. "Κιόνελι", tur. "Gönyeli") – miejscowość w północnej części Republiki Cypryjskiej, de facto pod kontrolą Tureckiej Republiki Cypru Północnego. Według danych szacunkowych na rok 2008 liczyła 12 647 mieszkańców.

</doc>
<doc id="1369621" url="https://pl.wikipedia.org/wiki?curid=1369621" title="Alex Inkeles">
Alex Inkeles

Alex Inkeles (ur. 4 marca 1920 w Brooklynie, Nowy Jork, zm. 9 lipca 2010) – amerykański psycholog społeczny
Życiorys.
Absolwent Cornell University (1946), doktorat na Columbia University (1949). Profesor Uniwersytetu Harvarda, następnie pracownik Hoover Institution oraz profesor uniwersytetu Stanforda. 
Koncepcje.
Przeprowadził badania porównawcze osobowości nowoczesnej w latach 70. Według niego rozwój społeczny to rozwój osobowości człowieka. Występuje również jednostkowy pęd do rozwoju – dzięki jednostkom rozwijają się poszczególne dyscypliny. 
Cechy człowieka nowoczesnego według Inkelesa:

</doc>
<doc id="1369623" url="https://pl.wikipedia.org/wiki?curid=1369623" title="Francisco Moles, książę Rareti y Calatrava">
Francisco Moles, książę Rareti y Calatrava

Don Francisco Moles, książę Rareti y Calatrava hiszpański dyplomata żyjący w XVIII wieku.
Od 1700 pełnił funkcję hiszpańskiego ambasadora przy wiedeńskim dworze. W Wiedniu przeszedł na służbę austriacką i był austriackim ambasadorem na dworze Carlosa III, habsburskiego króla Hiszpanii (o tron walczył z nim w Hiszpanii Filip V Burbon popierany przez Francję.

</doc>
<doc id="1369628" url="https://pl.wikipedia.org/wiki?curid=1369628" title="Joanna Voss">
Joanna Voss

Joanna Voss-Kwaśnik – polska aktorka teatralna i filmowa.
Życiorys.
Absolwentka PWST w Warszawie (rok ukończenia 1991). Od 1993 występowała w Teatrze Polskim w Warszawie.

</doc>
<doc id="1369633" url="https://pl.wikipedia.org/wiki?curid=1369633" title="Efektywność estymatora">
Efektywność estymatora



</doc>
<doc id="1369634" url="https://pl.wikipedia.org/wiki?curid=1369634" title="Estymator najefektywniejszy">
Estymator najefektywniejszy



</doc>
<doc id="1369637" url="https://pl.wikipedia.org/wiki?curid=1369637" title="Cecilia Roth">
Cecilia Roth

Cecilia Rotemberg (ur. 8 sierpnia 1958, w Buenos Aires) − argentyńska aktorka filmowa i telewizyjna. Jedna z najbardziej znanych aktorek Pedro Almodóvara.
Zasiadała w jury konkursu głównego na 58. MFF w Wenecji (2001).

</doc>
<doc id="1369639" url="https://pl.wikipedia.org/wiki?curid=1369639" title="MFK Mikołajów">
MFK Mikołajów

MFK Mikołajów (ukr. Муніципальний футбольний клуб «Миколаїв», "Municypalnyj Futbolnyj Kłub „Mykołajiw”") – ukraiński klub piłkarski, mający siedzibę w mieście Mikołajów na południu kraju. Założony w roku 1920.
Historia.
Chronologia nazw: 
Drużyna piłkarska zakładu Nawal została założona w Mikołajowie w roku 1920. Od 1923 zespół reprezentował Stocznię im. Marty w Mikołajowie i nazywał się Marty-Badina. W 1925 zmienił nazwę na André Marty Mikołajów, a w 1926 na Rajkom Metalistiw (Metalist), jednak w 1928 wrócił do André Marty Mikołajów. Z rozpoczęciem rozgrywek Mistrzostw ZSRR w 1936 roku klub startował w rozgrywkach Pucharu ZSRR. Od 1937 klub nazywał się Sudnobudiwnyk Mikołajów (czyli "budowniczy statków") i prezentował stocznię która wtedy też zmieniła nazwę na Statkobudowniczy Zakład im. Nosenko. W 1937 roku klub debiutował w rozgrywkach trzeciej grupy Mistrzostw ZSRR. W latach powojennych klub często zmieniał nazwy (Dynamo, Awanhard, Budiwelnyk).
Od 1992 roku, gdy wystartowała liga ukraińska klub z nową nazwą Ewis Mikołajów występował w Wyższej Lidze, ale zajął 9 miejsce i kolejne dwa sezony spędził w Pierwszej Lidze. W sezonach 1994/95 i 1995/96 klub z nową nazwą SK Mikołajów występował ponownie Wyższej Lidze. Potem z powrotem spada do Pierwszej Lihi. Jeszcze jeden sezon 1998/99 uczestniczył w rozgrywkach Wyższej Lihi. Potem klub występował tylko w Pierwszej Lidze z wyjątkiem sezonu 2005/06, gdy „zaliczył” Drugą Lihę, ale już z nową nazwą MFK Mikołajów. Po sezonie sezonu 2007/08 w związku z tym, że sponsorzy przestali finansować klub, 1 lipca 2008 roku MFK Mikołajów miał być rozformowany. Jednak kiedy 17 lipca 2008 roku klub Dynamo-3 Kijów zrezygnował z dalszych występów w Drugiej Lidze MFK Mikołajów szybko zajął jego miejsce.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2018).
Stadion.
Klub rozgrywa swoje mecze domowe na stadionie Centralnym w Mikołajowie, który może pomieścić 16700 widzów.

</doc>
<doc id="1369641" url="https://pl.wikipedia.org/wiki?curid=1369641" title="PFP">
PFP



</doc>
<doc id="1369642" url="https://pl.wikipedia.org/wiki?curid=1369642" title="Uniwersytet Talliński">
Uniwersytet Talliński

Uniwersytet Talliński, (est. "Tallinna Ülikool)", w skrócie TLÜ – trzecia pod względem wielkości placówka edukacji wyższej w Estonii, mająca siedzibę w Tallinnie. Nie jest powiązana z Tallińskim Uniwersytetem Technicznym.
Historia i współczesność.
Uczelnia powstała w 2005 roku na bazie Uniwersytetu Pedagogicznego w Tallinnie. Placówka dzieli się na 2 instytuty, 6 wydziałów, 3 szkoły wyższe i 4 instytuty badawcze. Rektorem jej jest prof. Tiit Land. Obecnie kształci się tu około 7 tys. studentów, a wykłada 200 pracowników naukowych.

</doc>
<doc id="1369646" url="https://pl.wikipedia.org/wiki?curid=1369646" title="Roman Dziadkiewicz">
Roman Dziadkiewicz

Roman Dziadkiewicz (ur. 1972) – artysta, aktywista, poeta, performer, okazjonalnie także kurator.
Życiorys.
Studiował na Akademii Pedagogicznej w Opolu oraz na Wydziale Malarstwa ASP w Krakowie w pracowni prof. Stanisława Rodzińskiego, gdzie otrzymał dyplom w 1997 roku. Jest autorem około 60 tekstów krytycznych i teoretycznych, które były publikowane w czasopismach w Polsce, Niemczech, Kanadzie i Czechach. Jego wiersze (Ziemia, Ciastko(Korek), Dzbanki) znalazły się w "Antologii Nowej Poezji Polskiej 1999-2000" (red. M. Czyżowski, R. Honet, Wydawnictwo Zielona Sowa, Kraków 2000).
Dziadkiewicz jest inicjatorem i współzałożycielem Stowarzyszenia Artystycznego Ośrodek Zdrowia SAOZ oraz fundacji 36,6. Realizuje projekty, akcje artystyczne oraz warsztaty. Pracuje zarówno w sferze prywatnej, jak i publicznej. Nieustannie poddaje krytycznej analizie swoje własne działania, nawet w trakcie realizacji poszczególnych projektów. Jego sztuka to nieustanny proces – eksperyment, w którym jest on jednocześnie badaczem i obiektem. Wymykając się nieustannie z raz wypracowanych schematów funkcjonowania, sprawdza różne sposoby istnienia artysty w strukturze opresyjnej kultury. Zwraca uwagę na konsekwencje idei dezintegracji dzieła sztuki w kontekście zagadnień politycznych, społecznych i ekonomicznych. Testuje obszary pomiędzy działaniem artystycznym a innymi dziedzinami życia. Interesuje go dychotomia rzeczywistość-fikcja w szeroko pojętym procesie kreacji.
Współpracuje z Korporacją Ha!art – projektuje oprawę graficzną serii Linia Krytyczna. Autor projektu "Imhibition" w Muzeum Narodowym w Krakowie (2006-2007), współredaktor wydanej przy tej okazji książki o tym samym tytule. Mieszka i pracuje w Krakowie.

</doc>
<doc id="1369647" url="https://pl.wikipedia.org/wiki?curid=1369647" title="Suzuki Splash">
Suzuki Splash

Suzuki Splash – miejski samochód segmentu A produkowany w Magyar Suzuki Corporation, gdzie obecnie wytwarzane są modele Swift, SX4 i Ignis.
Suzuki w tej fabryce produkuje również drugą generację modelu Agila dla Opla. Oba samochody są produkowane w oparciu o tę samą technologię. Główne różnice pomiędzy modelami dotyczą stylizacji przodu (maska, błotniki, reflektory i zderzak) oraz tyłu (klapa bagażnika, tylne światła, zderzak). Rocznym plan sprzedaży dla modelu Splash w Europie było około 60000 sztuk.
W marcu 2014 roku zaprezentowano nowy miejski model Celerio, który do sprzedaży wszedł na początku 2015 roku i zastąpił jednocześnie Splasha i europejską wersję modelu Alto. Mariaż Opla z Suzuki jednocześnie przechodzi do historii, gdyż bliźniaczy model Agila został zastąpiony niespokrewnionym z Suzuki modelem.
Wprowadzenie na rynek.
Debiut obu modeli miał miejsce podczas trwania Salonu Samochodowego we Frankfurcie, w Niemczech. Dzięki temu modelowi Suzuki Motor Corporation (SMC) chciało zwiększyć udział rynkowy marki na stale rozwijającym się europejskim rynku.
Silniki.
Splash dostępny jest z dwoma silnikami benzynowymi:
1,0 l, trzycylindrowy, 12V, o mocy 48 kW (65 KM)
1,2 l, czterocylindrowy, 16V, o mocy 63 kW (86 KM).
Silniki benzynowe zostały zaprojektowane przez Suzuki Motor Corporation jako jednostki nowej generacji, natomiast silnik wysokoprężny produkowany jest w zakładach Suzuki w Indiach na licencji udzielonej przez GM Powertrain Europe.

</doc>
<doc id="1369648" url="https://pl.wikipedia.org/wiki?curid=1369648" title="Federico Carlos Gravina y Nápoli">
Federico Carlos Gravina y Nápoli

Federico Carlos Gravina y Nápoli (ur. 12 sierpnia 1756 w Palermo, zm. 9 maja 1806 w Kadyksie) − hiszpański arystokrata, dyplomata i admirał, dowódca eskadry hiszpańskiej w bitwie pod Trafalgarem.
Federico Carlos Gravina urodził się w Palermo w Królestwie Sycylii, w rodzinie hiszpańskich grandów. Przez niektórych, w tym Napoleona, uważany był za pozamałżeńskiego syna Karola Burbona. W 1775 roku rozpoczął służbę w marynarce hiszpańskiej, w latach 1779−1782 wziął udział w oblężeniu Gibraltaru.
Uczestniczył w działaniach floty hiszpańskiej na Karaibach, Atlantyku i Morzu Śródziemnym, w 1784 roku jako dowódca fregaty "Rosa" odbył wizytę w Konstantynopolu, przez pewien czas przebywał również w Wielkiej Brytanii.
W 1792 roku posiadał już rangę kontradmirała (hiszp.: "Jefe de Escuadra"), zaś dwa lata później wiceadmirała ("Teniente General"). W 1793 roku, podczas oblężenia Tulonu, został ranny. Od 1796 roku dowodził połączonymi eskadrami okrętów francuskich i hiszpańskich. W latach 1804−1805 był ambasadorem Hiszpanii w Paryżu, doprowadzając do ścisłej współpracy militarnej obydwu państw.
W bitwie pod Trafalgarem (21 października 1805) i poprzedzających ją działaniach dowodził jako "Capitán General de la Armada" hiszpańską flotą liniową, wykazując się odwagą, wolą walki i umiejętnościami żeglarskimi. Śmiertelnie ranny podczas bitwy, został przewieziony do Kadyksu, gdzie zmarł 9 maja (według K. Gerlacha 2 lutego) 1806 roku.

</doc>
<doc id="1369649" url="https://pl.wikipedia.org/wiki?curid=1369649" title="The Onyx Hotel Tour">
The Onyx Hotel Tour

The Onyx Hotel Tour – piąta trasa koncertowa amerykańskiej piosenkarki Britney Spears promująca jej czwarty album "In the Zone".
Trasa rozpoczęła się występem w San Diego (Kalifornia, USA) 2 marca 2004 r. Britney na tournée zarobiła ponad 45 miliony dolarów, występy w Ameryce i Europie obejrzało ponad 600 tysięcy widzów. Trasa przewidywała 110 występów w Ameryce i Europie,przewidywany zarobek z trasy miał wynosić 130mln dolarów. 58 występów zostało odwołanych z powodu kontuzji kolana wokalistki. Odbyło się 26 występów w Północnej Ameryce oraz 29 w Europie
Jednym z najważniejszych występów podczas trasy był występ w Miami, wtedy był kręcony program "Showtime!" dla telewizji z zapiskiem występu. Pokaz ten nie został wydanym na żadnym DVD wokalistki.
Kilka koncertów odbywających się w Europie można obejrzeć w reality show Britney Spears "Britney &amp; Kevin Chaotic".
Program występów.
Wideo – wprowadzenie: Onyx Hotel Lobby
Wprowadzenie wideo: Mystic Lounge
Wprowadzenie wideo: Mystic Garden
Wprowadzenie wideo: The Onyx Zone
Wprowadzenie wideo: The Onyx Hotel's Security Cameras
W Klubie
Opuszczenie hotelu

</doc>
<doc id="1369650" url="https://pl.wikipedia.org/wiki?curid=1369650" title="Wojciech Gilewicz">
Wojciech Gilewicz

Wojciech Gilewicz (ur. 1974 w Biłgoraju) – polski artysta malarz i fotograf oraz autor filmów wideo i instalacji.
Życiorys.
W latach 1994–1996 studiował na Akademii Sztuk Pięknych w Poznaniu, Wydział Malarstwa, Grafiki i Rzeźby, a następnie w latach 1996–1999 studiował na Akademii Sztuk Pięknych w Warszawie w Pracowni Malarstwa prof. Leona Tarasewicza, gdzie uzyskał dyplom z malarstwa (aneks z fotografii).
Twórczość.
W pracy „Miasto Osiedle Pracownia Mieszkanie” (2001), złożonej z 500 fotografii – poszczególne części oglądanego za oknem pracowni krajobrazu, seria zdjęć posłużyła do stworzenia dwóch obrazów przedstawiającą panoramę blokowiska. Swoista mozaika z „wmalowanych” w obrazy zdjęć stanowi nie tylko przedstawienie rzeczywistości za oknem, lecz także rejestrację czasu, dokumentację malowania, całego procesu, który złożył się na powstanie pracy. W cyklu fotografii „Oni/Them” (rozwijanym od 2002) zaprezentował sam siebie w dwóch osobach – żyjącego pod jednym dachem ze swoim alter ego. Jest to swoisty autoportret. Gilewicz przedstawia się w codziennych sytuacjach, zaciera granicę między realnością i iluzją, zwraca uwagę na niemożność zdefiniowania swojej własnej tożsamości. Zmagania z rzeczywistością przenosi także do przestrzeni publicznej. Maluje obrazy tożsame z elementami tkanki miejskiej, instalując je następnie w miejscu pierwowzorów. Prezentowane w paryskiej Fondation Deutsch de la Meurthe (2004) oraz w przestrzeni Nowego Jorku (2004) prace stały się równoprawnym elementem architektury, zostały „wmalowane” w otaczający krajobraz.
Wojciech Gilewicz bada możliwości przedstawiania rzeczywistości w sztuce.
Za motyw przewodni całej twórczości Gilewicza uznać można chęć pokazania jak względny i zmienny jest nasz odbiór otaczającego świata oraz jak płynne mogą być granice między rzeczywistością a jej odbiciem w sztuce. Twórczość Gilewicza prowokuje do refleksji nad mechanizmami rządzącymi naszą percepcją i nad kulturowymi uwarunkowaniami naszego widzenia.
Mieszka i pracuje w Warszawie i w Nowym Jorku.
Bibliografia.
Katalogi i publikacje.
Warszawa 2007
Muzeum Sztuki w Łodzi 2007
2007

</doc>
<doc id="1369654" url="https://pl.wikipedia.org/wiki?curid=1369654" title="Cezydiusz z Fossy">
Cezydiusz z Fossy



</doc>
<doc id="1369656" url="https://pl.wikipedia.org/wiki?curid=1369656" title="Rafał Jakubowicz">
Rafał Jakubowicz

Rafał Jakubowicz (ur. 1974 w Poznaniu) – polski artysta wizualny.
Edukacja.
Studiował na Akademii Sztuk Pięknych w Poznaniu na Wydziale Wychowania Plastycznego oraz na Wydziale Malarstwa, Grafiki i Rzeźby, a także na Uniwersytecie im. Adama Mickiewicza na Wydziale Neofilologii.
Twórczość.
W swojej pracy artystycznej posługuje się różnymi mediami. Wystawia w galeriach i realizuje projekty w przestrzeni publicznej. Porusza problem szeroko rozumianej pamięci; zachowywania, wypierania, trwania i zanikania śladów rzeczywistości historycznej i wizualnej.
Najbardziej znaną pracą Jakubowicza jest realizacja "Arbeitsdisziplin": wideo, na którym umundurowany strażnik spaceruje za siatką z drutu ustawioną przed olbrzymią fabryką z logo Volkswagena; lightbox z widokiem samej fabryki wyłaniającej się zza drutu kolczastego oraz kartki pocztowe prezentujące ten sam motyw. Nawiązując do niechlubnej roli Volkswagena w czasach faszystowskich Niemiec przedstawia opresyjne oblicze miejsca, mówi o mechanizmach władzy, które przenikają rzeczywistość i warunkują nasze codzienne funkcjonowanie. Trwają przechowywane w społecznej podświadomości czekając na możliwość ujawnienia w warunkach ekstremalnych.
Jakubowicz zwraca uwagę na grozę niepamięci i wynikającej z tego faktu niewiedzy. Szczególnie widoczne jest to w pracy "Pływalnia", która jest poświęcona poznańskiej synagodze zamienionej w 1940 roku na miejski basen. Jakubowicz zaprojektował pocztówki, na których z jednej strony widoczny jest budynek synagogi z wyświetlonym na fasadzie hebrajskim słowem „pływalnia”, a z drugiej fotografia kąpiących się tam chłopców. Przywołany pierwotny charakter wnętrza nie ma dla nich znaczenia. Nie znają go. Nieświadomość, brak wiedzy, wynikająca z nich bierność, brak sprzeciwu doprowadzały w historii do ekspansji totalitaryzmu i nieodwracalnego przekształcenia rzeczywistości. Jakubowicz zwraca uwagę na znaczenie nie tylko świadomości historycznej, lecz także świadomości widzenia. Możliwość jej rozwijania tkwi w sztuce. Funkcjonowanie w niej umożliwia poszerzanie świadomości i wiedzy poza kontrolą władzy.
Od 2005 roku członek AICA.
Zatrudniony na stanowisku profesora nadzwyczajnego w Uniwersytecie Artystycznym w Poznaniu, gdzie na Wydziale Edukacji Artystycznej i Kuratorstwa prowadzi Pracownię Sztuki w Przestrzeni Społecznej.

</doc>
<doc id="1369658" url="https://pl.wikipedia.org/wiki?curid=1369658" title="Anaptyksa">
Anaptyksa

Anaptyksa (od gr. "anáptyxis" „rozwinięcie”) – zjawisko fonetyczne polegające na etymologicznie nieuzasadnionym wstawieniu głoski (zwanej "anaptyktyczną") pomiędzy dwie lub kilka spółgłosek.
Proces ten służy zwykle ułatwieniu wymowy grupy spółgłoskowej, np. z prasłow. "ognĭ" powinno było powstać pol. *"ogń", ale wskutek zadziałania anaptyksy powstało "ogień".
Może się jednak zdarzyć, że głoską anaptyktyczną jest spółgłoska, której zadaniem jest wówczas uczynienie istniejącej już grupy spółgłoskowej korzystniejszą audytywnie, tj. lepiej słyszalną (zwrócić trzeba uwagę, że wyższa korzystność artykulacyjna i audytywna jest - choć z różnych względów - cechą wspólną anaptyksy samogłoskowej i spółgłoskowej). Tak się dzieje nieraz z rozwinięciem grup typu "-mr-" i "-br-", "-pr-" do "-mbr", "-mpr-", np. z niem. "Zimmer" 'pokój' powstało w dawniejszej polszczyźnie "cymbra" (nie *"cymra") 'sala w koszarach'; podobnie wyraz "ambrozja" otrzymał jeszcze w grece anaptyktyczne "-b-", gdyż powinien brzmieć *"a-mr-ozja", jako że oznaczał 'napój nie-śmiert-elnych' (gdzie gr. "a-" oznacza pozbawianie jakiejś cechy, natomiast gr. "mr-" = pol. "mrz-eć").
Dla uniknięcia pomyłek zaleca się przypadki wstawiania spółgłosek włączać jednak do tzw. "epentezy", ograniczając użycie terminu "anaptyksa" do wstawiania samogłosek.
Zjawisko anaptyksy można łatwo zaobserwować na przykładzie zapożyczeń z języków o bardziej skomplikowanej do języków o prostszej fonotaktyce. I tak np. język węgierski i turecki nie dopuszczają więcej niż jednej spółgłoski na początku wyrazu, toteż słow. "glista" 'robak' dało w węg.: "giliszta", a fr. "club" 'klub' dało w tur.: "kulüb". Tak też powstała nazwa monety tureckiej "kuruş" z niem. "Grosch(en)" (a to dalej z cz. "groš", a to z łac. "grossus" 'gruby, duży').

</doc>
<doc id="1369659" url="https://pl.wikipedia.org/wiki?curid=1369659" title="Leopold Joseph Lamberg">
Leopold Joseph Lamberg

hrabia Leopold Joseph Lamberg (ur. 1653, zm. 1706) austriacki dyplomata.
W latach 1700-1705 był austriackim ambasadorem w Watykanie.

</doc>
<doc id="1369660" url="https://pl.wikipedia.org/wiki?curid=1369660" title="Petit Palais">
Petit Palais

Petit Palais – muzeum położone w Paryżu, zbudowane na wystawę światową zorganizowaną w 1900 roku.
Budynek pod względem konstrukcyjnym przypomina położony niedaleko Grand Palais posiadając ogrody na tyłach budynku oraz kolumny na fasadzie. Dach budynku stanowi duża kopuła, która kształtem przypomina kopułę kościoła Les Invalides.
Muzeum jest podzielone na trzy sekcje: 

</doc>
<doc id="1369661" url="https://pl.wikipedia.org/wiki?curid=1369661" title="FK Ołeksandrija">
FK Ołeksandrija

Futbolnyj Kłub „Ołeksandrija” () – ukraiński klub piłkarski z siedzibą w Aleksandrii w obwodzie kirowohradzkim. Założony w roku 1948 jako "Szachtar".
Występuje w rozgrywkach ukraińskiej Premier-lihi.
Historia.
Chronologia nazw:
Piłkarski zespół Szachtar Ołeksandrija został założony w 1948 roku i reprezentował przedsiębiorstwo „OleksandriaWęgiel”. Klub wtedy występował w rozgrywkach Mistrzostw zespołów kultury fizycznej ZSRR. Dopiero w 1962 roku klub zakwalifikował się do rozgrywek klasy B Mistrzostw ZSRR. Po 9 sezonach kiedy znowu przeprowadzono kolejną reorganizację lig piłkarskich ZSRR klub stracił status profesjonalny i występował w rozgrywkach Mistrzostw zespołów kultury fizycznej ZSRR.
W 1990 roku w zakładzie "polihraftechnika" została organizowana drużyna piłkarska o nazwie Polihraftechnika Ołeksandrija. W 1991 roku zespół zajął 3. miejsce w turnieju finałowym Mistrzostw zespołów kultury fizycznej ZSRR. Pozwoliło to od początku rozgrywek na Ukrainie występować w Pierwszej Lidze. W sezonie 2000/01 klub zajął 3. miejsce i zdobył awans do Wyższej Lihi. Po 2 sezonach występów w Wyższej Lidze w sezonie 2002/03 (w rundzie wiosennej klub nazywa się FK Ołeksandrija) zajął 13. miejsce, ale zrezygnował z dalszych występów przez problemy finansowe. Klub został rozformowany.
Po roku nieobecności w 2004 klub został odrodzony z nazwą PFK Ołeksandrija i zgłoszony do rozgrywek w Drugiej Lidze. W sezonie 2004/05 klub zajął 3. miejsce, a w następnym sezonie 2005/06 2. miejsce i awansował do Pierwszej Lihi.
Od sezonu 2006/07 klub występuje w rozgrywkach Pierwszej Lihi.
W lipcu 2014 po fuzji z klubem UkrAhroKom Hołowkiwka zmienił nazwę na FK Ołeksandrija.

</doc>
<doc id="1369662" url="https://pl.wikipedia.org/wiki?curid=1369662" title="Maciej Kurak">
Maciej Kurak

Maciej Kurak (ur. 15 kwietnia 1972 w Poznaniu) – polski artysta wizualny, dr hab. profesor nadzwyczajny Uniwersytetu Artystycznego w Poznaniu, członek grupy artystycznej Wunderteam, mieszka w Poznaniu.
Studiował na Wydziale Grafiki ASP w Poznaniu. W 2003 roku obronił doktorat w zakresie grafiki warsztatowej. Jest laureatem nagrody Fundacji Deutsche Bank w konkursie Spojrzenia na najciekawszego artystę młodego pokolenia w 2005 roku. W 2006 został uhonorowany Medalem Młodej Sztuki. Laureat Paszportu „Polityki” w kategorii Sztuki wizualne w 2009 roku. Jest prorektorem ds. rozwoju kadry i promocji oraz kierownikiem VI Pracowni Grafiki (Grafiki Cyfrowej) UAP.
Twórczość.
Macieja Kuraka intrygują prace instalacyjne i symulacje przestrzenne. Przestrzeń fizyczna, organizowana przez architekturę; przestrzeń historyczna, nawarstwiająca się na przedmiotach; przestrzeń symboliczna, odwołująca się do tkwiących w naszej świadomości wyobrażeń i przyzwyczajeń. Artysta wizualizuje sobie wszystkie te nasze wyobrażenia, oraz przestrzenie, i przetwarza .
Obrazuje to katalog prac Macieja Kuraka, ten obejmujący ważne dla niego lata 2000-2010, który nosi tytuł „Sag mir wo die Blumen sind"? Maciej Kurak tłumaczy:
„Jest to tytuł piosenki śpiewanej przez Marlenę Dietrich dla żołnierzy Wermachtu".
Realizując w tych latach instalacje, instalacje inspirowane architekturą, artysta proponuje nam nowe na nie spojrzenie. Uważa bowiem, że "odsłania ono ukryte, nigdy nie zwerbalizowane historie z naszej wyobraźni". Na przykład w Poznaniu przy ulicy Żydowskiej, na ścianie, gdzie widoczne były ślady po zburzonym domu, przymocował przypadkowe meble do ścian nośnych budynku - "Serenada" (2001). Według Macieja Kuraka, było to wspomnienie miejsca, które przestało istnieć. Nostalgiczna, przerwana w połowie „Serenada”, doczekała się prawdopodobnie wielu zakończeń. W Zielonej Górze, również w przestrzeni miejskiej, Maciej Kurak przedstawił "Symulację autentyczności" (2002), ustawiając w miejscu dwóch zburzonych wcześniej budynków konstrukcje przypominające zapadnięte pod ziemię domy. W tej konstrukcji widoczne były tylko wierzchołki murów, dachy z kominami i antenami satelitarnymi. Ta atrapa, zaistniała na zasadzie, zapadającego się w przestrzeń wspomnienia.
W pracy "Sweet harmony" (2004) z kolei, zestawił w jedno, swoje wyobrażenie idealnego mieszkania z przestrzenią tradycyjnie zamieszkanego domu, która to przestrzeńwy była już wypełniona przez mieszkańców. Mieszkanie "idealne", znajdowało się wewnątrz tego mieszkania tradycyjnego,i wypełniało niemal całą przestrzeń. Mieszkanie zewnętrzne zmieniło się więc w korytarz otulający mieszkanie wewnętrzne, które w ten sposób, dla artysty, oraz mieszkańców, stało się intruzem zagarniającym przestrzeń. Dlatego, ieszkanie to, pomimo tego, że "idealne", nie przystawało więc do otaczającej rzeczywistości. Na pracę "To tu i to tam" (2006) składała się pokazywana w domku z kartonu też "idealna", zdaniem Macieja Kuraka, przestrzeń skonstruowana z tego właśnie materiału. Ten cały pokoik, wszystkie sprzęty, jakie się w nim znajdowały, zostały przez artystę wykonane z kartonu.
Wszystkie te prace Macieja Kuraka, poruszają zwykle problem autentyczności przestrzeni.
Maciej Kurak, wyjaśnia to tak-"Moja praca mówi o doszukiwaniu się czegoś, podglądaniu, o różnicy między widzeniem a wiedzeniem. Bo czy widzieć to także wiedzieć?"

</doc>
<doc id="1369663" url="https://pl.wikipedia.org/wiki?curid=1369663" title="Johann Philipp Lamberg">
Johann Philipp Lamberg

Johann Philipp Graf von Lamberg (ur. 25 maja 1652, Wiedeń - zm. 30 października 1712, Ratyzbona) – niemiecki duchowny i austriacki dyplomata, kardynał. 
Życiorys.
Był biskupem Pasawy. Od 1700 kardynał. W latach 1701-1712 był wysłannikiem Austrii na Sejm Rzeszy w Ratyzbonie. 
Jego bratankiem był hrabia Johann Anton Lamberg (1677-1708).

</doc>
<doc id="1369664" url="https://pl.wikipedia.org/wiki?curid=1369664" title="Smoke City">
Smoke City

Smoke City – angielski zespół muzyczny łącząca gatunki takie jak acid-jazz i trip hop, czerpiąca z brazylijskich rytmów samby i bossa novy. Największą popularność grupie przyniósł singel Underwater Love, który stał się przebojem w 1996 roku po tym jak został wykorzystany w telewizyjnej reklamie dżinsów Levi's ("Mermaids", reż. Michel Gondry). Oryginalny teledysk nagrany do singla jest godny uwagi ze względu na użycie efektu bullet time poprzedzając ten z filmu "Matrix".
W 1997 roku zespół wydał swój pierwszy album, "Flying Away", zawierający między innymi "Underwater Love", "Mr. Gorgeous (and Miss Curvaceous)" i "Águas de Março (Joga Bossa Mix)". Album łączył wiele różnych stylów od lekkiego trip-hopu po gitarowe ballady.
Kolejny album Smoke City, "Heroes of Nature" (wydany w 2001), był jeszcze większą mieszanką stylów niż poprzedni, a część utworów zawierała taneczne beaty. Wydanie rozszerzone albumu zawierało trzy dodatkowe utwory, a jeden z nich był coverem piosenki "Imagine" Johna Lennona.
Troje muzyków nie gra już wspólnie pod nazwą Smoke City. Grupa została rozwiązana w 2002.

</doc>
<doc id="1369665" url="https://pl.wikipedia.org/wiki?curid=1369665" title="Peugeot Partner">
Peugeot Partner

Peugeot Partner – samochód osobowo-dostawczy typu kombivan klasy kompaktowej produkowany pod francuską marką Peugeot od 1996 roku. Od 2018 roku wytwarzana jest trzecia generacja. Osobowa odmiana zyskała nową nazwę - Rifter.
Pierwsza generacja.
Peugeot Partner I zadebiutował w 1996 roku jako samochód osobowy i osobowo-dostawczy. W chwili wejścia na rynek był nowością i stworzył nowy segment samochodów uniwersalnych. Wraz z bliźniaczą wersją Citroën Berlingo został zaprojektowany od podstaw.
Partner został zaprojektowany jako całkowicie nowa konstrukcja, ale w jego budowie wykorzystano elementy pochodzące z innych aut koncernu PSA (np. zawieszenie przednie typu McPherson pochodzi z modelu 306, a tylne drążki skrętne zostały zaadaptowane z 405 kombi).
W początkowym okresie produkcji Partner był promowany jako poręczny samochód dostawczy dla firm. Wraz z upływem czasu i wzrostem popularności koncern PSA rozbudował ofertę o modele wykończone w części pasażerskiej jak typowe samochody osobowe.
W chwili debiutu samochód był dostępny jedynie w wersji 3 drzwiowej (z tyłu klapa otwierana do góry, lub drzwi otwierane na boki), niedogodność ta została usunięta i pojawiały się prawe tylne drzwi przesuwne, a nieco później także lewe.
Partner okazał się wdzięcznym autem do przeróżnych modyfikacji i powstały na jego bazie także wersje uterenowione. Wersja XT-R była produkowana przez Peugeota i otrzymała mechanizm różnicowy o ograniczonym poślizgu. Firma Dangel zaproponowała z kolei wersję z napędem 4x4, oraz pick-upa.
Podczas Paris Motor Show w 2002 roku, zaprezentowano wersję po face liftingu, podczas którego zmieniono wygląd przedniej części nadwozia, oraz wnętrze. Auto po face liftingu pojawiło się w grudniu 2002 roku.
Druga generacja.
Peugeot Partner II został zaprezentowany po raz pierwszy w 2008 roku. Osobowa wersja nosiła nazwę Partner Tepee.
Konstrukcja Partnera II (a co za tym idzie także Berlingo II) jest oparta na Citroënie C4 Picasso/Peugeocie 308 (wspólna płyta podłogowa i inne podzespoły).
Wersja osobowa nazywa się Partner Tepee, natomiast dostawcza Furgon. Zależnie od wersji, auto może przewieźć nawet 7 osób na indywidualnych fotelach z regulacją (również z tyłu). Pojawiła się możliwość zamówienia nawigacji GPS, klimatyzacji dwustrefowej, kurtyn powietrznych dla 2 rzędów i innych drobniejszych elementów.
Pierwsza modernizacja, przy okazji której zmodyfikowano kształt zderzaka, przeprowadzono w połowie 2012. W 2013 uruchomiono fabrykę Peugoeta w Kustanaju. Pod koniec lutego 2015 roku Peugeot przeprowadził kolejny, gruntowny lifting karoserii. Zmiany objęły głównie pas przedni – by upodobnić auto do osobowych modeli Partner otrzymał m.in. nową, chromowaną osłonę chłodnicy i LED-owe światła do jazdy dziennej. Listę opcji uzupełniły sterowany 7-calowym, dotykowym wyświetlaczem system multimedialny oraz kamera cofania.
Silniki.
Silnik 1,6 16V VTi BMW zastąpił poprzednią jednostkę 1,6 16V konstrukcji PSA.
Silniki 1.6 dm³ o mocy maksymalnej ponad 100 KM (benzynowy i Diesel) są dostępne tylko w modelach osobowych.
Peugeot Partner Electric.
We wrześniu 2012 roku Peugeot zaprezentował całkowicie elektryczną wersję Partner Electric, która weszła do seryjnej produkcji w pierwszej połowie 2013 roku. Auto charakteryzuje się zasięgiem około 175 km oraz posiada możliwość szybkiego ładowania w 30 minut. Nowy Partner Electric, opracowany we współpracy z Mitsubishi Motors Corporation jest wyposażony w akumulatory litowo-jonowe.
Trzecia generacja.
Peugeot Partner III został zaprezentowany po raz pierwszy w marcu 2018 roku. Osobowa wersja zyskała nazwę Rifter.
Trzecie wcielenie Partnera zostało zaprezentowane na marcowym Geneva Motor Show w 2018 roku. Pierwsza w kolejności została przedstawiona osobowa wersja, która po raz pierwszy zyskała zupełnie inną nazwę – Rifter. Pojazd zachował podobne proporcje nadwozia co poprzednik. Widać to także to zbliżonej linii okien i ukształtowaniu tylnej części nadwozia. Pod względem wymiarów, samochód jest większy. Klienci mogą wybierać aż z trzech wariantów długości nadwozia. Najdłuższy umożliwia przewiezienia aż 7 pasażerów.
Klasyczną nazwę zachowała przedstawiona pół roku później, latem 2018 roku, wersja dostawcza, która nazywa się po prostu Partner. W przeciwieństwie do bliźniaczego Berlingo, nie różni się ona stylistyką poza brakiem tylnych okien i uboższym wyposażeniem.
Peugeot Rifter i Partner III dostępne są w sprzedaży od drugiej połowy 2018 roku. Poza Citroenem Berlingo, po raz pierwszy samochód produkowany jest równolegle jeszcze z dwoma innymi bliźniaczymi konstrukcjami – Oplem Combo i Toyotą ProAce City. Od 2021 roku samochody są dostępne w wersji elektrycznej.

</doc>
<doc id="1369666" url="https://pl.wikipedia.org/wiki?curid=1369666" title="Wunderteam (grupa artystyczna)">
Wunderteam (grupa artystyczna)

WUNDERTEAM – grupa artystyczna stworzona przez Wojciecha Dudę, Rafała Jakubowicza oraz Pawła Kaszczyńskiego (2002). Pierwszy raz wspólnie wystąpili podczas Festiwalu sztuki Precedens _02 w Zielonej Górze (2002). W 2004 roku doszedł do nich Maciej Kurak, a w 2005 roku Włodzimierz Filipek. Z grupy odszedł Paweł Kaszczyński. Począwszy od 2005 roku grupa działała w składzie: Wojciech Duda, Włodzimierz Filipek, Rafał Jakubowicz, Maciej Kurak. W listopadzie 2005 roku zmarł Włodzimierz Filipek. 
Wunderteam nie ma stałego programu. Realizuje wystawy, akcje, wideo. Działa w przestrzeni publicznej. Prace grupy poruszają problem funkcjonowania człowieka w rzeczywistości, w której najważniejszą wartością jest wartość rynkowa. Dotyczą również tego, jak w tej rzeczywistości radzi sobie sztuka, która przez członków Wunderteam w sposób ironiczny poddawana bywa analizie, trywializowana, banalizowana. Wunderteam jest porównywana z takimi grupami artystycznymi, jak: AZORRO i Magisters. 

</doc>
<doc id="1369669" url="https://pl.wikipedia.org/wiki?curid=1369669" title="Magisters">
Magisters

Magisters - duet artystyczny tworzony w latach 2000-2001 przez dwóch absolwentów ASP w Poznaniu - Zbigniewa Rogalskiego i Huberta Czerepoka. 
Twórczość.
Zadebiutowali na wystawie Scena 2000 w CSW Zamek Ujazdowski w Warszawie. Ich prace były przesycone nastrojem absurdu i groteski. 
Wybrane dzieła.
Magisters stworzyli m.in.:
Wystawy.
2005 Egocentryczne. Niemioralne. Przestarzałe, Zachęta, Warszawa; 2003 RASTER. Aktuelle Kunst aus Polen, Junge Kunst Museum, Frankfurt/Oder; Inelastic collision, Institute of Contemporary Arts, Dunaujvaros; Pies w sztuce polskiej, Galeria Arsenał, Białystok; 2002 Dobrze/ In Ordnung, Kunstbuero, Wiedeń/Kulturzentrum bei den Minoriten, Graz; Rzeczywiście. Młodzi są realistami, CSW Warszawa; 2001 Na srebrnym globie, wyst. ind. Raster, Warszawa; Magisters. The greatest hits, wyst. ind. Galeria Asenał, Białystok; Rybie Oko, BGSW, Słupsk; Słubice-Poznań, wyst. ind. Galeria Prowincjonalna, Słubice; 2000 Scena 2000, CSW Warszawa.

</doc>
<doc id="1369670" url="https://pl.wikipedia.org/wiki?curid=1369670" title="Oleg Iwanow">
Oleg Iwanow

Oleg Aleksandrowicz Iwanow (cyr. Олег Александрович Иванов; ur. 4 sierpnia 1986 w Moskwie) – rosyjski piłkarz grający na pozycji środkowego pomocnika.
Kariera klubowa.
Iwanow pochodzi z Moskwy. Pierwsze piłkarskie treningi podjął w szkółce Lokomotiwu Moskwa. W latach 1996–2003 grywał w drużynach młodzieżowych Spartaka Moskwa, a w 2004 roku awansował do kadry pierwszej drużyny i przez cały rok rozegrał dwa spotkania z Premier Lidze. W 2005 roku Iwanow odszedł do grającego w Pierwszej Dywizji FK Chimki. Był podstawowym zawodnikiem podmoskiewskiego klubu i zdobył dla niego 7 goli na zapleczu rosyjskiej Premier Ligi.
W 2006 roku Iwanow odszedł do Kubania Krasnodar. Występował w nim przez rok w Pierwszej Dywizji i zaliczył 5 goli. Przyczynił się do awansu klubu do Premier Ligi, a w niej wystąpił w 18 spotkaniach i zdobył 4 gole. W 2008 roku Oleg odszedł do Krylii Sowietow Samara. 22 marca zadebiutował w jej barwach w przegranym 0:2 domowym meczu z CSKA Moskwa.
W 2011 roku Iwanow został piłkarzem FK Rostów. Z kolei w 2012 roku przeszedł do Tereku Grozny.
Kariera reprezentacyjna.
W 2008 roku Iwanow został powołany po raz pierwszy do dorosłej reprezentacji Rosji. Nie mając debiutu na koncie znalazł się w 23-osobowej kadrze wyselekcjonowanej przez Guusa Hiddinka na Euro 2008, gdy zastąpił kontuzjowanego Pawła Pogriebniaka. W reprezentacji zadebiutował 7 czerwca 2015 w wygranym 4:2 towarzyskim meczu z Białorusią.

</doc>
<doc id="1369671" url="https://pl.wikipedia.org/wiki?curid=1369671" title="Patrick Lolles">
Patrick Lolles

Patrick Lolles (ur. 1676, zm. 1739) znany również jako Don Patricio Laules (Lauwles) y Briaen – hiszpański dyplomata.
Pochodził z rodziny irlandzkich emigrantów. Brał udział w hiszpańskiej wojnie sukcesyjnej (1702–1714) po stronie Filipa V.
Od lutego 1713 do maja 1714 był "Chargé d’affaires". Po powrocie z Londynu popierał sprawę pretendenta jakobickiego do tronu Anglii. W 1718 Giulio Alberoni wysłał go na negocjacje z królem Szwecji Karolem XII i carem Piotrem I. 
W latach 1720–1725 Laules był posłem hiszpańskim w Paryżu.

</doc>
<doc id="1369674" url="https://pl.wikipedia.org/wiki?curid=1369674" title="Fourth Party Logistics">
Fourth Party Logistics

Fourth Party Logistics (4PL, Integrator Procesów Logistycznych – "Logistics Integrator", czy Wiodący Operator Logistyczny – "Lead Logistics Provider, LLP") – wirtualni dostawcy nie posiadający w swoich firmach środków transportowych, magazynów i centrów logistycznych.
Pojęcie "fourth party logistics (4PL)" po raz pierwszy zostało użyte w 1996 roku przez Accenture (dawniej Andersen Consulting).
Tego typu firmy fizycznie nie wykonują procesów logistycznych, a ich istotą działania jest zarządzanie procesami realizacji dostaw za pomocą przetwarzania informacji.
4PL to integrator, który łączy zasoby, możliwości i technologie własne z innych organizacji w celu zaprojektowania, zbudowania i realizacji kompleksowych rozwiązań dla całego łańcucha dostaw. System koordynuje realizację wszystkich procesów logistycznych zachodzących wzdłuż łańcucha dostaw poczynając od dostawców surowców, aż po ostatecznych nabywców.
Zakłada się następujące elementy funkcjonowania 4PL:
Funkcjonowanie 4PL nie byłoby możliwe bez Internetu oraz systemów komputerowych wspomagających działanie logistyki na poszczególnych jej etapach.

</doc>
<doc id="1369675" url="https://pl.wikipedia.org/wiki?curid=1369675" title="Hubert Czerepok">
Hubert Czerepok

Hubert Czerepok (ur. 1973 w Słubicach) – polski artysta.
Życiorys.
W latach 1994–1999 studiował na Uniwersytecie Artystycznym w Poznaniu, uzyskując dyplom magistra w zakresie rysunku i rzeźby.
W 2001 został nagrodzony Medalem Młodej Sztuki przyznawanym przez redakcję "Głosu Wielkopolskiego".  
Twórczość.
W swoich pracach analizuje oraz charakteryzuje konstrukcje społeczne determinujące określone ludzkie zachowania.
Od 2000 do 2002 współtworzył wraz ze Zbigniewem Rogalskim grupę artystyczną Magisters.
W latach 1998–2001 razem ze Sławomirem Sobczakiem prowadził Galerię ON w Poznaniu.
Wybrana dzieła.
Hubert Czerpok stworzył m.in.:

</doc>
<doc id="1369676" url="https://pl.wikipedia.org/wiki?curid=1369676" title="Zbigniew Rogalski">
Zbigniew Rogalski

Zbigniew Rogalski (ur. 1974 w Dąbrowie Białostockiej) – polski artysta wizualny.
Edukacja.
W 1999 roku uzyskał dyplom na Wydziale Malarstwa ASP w Poznaniu w pracowni Jerzego Kałuckiego. W 2015 uzyskał doktorat na Wydziale Malarstwa gdańskiej ASP.
Twórczość.
Z Hubertem Czerepokiem działał w duecie Magisters. Robił wówczas fotografie oraz wideo. Obecnie zajmuje się głównie malarstwem. Laureat Konkursu im. Eugeniusza Gepperta (2001).
Tworzy prace, które opowiadają o swoim własnym powstaniu – odzwierciedlają one rzeczywistość, ujawniając jednocześnie sam proces jej (re)prezentacji. Strukturalizowanie obrazu odbywa się paradoksalnie przy wykorzystywaniu środków służących do ukrycia jego wewnętrznej konstrukcji.
Na przypominającym kinowy ekran płótnie przedstawił kolorową mozaikę barw, którą tworzą plastikowe kubeczki wypełnione farbą – "Anti Pop Cups" (2000). W "bez tytułu" (2003) portretował siebie samego zamalowującego całą powierzchnię obrazu, na której jest namalowany. Obnażył także genezę swojego malarstwa w odniesieniu do historii sztuki. Namalował obraz, na którym, on sam, maluje wizerunek Jacksona Pollocka na podstawie słynnej fotografii Hansa Namutha, która została zrobiona w momencie, kiedy pionier action painting zabierał się do malowania (2000). W ironiczny sposób nawiązał tu do tradycji tautologicznej rejestracji procesu powstawania obrazu w obrazie. Znamienne wydaje się, że w cyklach obrazów "Bohaterowie" (2003-2005) oraz "Windy" (2005) wykorzystał motyw lustrzanego odbicia. Zwierciadło zostało zaprezentowane jako miejsce, w którym fikcja miesza się z rzeczywistością. Imiona Bohaterów, realnych, ale obudowanych mitami postaci, stały się własnością kultury masowej. Napisane na zaparowanej powierzchni łazienkowego lustra paradoksalnie stworzyły szczeliny, przez które możemy doświadczyć część zaprezentowanej na obrazie rzeczywistości. "Windy" o lustrzanej powierzchni odbijają i ukrywają za sobą realność, a pośrednikami pomiędzy tym, co odbite i tym, co za nimi ukryte, są wymienieni na nich z nazwiska "Fukuyama" (2005), "Žižek" (2005) i "Baudrillard" (2005).
Mieszka i pracuje w Warszawie, prowadzi pracownię malarstwa na Wydziale Malarstwa i Nowych Mediów Akademii Sztuki w Szczecinie. Związany z Galerią Raster.

</doc>
<doc id="1369677" url="https://pl.wikipedia.org/wiki?curid=1369677" title="Cmentarz Kalamaja w Tallinie">
Cmentarz Kalamaja w Tallinie



</doc>
<doc id="1369678" url="https://pl.wikipedia.org/wiki?curid=1369678" title="Jacek Niegoda">
Jacek Niegoda

Jacek Niegoda (ur. 1972 w Gdańsku) – polski artysta wizualny i działacz artystyczny.
Życiorys.
Studiował na Wydziale Rzeźby Akademii Sztuk Pięknych w Gdańsku, w pracowni prof. Grzegorza Klamana oraz w Pracowni Intermedialnej prof. Witosława Czerwonki (1991-1998).
Współpracował z Galerią Wyspa oraz Otwartym Atelier (późniejszym CSW Łaźnia) w Gdańsku. Był współzałożycielem i wiceprezesem Fundacji Wyspa Progress.
W 1995 roku razem z Mikołajem Robertem Jurkowskim, Rafałem Ewertnowskim, Piotrem Wyrzykowskim, Maciejem Sienkiewiczem, Arturem Kozdrowskim założył Centralny Urząd Kultury Technicznej (CUKT). 
W 2000 r. był jednym z pomysłodawców i autorów projektu i postaci Wiktorii Cukt – wirtualnej kandydatki na prezydenta Polski. 
Realizuje wideoprojekty i akcje artystyczne. Jego prace znajdują się w kolekcji Łódzkiego Towarzystwa Zachęty Sztuk Pięknych. W swoich realizacjach odnosi się do relacji pomiędzy władzą, techniką, sztuką. 
Artysta mieszka i pracuje w Gdańsku.
Wystawy.
2006 Śniadanie w Muzeum, Muzeum Sztuki, Łódź; 2005 Amatorzy Awangardy, wyst. ind. Galeria Kordegarda, Warszawa; Strażnicy Doków, IS Wyspa, Gdańsk; UN/REAL?, IS Wyspa, Gdańsk; 2004 BHP, IS Wyspa, Gdańsk; 2003 Kollektive Rituale, mumok, Wiedeń; 2000 Muzeum Kultury Technicznej, wyst. ind. Ratusz Staromiejski, Gdańsk; Drogi do wolności, Stocznia Gdańska, Gdańsk; 1999 Public Relations, CSW Łaźnia, Gdańsk; Fotogenom, Spiż 7, Gdańsk; 1998 Kultura budzi lęk, sklep z armaturą łazienkową, Gdańsk; Artgenda'98, Kulturhuset, Sztokholm; Harmer, Spiż 7, Gdańsk; 1997 Nieistniejąca pracownia, Arsenał, Białystok; 1996 Status Quo, CRP Orońsko; ME TE LE, Galeria Działań, Warszawa; 1995 Białko, Muzeum Artystów, Łódź; Endlos-Endless, Otwarte Atelier, Gdańsk; Fantom, Spiż 7, Gdańsk; 1994 Ucho Beethovena, Otwarte Atelier, Gdańsk; Praxis, Otwarte Atelier, Gdańsk; 1993 Skandal, ASP, Gdańsk; Energetische Konstruktion, K18, Kassel; Sztuka, miasto, maszyna-prolog, CRP Orońsko; Przegląd, Wyspa, Gdańsk; 1992 Inne media, Wyspa, Gdańsk.

</doc>
<doc id="1369680" url="https://pl.wikipedia.org/wiki?curid=1369680" title="Diego de Gardoqui">
Diego de Gardoqui

Don Diego de Gardoqui (ur. 12 listopada 1735 w Bilbao na ulicy calle La Ribera esquina Santa María, zm. 1798 w Madrycie), hiszpański poseł w Stanach Zjednoczonych. 
Diego de Gardoqui, czwarte z ośmioro dzieci, był finansowym pośrednikiem między Królestwem Hiszpanii a amerykańskimi kolonistami zbuntowanymi przeciw Koronie Brytyjskiej. Odbiorcą jego pomocy był amerykański dyplomata John Jay, w latach 1779-1782 pierwszy minister-rezydent USA w Hiszpanii, który wielokrotnie spotykał się z Hiszpanem. Szefem firmy dostawczej był José de Gardoqui i jego trzej synowie, z których jednym był właśnie Diego. Razem dostarczono Amerykanom 215 działa - 30 000 muszkietów - 30 000 bagnetów - 512 314 kul do muszkietów - 300 000 funtów prochu - 12 868 granatów - 30 000 mundurów i 4 000 namiotów wojskowych. 
Po wojnie o niepodległość USA (pokój został podpisany w 1783) Gardoqui został hiszpańskim posłem w USA. Wiosną 1785 roku przybył do Nowego Jorku. Latem 1786, on i John Jay, pracowali nad traktatem handlowym hiszpańsko-amerykańskim, w zamian za który Hiszpanie zrezygnowaliby z praw do żeglugi po rzece Missisipi. Choć Jay poparł projekt, Kongres nigdy nie ratyfikował traktatu.
Gardoqui był posłem hiszpańskim w USA do swej śmierci w roku 1798.
W latach 1797-1798 ambasador w Turynie.

</doc>
<doc id="1369683" url="https://pl.wikipedia.org/wiki?curid=1369683" title="Wiktor Czerokow">
Wiktor Czerokow

Wiktor Siergiejewicz Czerokow, ros. Виктор Сергеевич Чероков (ur. w Ordubadzie, zm. 28 lutego 1995 w Moskwie) – radziecki i polski dowódca wojskowy, oficer Marynarki Wojennej ZSRR oraz Marynarki Wojennej RP i PRL w stopniu wiceadmirała.
Wykształcenie.
Wiktor Siergiejewicz Czerokow urodził się 10 października 1907 w miejscowości Ordubad na terenie dzisiejszej Armenii. W okresie od 1926 do 1930 przebywał w Wyższej Wojskowej Szkole Morskiej w Leningradzie. Po upływie sześciu lat ponownie kształcił się w Leningradzie, tym razem w Akademii Morskiej (1936–1939). Był również absolwentem Wojskowej Akademii Sztabu Generalnego Sił Zbrojnych ZSRR im. Klimenta Woroszyłowa, którą ukończył w 1960.
Przebieg służby.
Na pierwsze stanowisko służbowe – dowódcy kutra torpedowego typu "G-5" – został skierowany do Floty Bałtyckiej. Następnie dowodził grupą kutrów torpedowych, a w latach 1933–1936 był dowódcą dywizjonem kutrów torpedowych. Podczas wojny zimowej (radziecko-fińskiej) zajmował stanowisko dowódcy 1 Brygady Kutrów Torpedowych, jednakże ze względu na oblodzenie Morza Bałtyckiego nie brał bezpośredniego udziału w działaniach wojennych.
Po ataku Niemiec na ZSRR pozostawał przez pewien czas dowódcą 1 Brygady kutrów Torpedowych, a potem dowodził działaniami okrętów artyleryjskich na Newie. W tym okresie uczestniczył w ewakuacji okrętów Floty Bałtyckiej z Tallinna do Leningradu. 13 października 1941 objął dowództwo nad Ładoską Flotyllą Wojenną, z którą prowadził walki o utrzymanie oblężonego Leningradu oraz przełamanie blokady morskiej. W 1943 otrzymał awans na stopień kontradmirała.
Po przełamaniu blokady kierował trałowaniem min na jeziorze Ładoga i rzece Newie, a także operacjami desantowymi w walkach Frontu Karelskiego. Za zasługi przy wypieraniu wojsk niemieckich dowodzone przez niego flotylla została 2 czerwca 1944 odznaczona Orderem Czerwonego Sztandaru. Do 25 września 1944 zajmował się rozformowaniem Ładoskiej Flotylli Wojennej, by później na jej podstawie utworzyć Ryski Morski Rejon Obronny. W 1945 do czasu zakończenia działań wojennych dowodził Wyspowym Morskim Rejonem Obronnym Floty Bałtyckiej. Od 1945 do 1947 był dowódcą Ryskiej Bazy Morskiej, która stanowiła jednostkę Floty Północno-Bałtyckiej. Następnie do 1948 dowodził Białomorską Flotyllą Wojenną.
W 1950 przybył do Polski na wniosek ministra obrony narodowej marsz. Konstantego Rokossowskiego o skierowanie z ZSRR doświadczonego admirała. Od 1 września 1950 do 8 kwietnia 1953 był dowódcą Marynarki Wojennej Rzeczypospolitej Polskiej, a po zmianie nazwy państwa w 1952 – Polskiej Rzeczypospolitej Ludowej. Kilka miesięcy po objęciu stanowiska przedstawił plany organizacji i rozwoju Marynarki Wojennej oparte na radzieckiej koncepcji tzw. floty fortecznej o wybitnie defensywnym charakterze. Uchwałą Rady Ministrów ZSRR z 6 listopada 1951 został awansowany na stopień wiceadmirała. Był najstarszym stopniem oficerem Marynarki Wojennej ZSRR, który w służył w polskiej Marynarce Wojennej.
W 1953 powrócił do ZSRR by objąć stanowisko szefa sztabu – I zastępcy dowódcy 4 Floty, powstałej w 1947 z Floty Południowo-Bałtyckiej. Po ponownym połączeniu 4 i 8 Floty we Flotę Bałtycką w 1955 został dowódcą Flotylli Wschodnio-Bałtyckiej. W 1957 wyznaczono go do Akademii Sztabu Generalnego Sił Zbrojnych ZSRR im. Klimenta Woroszyłowa w Moskwie, gdzie początkowo był szefem Fakultetu Marynarki Wojennej, a w okresie od 1960 do 1970 kierował Katedrą Sztuki Operacyjnej Sił Morskich. 24 listopada 1970 został zwolniony z zawodowej służy wojskowej i przeniesiony do rezerwy, a w 1972 przeszedł w stan spoczynku.
Został pochowany na cmentarzu Trojekurowskim w Moskwie. Pośmiertnie otrzymał tytuł honorowego obywatela Nowej Ładogi oraz Petersburga, gdzie służył podczas II wojny światowej.
Życie prywatne.
Był synem Siergieja Wiktorowicza i Ksenii Iwanowny Miał dwoje rodzeństwa. W 1930 ożenił się z lekarką Anną Andriejewną (1911–2003), z którą posiadali trzy córki: Olgę, Walentynę i Helenę. 
Napisał wspomnienia "Dla tieba, Leningrad!" z okresu Ładoskiej Flotylli Wojennej, które ukazały się w 1978. W 1982 książka ta została przetłumaczona na język polski i wydana pt. "Marynarze drogi życia".

</doc>
<doc id="1369684" url="https://pl.wikipedia.org/wiki?curid=1369684" title="Małgorzata Cybulska-Janczew">
Małgorzata Cybulska-Janczew

Małgorzata Cybulska-Janczew – polska iberystka, wykładowczyni w Instytucie Studiów Iberyjskich i Iberoamerykańskich Uniwersytetu Warszawskiego, tłumaczka literatury hiszpańskojęzycznej.
Życiorys.
Absolwentka filologii hiszpańskiej na Uniwersytecie Hawańskim oraz Uniwersytecie Warszawskim (1980). W latach 1982–2020 wykładowczyni języka hiszpańskiego w Instytucie Studiów Iberyjskich i Iberoamerykańskich UW. W latach 2002–2014 kierowniczka tamtejszej Pracowni Językoznawstwa i Dydaktyki Języków Iberyjskich.
W latach 2000–2012 pracowała jako lektorka w Wyższej Szkole Turystyki i Rekreacji im. Orłowicza, w latach 2014–2020 w Akademii Finansów i Biznesu Vistula, a w latach 2003–2020 w Ministerstwie Spraw Zagranicznych. Współpracowniczka wydawnictw Langenscheidt, Bellona i Nowela jako tłumaczka, redaktorka i recenzentka podręczników związanych z nauką i dydaktyką języka hiszpańskiego; Telewizji Polskiej jako tłumaczka oraz konsultantka językowa.

</doc>
<doc id="1369685" url="https://pl.wikipedia.org/wiki?curid=1369685" title="Christoph Ignaz von Guarient">
Christoph Ignaz von Guarient

baron Christoph Ignaz von Guarient był austriackim dyplomatą żyjącym na przełomie XVII i XVIII wieku.
W latach 1698-1699 był posłem Austrii w Moskwie. W 1706 został posłem nadzwyczajnym (envoyé extraordinaire) w Konstantynopolu.

</doc>
<doc id="1369688" url="https://pl.wikipedia.org/wiki?curid=1369688" title="Wał Niemodliński">
Wał Niemodliński

Wał Niemodliński – mikroregion wchodzący w skład Równiny Niemodlińskiej, wał pagórków o długości 17 km i szerokości 5 km. Usytuowany pomiędzy dolinami Nysy Kłodzkiej i Ścinawy Niemodlińskiej, uformowany został przez sączącą się z lodowca wodę i osady żwirów, piachów i gliny. Wał Niemodliński wypiętrza się na wysokości ok. 65 m, nad dnem Nysy Kłodzkiej i ok. 50 m. nad dnem Ścinawy Niemodlińskiej.
Najwyżej położone tereny zlokalizowane są w zachodniej części Wału Niemodlińskiego i przekraczają 200 m n.p.m. Wał Niemodliński stanowi wododział Nysy Kłodzkiej i Ścinawy Niemodlińskiej – swoją kulminację osiąga na wysokości ok. – 220 m n.p.m. w okolicach Grabina. Obszary o największych deniwelacjach zlokalizowane są tam, gdzie Wał Niemodliński opada w kierunku doliny Ścinawy Niemodlińskiej (wschodnia część Wału Niemodlińskiego) i doliny Nysy Kłodzkiej (zachodnia część Wału Niemodlińskiego). Różnice wysokości względnych sięgają tu miejscami 50 m. Na większości obszaru deniwelacje nie są jednak tak duże – zwykle nie przekraczają 10 m. Wyjątkiem jest tu pas śródleśnych wydm, gdzie deniwelacja sięga 18 m, a także skarpy dolin rzecznych – tu deniwelacja osiąga 20 m.
Obszary położone najniżej zlokalizowane są w dolinach rzecznych, a wśród nich najniżej położona jest dolina Ścinawy Niemodlińskiej.

</doc>
<doc id="1369690" url="https://pl.wikipedia.org/wiki?curid=1369690" title="Lamhe">
Lamhe

Lamhe (hindi: लम्हे, urdu: لمہے, tłumaczenie: „Chwile” inne tytuły „Lamhen”; „Lamhey”; angielski "Moments") to bollywoodzki dramat miłosny wyreżyserowany w 1991 roku przez Yash Chopra do scenariusza Honey Irani. W rolach głównych Anil Kapoor i Sridevi, w drugoplanowych Waheeda Rehman i Anupam Kher. Cieszący się uznaniem krytyków, popularny w Anglii, mniej w Indiach być może ze względu na historię związku starszego mężczyzny z młodziutką dziewczyną. Mimo braku sukcesu u indyjskich widzów film uzyskał Nagrodę Filmfare dla Najlepszego Filmu.
Fabuła.
Virendra Pratap Singh (Anil Kapoor) po wielu latach speędzonych w Londynie odwiedza swój rodzinny pałac w Radżastanie. Urzeczony tańczącą w deszczu Pallavi (Sridevi) zakochuje się w niej. Bezpośrednia, szczera i radosna dziewczyna jest jego przewodnikiem w egzotycznych dla NRI Indiach. Pokazuje mu swoje ulubione miejsce na pustyni Thar. Vir ma nadzieję, że nic nie stanie na przeszkodzie, aby Pallavi została jego żoną. Umierając jej zdruzgotany bankructwem ojciec czyni go opiekunem dziewczyny. Gdy Vir przyjeżdża pocieszyć ją w smutku po śmierci ojca, okazuje się, ze Pallavi kocha innego mężczyznę. Z bólem kryjąc swoje uczucia, organizuje on jej ślub z ukochanym Siddharthem i wyjeżdża do Londynu. Nie może tam zapomnieć Indii, które teraz mają dla niego twarz zamężnej nieświadomej jego miłości Pallavi. Jej listy budzą w nim ból przypominając o utraconej nadziei. Ale prawdziwy wstrząs przezywa Vir w chwili, gdy Pallavi z mężem ulega wypadkowi. Siddharth ginie na miejscu, a jego ukochana umiera przedwcześnie urodziwszy córeczkę Pooję. Mijają lata. Vir co roku przyjeżdża z Londynu do Radżastanu. Spotyka się ze swoją piastunką Daiją (Waheeda Rehman) przywożąc prezent dla dziewczynki. Nie chce jej jednak widzieć. Jej narodziny oznaczają dla niego śmierć ukochanej Palalvi. Pooja zaś od lat rośnie marząc o poznaniu swojego opiekuna. Wreszcie, gdy z dziecka wyrasta piękna dziewczyna o twarzy matki (Sridevi), Vir i Pooja spotykają się po raz pierwszy.
Muzyka i piosenki.
Twórcami muzyki jest duet Shiv-Hari, autorzy muzyki do "Silsila" (1981), "Chandni" (1989), "Parampara" (1993) i "Darr". Film zawiera piosenki:

</doc>
<doc id="1369691" url="https://pl.wikipedia.org/wiki?curid=1369691" title="Obniżenie Niemodlińskie">
Obniżenie Niemodlińskie

Obniżenie Niemodlińskie – mikroregion wchodzący w skład Równiny Niemodlińskiej,został uformowany w efekcie nasunięcia i następnie regresu jęzora lodowca. Od obszarów sąsiednich Obniżenie Niemodlińskie odgraniczone jest wyraźnie krawędzią, o wysokości sięgającej 20 metrów (pozostałość granicznego zasięgu lodów). Obniżenie, najniżej położony teren na obszarze Równiny Niemodlińskiej, znamionuje także niewielkie zróżnicowanie morfologiczne. Znaczący wpływ na niewielką rozmaitość morfologiczną miała Ścinawa Niemodlińska, która poprzez akumulację osadów dennych, zniwelowała wiele wcześniejszych form morfologicznych.

</doc>
<doc id="1369692" url="https://pl.wikipedia.org/wiki?curid=1369692" title="Franz Ehrenreich von Trautmannsdorff">
Franz Ehrenreich von Trautmannsdorff

Hrabia Franz Ehrenreich von Trautmannsdorff (ur. 1662, zm. 1719) był austriackim dyplomatą z rodu Trautmannsdorff.
W latach 1701-1703, 1704-1705 i 1706-1715 był austriackim posłem w Szwajcarii. W latach 1704-11 był tam jednocześnie przedstawicielem Karola III, króla Hiszpanii. Na zamówienie Frautmannsdorffa, szwajcarski Johann Caspar Wäber (1658-1730) tworzył malowidła Zurychu.

</doc>
<doc id="1369693" url="https://pl.wikipedia.org/wiki?curid=1369693" title="Edward Lubicz-Niezabitowski">
Edward Lubicz-Niezabitowski



</doc>
<doc id="1369694" url="https://pl.wikipedia.org/wiki?curid=1369694" title="Zsigmond Kunfi">
Zsigmond Kunfi

Zsigmond Kunfi (ur. 28 kwietnia 1879 w Nagykanizsy, zm. 18 listopada 1929 w Wiedniu) – węgierski nauczyciel, redaktor i polityk socjalistyczny. Studiował w Kolozsvárze w Transylwanii (obecnie Kluż-Napoka w Rumunii). Wcześnie zaczął pisać eseje i tłumaczyć, m.in. Anatole France’a. Pisał też o problemach społecznych i literaturze socjalistycznej dla pisma „Huszadik Század” i dostał się pod wpływ socjalistycznego teoretyka Szabó Ervina. Był aktywnym członkiem Socjaldemokratycznej Partii Węgier ("Magyarországi Szociáldemokrata Párt"). Został zastępcą redaktora dziennika partii socjalistycznej „Népszava”. Od 1908 do 1912 roku redaktor pisma „Szocialismus”. Był delegatem na nadzwyczajnym Kongresie Międzynarodówki Socjalistycznej w 1912 roku w Bazylei. Podczas rewolucji astrów w październiku 1918 roku był członkiem Węgierskiej Rady Narodowej. Uczestniczył w rządach proklamowanej po rozpadzie Austro-Węgier Węgierskiej Republiki Ludowej (premierów Mihály Károliego i Dénesa Berinkeya) jako minister pracy i opieki społecznej, minister spraw Chorwacji, Slawonii i Dalmacji i minister edukacji do 21 marca 1919.
Po proklamacji Węgierskiej Republiki Rad uczestniczył w Rewolucyjnej Radzie Rządzącej jako komisarz ludowy edukacji. 24 czerwca 1919 usunięty ze stanowiska, opowiedział się przeciw komunistycznej dyktaturze. Po obaleniu WRR w sierpniu 1919 roku w obawie przed aresztowaniem w ramach "białego terroru" uciekł do Wiednia, gdzie pracował jako redaktor naczelny "Arbeiter Zeitung" i publicysta "Világosság", a także jako wykładowca, związany z austriacką socjaldemokracją.
W latach 20. uzależnił się od morfiny, popełnił samobójstwo.

</doc>
<doc id="1369696" url="https://pl.wikipedia.org/wiki?curid=1369696" title="Artmix">
Artmix

„Artmix” – założone w 2001 roku przez Izabelę Kowalczyk (redaktorka naczelna) i Magdalenę Ujmę czasopismo internetowe poświęcone sztukom plastycznym i kulturze wizualnej, dostępne na platformie free.art.pl. 
Nowe treści publikowane były nieregularnie. W latach 2006–2015 „Artmix” ukazywał się w ramach internetowej wersji czasopisma „Obieg” prowadzonego przez Centrum Sztuki Współczesnej Zamek Ujazdowski w Warszawie, najpierw pod redakcją Izabeli Kowalczyk i Edyty Zierkiewicz, a od 2010 roku także Doroty Łagodzkiej. Ostatni numer „Artmixa” ukazał się w marcu 2015 roku. Czasopismo przestało działać wraz ze zmianą formuły „Obiegu”. Archiwum „Artmixa” dostępne jest w sieci. W sumie ukazały się trzydzieści cztery numery, z czego dziesięć na platformie free.art.pl, a dwadzieścia cztery w ramach „Obiegu”. 
W „Artmixie” publikowane były teksty krytyczne z zakresu nauk o sztuce i kulturze wizualnej w szerokim kontekście kulturowo-społecznym, niekiedy wywiady lub fragmenty książek. Większość publikowanych artykułów oscylowała wokół problematyki gender studies, często dotykając tematów tabu i sztuki zaangażowanej. 
Najważniejszym punktem odniesienia dla redakcji był feminizm, który prowadził do przewartościowania osiągnięć wymienionych dziedzin. Warto zauważyć też, że właśnie na łamach „Artmixu” przetoczyła się dyskusja na temat aktów cenzury wobec sztuki krytycznej. Pismo publikowało eseje polskich autorek i autorów, a także przekłady. Do „Artmixu” pisali m.in.: Monika Bakke, Alicja Bielawska, Jolanta Brach-Czaina, Sebastian Cichocki, Dominika Dzido, Łukasz Guzek, Agata Jakubowska, Wojciech Kozłowski, Paweł Leszkowicz, Anna Markowska, Anna Nacher, Łukasz Ronduda, Justyna Ryczek, Ewa Toniak, Magdalena Ujma, Urszula Usakowska-Wolff.
W „Artmixie” prezentowano twórczość artystek i artystów tworzących aktualnie, ale też tych, których twórczość wymaga ponownego odczytania lub odzyskania dla kultury. Można też było znaleźć informacje o aktualnych wydarzeniach w artystycznym świecie, recenzje, omówienia, wywiady. Pismo zostało podzielone na dwa działy: „art” – w którym umieszczano teksty krytyczne i „mix” – poświęcony aktualnym wydarzeniom. Każdy numer miał temat przewodni.
„Artmix” posiadał swoją galerię internetową redagowaną przez Bognę Burską (free.art.pl/galeria.artmix), na której można było zobaczyć m.in. prace: Bogny Burskiej, Fundacji 36,6, Elżbiety Jabłońskiej, Katarzyny Korzenieckiej, Doroty Podlaskiej.

</doc>
<doc id="1369698" url="https://pl.wikipedia.org/wiki?curid=1369698" title="Wysoczyzna Niemodlińska">
Wysoczyzna Niemodlińska

Wysoczyzna Niemodlińskia - największy mikroregion wchodzący w skład Równiny Niemodlińskiej, jej długość przekracza 30 km i 15 km szerokości. Większość obszaru makroregionu formuje nieznacznie falista równina moreny dennej zbudowana ze żwirów, piachów i głazów polodowcowych. Mikroregion ten powstał w efekcie działalności fluwioglacjalnej - wypływające z lodowca rzeki sformowały sandry ciągnące się od Tułowic na zachodzie, po Jaśkowice (powiat opolski) na wschodzie. Wyższe i bardziej zróżnicowanie pionowo są rejony południowo-zachodnie Wysoczyzny - duże ich powierzchnie (na wschód od doliny Ścinawy Niemodlińskiej) przybierają postać wydm. 
Znamienną cechą mikroregionu są torfowiska występujące w licznych tu zagłębieniach terenu. Największe z nich zlokalizowane są w rejonie Chrzelic - ich powierzchnia zajmują ok. 1000 ha, a miąższość sięga 300 cm. 

</doc>
<doc id="1369700" url="https://pl.wikipedia.org/wiki?curid=1369700" title="Trautmannsdorff">
Trautmannsdorff

Trautmannsdorff - austriacki ród arystokratyczny, który wydał wielu polityków i duchownych.

</doc>
<doc id="1369702" url="https://pl.wikipedia.org/wiki?curid=1369702" title="Kurator sztuki">
Kurator sztuki

Kurator sztuki, kurator wystaw – powstały w XX wieku zawód związany ze sztuką. Jest to osoba zajmująca się profesjonalnie organizacją wystaw (nie tylko sztuki) jako pewnych konceptów.
Podobnie jak w przypadku krytyki sztuki, można rozróżniać różne aspekty kuratorstwa, na przykład kuratorstwo towarzyszące, skoncentrowane wokół prac jednego artysty oraz kuratorstwo kreatywne, stawiające bardziej na „użycie” prac artystów w celu uzyskania jakiegoś efektu, zilustrowania jakiejś tezy lub zbudowania nowej intelektualnej całości.

</doc>
<doc id="1369704" url="https://pl.wikipedia.org/wiki?curid=1369704" title="Trolejbusy">
Trolejbusy



</doc>
<doc id="1369705" url="https://pl.wikipedia.org/wiki?curid=1369705" title="Karl Ernst von Waldstein">
Karl Ernst von Waldstein

Karl Ernst von Waldstein (ur. 1661, zm. 1713) austriacki dyplomata i polityk. Kawaler Orderu Złotego Runa.
Jego ojcem był hrabia Karl Ferdinand von Waldstein (1634-1702), dworzanin cesarza Leopolda I Habsburga. W latach 1700-1703 Karl Ernst von Waldstein był austriackim ambasadorem w Lizbonie. Później był marszałkiem dworu cesarskiego w Wiedniu. 
Jego żoną była Maria Theresia, hrabina von Losenstein (1666-1719). Ich dzieckiem była Maria Henriette Carolina Theresia Josephe von Waldstein (1702-1780).

</doc>
<doc id="1369707" url="https://pl.wikipedia.org/wiki?curid=1369707" title="Franz Ferdinand von Kuenburg">
Franz Ferdinand von Kuenburg

Franz Ferdinand von Kuenburg (ur. 5 lutego 1651 r. w Mossie, koło Gorycji; zm. 7 sierpnia 1731 r.) – austriacki duchowny i dyplomata, biskup lublański w latach 1701-1711, a następnie arcybiskup metropolita praski i prymas Czech od 1711 r.
Życiorys.
Rodzina i wykształcenie.
Jego rodzicami byli: hrabia Johann Friedrich von Kuenburg i Joannina von Cusman(n). Franz Ferdinand studiował w Salzburgu teologię i prawo kanoniczne. W 1670 r. został członkiem kapituły katedralnej w Pasawie oraz Salzburgu, gdzie później otrzymał funkcję scholastyka. 9 kwietnia 1689 r. otrzymał święcenia kapłańskie, a w 1698 r. został proboszczem parafii St. Moritz w gminie Friesach w Karyntii.
Biskup lublański.
Cesarz Leopold I nominował go w 1700 r. ordynariuszem lublańskim. Prowizję papieską na to stanowisko uzyskał 18 lipca 1701 r. Rozpoczął również starania o otrzymanie arcybiskupstwa salzburskiego.
Jako biskup lublański przeprowadził wizytację parafii oraz wiele miejsca poświęcił wykształceniu księży, poprzez utworzenie kolegium jezuickiego w Lublanie. Przeprowadził w 1706 r. synod diecezjalny oraz ujednolicił liturgię na terenie diecezji poprzez wydanie księgi "Rituale Labacense ad usum Romanum accomodatum". Ufundował także klasztor urszulanek na górze Schell, które zajęły się edukacją dziewcząt.
Kontynuował rozpoczętą przez jego poprzednika budowę katedry w Lublanie, według projektów Andrea Pozzo. W 1708 roku został austriackim posłem w Portugalii. 
Arcybiskup praski.
Po śmierci w Pradze abpa Jana Josefa Breunera został mianowany 10 kwietnia 1710 r. nowym arcybiskupem metropolitą praskim oraz prymasem Czech. Przebywał wówczas w Lizbonie, towarzysząc arcyksiężnej Marii Annie, królowej Portugalii. Wrócił do Monarchii Habsburskiej w 1711 r., uzyskując 11 maja tego samego roku prowizję papieską. Ingres do katedry św. Wita w Pradze odbył dopiero 14 kwietnia 1714 r. Tak długa zwłoka spowodowana była panującą w Pradze zarazą.
Tak jak poprzednicy starał się ograniczyć wpływy protestantyzmu w Czechach, stosując nieraz środki przymusu. Szczególny nacisk kładł na wychowanie religijne młodzieży. W 1722 r. opublikował nowy katechizm oraz erygował nowe parafie. W 1729 r. miała miejsce kanonizacja Jana Nepomucena. Zmarł w 1731 r.

</doc>
<doc id="1369712" url="https://pl.wikipedia.org/wiki?curid=1369712" title="Visions of Johanna">
Visions of Johanna

Visions of Johanna – piosenka skomponowana przez Boba Dylana, nagrana przez niego w lutym i wydana na albumie "Blonde on Blonde" w maju 1966 r.
Historia i charakter utworu.
Piosenka „Visions of Johanna” zaliczana jest przez krytyków do arcydzieł Dylana. Clinton Helin uważa ją za najlepiej zrealizowaną w studiu kompozycję ze wszystkich nagranych do tej pory. Należy ona także do utworów wywodzących się z głębin jego podświadomości czy też „podziemia”, które przecież sam stworzył.
W tym okresie twórczości Dylan w stosunkowo długich kompozycjach łączył obrazy i postacie w surrealistycznych wersach zderzających się z innymi surrealistycznymi wersami w tajemniczych, trudnych nieraz do jasnego zrozumienia zwrotkach, wywołujących jednak w słuchaczach i czytelnikach wrażenie nieodpartego piękna. Koresponduje z tym rozmazana, nieostra okładka albumu.
Utwór napisany jest z punktu widzenia narratora, schwytanego w ciasny, wręcz klaustrofobiczny związek z kobietą noszącą imię Louise. Wolny pozostaje jedynie jego umysł, który ściga nieosiągalne wyobrażenie Johanny. Podążając za tą wizją czytelnik/słuchacz przenosi się z miejsca na miejsce; z loftów nocnego Manhattanu do podziemi metra, do pustych placów, do tajemniczego muzeum, w którym „sądzona jest nieskończoność” (ang. oryg. „infinity goes up on trial”). Za narratorem czytelnik/słuchacz wychwytuje strzępki rozmów, spotyka dziwne postacie (m.in. zagubionego małego chłopca, który może być lustrzanym odbiciem narratora; „całonocne” dziewczyny w kolejce D; strażnika nocnego) i jest ścigany przez ducha elektryczności. Wszystkie te historie, które się mu przydarzają, stopniowo rozluźniają jego pojęcie rzeczywistości i w halucynacyjnym zakończeniu utworu pozostają już ostatecznie jedynie „wizje Johanny”.
Utwór ten jest jednym z ulubionych utworów „twardych” fanów Dylana. Tacy znawcy twórczości i życia Dylana jak np. Andy Gill (autor książki "Don't Think Twice, It's All Right") i Robert Shelton (autor "No Direction Home: The Life and Music of Bob Dylan") uważają „Visions of Johanna” za jeden z głównych utworów Dylana.
W 1982 r. czytelnicy The Telegraph wybrali ten utwór „najbardziej ulubioną piosenką Dylana”, pozostawiając „Like a Rolling Stone” i „It's Alright, Ma (I'm Only Bleeding)” zdecydowanie "ex aequo" na drugim miejscu.
Tajemniczość, wizyjność i niejasność treści kontrastuje z prostotą samej muzyki zbudowanej na czterech akordach. Przez cztery zwrotki schemat rymów to AAA BBBB CC. Ostatnia zwrotka to dramatyczne crescendo z rozciągniętym schematem rymów AAA BBBBBBB CC.
Wykonanie wokalne utworu jest na najwyższym poziomie. Niezwykłe i zaskakujące nieraz frazowanie Dylana, dodaje utworowi nowych znaczeń.
Chociaż zespołowe wykonanie piosenki na albumie "Blonde on Blonde" jest mistrzowskie, to jej solowa, akustyczna wersja z Manchesteru w Anglii, zarejestrowana na albumie "The Bootleg Series Vol. 4" całkowicie dorównuje oryginałowi. Zapowiadając ten utwór Dylan odrzuca oskarżenie, że jest to „piosenka narkotyczna”. Dla niego myślenie o tej piosence w ten sposób jest po prostu prostactwem. 
Nie jest jasne, czy kompozycja ta ma jakiekolwiek źródła w biografii Dylana. Została napisana w pół roku po rozstaniu z Joan Baez i właściwie w okresie ślubu muzyka z Sarą Noznisky (Lownds), ale próżno tu szukać jakiś powiązań.

</doc>
<doc id="1369713" url="https://pl.wikipedia.org/wiki?curid=1369713" title="Hoop">
Hoop

Osoby
Zespoły sportowe
Miejscowości
Filmy

</doc>
<doc id="1369717" url="https://pl.wikipedia.org/wiki?curid=1369717" title="Małgorzata Cybulska">
Małgorzata Cybulska



</doc>
<doc id="1369725" url="https://pl.wikipedia.org/wiki?curid=1369725" title="Parabola semikubiczna">
Parabola semikubiczna

Parabola semikubiczna (półsześcienna) – krzywa płaska zdefiniowana parametrycznie jako:
Parametr może być usunięty, wówczas równanie krzywej ma postać:
Równanie biegunowe paraboli semikubicznej dane jest wzorem:
Krzywą tę zbadał i opisał jako pierwszy angielski matematyk William Neile (1637–1670).
Własności.
Szczególny przypadek paraboli semikubicznej, nazywany wówczas parabolą Neile’a, może być użyty jako definicja ewoluty paraboli:
Rozwinięcie katakaustyki kubicznej Tschirnhausena ukazje, iż również jest to parabola semikubiczna:

</doc>
<doc id="1369726" url="https://pl.wikipedia.org/wiki?curid=1369726" title="Nikołaj Pusanow">
Nikołaj Pusanow



</doc>
<doc id="1369728" url="https://pl.wikipedia.org/wiki?curid=1369728" title="Heinrich Wilhelm von Waldeyer-Hartz">
Heinrich Wilhelm von Waldeyer-Hartz



</doc>
<doc id="1369729" url="https://pl.wikipedia.org/wiki?curid=1369729" title="Mabthera">
Mabthera



</doc>
<doc id="1369730" url="https://pl.wikipedia.org/wiki?curid=1369730" title="Młodzieńcze przewlekłe zapalenie stawów">
Młodzieńcze przewlekłe zapalenie stawów



</doc>
<doc id="1369731" url="https://pl.wikipedia.org/wiki?curid=1369731" title="Niedomykalność zastawki dwudzielnej">
Niedomykalność zastawki dwudzielnej



</doc>
<doc id="1369735" url="https://pl.wikipedia.org/wiki?curid=1369735" title="Paweł Mostowski">
Paweł Mostowski



</doc>
<doc id="1369737" url="https://pl.wikipedia.org/wiki?curid=1369737" title="Pisarze braci polskich">
Pisarze braci polskich

Pisarze braci polskich – twórcy, którzy w okresie reformacji byli zwolennikami unitarianizmu, należący do wspólnoty braci polskich – wyznania powstałego w łonie kalwinizmu (rozłam nastąpił w 1562). Przez przeciwników należących do kalwinistów zostali przezwani „arianami”, którzy ich poglądy wiązali z doktryną teologiczną, sformułowaną w III w. n.e. w Aleksandrii przez Ariusza. Poglądy unitariańskie przyjęli od Miguela Serveta w dobie renesansu za pośrednictwem włoskich reformatorów takich jak Faust Socyn, którzy zmuszeni do opuszczenia Włoch osiedlali się w Polsce. Ośrodkiem ich działalności stał się Raków, gdzie założyli pierwszą własną szkołę – Akademię Rakowską.
Charakterystyka.
Sami nazywali siebie „braćmi polskimi” lub „chrystianami”. Odrzucali oni dogmat o boskości Chrystusa oraz o jednym Bogu w trzech osobach, jako tezy sprzeczne z rozumem; byli prekursorami oświeceniowego racjonalizmu. Główny nacisk kładli na ponowne odczytanie Ewangelii i zawarte w niej wskazówki dotyczące zasad miłości bliźniego oraz sprawiedliwości społecznej. Byli przeciwnikami kary śmierci i zaborczych wojen, wskazywali bardzo daleko idącą tolerancję religijną. W obrębie swej wspólnoty dokonali pełnej emancypacji kobiet (zwłaszcza jeśli chodzi o sprawowanie urzędów kościelnych). Zdarzało się, że we własnych majątkach dokonywali uwłaszczenia chłopów; próbowali zakładać gminy społeczne (rodzaj „chrześcijańskich komun”, opartych na zasadach równości i wspólnego korzystania z dóbr materialnych).
Przede wszystkim zaś oddali ogromne usługi kulturze polskiej. Zakładali nowoczesne, jak na owe czasy, szkoły (w 1602 roku w Rakowie, ewangelicka w Pińczowie), drukarnie (w 1574 w Krakowie Aleksego Rodeckiego, oraz w 1602 w Rakowie jego zięcia Sebastiana Sternackiego). Pisali podręczniki, tłumaczyli na język polski Pismo Święte (m.in. Biblia nieświeska). W 1658 – dwadzieścia lat po zlikwidowaniu Akademii Rakowskiej – sejm wydał uchwałę skazującą braci polskich na wygnanie lub zmianę religii pod groźbą kary śmierci.
Pisarze braci polskich byli przede wszystkim myślicielami i propagatorami swojej religii. Ich poglądy wykraczały jednak poza sprawy wiary. Dotykały kwestii społecznych, politycznych, prawnych, moralnych i filozoficznych. "Katechizm Rakowski", wydane w 1604 w Rakowie wyznanie wiary braci polskich, głoszące (jako jedno z pierwszych dzieł w historii Europy) zasadę racjonalizmu i tolerancji religijnej inspirowało m.in. Konstytucję Stanów Zjednoczonych.
Przedstawiciele.
Najwybitniejsi ideolodzy braci polskich:
Oprócz ideologów wśród braci polskich spotykamy też znakomitych poetów. Najwybitniejszym był Wacław Potocki (1621–1696). Drugim był Zbigniew Morsztyn (1628–1689), bliski krewny Jana Andrzeja. Miał bardzo bogaty życiorys. Uczestniczył w wojnach kozackich szwedzkich. Po 1658 wyemigrował z kraju, przebywał na Prusach jako dworzanin i dyplomata ks. Bogusława Radziwiłła. Zmarł na emigracji. Jest autorem lekkich, często żartobliwych wierszy, pomieszczonych w zbiorze „Muza domowa”, gdzie znajdujemy jednak i utwory tragiczne, jak "Duma niewolnicza", lub piękny poemat o niedolach współwyznawców – "Pieśń o ucisku". Prócz tego napisał cykl wierszy religijnych w duchu mistycznej i alegorycznej poezji barokowej – "Emblemata". 
Z innych poetów warto wymienić jeszcze Jana Stojeńskiego (1590–1654), autora wierszy religijnych; jego ojciec, Piotr Statorius-Stojeński, był reformatorem szkoły braci polskich w Pińczowie i autorem pierwszej polskiej gramatyki (w języku łacińskim). Poetą związanym z braćmi polskimi był kalwinista Erazm Otwinowski (1526–1614), kurator i nauczyciel szkoły w Pińczowie. Jakub Teodor Trembecki napisał wiersze różne i fraszki (podpisane kryptonimem: J. T. T.). Walerian Otwinowski napisał "Respons". Samuel Otwinowski przełożył piękną polską prozą Saadiego "Perską księgę nazwaną Giulistan to jest Ogród Różany", napisał "Historia turecka". Hieronim Moskorzowski przetłumaczył tekst Katechizmu na łacinę. Napisał m.in.: diariusz oraz dzieło polemiczne "Oratio, qua continetur brevis calumniarum depulsio...". Jan Mączyński wydał pierwszy wielki łacińsko-polski słownik "Lexicon Latino Polonicum Ex Optimis Latinae Linguae Scriptoribus Concinnatum". Mikołaj Kochanowski przetłumaczył "Moralia" Plutarcha na język polski i napisał "Rotuły do synów swych". Olbrycht Karmanowski był autorem wierszy, w tym cyklu "Pieśni pokutne". Autorem dzieła, "Historia belli cosacco-polonici" był Samuel Grądzki.
Jerzy Blandrata, który napisał traktat medyczny (ginekologia), dedykowany królowej Bonie: "Gynaeceorum ex Arystoteli et Bonaciolo [...] noviter excerpta de fecundatione, gravitate, partu et puerperio". Marcin Krowicki napisał m.in. "Obrona nauki prawdziwej i wiary starodawnej krześciańskiej". Praca Stanisława Lubienieckiego "Theatrum cometicum..." to największe siedemnastowieczne dzieło o kometach, jeszcze obecnie wykorzystywane jako źródło cennych informacji naukowych. Zawiera opisy około 600 komet, wszystkich jakie widziano na niebie od biblijnego potopu do 1665. Jeden z kraterów Księżyca został nazwany, na cześć astronoma, jego nazwiskiem: Lubieniecki (krater księżycowy). Natomiast Jan Niemojewski był autorem pism polemicznych, m.in.: "Ukazanie iż kościół rzymski papieski nie jest apostolski...". "Catechesis minor juventuti religione christiana imbuendae conscripta" jest dziełem Walentego Smalca. Joachim Stegmann napisał nowatorski podręcznik do nauki matematyki i geometrii. Założyciel miasta Szlichtyngowa, Jan Jerzy Szlichtyng, napisał komentarze do Nowego Testamentu. Jonasz Szlichtyng "Wyznanie wiary zborów tych, które się w Polsce Chrystiańskim tytułem pieczętuj". Andrzej Wiszowaty jest autorem 62 prac z dziedziny teologii, filozofii, religii i etyki, m.in. "Religio rationalis seu de rationis judicio – O religii zgodnej z rozumem, czyli traktat o posługiwaniu się sądem rozumu także w sprawach teologicznych i religijnych"; wydawca dorobku braci polskich, monumentalnego wydawnictwa "Bibliotheca Fratrum Polonorum", jego syn Benedykt Wiszowaty jest twórcą "Catecheses Ecclesiarum Polonicarum". "Compendium religionis Christiana", było dziełem spolonizowanego austriackiego barona Johanna Ludwiga von Wolzogena. Andrzej Lubieniecki (zm. 1623) napisał swoje najważniejsze dzieło: "Poloneutichia abo Królestwa Polskiego szczęście, a przy tym i W. Księstwa Litewskiego. A potem tegoż szwankowanie w roku 1612 i 1613". Samuel Przypkowski był zwolennikiem całkowitego rozdziału Kościoła od państwa, co zawarł w rozprawie: "Dissertatio de pace et concordia ecclesiae" ("Rozprawa o pokoju i zgodzie w Kościele"). Najważniejszym dziełem Jerzego Szomana jest autobiograficzny "Testamentum ultimae voluntatis". W 1577 powstał "Nowy Testament w przekładzie Marcina Czechowica".
"Bibliotheca Fratrum Polonorum quos Unitarios vocant" z 1668 zawiera zbiór najważniejszych dzieł pisarzy ariańskich.

</doc>
<doc id="1369738" url="https://pl.wikipedia.org/wiki?curid=1369738" title="Zjawiska masowe">
Zjawiska masowe

Zjawiska masowe – zjawiska, które powtarzają się często oraz badane w dużej masie wykazują określone prawidłowości.
Prawidłowości tych nie można dostrzec analizując pojedyncze przypadki.
Badania empiryczne opierają się na bezpośrednim, zmysłowym poznawaniu zjawisk i sytuacji. Badane zjawiska mogą mieć charakter zjawisk pojedynczych lub masowych. 
Do zjawisk pojedynczych zalicza się te, które są zupełnie jedynymi i niepowtarzalnymi zjawiskami. Zjawiska masowe natomiast to te, które występują wielokrotnie lub przynajmniej dwa razy. Czasopismo „Nowa Szkoła” jest zjawiskiem pojedynczym, natomiast czasopismo pedagogiczne należy do zjawisk masowych, ponieważ tylko na terenie Polski publikuje się ich kilkadziesiąt. Nauczycielka Anna Chmielewska z miasta R. jest zjawiskiem pojedynczym, natomiast nauczycielka wczesnej edukacji jest zjawiskiem masowym. 
Przy dokonywaniu badań i studiowaniu zjawisk masowych często używa się metod statystycznych, nie są one w ogóle wykorzystywane przy badaniu zjawisk pojedynczych. Pomimo że metody statystyczne umożliwiają badanie zarówno cech jakościowych, jak i ilościowych, to jednak opracowania statystyczne są bardziej charakterystyczne dla cech ilościowych. Określenie zjawisk masowych jest proste. Nie jest ono jednak pomocne przy podejmowaniu decyzji o zastosowaniu metod statystycznych. Troje uczniów to już zbiorowość, jednak przy badaniu stosowanie metod statystycznych jest niekorzystne i nieużyteczne. Metody statystyczne bowiem stosuje się dopiero dla „bardziej masowych” zjawisk, czyli dla zbiorowości wielkości klasy szkolnej, szkolnego koła zainteresowań, grupy przedszkolnej, itp. W tym przypadku – przy odpowiednio dużej wielkości grupy, metody statystyczne staną się przydatne.

</doc>
<doc id="1369739" url="https://pl.wikipedia.org/wiki?curid=1369739" title="Toumai Air Chad">
Toumai Air Chad



</doc>
<doc id="1369742" url="https://pl.wikipedia.org/wiki?curid=1369742" title="Braille Chess Magazine">
Braille Chess Magazine

The Braille Chess Magazine – brytyjskie czasopismo szachowe dla osób niewidomych, drukowane alfabetem Braille’a.

</doc>
<doc id="1369743" url="https://pl.wikipedia.org/wiki?curid=1369743" title="American Chess Magazine">
American Chess Magazine

The American Chess Magazine – najstarsze amerykańskie czasopismo szachowe, ukazujące się w latach 1846–1847 pod redakcją C.H.Stanleya. W 2016 wznowiono wydanie tego czasopisma.

</doc>
<doc id="1369746" url="https://pl.wikipedia.org/wiki?curid=1369746" title="Aproksymacja liniowa">
Aproksymacja liniowa

Aproksymacja liniowa funkcji – przybliżenie jej za pomocą funkcji liniowej.
Interpolacja liniowa.
Szczególnym przypadkiem aproksymacji liniowej jest interpolacja liniowa, w której wybierane są dwa różne argumenty funkcji, zwane węzłami, po czym konstruowana jest funkcja liniowa mająca w węzłach te same wartości co funkcja przybliżana.
Aproksymacja za pomocą wzoru Taylora.
Dla danej funkcji różniczkowalnej formula_1 jednej zmiennej, na mocy wzoru Taylora dla formula_2 można napisać:
gdzie formula_4 jest tzw. resztą Peana, spełniającą warunek:
Wyrażenie aproksymujące powstaje przez odrzucenie reszty:
i przybliżenie to jest tym lepsze, im formula_7 jest bliższe formula_8 Wyrażenie po prawej stronie przedstawia równanie prostej stycznej do wykresu funkcji formula_9 w punkcie o współrzędnych formula_10
Analogiczne wyrażenie otrzymamy dla funkcji o wartościach (lub argumentach) wektorowych, przy czym pochodną zastępuje macierz Jacobiego funkcji. Na przykład jeżeli formula_11 jest funkcją rzeczywistą dwóch zmiennych, otrzymujemy wzór:
Wyrażenie po prawej stronie przedstawia równanie płaszczyzny stycznej do powierzchni, będącej wykresem funkcji formula_13 w punkcie o współrzędnych formula_14
Uogólnienie powyższego na przypadek przestrzeni Banacha wygląda następująco:
gdzie formula_16 jest pochodną Frecheta funkcji formula_1 dla formula_18
Przykład.
Aproksymację liniową można wykorzystać do obliczenia przybliżonej wartości formula_19

</doc>
<doc id="1369747" url="https://pl.wikipedia.org/wiki?curid=1369747" title="British Chess Review">
British Chess Review

The British Chess Review – brytyjskie czasopismo szachowe, wydawane w Londynie w latach 1853-1854, pod redakcją D.Harrwitza.

</doc>
<doc id="1369749" url="https://pl.wikipedia.org/wiki?curid=1369749" title="Bulletin ouvrier des échecs">
Bulletin ouvrier des échecs

Bulletin ouvrier des échecs – miesięcznik szachowy, ukazujący się we Francji w latach 1935–1946 (z wyjątkiem lat II wojny światowej).

</doc>
<doc id="1369752" url="https://pl.wikipedia.org/wiki?curid=1369752" title="Nataf">
Nataf

Nataf (hebr.: נטף) - wieś położona w samorządzie regionu Matte Jehuda, w Dystrykcie Jerozolimy, w Izraelu.
Leży w górach Judei w odległości 15 km na zachód od Jerozolimy. Leży przy granicy terytoriów Autonomii Palestyńskiej.
Historia.
Osada została założona w 1982.

</doc>
<doc id="1369753" url="https://pl.wikipedia.org/wiki?curid=1369753" title="Gizo (Izrael)">
Gizo (Izrael)

Gizo (hebr.: גיזו) - wieś położona w samorządzie regionu Matte Jehuda, w Dystrykcie Jerozolimy, w Izraelu.
Leży w górach Judei.
Historia.
Pierwotnie w tym miejscu znajdowały się pola uprawne należące do arabskiej wioski Bajt Dżiz. Podczas wojny o niepodległość, w dniu 27 lub 30 maja 1948 jeden z batalionów 7 Brygady Pancernej zdobył wioskę. Jej mieszkańcy wcześniej opuścili swoje domy. W kilka dni później rozpoczęto budowę Drogi Birmańskiej, która przebiegała przy ruinach wsi.
Współczesna wieś Gizo została założona w 1960.

</doc>
<doc id="1369754" url="https://pl.wikipedia.org/wiki?curid=1369754" title="Zanieczyszczenia refrakcyjne">
Zanieczyszczenia refrakcyjne

Zanieczyszczenia refrakcyjne – zanieczyszczenia chemiczne, które nie podlegają bądź podlegają jedynie w minimalnym stopniu rozkładowi biologicznemu za pośrednictwem mikroorganizmów. Zanieczyszczenia te są w niewielkim stopniu usuwane ze ścieków w klasycznych procesach oczyszczania w oczyszczalniach komunalnych. Do tego typu zanieczyszczeń zalicza się między innymi:
Szczególną grupę zanieczyszczeń chemicznych refrakcyjnych stanowią związki toksyczne to jest pierwiastki, związki chemiczne, substancje, a także czynniki fizyczne wywołujące w organizmach roślinnych, zwierzęcych i u człowieka zaburzenia fizjologiczne, uszkodzenia, a przy odpowiednio wysokich dawkach śmierć. Do groźnych trucizn zalicza się między innymi:
Wymienione powyżej zanieczyszczenia toksyczne mają co najmniej jedną z następujących właściwości: działanie rakotwórcze, działanie mutagenne (wywołujące zmiany dziedziczne – mutacje prowadzące do kalectwa), działanie teratogenne (prowadzące do zaburzeń w rozwoju embrionalnym człowieka lub zwierząt wywołujące w efekcie kalectwo), zdolność do bioakumulacji w łańcuchu pokarmowym zwierząt i ludzi.
Większość zanieczyszczeń toksycznych posiada również cechy refrakcyjne, przez co nie są one usuwane ze ścieków w procesach oczyszczania w oczyszczalniach miejskich i przedostają się do wód powierzchniowych. Mogą one także zahamować procesy biologicznego oczyszczania ścieków. Niektóre z tych zanieczyszczeń zachowują cechy groźnych trucizn nawet wówczas gdy ich ilość w wodach powierzchniowych jest śladowa (np. niektóre dioksyny) rzędu setnych i tysięcznych części mg/l (mikrozanieczyszczenia). Dzieje się tak dzięki zdolności do kumulowania się tych zanieczyszczeń w organizmach. Możliwość wyeliminowania lub znacznego ograniczenia zawartości tych zanieczyszczeń w dopływie do oczyszczalni wynika z przestrzegania warunków doprowadzania ścieków przemysłowych do miejskiej sieci kanalizacyjnej.
Warunki te określają konieczność i zakres podczyszczania ścieków przemysłowych, w szczególności wówczas gdy zawierają one metale ciężkie i inne substancje toksyczne, wolne kwasy i zasady, oleje i tłuszcze, odpływy ze szpitali zakaźnych i substancje wybuchowe, łatwopalne czy radioaktywne.

</doc>
<doc id="1369755" url="https://pl.wikipedia.org/wiki?curid=1369755" title="Moca Illit">
Moca Illit

Moca Illit (hebr. מוצא עילית; pol. "Górna Moca") - wieś położona w samorządzie regionu Matte Jehuda, w Dystrykcie Jerozolimy, w Izraelu.
Leży w górach Judzkich w odległości około 2 km na zachód od Jerozolimy, w otoczeniu miejscowości Mewasseret Cijjon, moszawu Bet Zajit i jerozolimskiego osiedla Moca.
Historia.
Osada została założona w 1933 przez żydowskich mieszkańców pobliskiej jerozolimskiej dzielnicy Moca. Pierwotnie był to moszaw, który później przekształcił się w wieś.
Gospodarka.
Swoją siedzibę ma tutaj firma "Israelimages.com - Pictures of Israel", prowadząca znany izraelski społecznościowy portal internetowy.
Komunikacja.
Przy wiosce przebiega autostrada nr 1 (Tel Awiw–Jerozolima).

</doc>
<doc id="1369756" url="https://pl.wikipedia.org/wiki?curid=1369756" title="Newe Szalom">
Newe Szalom

Newe Szalom (hebr.: נווה שלום; arab. واحة السلام; pol. "Oaza pokoju") – wieś położona w samorządzie regionu Matte Jehuda, w Dystrykcie Jerozolimy, w Izraelu.
Leży na północ od miasta Bet Szemesz w górach Judzkich, w otoczeniu kibuców Nahshon i Harel oraz moszawów Ta’oz i Mesillat Cijjon. Mieszkają tutaj żydowscy i arabscy obywatele Izraela, prowadząc edukacyjną pracę na rzecz pokoju, równości i porozumienia pomiędzy obydwoma narodami (izraelskim i palestyńskim).
Historia.
Pierwotnie w tym miejscu znajdowała się pustelnia o powierzchni 40 ha, którą trapiści z klasztoru w Latrun wynajmowali ludziom poszukującym samotności. W 1969 na to miejsce zwrócił uwagę dominikański zakonnik Bruno Hussar (z pochodzenia był egipskim Żydem), który uważał, że konflikt izraelsko-arabski ma podłoże religijne. Marzył on o zbudowaniu w Izraelu społeczeństwa chrześcijańsko-żydowsko-muzułmańskiego, które potrafiłoby współistnieć w pokoju. W 1972 Bruno Hussar wydzierżawił 120 akrów ziemi od klasztoru w Latrun i samotnie zamieszkał na szczycie wzgórza. Początkowo nie posiadał bieżącej wody ani elektryczności, jednakże stopniowo wzrastało zainteresowanie jego projektem. W 1977 zaproszono Hussara do pierwszej prelekcji dotyczącej konfliktu żydowsko-arabskiego w jednej ze szkół średnich. W 1978 w Newe Szalom osiedliło się pierwszych pięć rodzin (cztery żydowskie i jedna arabska), a w 1988 mieszkało tutaj już dwanaście rodzin (siedem żydowskich i pięć arabskich). Do 1998 w wiosce osiedliło się trzydzieści pięć rodzin, a kolejnych dwadzieścia wyraziło chęć członkostwa. Nazwę zaczerpnięto z tekstu Księgi Izajasza 32:18
22 czerwca 2006 brytyjski progresywny muzyk Roger Waters z zespołu Pink Floyd dał w Newe Szalom koncert., na który przyjechało ponad 50 tys. fanów.
Edukacja.
Działalność edukacyjna jest kluczową i podstawową działalnością prowadzoną w wiosce. Wpływa to na rozbudowę infrastruktury i wszystkie plany zagospodarowania przestrzennego. Znajdują się tutaj trzy instytucje edukacyjne:
Laureat Pokojowej Nagrody Nobla amerykański dziennikarz i pisarz pochodzenia żydowskiego Elie Wiesel powiedział: „Gdy Żydzi i Arabowie żyją razem – to oni wywołują cud; Newe Szalom/Wahat as-Salam jest takim cudem. Zasługuje to na nasze najbardziej entuzjastyczne poparcie, dając nam wielkią nadzieję”. Palestyński przywódca polityczny Faisal al-Husseini powiedział: „Chciałbym zobaczyć moment, gdy coś takiego jak Newe Szalom/Wahat as-Salam będzie nie tylko między Palestyńczykami a Izraelczykami, ale między wszystkimi ludźmi na Bliskim Wschodzie”. Amerykańska działaczka polityczna Hillary Rodham Clinton powiedziała: „W rzeczywistości pokój zaczyna się w naszych domach, w społecznościach takich jak ta i w naszych sercach. Tego trzeba się nauczyć, a następnie przekazać naszym dzieciom”.
Gospodarka.
Gospodarka wioski opiera się na rolnictwie, sadownictwie, edukacji i turystyce.
Komunikacja.
Na północny zachód od wioski przebiega droga ekspresowa nr 3 (Aszkelon-Modi’in-Makkabbim-Re’ut), którą jadąc na północny wschód dojeżdża się do Latrun i węzła drogowego z autostradą nr 1 (Tel Awiw-Jerozolima), natomiast jadąc na zachód dojeżdża się do kibucu Nahshon i moszawu Bekoa.

</doc>
<doc id="1369757" url="https://pl.wikipedia.org/wiki?curid=1369757" title="L.Stadt (album)">
L.Stadt (album)

L.Stadt – debiutancki album polskiego zespołu rockowego L.Stadt, wydany 29 lutego 2008. Na płycie słychać inspiracje nowymi brzmieniami, a także surową estetyką lat 60., m.in. The Beatles i The Velvet Underground. Album zawiera 12 kompozycji i 1 utwór bonusowy, wszystkie w języku angielskim oprócz numeru "Londyn".
Lista utworów.
Bonus: 
Wersja promocyjna.
Ukazała się również wersja promocyjna płyty, nieprzeznaczona do sprzedaży. Zawierała ona pięć utworów do wyboru dla dziennikarzy:

</doc>
<doc id="1369761" url="https://pl.wikipedia.org/wiki?curid=1369761" title="Cur Hadassa">
Cur Hadassa

Cur Hadassa (hebr. צור הדסה; oficjalna pisownia w ang. Tzur Hadassah) – wieś komunalna położona w Samorządzie Regionu Matte Jehuda, w Dystrykcie Jerozolimy, w Izraelu.
Położenie.
Wieś jest położona wśród zalesionych wzgórz Judei.
Historia.
Pierwotnie w tej okolicy była położona arabska wioska Ras Abu Ammar. Podczas I wojny izraelsko-arabskiej w drugiej połowie maja 1948 wioskę zajęły egipskie oddziały. Podczas operacji Ha-Har w nocy z 20 na 21 października 1948 wioskę zajęli Izraelczycy. Mieszkańcy zostali wysiedleni, a wszystkie domy wyburzono.
Współczesna wioska żydowska została założona w 1960.

</doc>
<doc id="1369762" url="https://pl.wikipedia.org/wiki?curid=1369762" title="Serigim">
Serigim

Serigim (hebr. שריגים) - wieś położona w samorządzie regionu Matte Jehuda, w Dystrykcie Jerozolimy, w Izraelu.
Leży w górach Judei.
Historia.
Osada została założona w 1960 jako rolniczy moszaw. W późniejszych latach został przekształcony w wioskę.
Komunikacja.
Przy wiosce przebiega droga ekspresowa nr 38 (Sza’ar ha-Gaj–Bet Guwrin).

</doc>
<doc id="1369767" url="https://pl.wikipedia.org/wiki?curid=1369767" title="Ajn Nakkuba">
Ajn Nakkuba

Ajn Nakkuba (, ) - wieś położona w samorządzie regionu Matte Jehuda, w Dystrykcie Jerozolimy, w Izraelu.
Położenie.
Leży w górach Judzkich w odległości około 12 km na zachód od Jerozolimy, w otoczeniu miasteczek Abu Ghausz i Mewasseret Cijjon, moszawu Bet Nekofa, kibucu Cowa i wioski Ajn Rafa.
Historia.
Osada została założona w 1962 roku przez arabskich uchodźców ze zniszczonej w kwietniu 1948 roku arabskiej wioski Bajt Nakkuba. Na miejscu tej zniszczonej wsi powstał w 1949 roku moszaw Bet Nekofa i powracający arabscy mieszkańcy nie mogli tam zamieszkać. Z tego powodu przy arabskiej wiosce Ajn Rafa powstał obóz uchodźców, który w 1976 roku został uznany za osobną wioskę.
Komunikacja.
Przez wioskę przebiega lokalna droga, którą jadąc na południowy zachód dojeżdża się do wioski Ajn Rafa, natomiast w kierunku północno-wschodnim dojeżdża się do węzła drogowego z autostradą nr 1.

</doc>
<doc id="1369771" url="https://pl.wikipedia.org/wiki?curid=1369771" title="Ajn Rafa">
Ajn Rafa

Ajn Rafa (hebr. עין ראפה; arab. عين رافه) – wieś położona w samorządzie regionu Matte Jehuda, w Dystrykcie Jerozolimy, w Izraelu.
Leży w górach Judzkich w odległości około 14 km na zachód od Jerozolimy, w otoczeniu miasteczek Abu Ghausz, wioski Ajn Nakkuba, kibucu Cowa i moszawu Giwat Je’arim.
Historia.
Osada została założona w 1948 roku, kiedy arabska rodzina Barhum przeprowadziła się tutaj z pobliskiej wsi Suba. Rozwój wioski nastąpił po zniszczeniu okolicznych arabskich wiosek przez żydowskie oddziały Hagany. Wiele z arabskich rodzin osiedliło się wówczas tutaj.
Komunikacja.
Przez wioskę przebiega lokalna droga, którą w kierunku północno-wschodnim dojeżdża się do wioski Ajn Nakkuba, a następnie do węzła drogowego z autostradą nr 1.

</doc>
<doc id="1369772" url="https://pl.wikipedia.org/wiki?curid=1369772" title="Uzans">
Uzans



</doc>
<doc id="1369773" url="https://pl.wikipedia.org/wiki?curid=1369773" title="Kefar ha-No’ar Kirjat Je’arim">
Kefar ha-No’ar Kirjat Je’arim

Kefar ha-No’ar Kirjat Je’arim (hebr.: כפר הנוער קריית יערים, tłumaczenie: Wioska Młodych Kirjat Je’arim) - wieś położona w samorządzie regionu Matte Jehuda, w Dystrykcie Jerozolimy, w Izraelu.
Leży w górach Judei, w pobliżu miasta Jerozolimy.
Historia.
Osada została założona w 1952 przez imigrantów z Etiopii i ZSRR.

</doc>
<doc id="1369775" url="https://pl.wikipedia.org/wiki?curid=1369775" title="En Karem">
En Karem

En Karem (hebr.: ביה"ס עין כרם) - wieś położona w samorządzie regionu Matte Jehuda, w Dystrykcie Jerozolimy, w Izraelu.
Leży w górach Judei, w pobliżu miasta Jerozolimy.
Historia.
Osada została założona w 1952 jako ośrodek edukacyjny dla okolicznych osiedli rolniczych.

</doc>
<doc id="1369776" url="https://pl.wikipedia.org/wiki?curid=1369776" title="Échec et Mat">
Échec et Mat

Échec et Mat – belgijski dwumiesięcznik szachowy, wydawany w latach 1947-1949 pod redakcją V.Soultanbeieffa.

</doc>
<doc id="1369777" url="https://pl.wikipedia.org/wiki?curid=1369777" title="Etanim">
Etanim

Etanim (hebr. איתנים; oficjalna pisownia w ang. Eitanim) – wieś położona w Samorządzie Regionu Matte Jehuda, w Dystrykcie Jerozolimy, w Izraelu.
Położenie.
Leży w górach Judei, w pobliżu miasta Jerozolimy.
Historia.
Pierwotnie w okolicy tej znajdowała się arabska wioska Bajt Umm al-Majs. Podczas I wojny izraelsko-arabskiej w drugiej połowie maja 1948 wioskę zajęły egipskie oddziały. Podczas operacji Ha-Har w nocy z 20 na 21 października 1948 wioskę zajęli Izraelczycy. Mieszkańcy zostali wysiedleni, a wszystkie domy wyburzono.
Współczesna osada została założona w 1950 jako ośrodek leczenia gruźlicy, w 1952 utworzony jako wieś.

</doc>
<doc id="1369778" url="https://pl.wikipedia.org/wiki?curid=1369778" title="Zanieczyszczenia biogenne">
Zanieczyszczenia biogenne

Zanieczyszczenia biogenne – rodzaj zanieczyszczeń. Są to pierwiastki i sole mineralne potrzebne do rozwoju żywych organizmów (biogeny). Do podstawowych biogenów zaliczane są związki azotu i fosforu. W ściekach miejskich zarówno nieoczyszczonych jak i biologicznie oczyszczonych znajdują się duże ilości tych zanieczyszczeń. Ścieki te odprowadzane do rzek i jezior zwiększają ich żyzność wzbogacając w substancje pokarmowe, powodując ich przedwczesne starzenie, czyli eutrofizację. Wynikiem eutrofizacji jest masowy rozwój glonów, które obumierając i ulegając rozkładowi powodują wtórne zanieczyszczenie wód do wystąpienia procesów gnicia włącznie.

</doc>
<doc id="1369780" url="https://pl.wikipedia.org/wiki?curid=1369780" title="Giwat Szemesz">
Giwat Szemesz

Giwat Szemesz (hebr.: גבעת שמש) – wieś położona w samorządzie regionu Matte Jehuda, w Dystrykcie Jerozolimy, w Izraelu.
Leży w górach Judei, w pobliżu miasta Jerozolimy.
Historia.
Osada została założona w 1954.

</doc>
<doc id="1369781" url="https://pl.wikipedia.org/wiki?curid=1369781" title="Kefar Zoharim">
Kefar Zoharim

Kefar Zoharim (hebr.: כפר זוהרים) – wieś położona w samorządzie regionu Matte Jehuda, w Dystrykcie Jerozolimy, w Izraelu.
Leży w górach Judei.
Historia.
Osada została założona w 1993.
Komunikacja.
Przy wiosce przebiega droga ekspresowa nr 35 (Aszkelon–Hebron).

</doc>
<doc id="1369787" url="https://pl.wikipedia.org/wiki?curid=1369787" title="Jedida">
Jedida

Jedida (hebr.: ידידה) – wieś położona w samorządzie regionu Matte Jehuda, w Dystrykcie Jerozolimy, w Izraelu.
Leży w górach Judei.
Historia.
Osada została założona w 1964.

</doc>
<doc id="1369790" url="https://pl.wikipedia.org/wiki?curid=1369790" title="Dajr Rafat">
Dajr Rafat

Dajr Rafat (hebr. דיר ראפאת) - wieś położona w samorządzie regionu Matte Jehuda, w Dystrykcie Jerozolimy, w Izraelu.
Leży w górach Judei.

</doc>
<doc id="1369794" url="https://pl.wikipedia.org/wiki?curid=1369794" title="Głową w dół">
Głową w dół

Głową w dół – debiutancki album polskiego zespołu rockowego, Organizm, wydany 21 stycznia 2008, przez Kuka Records. Na brzmieniu płyty silnie odcisnęły piętno takie zespoły jak Joy Division i Sonic Youth, a z rodzimego podwórka - Republika. Płyta zawiera 13 kompozycji.

</doc>
<doc id="1369796" url="https://pl.wikipedia.org/wiki?curid=1369796" title="Antoni Lucci">
Antoni Lucci

Antoni Lucci (ur. 2 sierpnia 1681 w Agnone del Sannino we Włoszech, zm. 25 lipca 1752 w Bovino) – włoski franciszkanin konwentualny, biskup, błogosławiony.
Uczył się najpierw w rodzinnym Agnone del Sannino, a następnie w Neapolu i w Asyżu. Będąc już franciszkaninem poznał późniejszego świętego Franciszka Antoniego Fasaniego.
Był profesorem i prefektem studiów w Agnone, następnie prowincjałem i rektorem kolegium św. Bonawentury w Rzymie. W 1729 został wyniesiony na stolicę biskupią w Bovino przez papieża Benedykta XIII. Jako biskup wprowadzał dyscyplinę kościelną, wybudował katedrę, seminarium duchowne i liczne kościoły.
Był autorem podręcznika teologii i dziejów świętych franciszkańskich z wczesnego okresu zakonu – "Ragioni istoriche".
Beatyfikowany został przez papieża Jana Pawła II 18 czerwca 1989.

</doc>
<doc id="1369797" url="https://pl.wikipedia.org/wiki?curid=1369797" title="Europejski Program Odbudowy">
Europejski Program Odbudowy



</doc>
<doc id="1369801" url="https://pl.wikipedia.org/wiki?curid=1369801" title="EBC">
EBC



</doc>
<doc id="1369803" url="https://pl.wikipedia.org/wiki?curid=1369803" title="Grajewko">
Grajewko

Grajewko – jezioro w Polsce na Pojezierzu Mazurskim, w Krainie Wielkich Jezior Mazurskich przylega do wschodniego brzegu jeziora Niegocin, łącząc się z nim krótkim ciekiem. 
To mały i dość płytki zbiornik zasilany przez wody Jeziora Kąpskiego. Uchodzą do niego dwa rowy oraz ciek odwadniający stawy rybackie. Odpływ wód odbywa się w kierunku jeziora Niegocin.
Zlewnia o powierzchni 17,7 km² obejmuje głównie pola uprawne, linia brzegowa jest słabo rozwinięta.
Na południowo-wschodnim brzegu jeziora leży wieś Grajwo.

</doc>
<doc id="1369804" url="https://pl.wikipedia.org/wiki?curid=1369804" title="Walter Corbo">
Walter Corbo

Walter Luis Corbo (2 maja 1949) – urugwajski piłkarz, bramkarz.
Jako piłkarz klubu CA Peñarol wziął udział wraz z reprezentacją Urugwaju w finałach mistrzostw świata w 1970 roku, gdzie Urugwaj zdobył miano czwartej drużyny świata. Ponieważ pozycja Mazurkiewicza była niepodważalna, przez cały turniej był jedynie bramkarzem rezerwowym.
Wciąż jako gracz "Peñarolu" wziął udział w turnieju Copa América 1975, gdzie bronił bramki Urugwaju w dwóch półfinałowych meczach z Kolumbią. Broniący tytułu Urugwaj przegrał pierwszy mecz 0:3. Wygrana 1:0 na własnym boisku była niewystarczająca i do finału niespodziewanie awansowała Kolumbia.
Od 8 lutego 1971 do 9 czerwca 1976 Corbo bronił bramki reprezentacji Urugwaju w 11 meczach.
Także w "Peñarolu" do 1971 Corbo pełnił rolę bramkarza rezerwowego, który czasami zastępował w bramce Mazurkiewicza. Dopiero po odejściu Mazurkiewicza do Clube Atlético Mineiro stał się podstawowym bramkarzem klubu. Jako zawodnik "Peñarolu" zdołał sięgnąć jedynie po trofea krajowe, natomiast w Copa Libertadores udało się dotrzeć co najwyżej do fazy półfinałowej.
Z "Peñarolu" przeniósł się do Argentyny, gdzie grał w klubie San Lorenzo de Almagro

</doc>
<doc id="1369805" url="https://pl.wikipedia.org/wiki?curid=1369805" title="Walter Luis Corbo">
Walter Luis Corbo



</doc>
<doc id="1369808" url="https://pl.wikipedia.org/wiki?curid=1369808" title="Naismith Memorial Basketball Hall of Fame">
Naismith Memorial Basketball Hall of Fame



</doc>
<doc id="1369811" url="https://pl.wikipedia.org/wiki?curid=1369811" title="PTOP &quot;Salamandra&quot;">
PTOP &quot;Salamandra&quot;



</doc>
<doc id="1369817" url="https://pl.wikipedia.org/wiki?curid=1369817" title="Myszopłochowate">
Myszopłochowate

Myszopłochowate, ruszczykowate ("Ruscaceae") – rodzina roślin zaliczana do rzędu szparagowców.
Charakterystyka.
Klasyfikowane tu rośliny charakteryzują się poza wspólnym pochodzeniem, także wytwarzaniem jednakowego owocu – jagody oraz licznymi podobieństwami z zakresu anatomii i morfologii oraz fizjologii. Poza tym znacząco różnią się planami budowy. Należą tu rośliny kłączowe (czasem wyłączane w odrębną rodzinę konwaliowatych), rośliny o zmetamorfizowanych pędach wykształcających gałęziaki oraz draceny o grubych, zdrewniałych pniach ze szczytowymi rozetami liści. 
Systematyka.
W dawniejszych systemach należące tu rośliny włączano do obfitującej w rodzaje w ówczesnym ujęciu rodziny liliowatych ("Liliaceae") (np. jeszcze system Cronquista z 1981 r.). W miarę odkrywania pochodzenia filogenetycznego zaliczanych tam roślin okazywało się, że istotne różnice w pochodzeniu wymagają rozdzielenia liliowatych na szereg monofiletycznych rodzin. 
Gromada okrytonasienne ("Magnoliophyta" Cronquist), rząd szparagowce "Asparagales", rodzina myszopłochowate ("Ruscaceae" Sprengel). Klad siostrzany dla szparagowatych.
W systemie APG II do rodziny zalicza się 26 rodzajów z 475 gatunkami. Należą tu rodzaje grupowane w innych systemach w rodziny: "Convallariaceae", "Dracaenaceae", "Ruscaceae", "Nolinaceae", "Eriospermaceae", "Ophiopogoneae". Wybrane rodzaje:
Rodzaje skupione w jednej rodzinie według APweb były przez Reveala rozdzielone między kilka rodzin zaliczanych do dwóch rzędów "Asparagales" i "Asteliales". Sama rodzina myszopłochowatych w ujęciu Reveala stanowiła niewielką grupę roślin w obrębie tego drugiego rzędu. Pozycja systematyczna: gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa jednoliścienne ("Liliopsida" Brongn.), podklasa liliowe ("Liliidae" J.H. Schaffn.), nadrząd "Lilianae" Takht., rząd "Asteliales" Dumort., rodzina myszopłochowate ("Ruscaceae" Sprengl. ex Hutch.).
Według Reveala do rodziny należą trzy rodzaje:

</doc>
<doc id="1369818" url="https://pl.wikipedia.org/wiki?curid=1369818" title="Ruscaceae">
Ruscaceae



</doc>
<doc id="1369821" url="https://pl.wikipedia.org/wiki?curid=1369821" title="Fortepian (Zamek Pieskowa Skała)">
Fortepian (Zamek Pieskowa Skała)

Fortepian – skała w Ojcowskim Parku Narodowym. Jest to najniższa terasa skalna, na której stoi Zamek w Pieskowej Skale. Znajduje się pomiędzy nim, a Maczugą Herkulesa. Na płaskie dno doliny Prądnika opada pionową ścianą. Na wysokości kilku metrów jest w niej ogromny, narożny, całkowicie poziomy, jak ucięty siekierą okap o wysięgu kilku metrów. Skała zbudowana jest z dolomitów i wapieni. Podcięta została przez Prądnik, który dawniej uderzał o nią. Później jego koryto przesunęło się nieco dalej na południe, a na dnie dawnego koryta biegnie droga wojewódzka nr 773, oraz znajdują się zamkowe stawy z hodowlą pstrąga tęczowego i parking samochodowy. Fortepian ma wysokość 8–12 m.

</doc>
<doc id="1369823" url="https://pl.wikipedia.org/wiki?curid=1369823" title="Magdalena Szczerkowska">
Magdalena Szczerkowska

Magdalena Szczerkowska (ur. 29 sierpnia 1992) – polska tenisistka stołowa, reprezentantka Polski. Zawodniczka klubu tenisa stołowego SKTS Sochaczew (klub bierze udział w rozgrywkach ekstraklasy kobiet). Absolwentka Liceum Ogólnokształcącego im. Marii Skłodowskiej - Curie w Rawie Mazowieckiej.

</doc>
<doc id="1369824" url="https://pl.wikipedia.org/wiki?curid=1369824" title="50 Pułk Piechoty (LWP)">
50 Pułk Piechoty (LWP)

50 Pułk Piechoty – oddział piechoty ludowego Wojska Polskiego
Sformowany w Olsztynie w 1945 na bazie 9 zapasowego pułku piechoty w oparciu o etat wojenny sowieckiego pułku strzeleckiego.
Wchodził w skład 15 Dywizji Piechoty. Stacjonował w Olsztynie, a następnie w Lidzbarku Warmińskim. W 1952 podporządkowany 21 Dywizji Piechoty.
Skład etatowy.
dowództwo i sztab
Etatowo pułk liczył żołnierzy 2445 i 336 koni.

</doc>
<doc id="1369826" url="https://pl.wikipedia.org/wiki?curid=1369826" title="New Dawn">
New Dawn

New Dawn – drugi album polskiego muzyka Marka Juzy, skrywającego się pod pseudonimem Metus, wydany 10 listopada 2007. Płyta ta jest drugą częścią trylogii noszącej tytuł The Heritage, której motywem przewodnim jest historia człowieka w ujęciu biblijnym. Płyta zawiera 11 kompozycji, wszystkie w języku angielskim.

</doc>
<doc id="1369828" url="https://pl.wikipedia.org/wiki?curid=1369828" title="Algimantas Šalna">
Algimantas Šalna

Algimantas Šalna (ur. 12 września 1959 w Vidiškės) – litewski biathlonista startujący w barwach Związku Radzieckiego, mistrz olimpijski i dwukrotny mistrz świata.
Kariera.
Pierwszy sukces w karierze osiągnął w 1983 roku, zdobywając razem z Jurijem Kaszkarowem, Piotrem Miłoradowem i Siergiejem Bułyginem złoty medal w sztafecie na mistrzostwach świata w Anterselvie. Na tej samej imprezie zajął 20. miejsce w biegu indywidualnym i siódme w sprincie.
Najbliżej indywidualnego medalu był podczas igrzysk olimpijskich w Sarajewie w 1984 roku, gdzie zajął piąte miejsce w sprincie. Trzy dni później sztafeta ZSRR w składzie: Dmitrij Wasiljew, Jurij Kaszkarow, Walerij Miedwiedcew i Algimantas Šalna wywalczyła złoty medal. Były to jego jedyne starty olimpijskie.
Ostatni medal zdobył podczas mistrzostw świata w Ruhpolding razem z Kaszkarowem, Bułyginem i Andriejem Zienkowem ponownie zwyciężając w sztafecie. W startach indywidualnych zajął dziewiąte miejsce w biegu indywidualnym i 17. miejsce w sprincie.
W zawodach Pucharu Świata zadebiutował 10 lutego 1982 roku w Mińsku, zajmując 14. miejsce w biegu indywidualnym. Tym samym już w swoim debiucie zdobył pierwsze punkty. Na podium zawodów tego cyklu pierwszy raz stanął 11 lutego 1983 roku w Anterselvie, wygrywając sprint. 
Wyprzedził Petera Angerera z RFN i Franka-Petera Roetscha z NRD. W kolejnych startach jeszcze pięć razy plasował się w czołowej trójce: 5 marca 1985 roku w Lahti wygrał bieg indywidualny, 4 marca 1985 w Lahti i 7 stycznia 1984 roku w Falun wygrał sprinty, a 3 marca 1984 roku w Oberhofie i 12 stycznia 1985 roku w Mińsku kończył sprinty na drugiej pozycji. Najlepsze wyniki osiągnął w sezonie 1982/1983, kiedy zajął szóste miejsce w klasyfikacji generalnej.
W 1983 roku zdobył mistrzostwo ZSRR w biegu indywidualnym i sztafecie.
Po zakończeniu kariery zawodniczej został trenerem. Prowadził żeńską reprezentację Stanów Zjednoczonych w latach 1994-2006.

</doc>
<doc id="1369829" url="https://pl.wikipedia.org/wiki?curid=1369829" title="Eidsvik">
Eidsvik

Eidsvik – wieś położona w gminie Haram w regionie Møre og Romsdal w Norwegii. Od 2002 uważana jest za dzielnicę Vatne.

</doc>
<doc id="1369833" url="https://pl.wikipedia.org/wiki?curid=1369833" title="Oker (rzeka)">
Oker (rzeka)

Oker – rzeka w Dolnej Saksonii, w Niemczech, lewy dopływ Aller. Wchodzi w skład dorzecza Wezery. Całkowita długość rzeki wynosi 105 km.
Źródło rzeki znajduje się w górach Harz, najwyższych górach północnych Niemiec, które rozciągają się na terenie Dolnej Saksonii, Saksonii-Anhalt i Turyngii. Na terenie Harzu rzeka tworzy dolinę Okertal. Rzeka biegnie generalnie w kierunku północnym, przepływa m.in. przez miasta Vienenburg, Goslar, Wolfenbüttel oraz Brunszwik. Niegdyś na terenie Brunszwiku odgałęziały się liczne odnogi rzeki tworzące wyspy, na których powstały osady stanowiące zalążek miasta. Jedna z nich stanowiła naturalną fosę dla rezydencji Henryka Lwa. W XVII w. wykorzystano rzekę dla nowych umocnień, zburzonych w XIX w. 30 km na północ od Brunszwiku znajduje się ujście rzeki Oker do Aller.

</doc>
<doc id="1369837" url="https://pl.wikipedia.org/wiki?curid=1369837" title="Unite d'Habitation">
Unite d'Habitation



</doc>
<doc id="1369838" url="https://pl.wikipedia.org/wiki?curid=1369838" title="Jiří Dienstbier">
Jiří Dienstbier

Jiří Dienstbier (ur. 20 kwietnia 1937 w Kladnie, zm. 8 stycznia 2011 w Pradze) – czechosłowacki dziennikarz, polityk, pierwszy niekomunistyczny minister spraw zagranicznych Czechosłowacji w latach 1989–1992.
Życiorys.
Urodził się w Kladnie, w 1958 roku wstąpił do Komunistycznej Partii Czechosłowacji. Był korespondentem redakcji zagranicznej radia czechosłowackiego. W latach 1960–1962 odbył służbę wojskową w radiowym batalionie obrony przeciwlotniczej w Pilźnie. Podczas kryzysu kubańskiego wywalczył sobie prawo do wykorzystywania w relacjach informacji agencji zachodnich. W latach sześćdziesiątych należał do środowiska działającego na rzecz przemian demokratycznych. W 1968 roku brał udział w antyradzieckich audycjach radia czechosłowackiego. Jesienią wyjechał do USA. W listopadzie 1969 roku został zmuszony do powrotu do kraju. Po powrocie do kraju wraz z Karlem Kynclem i innymi został zwolniony z radia oraz wykluczony z Czechosłowackiego Związku Dziennikarzy i KPC. Został pozbawiony paszportu i możliwości działalności publicystycznej. W Stanach Zjednoczonych urodził się mu syn Jiří.
W latach 1970–1979 pracował jako dokumentalista w Stowarzyszeniu Pracowni Projektowych (późniejszy Instytut Projektowy Rozbudowy Miasta Stołecznego Pragi). W 1976 roku został jednym z sygnatariuszy Karty 77. W 1978 roku założył czasopismo „Čtverec” (Kwadrat). Był jednym z 17 członków założycieli organizacji VONS. W lutym 1979 roku został rzecznikiem Karty 77. W dniu 29 maja został zatrzymany razem z innymi 9 członkami organizacji VONS pod zarzutem działalności antypaństwowej. Wyrok odbywał w więzieniu w Ostrawie-Heřmanicach, pracując przy cięciu stali, oraz w więzieniu Bory w Pilźnie, gdzie pracował w introligatorni. W maju 1982 roku otrzymał propozycję wyjazdu za granicę, z której nie skorzystał. Po opuszczeniu więzienia bezskutecznie poszukiwał pracy. Znalazł zatrudnienie na stanowisku magazyniera w Řempo. W lutym 1983 roku pracował jako stróż nocny w przedsiębiorstwie Montované stavby. W 1984 roku przeniósł się do kotłowni gazowej Metrostavu na Wyspie Rohańskiej w Pradze, gdzie pracował do 1989 roku.
W styczniu 1985 roku został ponownie rzecznikiem Karty 77. Jego współrzeczniczkami były Eva Kantůrkova i Petruška Šustrová. Opublikował także artykuły w prasie zachodniej oraz wydawał czasopismo „Komentáře” poświęcone polityce zagranicznej. W styczniu 1988 roku został członkiem, a następnie przewodniczącym rady redakcyjnej samizdatowej gazety „Lidové noviny”. Był również członkiem Koła Przyjaciół Solidarności Polsko-Czechosłowackiej oraz Ruchu Swobód Obywatelskich (HOS).
Po upadku komunizmu.
Został działaczem Forum Obywatelskiego. Dnia 10 grudnia 1989 objął stanowisko ministra spraw zagranicznych w rządzie porozumienia narodowego. W czerwcu 1990 roku w pierwszych wolnych wyborach został wybrany do Izby Ludowej Zgromadzenia Federalnego Czeskiej i Słowackiej Republiki Federalnej z ramienia OF. W lutym 1991 roku został przewodniczącym Ruchu Obywatelskiego. Od 1992 roku pełni funkcję członka Komisji do spraw Zarządzania Globalnego. Od 1 stycznia do 2 lipca 1992 pełnił funkcję przewodniczącego OBWE. W latach 1994–1997 był członkiem Rady Miejskiej Pragi.
W 1995 roku został reprezentantem prezydenta Václava Havla w tzw. Grupie Carlssona. W latach 1997–1999 wykładał na Claremont Graduate University w Kalifornii oraz uniwersytecie Chapel Hill w Karolinie Północnej. W 1998 roku został mianowany specjalnym sprawozdawcą Komisji Praw Człowieka ONZ w byłej Jugosławii. W listopadzie 2000 roku kandydował bez powodzenia w wyborach uzupełniających do senatu z listy Czeskiej Partii Socjaldemokratycznej (ČSSD), w 2008 został wybrany z tej samej listy jako bezpartyjny do senatu z okręgu Kladno. W 2002 został odznaczony Medalem Za zasługi I stopnia.
W 2007 r. był wymieniany jako możliwy kontrkandydat Václava Klausa w wyborach prezydenckich. Skupił się wtedy na krytyce osobowości Klausa, który nie waha się sam oceniać i krytykować wszystko, niezależnie od racji stanu. Nawiązywał też do problemu globalnego ocieplenia, co do którego prezydent Klaus wypowiada często opinię sprzeczną z powszechnie uznaną.

</doc>
<doc id="1369843" url="https://pl.wikipedia.org/wiki?curid=1369843" title="Społeczny Komitet Odnowy Zabytków Krakowa">
Społeczny Komitet Odnowy Zabytków Krakowa

Społeczny Komitet Odnowy Zabytków Krakowa (SKOZK) – organizacja społeczna pod patronatem Prezydenta RP, działająca od 1978 r., której celem jest finansowanie oraz inspirowanie działań na rzecz odnowy zabytków Krakowa jako wspólnego dobra wszystkich Polaków.
Historia.
Organizacja powstała w 1978 r. Od 1985 r. SKOZK jest dysponentem środków Narodowego Funduszu Rewaloryzacji Zabytków Krakowa (NFRZK). Od 1990 r. działa pod ustawowym patronatem urzędu Prezydenta RP. Od 1978 r. SKOZK finansował ok. 5000 przedsięwzięć rewaloryzacyjnych w ponad 600 obiektach zabytkowych, w tym najważniejszych dla polskiej kultury: Zamku Królewskim na Wawelu, archikatedrze na Wawelu, kościele Mariackim, Sukiennicach, Collegium Maius UJ, na Kopcu Kościuszki wraz z otoczeniem, w klasztorze benedyktynów w Tyńcu oraz w licznych zespołach pałacowych i dworskich, kolegiach uniwersyteckich, kościołach, klasztorach, synagogach i na zabytkowych cmentarzach różnych wyznań. Do 2015 biuro mieściło się w kamienicy przy ulicy Brackiej 13 w Krakowie.
Cel i działalność.
Celem SKOZK jest odnowa i opieka nad zabytkami Krakowa, które – reprezentując na najwyższym europejskim poziomie wszystkie style artystyczne i architektoniczne występujące w Polsce – stanowią dobro całego Narodu. Komitet realizuje ten cel m.in. poprzez:
W 1978 został wybity medal upamiętniający Społeczny Komitet Odnowy Zabytków Krakowa.
Członkowie i władze Komitetu.
Na mocy ustawy o NFRZK z 1985 r. i regulaminu SKOZK przewodniczący, wiceprzewodniczący i członkowie Komitetu powoływani i odwoływani są przez Prezydenta RP. Zwierzchnią władzą Komitetu jest Zebranie Plenarne wszystkich członków Komitetu zwoływane przynajmniej dwa razy w roku. Organem wykonawczo-zarządzającym jest Prezydium Komitetu zwoływane nie rzadziej niż co dwa miesiące. Merytoryczna praca SKOZK prowadzona jest na bieżąco w pięciu stałych Komisjach Komitetu (Prawno-Organizacyjnej, Programowania i Oceny Realizacji, Finansowej, Informacji i Inicjatyw Społecznych, Ochrony Krajobrazu Kulturowego Krakowa). Kontrolę nad działalnością Prezydium i Komisji Komitetu sprawuje Komisja Rewizyjna.
Społeczny Komitet Odnowy Zabytków Krakowa liczy obecnie 143 członków.
Źródła finansowania.
SKOZK od początku swej działalności jest beneficjentem środków społecznych pozyskiwanych m.in. w formie zbiórki publicznej prowadzonej przy użyciu skarbon ustawionych na płycie Rynku Głównego, na terenie Zamku Królewskiego na Wawelu, Portu Lotniczego Kraków-Balice i opactwa Benedyktynów w Tyńcu. Od 1985 r. SKOZK na mocy ustawy sejmowej jest dysponentem środków Narodowego Funduszu Rewaloryzacji Zabytków Krakowa (NFRZK) zasilanego środkami przekazywanymi z budżetu państwa za pośrednictwem Kancelarii Prezydenta RP na wniosek Prezydenta RP oraz z wpłat osób prywatnych. Obsługę finansową Narodowego Funduszu Rewaloryzacji Zabytków Krakowa zapewnia Małopolski Urząd Wojewódzki w Krakowie.
Patronat Prezydenta RP nad działalnością SKOZK.
Od 1990 r. SKOZK działa pod ustawowym patronatem urzędu Prezydenta RP. Patronat ten znajduje swój wyraz w zapewnianiu Komitetowi obsługi administracyjno-organizacyjnej przez Kancelarię Prezydenta RP oraz w przekazywaniu środków budżetowych na NFRZK. Środki przeznaczone na ratowanie zabytków Krakowa stanowią od lat istotną część budżetu Kancelarii Prezydenta RP. W 2005 r. nakłady budżetu państwa na ten cel wynosiły 30,5 mln, by w kolejnych latach znacząco wzrosnąć: w 2006 r. – 37,5 mln, 2007 r. – 45,5 mln, w latach 2008-2009 – 44,3 mln, w latach 2010–2012 – 42 mln złotych, w roku 2013 – 39,8 mln złotych. W latach 2013–2018 wysokość dotacji z budżetu państwa wynosiła corocznie 30,0 mln zł.

</doc>
<doc id="1369853" url="https://pl.wikipedia.org/wiki?curid=1369853" title="Partia Socjaldemokratyczna (Estonia)">
Partia Socjaldemokratyczna (Estonia)

Partia Socjaldemokratyczna (est. "Sotsiaaldemokraatlik Erakond", SDE) – estońska partia polityczna o orientacji socjaldemokratycznej założona 8 września 1990 roku. W 2004 roku w pierwszych w historii wyborach do Parlamentu Europejskiego partia zdobyła 36,8% głosów. Wynik ten dał jej 3 mandaty. Ostatnie wybory parlamentarne w 2019 roku przyniosły tej partii 55 349 głosów (9,8%). Wynik dał partii 10 mandatów w 101 osobowym zgromadzeniu państwowym – Riigikogu.
Historia.
Utworzenie partii datuje się na rok 1990. W wyborach parlamentarnych w 1992 r. Socjaldemokraci uczestniczyli w koalicji z "Estońską Partią Centrum Ziemi"; Sojusz zdobył 9,73% głosów, a tym samym 12 miejsc w Riigikogu i uczestniczył w rządzie Mart Laar od 1992 do września 1994 roku. W wyborach parlamentarnych w 1995 r. ". Moderaci otrzymali" jedynie 5,99% głosów, co przełożyło się na 6 mandatów i pozostali w opozycji.
W 1996 r. nastąpiło Połączenie Partii Socjaldemokratycznej i Estońskiej Partii Centrum Ziemi z "Mõõdukad" ("Moderaci").
Pod nazwą "Partia Ludowa - Moderaci" koalicja wzięła udział również do wyborów parlamentarnych w 2003 r., W których zdobyła 7,04% głosów, a zatem tylko sześć miejsc w Riigikogu. W 2004 r. Zmieniono nazwę partii na "Sotsiaaldemokraatlik Erakond".
W wyborach parlamentarnych w 2007 r. Socjaldemokraci zwiększyli swoje poparcie do 10,61% i uzyskali 10 miejsc w Riigikogu i uczestniczyli w koalicji rządowej do 2009 roku.
W wyborach parlamentarnych w 2011 r. partia zdobyła 17,1% głosów, co przełożyło się na 19 miejsc. W marcu 2014 r. nastąpiło utworzenie koalicji między liberalną Partią Reform i SDE. Socjaldemokraci wyznaczyli sześciu ministrów w tym przejściowym rządzie, który będzie działał do następnych regularnych wyborów.
W wyborach parlamentarnych w 2015 r. SDE przystąpiło do koalicji z chadecką Isamaa i Liberalną Keskerakond.
W wyborach parlamentarnych w 2019 r. SDE zdobyło 10 miejsc w Riigikogu.

</doc>
<doc id="1369857" url="https://pl.wikipedia.org/wiki?curid=1369857" title="Festung Kolberg">
Festung Kolberg



</doc>
<doc id="1369858" url="https://pl.wikipedia.org/wiki?curid=1369858" title="Pokój w Pradze">
Pokój w Pradze

Pokój w Pradze – określenie stosowane wobec traktatów pokojowych zawieranych w Pradze

</doc>
<doc id="1369860" url="https://pl.wikipedia.org/wiki?curid=1369860" title="Norweski Kościół Ewangelicko-Luterański">
Norweski Kościół Ewangelicko-Luterański



</doc>
<doc id="1369863" url="https://pl.wikipedia.org/wiki?curid=1369863" title="Asa">
Asa



</doc>
<doc id="1369865" url="https://pl.wikipedia.org/wiki?curid=1369865" title="Partia Konstytucyjna (Estonia)">
Partia Konstytucyjna (Estonia)

Partia Konstytucyjna (Konstitutsioonierakond), Powstała w 1994 roku. Estońska lewicowa partia polityczna do 11 lutego 2006 roku nosiła nazwę Estońska Partia Ludowa. Powstała z połączenia (Rahvapartei Ühendatud Eestimaa / Obyedinnenaya Narodnaya Partiya Estonii), Jest popierana przez rosyjską mniejszość. W 1999 roku partia zdobyła 6 mandatów w Riigikogu. W wyborach parlamentarnych 2 marca 2003, zdobyła 2,2% głosów, nie uzyskując mandatów. W 2007 roku wyborach w 2007 roku, zdobyła 5470 głosów (1,0%) także nie uzyskując mandatów. Obecnie jej liderem jest Sergiej Jurgens.
W 2008 roku partia połączyła się z Estońską Partią Lewicową tworząc Zjednoczoną Estońską Partią Lewicy.

</doc>
<doc id="1369866" url="https://pl.wikipedia.org/wiki?curid=1369866" title="Gambit 2000">
Gambit 2000

GAMBIT 2000 – Krajowy Program Poprawy Bezpieczeństwa Ruchu Drogowego. Celem jest ukierunkowanie działań na rzecz poprawy bezpieczeństwa ruchu drogowego.
W programie "GAMBIT 2000" jest kilka zagadnień, na których należy skupić działania w zakresie poprawy bezpieczeństwa ruchu:
W programie GAMBIT 2000 przyjęto dwa cele ilościowe:
Ponadto postanowiono wprowadzić trzy cele szczegółowe:

</doc>
<doc id="1369867" url="https://pl.wikipedia.org/wiki?curid=1369867" title="Skamieniały Wędrowiec">
Skamieniały Wędrowiec

Skamieniały Wędrowiec – skała znajdująca się na orograficznie lewym zboczu Doliny Prądnika na obszarze Ojcowskiego Parku Narodowego. Znajduje się na zachodnim krańcu miejscowości Skała, przy skrzyżowaniu drogi nr 773 z drogą do Ojcowa.
Nazwa skały pochodzi od tego, że swoim kształtem przypomina ona wędrowca. Kształt ten najlepiej widoczny jest z miejsca po drugiej stronie potoku Prądnik. Skała powstała w wyniku nierównej odporności skał wapiennych na wietrzenie. Skamieniały Wędrowiec znajduje się w większym masywie nieposiadających nazwy skał wapiennych. Masyw ten wraz z Pochylcami znajdującymi się po drugiej stronie bocznej doliny tworzy bramę skalną, jedną z wielu w Dolinie Prądnika.

</doc>
<doc id="1369869" url="https://pl.wikipedia.org/wiki?curid=1369869" title="Słowacki Ewangelicki Augsburskiego Wyznania Kościół w Serbii">
Słowacki Ewangelicki Augsburskiego Wyznania Kościół w Serbii



</doc>
<doc id="1369870" url="https://pl.wikipedia.org/wiki?curid=1369870" title="Estońska Partia Lewicowa">
Estońska Partia Lewicowa

Estońska Partia Lewicowa ("Eesti Vasakpartei", EVP) – estońska partia polityczna o orientacji lewicowej. Powstała w 1997 roku pod nazwą Estońska Socjaldemokratyczna Partia Pracy. W 2003 roku nie uzyskała mandatów w wyborach parlamentarnych. W 2004 roku zmieniła nazwę na Estońska Partia Lewicowa. W 2007 roku w wyborach parlamentarnych zdobyła 607 głosów (0,1%), nie uzyskując ani jednego mandatu w Riigikogu. W 2008 roku połączyła się z Partią Konstytucyjną i utworzyła Zjednoczoną Estońską Partię Lewicy.

</doc>
<doc id="1369871" url="https://pl.wikipedia.org/wiki?curid=1369871" title="Pokój w Pradze (1866)">
Pokój w Pradze (1866)

Pokój w Pradze – traktat pokojowy zawarty 23 sierpnia 1866 w Pradze, kończący wojnę prusko-austriacką.
Po utracie Holsztynu i klęsce pod Sadową przegrana Cesarstwa Austrii była przesądzona, jednak Bismarckowi nie zależało na upokorzeniu Cesarstwa. Preliminaria pokojowe podpisano już 26 lipca 1866 na zamku książąt Dietrichstein w Nikolsburgu, a w niespełna miesiąc później (23 sierpnia), w Pradze, zawarto ostateczny traktat pokojowy. Na jego mocy pokonana Austria musiała zrzec się Holsztynu na rzecz Prus oraz Wenecji na rzecz Włoch. Prusom podporządkowano Hanower, Hesję Elektorską, Księstwo Nassau oraz Wolne Miasto Frankfurt. Zobowiązano też Austrię do wypłaty 40 mln talarów odszkodowania. Jednym z postanowień traktatu było rozwiązanie Związku Niemieckiego, co formalnie wyeliminowało Austrię ze współdecydowania o przyszłości państw niemieckich.
Austria w art. 5 zrzekła się swoich praw do Szlezwiku, ale Prusy, pod naciskiem Francji, zgodziły się dodać zobowiązanie, że w północnej części Szlezwiku przeprowadzą plebiscyt i jeśli ludność wypowie się za Danią ziemie te zostaną jej przekazane. Zobowiązanie to przy zawieraniu Dwuprzymierza Rzesza anulowała w dodatkowym układzie z Austro-Węgrami podpisanym w Wiedniu 11 października 1878, dopiero traktat wersalski w art. 109 wyegzekwował przeprowadzenie plebiscytu.

</doc>
<doc id="1369872" url="https://pl.wikipedia.org/wiki?curid=1369872" title="Ewangelicko-Luterański Kościół Ameryki">
Ewangelicko-Luterański Kościół Ameryki



</doc>
<doc id="1369873" url="https://pl.wikipedia.org/wiki?curid=1369873" title="Glen Grant">
Glen Grant

 
Glen Grant – destylarnia produkująca szkocką single malt whisky. Znajduje się w miejscowości Rothes, hrabstwie Morayshire w Szkocji; w regionie Speyside. Założona została w 1840 roku przez braci Johna i Jamesa Grantów.
Destylarnia była własnością Chivas Brothers Ltd., jednak w grudniu 2005 roku została zakupiona przez włoską spółkę Gruppo Campari. Jest najlepiej sprzedającą się szkocką whisky single malt we Włoszech.

</doc>
<doc id="1369876" url="https://pl.wikipedia.org/wiki?curid=1369876" title="Przedmieście Szczebrzeskie">
Przedmieście Szczebrzeskie

Przedmieście Szczebrzeskie - jedna z dawnych dzielnic Zamościa, która istniała do niedawna. Położone było między ul. Szczebrzeską, ul. Królowej Jadwigi, dawną fosą (przy murach fortecznych Starego Miasta) i rzeką Łabuńką.
Granice Przedmieścia Szczbrzeskiego były zbliżone do obecnych granic os. Podgroble, które jest częścią os. Stare Miasto.
Historia.
Przedmieście Szczebrzeskie powstało w 1583 roku na zachód od miasta. Położone było za małym zalewem między groblą szczebrzeską a Sadowiskiem (obecnie istnieje ulica o tej nazwie). Nazywano je także jako Podgroble i liczyło w 1696 roku 46, a w 1770 roku 35 domów. Przedmieście często było niszczone przez pożary, a w 1809 roku zostało niemal zlikwidowane przez zniszczenia, jednakże w 1821 roku było tam 26 domów. Po zlikwidowaniu Twierdzy Zamość, na terenie tej dzielnicy utworzono folwark wojskowy. Dzięki staraniom miasta, grunty te zostały mu odsprzedane w 1938 roku i ulokowano tu tabor miejski. Wybudowano także szkołę, a od 1951 roku zaczęło powstawać tu osiedle, ze skromnymi budynkami (zaprojektowanymi przez Tadeusza Zarembę).
Obecnie.
Obecnie Przedmieście Szczebrzeskie istnieje jako osiedle Podgroble (wchodzące w skład os. Stare Miasto), przez które przebiega ulica o tej samej nazwie. Składa się z 6 ulic i 78 prywatnych posesji, które zamieszkuje ok. 350 osób.

</doc>
<doc id="1369877" url="https://pl.wikipedia.org/wiki?curid=1369877" title="AD Leônico">
AD Leônico

Associação Desportiva Leônico - brazylijski klub piłkarski z siedzibą w mieście Salvador, stolicy stanu Bahia.
Historia.
"Leônico" założony został 3 kwietnia 1940 roku. W 1985 klub wziął udział w rozgrywkach I ligi brazylijskiej (Campeonato Brasileiro Série A) zajmując w końcowej klasyfikacji 31 miejsce (na 44 uczestników).

</doc>
<doc id="1369878" url="https://pl.wikipedia.org/wiki?curid=1369878" title="Leonico Salvador">
Leonico Salvador



</doc>
<doc id="1369881" url="https://pl.wikipedia.org/wiki?curid=1369881" title="Starostowie krośnieńscy">
Starostowie krośnieńscy

Starostowie krośnieńscy od XIV wieku do czasów współczesnych pełniący urzędy na terenach ziemi krośnieńskiej
W XVII w. starostwo krośnieńskie nawet w Bieszczadach obejmowało: Balnicę, Czystohorb, Dołżycę, Duszatyn, Jawornik, Komańczę, Łupków, Maniów, Mików, Prełuki, Roztoki Górne, Rzepedź, Smolnik, Solinkę, Szczawne, Szczerbanówkę, Turzańsk, Wolę Michową i Wołosate.
Było to tak ważne stanowisko, że nawet w kłótni o starostwo krośnieńskie; sejm koronacyjny w 1669 r. zerwano, jak pisał Józef Szujski (Opowiadania i roztrząsania, 1888, t. 4, s. 210), gdy po Karolu Fredrze (zm. w 1669) król Jan Kazimierz starostwo (odebrane, jeszcze 24 grudnia 1667 r.), podpisał dla wojewody sandomierskiego Jana Aleksandra Tarły.

</doc>
<doc id="1369882" url="https://pl.wikipedia.org/wiki?curid=1369882" title="Associação Desportiva Leônico">
Associação Desportiva Leônico



</doc>
<doc id="1369884" url="https://pl.wikipedia.org/wiki?curid=1369884" title="Kino Gloria w Bytomiu">
Kino Gloria w Bytomiu

Kino Gloria – jednosalowe kino w Bytomiu działające od 8 listopada 1931 roku do 30 czerwca 2006 r.
Budynek.
Kino Gloria mieści się w budynku „Gloria-Palast” przy ulicy Szymanowskiego 2 w południowo-wschodnim narożu bytomskiego Rynku. Jego budowę zakończono w 1931 roku. Ośmiokondygnacyjny wieżowiec zbudowano na konstrukcji stalowej. Jego bryła składa się z wielu wzajemnie przenikających się sześcianów. „Gloria-Palast” jest budynkiem funkcjonalistycznym, charakteryzujący się bardzo surową, oszczędną formą. Elewacja obiektu pokryta jest jasną ceramiką. Budynek został zaprojektowany jako kompleks mieszkalno-rozrywkowy. Pierwotnie mieścił w sobie lokale mieszkalne, kawiarnię, salę dancingową oraz kino.
Kino.
Kino Gloria zostało uruchomione 8 listopada 1931 roku. Nosiło wówczas nazwę firmy dzierżawiącej lokal - Capitol. Zarządcą był Franz Wawrzyczek, prowadzący Palast-Theater w Rozbarku, natomiast właścicielem była spółka Bauring. Nazwę Gloria nadano mu około 1934 roku. Kino działało nieprzerwanie do końca 1944 roku. W styczniu 1945 roku zostało zdewastowane przez wkraczającą do miasta Armię Czerwoną. Otwarto je ponownie w maju 1945 roku pod nazwą Odrodzenie. Prowadzone było wówczas przez firmę Jana Kołodzieja i było pierwszym kinem w Bytomiu uruchomionym po wojnie. Działało ciągle do 30 czerwca 2006 roku, w międzyczasie powracając do nazwy Gloria i zmieniając strukturę właścicielską. Ostatni operator kina - Adamark S.C. - w 1999 roku otrzymał nagrodę prezydenta Bytomia w dziedzinie kultury „Muza”. W latach 2001-2002 w Glorii odbyły się trzy edycje objazdowego festiwalu „Filmostrada”.
5 kwietnia 2011 roku (wtorek) około godziny 19. kino zostało podpalone przez trzech nastolatków. Pożar gaszono do ok. godziny 13. następnego dnia. Sprawcy zostali zatrzymani w ciągu 24 godzin od podłożenia ognia. Pożar doszczętnie zniszczył salę kinową i kryjący ją dach.
Fundacja.
29 kwietnia 2008 roku podpisano akt założycielski Fundacji Kino Gloria w Bytomiu. Celem działalności fundacji było ponowne otwarcie kina oraz dalsze prowadzenie jego działalności. Organizacja 20 maja 2008 roku otrzymała osobowość prawną poprzez wpis do Krajowego Rejestru Sądowego pod numerem 0000306290. Aby doprowadzić do osiągnięcia celu, fundacja zamierzała uzbierać 2,5-3 mln zł z funduszy zewnętrznych. Pieniądze te miały być przeznaczone na modernizację kina i jego wyposażenie. Ze względu na brak porozumienia z gminą Bytom w sprawie udostępnienia fundacji lokalu Glorii, w sierpniu 2011 roku organizacja została rozwiązana.
Plany.
W lutym 2012 r. pogorzelisko miało zostać rozebrane. Władze miejskie wyrażały wolę odbudowania budynku. Nie podjęto jeszcze decyzji w sprawie ponownego uruchomienia kina. Gmina otrzymała ofertę Instytucji Filmowej Silesia-Film, która zaproponowała kilka wariantów reaktywacji Glorii przy współpracy z miastem. Urząd Miejski miał ustosunkować się w tej kwestii najpóźniej do marca.

</doc>
<doc id="1369885" url="https://pl.wikipedia.org/wiki?curid=1369885" title="Starosta krośnieński">
Starosta krośnieński



</doc>
<doc id="1369888" url="https://pl.wikipedia.org/wiki?curid=1369888" title="Aborcja w Czechach">
Aborcja w Czechach

Aborcja w Czechach – jest dopuszczalna na żądanie kobiety w trzech pierwszych miesiącach ciąży pod warunkiem uzyskania zgody ginekologa, który musi poinformować ją o możliwych skutkach zabiegu oraz gdy minęło co najmniej sześć miesięcy od poprzedniej aborcji. Po upływie trzech miesięcy przerwanie ciąży można przeprowadzić jedynie z wyraźnych wskazań medycznych.
Historia.
Do 1950 roku w Czechosłowacji przerywanie ciąży było bezwzględnie zakazane – w tym roku wprowadzono zmiany w kodeksie karnym zezwalające na aborcję z powodu ścisłych wskazań medycznych bądź embriopatologicznych. W 1957 roku rozszerzono zakres wyjątków dopuszczając przerywanie ciąży „z innych ważnych powodów” – dopiero późniejsze przepisy wykonawcze określiły je jako m.in. trudna sytuacja mieszkaniowa, niezamężność matki, ciężka sytuacja materialna.
Każda aborcja musiała być zaaprobowana przez odpowiednią komisję. Jedynie aborcje z powodu biedy bądź racji zdrowotnych były wykonywane na koszt budżetu. W 1986 roku wprowadzono nową ustawę przewidującą aborcję na żądanie. Jest ona w mocy po dziś dzień. W czerwcu 2003 w parlamencie złożono projekt ustawy zakładający powtórną penalizację przerywania ciąży złożony przez polityków KDU – CŠL i ODS. Projekt ten przepadł stosunkiem głosów 134:23.
Nastroje społeczne.
Poparcie dla legalności aborcji należy w Czechach do najwyższych w Europie. W kwietniu 2005 w badaniu "Europejskie wartości" 81% Czechów odpowiedziało twierdząco na pytanie "Czy kobieta, jeśli nie chce mieć dzieci, powinna mieć możliwość dokonania aborcji?". Przeciwne zdanie miało jedynie 18% obywateli Czech.
Zdania w tej kwestii nie miał 1% badanych. Odsetek zwolenników legalnej aborcji był największy spośród 10 krajów biorących udział w badaniu.
W innym sondażu przeprowadzonym przez CVVM w maju 2007 roku 72% Czechów stwierdziło, że aborcja powinna być dopuszczalna na żądanie kobiety, kolejne 19% – powinna być legalna ze względów społecznych, 5% – powinna być legalna tylko, gdy ciąża zagraża życiu matki, a jedynie 1% – powinna być zakazana bez względu na sytuację.
W sondażu przeprowadzonym w kwietniu 2003 roku przez Centers for Disease Control and Prevention i ORC Macro w sześciu państwach postkomunistycznych 85% Czeszek pomiędzy 15 a 44 rokiem życia odpowiedziało twierdząco na pytanie "Czy uważasz że kobieta w każdej sytuacji powinna mieć prawo do decydowania o swojej ciąży włącznie z możliwością dokonania aborcji?". Spośród tych, które odpowiedziały na to pytanie przecząco, 91% stwierdziło, że aborcja powinna być dopuszczalna, gdy ciąża zagraża życiu matki, 74% – płód jest ciężko upośledzony, 72% – ciąża zagraża zdrowiu matki, 71% – ciąża powstała wyniku gwałtu, 18% gdy rodzina nie ma odpowiednich warunków dla wychowania dziecka, a jedynie 8% gdy kobieta jest niezamężna.

</doc>
<doc id="1369907" url="https://pl.wikipedia.org/wiki?curid=1369907" title="Pokój frankfurcki">
Pokój frankfurcki

Pokój frankfurcki – traktat pokojowy zawarty 10 maja 1871 we Frankfurcie nad Menem, kończący wojnę francusko-pruską.
Po klęsce pod Sedanem i proklamowaniu III Republiki przegrana Francji była przesądzona. 28 stycznia 1871 zawarte zostało zawieszenie broni, a 26 lutego w Wersalu podpisano preliminaria pokojowe. Negocjacje pokojowe z rządem Louisa Thiersa zakończyły się ostatecznie 10 maja zawarciem traktatu pokojowego we Frankfurcie. W wyniku jego postanowień Francja utraciła na rzecz zjednoczonych Niemiec Alzację i część Lotaryngii. Zgodnie ze stanowiskiem Bismarcka pozostawiono jej natomiast miasto Belfort (Metz, co do którego losów Bismarck również żywił wahania, włączono ostatecznie do Niemiec), w zamian za co zgodzono się na "wyrównanie granicy wzdłuż zachodnich krańców kantonów Cattenom i Thionville". Na Francję nałożono kontrybucję w wysokości 5 miliardów franków w złocie, z obowiązkiem spłaty do 2 marca 1874. Ustalono także sposoby płatności i harmonogram wycofywania się armii niemieckiej. Jednym z zapisów traktatu było też postanowienie o organizacji defilady wojsk niemieckich na paryskich Polach Elizejskich.
Został uchylony przez Traktat wersalski w art. 51.

</doc>
<doc id="1369909" url="https://pl.wikipedia.org/wiki?curid=1369909" title="Senat Rzeczypospolitej Polskiej II kadencji (1991–1993)">
Senat Rzeczypospolitej Polskiej II kadencji (1991–1993)

Senat II kadencji – skład Senatu II kadencji wyłoniony został w wyborach do Sejmu i Senatu przeprowadzonych 27 X 1991.
Kadencja Senatu.
Kadencja Senatu rozpoczęła się 25 XI 1991, a upłynęła 30 V 1993, jednak pierwsze posiedzenie miało miejsce 26 XI 1991.
Marszałek Senatu.
Urząd marszałka od pierwszego posiedzenia i w okresie rozwiązania obu izb pełnił senator August Chełkowski.
Rozwiązanie Sejmu i Senatu.
Konsekwencją polityczną udzielenia przez Sejm wotum nieufności rządowi Suchockiej było rozwiązanie obu izb przez prezydenta Wałęsę. Oznaczało to brak władzy ustawodawczej w okresie od 31 V 1993 do 18 IX 1993 (de iure), a w rzeczywistości do 14 X 1993, czyli do momentu zebrania się nowej izby pochodzącej z wyborów z 19 IX 1993.
W związku z art. 10 Małej Konstytucji z 17 X 1992 urzędy Marszałka Sejmu i Marszałka Senatu zachowywali dotychczasowi marszałkowie. Wiązało się to z ciągłością władzy wynikającej z przepisów ustrojowych, a dotyczących pełnienia obowiązków głowy państwa w razie opróżnienia urzędu Prezydenta RP.

</doc>
<doc id="1369917" url="https://pl.wikipedia.org/wiki?curid=1369917" title="Kompania Katalońska">
Kompania Katalońska

Kompania Katalońska – armia zaciężna utworzona przez Rogera de Flor po zakończeniu wojny nieszporowej o Sycylię w 1302 r., od 1303 roku na służbie cesarza bizantyńskiego Andronika II Paleologa. Po zdradzieckim zamordowaniu wodza przez Alanów i Turkopulów na dworze młodszego basileusa Michała IX dokonała odwetowego spustoszenia Tracji, Macedonii i Tesalii (tzw. wendetta katalońska, 1305-1309). Wynajęta przez księcia Aten Waltera z Brienne, przejęła kontrolę nad księstwem w wyniku bitwy pod Almirem i położyła fundamenty pod katalońskie państewko w Grecji centralnej, obejmujące także Neopatrię z Tebami (1311–1388).
Epopeja wojenna.
Początki.
Wiek XIII przyniósł muzułmanom ostateczną klęskę w Hiszpanii. Władcy Półwyspu Iberyjskiego od czasu zwycięstwa w 1212 roku pod Navas de Tolosa, odbierali południowe ziemie półwyspu wyznawcom islamu. Największe sukcesy w rekonkwiście odnosili władcy Kastylii. Władcom Aragonii udało się opanować jedynie Walencję (1238) i Baleary na Morzu Śródziemnym (1228-1237). Jedynym państwem muzułmańskim w Hiszpanii od połowy XIII wieku pozostał emirat Grenady, pozostający od 1246 roku lennem kastylijskim. Rycerstwo hiszpańskie zaczęło gwałtownie poszukiwać nowych terenów ekspansji i możliwości prowadzenia wojen. Szczególną rolą wyróżnia się tu ekspansja królów Aragonii w basenie Morza Śródziemnego. Opanowanie Balearów przez Jakuba I Zdobywcę (1213-1276) stanowiło klucz do ekspansji Aragonii w dalsze obszary Morza Śródziemnego. Po jego śmierci tę ekspansję kontynuowali jego synowie: Piotr III Wielki (1276-1285), król Aragonii i Jakub I (1276-1311), król Majorki. Piotr III w 1282 roku po „nieszporach sycylijskich”, krwawej masakrze na Sycylii zwolenników dynastii andegeweńskiej opanował wyspę i został jej królem. Sycylia opanowana przez Aragończyków była ważnym punktem handlowym w świecie śródziemnomorskim. Wraz z podbojem nowych ziem szła też ekspansja handlowa mieszkańców Aragonii w tym Katalończyków. Pierwszorzędną rolę w tym procesie należała przede wszystkim do Kompanii Katalońskiej (la Companya Catalana). 
Kompania Katalońska została utworzona przez Rogera de Flor, templariusza-renegata, który dzięki fortunie zbitej na ewakuacji zamożnych mieszkańców Akki w 1291 roku i bogactwom zgromadzonym podczas pirackich rejsów po Morzu Śródziemnym mógł pozwolić sobie na przyjęcie bezrobotnych najemników króla Sycylii na własny żołd. Właściwie przywódca katalońskich najemników nazywał się Roger z Blum. Później zmienił nazwisko nadając mu bardziej romańskie brzmienie. Prowadził on awanturnicze życie, które zaprowadziło go aż do Ziemi Świętej. Walczył on w szeregach templariuszy podczas oblężenia ostatniego miasta Franków w Palestynie – Akki (1291). Podczas oblężenia dorobił się majątku w sposób niegodny rycerza, nie mówiąc już templariusza. Objął bowiem dowództwo nad jedną z galer templariuszy będąca w porcie Akki. Wielkimi szantażami wymusił majątek od dam z możnych rodów akkańskich. Został usunięty z zakonu templariuszy. Po upadku Akki pozostawał na usługach wielu monarchów basenu Morza Śródziemnego. Większość wojowników Kompanii stanowili słynni almugawarzy, półdzicy lekkozbrojni piechurzy wywodzący się z iberyjskiego pogranicza z islamem, którzy zyskali międzynarodowy rozgłos walcząc u boku króla Sycylii Fryderyka II przeciw usiłującym odzyskać utraconą wyspę Andegawenom i przyczyniając się do przechylenia szali powodzenia wojennego na jego korzyść. Zawarcie pokoju w Caltabellota w 1302 dało uznanie przez Andegeweńczyków panowania aragońskiego na Sycylii. Spowodowało to szukanie przez katalońskich najemników nowych perspektyw. Historię Kompanii Katalońskiej przedstawił barwnie współczesny kronikarz Ramon Muntaner w swojej Kronice. Oddaje ona szczegółowy opis awanturniczej wyprawy Katalończyków zakończonej założeniem księstwa w Atenach. Sam Muntaner Katalończyk z pochodzenia był uczestnikiem tej wyprawy. Sprowadzenie Katalończyków do Bizancjum było zapewne inicjatywą Andegewenów z Neapolu. Ci zawierając pokój z Aragończykami z Sycylii, nadal myśleli o powrocie tytularnych cesarzy łacińskich do Konstantynopola. W większości memoriałów dotyczących wznowienia krucjat pojawia się plan ponownego opanowania Konstantynopola przez Łacinników. Po zawarciu pokoju w Caltabellotcie Roger z Flor zaofiarował swe usługi cesarzowi bizantyńskiemu Andronikowi II, znając krytyczne położenie bizantyńskiej Azji Mniejszej.
W służbie cesarza Andronika II.
We wrześniu 1303 roku Roger wylądował na czele 6500 żołnierzy w Konstantynopolu. Zgodnie z zobowiązaniami potwierdzonymi w chryzobulli wydanej posłom Rogera, cesarz dokonał jego uroczystej inwestytury na godność megaduksa i oddał mu rękę swej siostrzenicy Marii Asen (córki Iwana Asena III i Ireny Paleologiny). Po krwawej utarczce z Genueńczykami na ulicach Konstantynopola Katalończycy przeprawili się przez Morze Marmara na półwysep Artaka (Artakē) (dziś Kapıdağ Yarımadası), gdzie z marszu uderzyli z druzgocącym skutkiem na Turków z emiratu Karesi oblegających położone na przesmyku warowne miasto Artaka (obecny Erdek). Nadejście zimy skłoniło Rogera do rozłożenia się obozem na półwyspie, gdzie mimo wprowadzenia obligatoryjnych rozliczeń żołnierzy Kompanii z gospodarzami kwater nie obyło się bez nadużyć i brutalnych ekscesów. Po konsultacji z cesarzem Roger rozpoczął w kwietniu marsz na południe, ku oblężonej przez tureckie zagony Filadelfii (dzis. Alaşehir). Tuż przed wyruszeniem z Artaki doszło do morderczych porachunków między Katalończykami a towarzyszącymi im najemnikami alańskimi. Znacznie lepiej układała się współpraca Rogera z kontyngentem greckim pod komendą megas archona Marulisa.
Pod koniec maja Katalończycy rozbili pod Aulax siły emira Germiyan Alişıra i przerwali blokadę Filadelfii, wypełniając pierwszoplanowy cel swej misji. W trakcie kampanii anatolijskiej Roger odwiedził także Magnezję nad Hermosem (dzis. Manisa), gdzie poparł Attaliotę, lokalnego lidera cieszącego się zaufaniem społecznym w jego sporze z mianowanym przez cesarza gubernatorem temu Neokastra, Nestongosem Dukasem. Innym przejawem polityki prowadzonej przez Rogera jako bizantyńskiego dygnitarza w Azji Mniejszej było karanie na gardle greckich dowódców, którzy wcześniej wydali twierdze Turkom lub w obliczu zagrożenia nie zwlekali z kapitulacją. Megaduks nie wahał się również ściągać wysokich kontrybucji na cele wojenne, godząc w interesy uprzywilejowanej przez Michała VIII Paleologa arystokracji małoazjatyckiej. Działania militarne Kompanii koncentrowały się w dolinach Hermosu i Meandru, na najżyźniejszym i najcenniejszym dla Imperium obszarze, gdzie silnymi wpływami w strefie przybrzeżnej dysponowali Genueńczycy eksploatujący kopalnie ałunu. Południową granicę zasięgu bojowego Katalończyków wyznacza port Anea (dzis. Kadıkalesi). Zdobycie przez Turków z Germiyan twierdzy Tripolis u wylotu dolin Meandru i Hermosu prawdopodobnie zablokowało Kompanii możliwość poprowadzenia ofensywy na wschód od Filadelfii, choć kataloński kronikarz Ramon Muntaner utrzymuje, że Kompania dotarła w swym zwycięskim pochodzie aż po Żelazne Wrota gór Taurus na granicy cylicyjskiego królestwa Małej Armenii. Niepomyślny zwrot w kampanii azjatyckiej wywołała rebelia antykatalońska w Magnezji, gdzie rządził zaaprobowany przez Rogera Attaliota. Wódz Kompanii obległ miasto, dążąc do wymierzenia przykładnej kary za tę niesubordynację, ale działania militarne nie układały się po jego myśli. Andronik zareagował na wieść o bratobójczych walkach (w szeregach armii Rogera byli Grecy Marulisa) wezwaniem Rogera do Europy pod pretekstem przyjścia z odsieczą Michałowi IX powstrzymującemu inwazję bułgarską. Megaduks niechętnie zastosował się do poleceń i sprowadził Kompanię na półwysep Kallipolis, skąd jednak nie wyruszył przeciw Bułgarom.
Okres zimowy upłynął na ocierających się o szantaż negocjacjach Rogera z cesarzem w sprawie zaległego żołdu i zwiększenia uprawnień dotychczasowego megaduksa. Rolę „złego gliny” odgrywał przy boku Rogera jego świeżo przybyły druh z czasów walk na Sycylii, Berenguer d'Entença, uwikłany równolegle w rozbieżne projekty polityczne dwóch monarchów z katalońskiej dynastii: Jakuba II Sprawiedliwego i Fryderyka II. Mimo otwartych prowokacji wobec cesarza ze strony Kompanii duch porozumienia na szczycie, pomiędzy Rogerem de Flor a jego cesarskim mocodawcą, został zachowany. 10 kwietnia 1305 r. Roger został wyniesiony do godności cezara i otrzymał specjalny mandat wojskowy wyrażony tytułem stratega autokratora - miał odtąd sprawować nadzwyczajną, najwyższą władzę wojskową na terenie Anatolii z wyłączeniem jej wielkich miast. Prerogatywy przyznane Rogerowi zaspokajały jego ambicje, niosąc w sobie pewien pierwiastek suwerenności. Nie na darmo Roger myślał o „Królestwie Anatolii”, jak sugeruje relacja Muntanera.
Nowy status uzyskany przez wodza Kompanii w ramach Imperium skłonił go, by szukać porozumienia z niechętnym sobie Michałem IX. Starannie przygotowana i przeprowadzona zgodnie z protokołem dyplomatycznym wizyta, mimo pomyślnego początkowo obrotu spraw, przyniosła zgubne dla Imperium skutki. Służący pod komendą Michała Alanowie wdarli się do pałacu w asyście Turkopulów i pomścili śmierć syna swego wodza pod Artaką, mordując Rogera i jego eskortę. Nie jest możliwe ustalenie ewentualnej odpowiedzialności, jaką ponosił za tę zbrodnię sam współcesarz; zaniepokojenie o życie własnej małżonki, w której progach dosięgli Rogera zabójcy, może świadczyć o niekłamanym szoku, jakim były dla Michała wydarzenia 30 kwietnia 1305 r. Pewne jest jedynie, że Alanowie i inni żołnierze Michała, o czym niejednokrotnie zaświadcza bizantyński kronikarz Pachymerys, nie potrzebowali dodatkowej zachęty, by zgładzić Rogera zgodnie z dawniej wypowiedzianymi groźbami.
W walce z cesarzem Andronikiem II.
W obliczu śmierci ugodowego wodza Kompanii Michał IX nie zwlekał z uderzeniem na osierocone przez niego oddziały; błyskawiczna ofensywa nie przyniosła jednak spodziewanych rezultatów, mimo wysokich strat w szeregach Kompanii. Oburzeni Katalończycy mszcząc śmierć wodza rozpoczęli bezwzględną wojnę z Imperium, nie zaniedbując zarazem wypowiedzieć cesarzowi posłuszeństwo. Armia Michała IX poniosła dotkliwą porażkę pod Branchialion (5 czerwca) i pod Apros (koniec czerwca 1305). Ranny w bitwie basileus salwował się ucieczką; odtąd był zmuszony poprzestać na obronie kilku głównych twierdz. Przez dwa lata Katalończycy, korzystając z wzywanych z Azji posiłków tureckich, grabili i pustoszyli Trację, mordując ludność i wyczerpując naturalne zasoby regionu. Postępując jak szarańcza, jej wzorem musieli przesuwać się dalej, porzucając dogodną kwaterę w Kallipolis i obierając kierunek zachodni. Wcześniej jednak zdążyli przeprowadzić brawurowy pościg za Alanami i wyciąć w pień morderców Rogera de Flor; w tym czasie Muntaner odpierał w Kallipolis szturm genueńskiej floty. Od 1307 roku ich nową bazą stała się Kassandria, skąd prowadzili łupieżcze rajdy m.in. na monastery świętej góry Athos. Jesienią zaatakowali Tesalonikę, gdzie ich ataki odpierał z powodzeniem bizantyński strateg Chandrēnos. W 1308 roku przygotowujący wyprawę na Konstantynopol Karol Walezjusz zhołdował Kompanię i ustanowił przy niej swego pełnomocnika w osobie Thibauta de Chepoy. Jak się jednak okazało, Katalończycy nie byli podatni na sterowanie z zewnątrz; Rocafort, inicjator współpracy z Francuzami, został na mocy orzeczenia rady generalnej Kompanii aresztowany i przekazany Chepoyowi, który jesienią 1309 r. powrócił na Zachód. Francuski rycerz wydał awanturnika królowi Neapolu Robertowi Andegaweńskiemu, który mając w pamięci swe dawne kłopoty z Rocafortem skazał go na śmierć głodową w lochu zamkowym w Aversie.
Podbój Księstwa Aten.
Na początku 1309 roku Kompania wyruszyła dalej na południe. Jej ofiarą padła z kolei Tesalia, gdzie na grabieży najemnicy spędzili cały rok. Na wiosnę 1310 roku, zaopatrzeni w spore sumy ściągniętych ze złupionego kraju pieniędzy, wyruszyli dalej na południe i zaciągnęli się na służbę do Waltera z Brienne, księcia Aten. W krótkim czasie poróżnili się ze swym nowym mocodawcą, który chciał rozpuścić Kompanię pozostawiając sobie na służbie jedynie rycerstwo. Szlachetnie urodzeni i plebejusze solidarnie wystąpili przeciw Walterowi i 15 marca 1311 rozbili jego armię w bitwie pod Almirem (Halmyros) w Beocji. Na polu bitwy śmierć znalazł książę Walter i większość jego rycerzy. Katalończycy zajęli księstwo, jedynie na południu w Argos i Nauplionie utrzymały się załogi Waltera z Brienne. Niedługo potem poszerzyli terytorialne zdobycze o księstwo Neopatrii.
Katalońskie Księstwo Aten.
Lata walk z sąsiadami.
Po krótkotrwałych rządach Rogera Deslaura, namiestnika wybranego z braku odpowiednich kandydatów spośród wziętych do niewoli rycerzy Waltera, Katalończycy zwrócili się o protekcję do Fryderyka II Aragońskiego, króla Sycylii. Ich zwycięstwo nad Walterem z Brienne zaniepokoiło sąsiadów, a Katalończycy nie mieli w swoim gronie ludzi cieszących się wystarczającym prestiżem, by zadbać o ułożenie stosunków dyplomatycznych. W tym samym roku syn Fryderyka Manfred został zaprzysiężony jako pan Księstwa Aten. Pod przywództwem namiestnika przysłanego z Sycylii, Berenguera Estanyola, Katalończycy musieli w pierwszym okresie swego władania Księstwem stawić opór agresywnym władcom Tesalii i Epiru, Wenecjanom z Eubei oraz młodemu księciu de Brienne. Jeszcze lepiej wykorzystał waleczność i złowrogą sławę Kompanii kolejny namiestnik, Alfons Fryderyk (1316 – 1330), bastard Fryderyka II. Po śmierci Jana I Angelosa przyłączył do Aten południową część Tesalii z Neopatrią. Wysunął również pretensje do spadku po swym teściu, Bonifacym z Werony, jednym z trzech feudałów władających za zgodą Wenecjan Eubeą. Ostatecznie między księciem Aten a Serenissimą stanął traktat pokojowy gwarantujący wenecki stan posiadania. W 1332 roku po raz ostatni próbę odzyskania księstwa podjął Walter de Brienne, syn zabitego pod Almirem księcia i wasal rządzących w Neapolu i Achai Andegawenów. Mając za sobą lata osiadłego życia, Katalończycy utracili już wówczas swą dawną wojowniczość. Nie stawili Walterowi czoła w polu, lecz schronili się w twierdzach. Walter spustoszył wprawdzie kraj, ale nie zdołał zyskać poparcia miejscowej ludności i wycofał się z braku funduszy do prowadzenia dalszej wojny. Księstwo od tego czasu obejmowało Attykę, Beocję i południową Tessalię. Głównymi miastami były Ateny, Teby, Neopatria, Salona i Liwadia. W Tebach znajdował się główny gospodarczy ośrodek księstwa. Tu też znajdowała się siedziba namiestnika generalnego, który sprawował władzę nad księstwem w imieniu księcia oraz marszałka. Dzięki portowi Teb Liwadostro Katalończycy czerpali duże zyski z handlu. Prowadzili go głównie z różnymi częściami posiadłości Aragończyków: Sycylią, Majorką, Katalonią, Aragonią. Szczególny zyski z handlu z księstwem mieli kupcy z Majorki. Katalończycy w ten sposób konkurowali w tym regionie z miastami włoskimi: Genuą i Wenecją. Jednak nie potrafili gospodarczo ożywić księstwa. Traktowali je jako swoją kolonię. Doprowadziło to do upadku miast. Katalończyków najbardziej interesowały zyski w ściąganiu podatków. Wszystkie urzędy w państwie obejmowali Katalończycy bądź Aragończycy, pochodzący zresztą z różnych warstw społecznych. Księstwo było podzielone według systemu katalońskiego na trzy okręgi zwane veguerias. Trzech urzędników – veguers sprawowało władzę wojskową i sadowniczą w Atenach, Tebach i Liwadii. Pomagali im tzw. kapitanowie specjalizujący się w sądownictwie kryminalnym. Oba urzędy można było pełnić tylko przez trzy lata. Najwyższym urzędem do którego dopuszczano Greków był urząd pisarza. Językiem urzędowym w księstwie zamieszkanym przez prawosławnych Greków była łaciną bądź ojczysty język rycerzy – kataloński. W tych językach spisywano dokumenty. Administracja kościelna na terenie księstwa podlegała Włochom, głównie Wenecjanom. Arcybiskupstwo katolickie obrządku łacińskiego Aten podlegało tytularnemu łacińskiemu patriarsze Konstantynopola przebywającemu na weneckiej Eubei. Obecność obok siebie Katalończyków i Francuzów wywoływała liczne konflikty. Przez cały czas Kompania Katalońska była obłożona ekskomunika a księstwo interdyktem. Było to zrozumiałe, papiestwo podobnie jak na Sycylii, tradycyjnie sprzyjało Francuzom a nie Aragończykom. Późniejszym konfliktom pomiędzy obiema nacjami starał się zapobiec papież Klemens VII. W dziedzinie kultury panowanie Katalończyków w Atenach to okres prostactwa. Najemnych żołnierzy interesowało tylko bogactwo. Nie wznieśli też budowli (oprócz zamków) i nie przyczynili się do zainteresowania nad przeszłością terenów, nad którymi panowali.
Konflikty wewnętrzne.
W 1355 roku kolejnym Księciem Aten został Fryderyk III sycylijski. Mianowany przez niego na namiestnika rok później Jakub Fryderyk, syn Alfonsa, został w 1359 roku zastąpiony przez Piotra z Pou – człowieka ambitnego i apodyktycznego. Skłócił się on niemal natychmiast z Jakubem Fryderykiem. Jego kolejne posunięcia wywołały niezadowolenie możnych katalońskich i doprowadziły do buntu, na którego czele stanął Roger z Laurii. W 1362 roku w Tebach zamordowano Piotra z Pou i jego zwolenników. Władza nad Księstwem przeszła w ręce Jakuba Fryderyka, aczkolwiek do wielkiego znaczenia doszedł też w owym czasie Jakub z Laurii. W trakcie dramatycznych wydarzeń 1362 roku zagrabiono część weneckich majątków, co doprowadziło do wojny z Wenecją zakończonej w 1365 roku. Ostatecznie Fryderykowi III udało się odzyskać wpływy w Księstwie w 1367 roku. Jego rządy okazały się jednak nieefektywne, a sytuacja Księstwa pogarszała się w związku z narastającym naciskiem ze strony Turków osmańskich. W tej sytuacji feudałowie katalońscy, na których czele stał od 1369 roku kolejny przedstawiciel rodu – Ludwik – rozpoczęli rozmowy z Eleonorą, królową Aragonii, mające na celu zmianę protektora.
Schyłek i upadek.
W 1380 Jan z Urtubii na czele części wojsk Kompanii Nawarskiej zajął wskutek zdrady i całkowitego nieprzygotowania Katalończyków do walki Ateny i Teby. Z Aten został wyparty, Teb Katalończykom nie udało się już odzyskać. Jednocześnie na południu wyrósł kolejny konkurent do władzy, Nerio I Acciaiuoli, który jeszcze w 1371 roku oderwał od Księstwa Korynt, a wykorzystując destabilizację wywołaną najazdem Nawarczyków w ciągu następnych ośmiu lat wyparł i jednych i drugich, by samodzielnie objąć władzę jako książę Aten. Opanowanie Aten oznaczało koniec panowania Katalończyków w Atenach. Księstwo Aten pozostało w rękach florenckiej rodziny do 1456 roku, kiedy zdobyli je Turcy. Koniec panowania w Atenach Katalończyków nie oznaczał wcale końca dziejów tej nacji w basenie Morza Egejskiego. Katalończycy nie mając oparcia na stałym lądzie dalej trudnili się handlem oraz korsarstwem. Handlowali dalej jako poddani króla Sycylii i Aragonii. W Konstantynopolu znajdował się konsulat kupców katalońskich. Na Morzu Egejskim oprócz handlu uprawiali prawie cały wiek XV piractwo i korsarstwo. Napadali na statki i grabili wybrzeża Azji Mniejszej. Stamtąd uprowadzali niewolników, których sprzedawali głównie na wyspie Lesbos władanej przez genueńską rodzinę Gattilusich. Współpraca Gattilusich z katalońskimi korsarzami doprowadziła między innymi do zdobycia tego państwa przez Turków w 1462 roku. Od 1383 roku księstwem Achai rządziła inna nacja wywodząca się z Hiszpanii tzw. kompania nawarska.
Historia Katalończyków w Bizancjum w XIV-XV wieku jest podobna do historii Burgundczyków, Francuzów, Włochów (Florentyńczyków, Genueńczyków, Wenecjan) i innych nacji rządzących okresowo w Grecji po IV wyprawie krzyżowej (1202-1204). Był to wówczas teren, gdzie można było zrobić karierę, bezpieczniejszy od Ziemi Świętej. Panowanie Katalończyków w Atenach 1311-1388 jest jednym z wielu epizodów historii Łacinników w Grecji w okresie 1204-1571.

</doc>
<doc id="1369921" url="https://pl.wikipedia.org/wiki?curid=1369921" title="Roger Deslaur">
Roger Deslaur

Roger Deslaur– pierwszy władca Księstwa Aten po jego podboju przez Kompanię Katalońską. Rządził w latach 1311–1312. Był również baronem Salony w latach 1311–1312.
Życiorys.
Był jednym z dowódców Kompanii Katalońskiej po śmierci Rogera z Flor w 1305 roku. Po zdobyciu Księstwa Aten przez Katalończyków, w wyniku zwycięskiej bitwy nad rzeką Kefisos w 1311 roku zakończonej śmiercią księcia Waltera z Brienne i po wyparciu z Aten księżnej Joanny z Châtillon, został obrany władcą państwa. Zmarł w 1312 roku.

</doc>
<doc id="1369923" url="https://pl.wikipedia.org/wiki?curid=1369923" title="Emma Orczy">
Emma Orczy



</doc>
<doc id="1369925" url="https://pl.wikipedia.org/wiki?curid=1369925" title="Berenguer Estanyol">
Berenguer Estanyol

Berenguer Estañyol – namiestnik Księstwa Aten z ramienia księcia Manfreda Aragońskiego w latach 1312 – 1316.
W 1312 po śmierci Rogera Deslaura Katalończycy zwrócili się do Fryderyka II Aragońskiego, króla Sycylii, o nawiązanie przyjaznych stosunków z Księstwem Aten. Dokonany przez nich podbój Księstwa zaniepokoił sąsiadów, a Katalończycy nie mieli w swoim gronie ludzi o odpowiednim pochodzeniu, którzy mogliby zyskać uznanie jako samodzielni władcy. Król Sycylii wyraził zgodę na udzielenie pomocy pod warunkiem uznania jego władzy i zaprzysiężenia jego młodszego syna Manfreda jako prawowitego, prawdziwego i naturalnego pana. Katalończycy nie oponowali i w tym samym roku Manfred przysłał z Sycylii, jako swego namiestnika don Berenguera. Katalończycy pod jego rządami musieli stawić opór atakującym ich sąsiadom: władcom Tesalii i Epiru, Wenecjanom z Eubei oraz młodemu księciu de Brienne. Berenguer Estañyol zmarł w 1316 roku.

</doc>
<doc id="1369945" url="https://pl.wikipedia.org/wiki?curid=1369945" title="Alfonso Fadrique">
Alfonso Fadrique

Alfonso Fadrique – namiestnik Księstwa Aten z ramienia książąt: Manfreda Aragońskiego i Wilhelma II Aragońskiego w latach 1316 – 1330. Naturalny syn Fryderyka II Aragońskiego.
Życiorys.
Został namiestnikiem Księstwa Aten po śmierci don Berenguera. Znakomicie wykorzystał walory Kompanii: waleczność i złowrogą sławę. Po śmierci Jana I Angelosa przyłączył do Aten południową część Tesalii z Neopatras. Wysunął również pretensje do spadku po swym teściu, Bonifacym z Werony, jednym z trzech feudałów władających za zgodą Wenecjan Eubeą. Ostatecznie między księciem Aten a Wenecją został zawarty traktat pokojowy gwarantujący wenecki stan posiadania. Traktat był kilkakrotnie odnawiany. Alfonso pozostawił po sobie dobrą pamięć jako zarządca. Wpływy jakie uzyskał pozwoliły jego potomkom: Jakubowi i Ludwikowi odgrywać decydującą rolę wśród możnowładców katalońskich rządzących Księstwem.
Był również hrabią Salony w latach 1318–1338. Jego następcą w Salonie był Pedro I Fadrique. 

</doc>
<doc id="1369947" url="https://pl.wikipedia.org/wiki?curid=1369947" title="Veikko Heinonen">
Veikko Heinonen

Veikko Heinonen (ur. 4 października 1934 w Lahti, zm. 4 listopada 2015) – fiński skoczek narciarski, srebrny medalista mistrzostw świata w Falun (1954) na dużej skoczni.

</doc>
<doc id="1369951" url="https://pl.wikipedia.org/wiki?curid=1369951" title="Jakub Fadrique">
Jakub Fadrique

Jakub Fadrique (zm. 1369) – hrabia Salony w latach ok. 1355–1365, namiestnik Księstwa Aten z ramienia księcia: Fryderyka III Sycylijskiego w latach 1356 – 1359. W latach 1362 – 1367 faktyczny władca Aten. Syn Alfonsa Fadrique.
Życiorys.
Jakub Fadrique został mianowany namiestnikiem Aten przez księcia Fryderyka III Sycylijskiego w 1356 roku. Stosunki pomiędzy księciem a namiestnikiem nie układały się jednak zbyt dobrze i w 1359 roku Jakub został odwołany. Nowy namiestnik Piotr z Pou – człowiek ambitny i apodyktyczny niemal natychmiast skłócił się z Jakubem. Jego kolejne posunięcia wywołały niezadowolenie możnych katalońskich i doprowadziły do buntu, na którego czele stanął Roger z Lluria. W 1362 roku w Tebach zamordowano Piotra z Pou i jego zwolenników. Władza nad Księstwem przeszła w ręce Jakuba Fadrique, aczkolwiek do wielkiego znaczenia doszedł też w owym czasie Jakub z Lluria, który aż do swej śmierci w 1369 roku wywierał znaczący wpływ na politykę państwa. W trakcie dramatycznych wydarzeń 1362 roku zagrabiono część majątków Wenecjan licznie tu mieszkających z uwagi na prowadzony od lat handel uzyskiwanym w tym rejonie jedwabiem. Doprowadziło to do wojny z Wenecją zakończonej w 1365 roku. Ostatecznie Fryderykowi III udało się odzyskać wpływy w Księstwie w 1367 roku.

</doc>
<doc id="1369957" url="https://pl.wikipedia.org/wiki?curid=1369957" title="Piotr z Pou">
Piotr z Pou

Piotr z Pou – namiestnik Księstwa Aten z ramienia księcia Fryderyka III Aragońskiego w latach 1359–1362.
Piotr z Pou został mianowany na stanowisko namiestnika Aten w 1359 roku po odwołaniu sprawującego ten urząd przez krótki czas Jakuba Fadrique'a, syna Alfonsa, wybitnego namiestnika Aten i syna królewskiego. Piotr już z racji okoliczności objęcia przez niego władzy znalazł się w trudnej sytuacji; dodatkowo pogarszały ją jego ambicje i apodyktyczność. Skłócił się niemal natychmiast z Jakubem Fadrique'em. Jego kolejne posunięcia wywołały niezadowolenie możnych katalońskich i doprowadziły do buntu, na którego czele stanął Roger z Llurii. W 1362 roku w Tebach został zamordowany wraz ze swymi zwolennikami. W trakcie zamieszek zagrabiono część majątków Wenecjan licznie przebywających w tych stronach ze względu na prowadzony od lat handel jedwabiem. W wyniku rewolty władzę w Księstwie objął Jakub Fadrique.

</doc>
<doc id="1369962" url="https://pl.wikipedia.org/wiki?curid=1369962" title="Siły Zbrojne Luksemburga">
Siły Zbrojne Luksemburga

Siły Zbrojne Luksemburga (luks. "Lëtzebuerger Arméi") – siły i środki wydzielone przez Luksemburg do zabezpieczenia własnych interesów i prowadzenia walki zbrojnej zarówno na jej terytorium oraz poza nim. Składają się tylko z wojsk lądowych. Od 1967 roku służba wojskowa w Luksemburgu jest ochotnicza. W skład Sił Zbrojnych Luksemburga wchodzi (2011) 450 zawodowych żołnierzy, około 340 rekrutów i 100 pracowników cywilnych. Głównodowodzącym jest Wielki Książę, ale codzienna odpowiedzialność za sprawy obronne spoczywa na ministrze obrony.
Od 1994 r. Luksemburg uczestniczy w Eurokorpusie, brał udział też w misjach UNPROFOR i IFOR w byłej Jugosławii, niewielki kontyngent bierze udział w natowskiej misji SFOR w Bośni. Luksemburscy żołnierze zostali również wysłani do Afganistanu by wspierać ISAF.
Armia Luksemburga.
Armia Luksemburga ma cztery formacje będące pod kontrolą Centrum Wojskowego.
Kompania A.
Kompania A jest pierwszą z dwóch kompanii strzeleckich. Jest luksemburskim kontyngentem do Eurokorpusu. Kompania składa się z czterech plutonów: plutonu dowodzenia, plutonu przeciwpancernego wyposażonego w wyrzutnie pocisków TOW i dwóch plutonów strzeleckich.
Kompania B.
Kompania B jest jednostką edukacyjną, prowadzi różne kursy dla personelu.
Kompania dowodzenia i szkolenia.
Kompania dowodzenia i szkolenia jest główną jednostką szkoleniową armii luksemburskiej, odpowiada za:
Kompania D.
Kompania D to druga kompania strzelecka. Jest luksemburskim wkładem do sił NATO jako Luksemburska Kompania Rozpoznawcza. Jej struktura jest identyczna jak kompanii A.
Uzbrojenie i wyposażenie.
Statki powietrzne.
Rząd Luksemburga zamówił jeden samolot transportowy Airbus A400M. 21 marca 2018 roku minister finansów Etienne Schneider podał do publicznej wiadomości informacji o podpisaniu kontraktu na zakup pięciu śmigłowców produkcji Airbusa. Trzy z nich mają trafić do lotnictwa armii, a dwa lotnictwa policji. W Luksemburgu zarejestrowanych jest 20 samolotów należących do NATO które stacjonują w niemieckim Geilenkirchen:

</doc>
<doc id="1369966" url="https://pl.wikipedia.org/wiki?curid=1369966" title="Lembitu">
Lembitu

Lembitu (zm. 21 września 1217) - estoński starosta Sakali, przywódca Estów w wojnie z zakonem kawalerów mieczowych na początku XIII wieku.
Po raz pierwszy został wymieniony w kronikach w 1211 jako przywódca ekspedycji wojennej. Na początku 1212, w czasie kiedy książę Nowogrodu Mścisław Udały oblegał gród Varbola, Lembitu napadł na Psków, spustoszył miasto, a także jego okolice i z łupami wojennymi wrócił do swych siedzib. Dalsze działania wojenne przerwała epidemia dżumy. Po niszczycielsko-rabunkowym najeździe Niemców na Laane i północną część Sakala w 1215, siły niemieckie skoncentrowały się nad grodem Leole (obecnie Lohavere), bronionym przez Lembitu. W trzecim dniu oblężenia Niemcom udało się podpalić gród. Obrońcy zostali zdani na łaskę zwycięzców. Lembitu i inni starsi Sakala zostali wzięci do niewoli i zwolnieni dopiero po oddaniu swoich synów na zakładników. Kiedy w lutym 1217 oddziały ruskie wkroczyły do niemieckich posiadłości w Estonii, Lembitu zawarł z nimi sojusz i zaczął zbierać ochotników napływających do Sakala z zachodnich i południowych ziem Estonii, grabionych przez Niemców. Według "Kroniki" Henryka Łotewskiego w obozie nad rzeczką Pala (obecnie Navesi) pod komendą Lembitu zebrało się ok. 6 tysięcy wojowników, oczekujących na przybycie sprzymierzeńców z Rusi.
Zaniepokojona przygotowaniami wojennymi Estów strona niemiecka postanowiła nie dopuścić do połączenia sił przeciwników. W granice Sakala wkroczyło ok. 3 tysiące wojowników, uformowanych w szyki bojowe z Niemcami w centrum, Liwami na prawym i Latgalami na lewym skrzydle. Do bitwy doszło w pobliżu siedziby Lembitu - Viljandi 21 września 1217. Estom udało się zmusić do ucieczki Liwów, ale w centrum Niemcy przełamali szyki Lembitu i okrążyli walczące z Latgalami prawe skrzydło estońskie. Zginął Lembitu, a jego wojownicy uciekali z pola bitwy. Śmiertelnie ranny został starosta turajdzki Liwów Kaupo.

</doc>
<doc id="1369967" url="https://pl.wikipedia.org/wiki?curid=1369967" title="Nerio I Acciaiuoli">
Nerio I Acciaiuoli

 
Nerio I Acciaiuoli (zm. 25 września 1394) – władca Księstwa Aten i książę Teb w latach 1388–1394, baron Koryntu 1371-1394.
Życiorys.
Pochodził z florenckiego rodu Acciaiuoli. Jego ojcem był Jakub Acciaiuoli, matką zaś Bartolomea di Bindaccio. Był przybranym synem seneszala Królestwa Neapolu, Niccolo Acciaiuoli. W 1362 roku objął w posiadanie baronie Wostistę i Nivelet na Peloponezie. W 1371 roku opanował Korynt. Po czym rozpoczął walki z władającymi Atenami Katalończykami. W 1388 roku zajął Ateny i Teby. W tym samym roku Wenecjanie opanowali znajdujące się w rękach potomków Waltera z Brienne: Argos i Nauplię.
Nerio był bardzo popularnym władcą. Ulegał wpływom greckim. Zgodził się na powrót ortodoksyjnego biskupa Aten. Zawarł sojusz z despotesem Morei Teodorem I Paleologiem, by wspólnie walczyć przeciw Nawaryjczykom. Pod koniec życia w styczniu 1394 roku przyjął za zgodą króla Neapolu Władysława tytuł książęcy. Wydał jedną ze swych córek Franciszkę za hrabiego Kefalenii, mającego posiadłości na Peloponezie, Karola I Tocco, drugą Bartolomeę za despotesa Morei, Teodora I Paleologa. Na mocy testamentu Ateny, Korynt i ziemie na Peloponezie przypadły zięciowi Karolowi, a Teby z Beocją synowi Antoniemu.

</doc>
<doc id="1369968" url="https://pl.wikipedia.org/wiki?curid=1369968" title="MooTools">
MooTools

MooTools – framework JavaScript składający się z modułów. Głównym plikiem, który stanowi jądro frameworka MooTools, jest plik core.js. Pozostałe biblioteki są opcjonalne. Jedną z nich jest moo.fx bazowana na Prototype JavaScript Framework. Jest lżejszą alternatywą do script.aculo.us i kilku innych, większych bibliotek.
Moduły.
MooTools składa się z wielu modułów. Modułowa budowa pozwala użytkownikom pobrać tylko części biblioteki, które zamierzają wykorzystać. Moduły te można podzielić następująco:
Zgodność z przeglądarką.
MooTools jest testowany i zgodny z:

</doc>
<doc id="1369973" url="https://pl.wikipedia.org/wiki?curid=1369973" title="Antoni I Acciaiuoli">
Antoni I Acciaiuoli

Antoni I Acciaiuoli – książę Teb w latach 1394–1403, władca Księstwa Aten w latach 1403– 435, baron Koryntu 1421-1424. Syn Neria I Acciaiuoliego.
Życiorys.
Antoni I na mocy ojcowskiego testamentu objął rządy w Tebach i rozciągającej się wokół Beocji. Władzę w reszcie Księstwa przejął Karol I Tocco, zięć Neria I. Jednocześnie jednak z pretensjami do sukcesji wystąpił drugi zięć Teodor I Paleolog, próbując podważyć testament teścia. Dysponujący słabszym potencjałem militarnym Karol I wezwał na pomoc Turków, którzy najechali ziemie rządzonego przez Teodora Despotatu Morei. Zaniepokojeni rozwojem sytuacji Wenecjanie zajęli Ateny, próbując przeciwdziałać zainstalowaniu się tam załogi tureckiej. Karolowi, który podjął tak gwałtowne kroki przeciw szwagrowi przyszło więc wraz z Turkami zdobywać przyznane testamentem Ateny, czemu jednak Wenecjanie skutecznie się przeciwstawiali. Z biegiem czasu do rozgrywki o spadek po ojcu włączył się również Antoni I. W 1403 roku ostatecznie wyparł Wenecjan z Akropolu. Jego długie ponad trzydziestoletnie panowanie okazało się pomyślne i pokojowe.
Antoni I zmarł w 1435 roku, a Księstwo objął po nim jego krewny Nerio II Acciaiuoli.

</doc>
<doc id="1369976" url="https://pl.wikipedia.org/wiki?curid=1369976" title="Nerio II Acciaiuoli">
Nerio II Acciaiuoli

Nerio II Acciaiuoli – władca Księstwa Aten w latach 1435–1439 i 1441–1451. Krewny Antoniego I Acciaiuoliego.
Życiorys.
Objął rządy po śmierci Antoniego I, niebawem jednak został wygnany przez brata, który przyjął imię Antoniego II. Po jego śmierci w dwa lata później Nerio II powrócił do Aten. Był władcą słabym i mało znaczącym.

</doc>
<doc id="1369978" url="https://pl.wikipedia.org/wiki?curid=1369978" title="Antoni II Acciaiuoli">
Antoni II Acciaiuoli

Antoni II Acciaiuoli – władca Księstwa Aten w latach 1439 – 1441. Krewny Antoniego I Acciaiuoliego.
Po pięciu latach panowania brata Neria II przejął władzę w Atenach i wygnał brata. Zmarł w 1441 roku.

</doc>
<doc id="1369980" url="https://pl.wikipedia.org/wiki?curid=1369980" title="Aborcja w Japonii">
Aborcja w Japonii

Japonia była jednym z pierwszych państw świata, które zalegalizowały aborcję.
W 1842 roku w Japonii wydano pierwsze prawo bezpośrednio tyczące się aborcji, które ją zakazywało na terenie Edo, ówczesnej stolicy Japonii. Zakaz ten jednak nie był respektowany poza Edo aż do 1869 roku, kiedy to uchwalono zakaz na szczeblu ogólnokrajowym. Zakaz ten jednak nie wiązał się z żadnymi karami do 1907 roku, kiedy to kodeks karny wyróżnił karę do 1 roku pozbawienia wolności dla kobiety poddającej się aborcji i do 7 lat dla osoby, która ją wykonuje. W 1923 roku zalegalizowano aborcję w przypadku, gdy ciąża była zagrożeniem dla życia i zdrowia fizycznego kobiety. W kolejnej dekadzie w Japonii rosły w siłę ruchy społeczne mające na celu całkowitą dekryminalizację aborcji. W pierwszych latach po II wojnie światowej kraj był bardzo zniszczony, wielu ludzi zmagało się ze skrajną nędzą i bezdomnością, a około 10 milionów osób dotkniętych było lub bezpośrednio zagrożonych głodem. Nastąpił także wyraźny przyrost ludności uwarunkowany repatriacją 6,5 miliona Japończyków z byłych kolonii, a także spadkiem umieralności niemowląt na skutek poprawy jakości opieki medycznej oraz zmniejszeniem liczby poronień. Obawiano się jednak przeludnienia, co mogło przynieść niepożądane skutki dla bardzo zniszczonego w wyniku wojny kraju. W 1948 roku ustanowiono prawo zezwalające na aborcję z przyczyn medycznych, embriopatologicznych i kryminalnych, zaś rok później prawo to zliberalizowano o względy społeczno-ekonomiczne. W przeciwieństwie do większości krajów świata, w których legalizacja aborcji następowała bardzo powoli, w Japonii stało się dość szybko i nieoczekiwanie, w czasach okupacji amerykańskiej.
Innym powodem przyjęcia proaborcyjnego ustawodawstwa był proces sądowy Miyuki Ishikawy, położnej jednego z tokijskich szpitali, która zabijała noworodki na życzenie ich rodziców. Kobiecie postawiono zarzut zamordowania w latach 30. i 40. XX wieku 103 noworodków, choć szacunki sięgają wyższej liczby. 
Opracowanie i wprowadzenie przez japoński rząd ustawy o kontroli poczęć i urodzeń nie spowodowało gwałtownego wybuchu debat politycznych i zostało przyjęte z poparciem większości społeczeństwa, zaś protesty środowisk medycznych, prawniczych i religijnych były stosunkowo znikome, niezauważalne i przez to ignorowane. Japońska ustawa aborcyjna od 1948 roku uległa minimalnym korektom, które nie wpłynęły jednak zasadniczo na jej treść. Ostatnia poprawka miała miejsce w 1996 roku. Obecnie aborcja w Japonii jest co do zasady zakazana, jednak istnieją okoliczności i uwarunkowania, gdy jest ona dozwolona:
W praktyce aborcja w Japonii dostępna jest na życzenie, wykorzystując przy tym szeroko interpretowane względy społeczno-ekonomiczne. Jeżeli kobieta jest osobą zamężną, to do legalnego przeprowadzenia aborcji konieczna jest zgoda męża.
W japońskiej kulturze (nie tylko buddyjskiej, ale również shintō) uważa się, że "muenrei", czyli duch-"kami" ludzi zmarłych nienaturalną śmiercią, w tym także dzieci zmarłych przed urodzeniem, może stać się duchem szkodliwym ("onryō") i mścić się za doznane krzywdy. Chociaż buddyzm stanowczo potępia aborcję jako zbrodnię, to w Japonii aborcja i dzieciobójstwo były historycznie dosyć powszechnym zjawiskiem, często wynikającym z ubóstwa. Ostatnio, szczególnie od lat 1970. obserwuje się w Japonii wzrost wrażliwości społecznej na te kwestie i to pomimo stale malejącej liczby aborcji. Nastąpił ogromny wzrost popularności rytuałów "mizuko kuyō" upamiętniających dzieci nienarodzone; powstały nawet specjalne świątynie (np. Shiunzan Jizō-ji), które zajmują się tylko takimi rytuałami. "Mizuko kuyō" związane są ze specjalnymi "Ogrodami nienarodzonych dzieci" przy świątyniach. 
W ostatnich latach w Japonii podnoszą się jednak głosy proponujące ograniczenie prawa do aborcji. Głównym argumentem są tu względy demograficzne - Japonia jest bowiem najszybciej starzejącym się społeczeństwem na świecie, od wielu lat zmagającym się z niską dzietnością kobiet oraz od 2005 roku z dramatycznie niskim, ujemnym przyrostem naturalnym.
Liczba zarejestrowanych aborcji systematycznie zmniejsza się od lat 50. i 60. XX wieku, kiedy to skala zjawiska była rekordowo duża, wręcz masowa. W latach 1953-1961 rejestrowano około 1 miliona zabiegów rocznie. W 1987 roku liczba ta spadła poniżej 500 tysięcy. W 2012 roku spadła poniżej 200 tysięcy rocznie i jest najniższa w historii Japonii, od kiedy aborcję zaczęto rejestrować. Systematyczny spadek liczby aborcji spowodowany jest głównie powszechnym stosowaniem skutecznej antykoncepcji, jak również kryzysem seksualnym wśród japońskich kobiet i mężczyzn.

</doc>
<doc id="1369981" url="https://pl.wikipedia.org/wiki?curid=1369981" title="Franciszek I Acciaiuoli">
Franciszek I Acciaiuoli

Franciszek I Acciaiuoli– władca Księstwa Aten w latach 1451 – 1455. Syn Antoniego II Acciaiuoliego.
Życiorys.
W okresie jego panowania faktyczną władzę w Księstwie sprawowała matka Klara Zorzi ze swym kochankiem Bartłomiejem Contarinim. Ich rządy zostały obalone w 1455 roku na skutek interwencji sułtana Mehmeda II, który osadził na tronie drugiego syna Antoniego II, Franciszka II Acciaiuoliego.

</doc>
<doc id="1369989" url="https://pl.wikipedia.org/wiki?curid=1369989" title="Franciszek II Acciaiuoli">
Franciszek II Acciaiuoli

Franciszek II Acciaiuoli (zm. 1460) – władca Księstwa Aten w latach 1455 – 1456. Książę Teb w latach 1456 – 1460. Syn Antoniego II Acciaiuoliego.
Życiorys.
Ostatni książę Aten. Został osadzony na tronie książęcym po obaleniu przez sułtana Mehmeda II jego brata Franciszka I i regentów Klary Zorzi i Bartłomieja Contariniego. Po roku rządów Franciszka II Turcy ostatecznie zajęli Ateny, zostawiając mu niepewne rządy nad Tebami i Beocją. To szczątkowe państwo przetrwało do 1460 roku, kiedy Franciszek II został zamordowany z rozkazu sułtana Mehmeda II.

</doc>
<doc id="1369990" url="https://pl.wikipedia.org/wiki?curid=1369990" title="Aleksander Edelstein">
Aleksander Edelstein

Aleksander Abraham Edelstein (ur. 1840, poległ 4 grudnia 1863 w bitwie pod Sprową)
Syn lekarza z Łomży, student Uniwersytetu Kijowskiego i Akademii Medyko-Chirurgicznej w Warszawie. Uczestnik manifestacji patriotycznych 1861-1862.
Po wybuchu powstania styczniowego służył jako oficer pod rozkazami generała Ludwika Mierosławskiego, płk. Mieleckiego. Walczył w bitwach: 19 lutego 1863 pod Krzywosądzą, 21 lutego 1863 pod Nową Wsią. 2 marca 1863 po klęsce pod Dobrosołowem, schronił się w Poznańskiem, gdzie został aresztowany i osadzony w Poznaniu, skąd udało mu się zbiec. Po powrocie do powstania walczy pod rozkazami Błaszczyńskiego, a następnie Chmieleńskiego. Bił się pod Przedborzem, Rudnikami, Górami. Awansowany przez gen. Hauke-Bosaka do stopnia rotmistrza.
Poległ w boju pod Sprową 4 grudnia 1863 – pochowany w mogile Powstańców Styczniowych we wsi Goleniowy przy ulicy Wschodniej.

</doc>
<doc id="1369991" url="https://pl.wikipedia.org/wiki?curid=1369991" title="Nerio II Acciaiouli">
Nerio II Acciaiouli



</doc>
<doc id="1369994" url="https://pl.wikipedia.org/wiki?curid=1369994" title="Nahuel">
Nahuel

Carro de Combate Medio Nahuel D.L. 43 (Modelo DL 43 Nahuel) – argentyński czołg średni z okresu II wojny światowej
Historia.
W 1943 roku argentyński konstruktor ppłk Alfredo Aquiles Baisi opracował konstrukcję czołgu średniego zbliżonego do konstrukcji amerykańskiego czołgu "M4 Sherman", lecz była to konstrukcja oryginalna. Po zbudowaniu prototypu otrzymał ona oznaczenie "Carro de Combate Medio Nahuel D.L. 43" (nazwa "Nahuel" to określenie jaguara w narzeczu indiańskim używanym na północy Argentyny). 
W latach 1943 – 1944 zbudowano 16 egzemplarzy tego czołgu w zakładach Arsenal Esteban de Luca w Buenos Aires. Czołgi te posiadały uzbrojenie w postaci niemieckich armat "Krupp Model 1909 75/30 mm" kal. 75 mm, które na początku lat pięćdziesiątych zamieniono na szwedzkie armaty "Bofors 75/40" kal. 75 mm.
Służba.
Czołg "DL 43 Nahuel" w 1944 roku został wprowadzony na uzbrojenie armii argentyńskiej, gdzie był używany do 1962 roku, kiedy ostatecznie został wycofany z użycia.

</doc>
<doc id="1369998" url="https://pl.wikipedia.org/wiki?curid=1369998" title="Ernst Trömner">
Ernst Trömner

Ernst Trömner (ur. 1868 w Merano, zm. 27 maja 1930 w Hamburgu) – niemiecki lekarz neurolog. Był profesorem i dyrektorem oddziału neurologicznego szpitala św. Grzegorza w Hamburgu od 1919 do 1930 roku.
W 1910 przedstawił zaprojektowany przez siebie młotek neurologiczny, który wkrótce stał się bardzo popularny w Niemczech i Stanach Zjednoczonych.
Nazwisko Trömnera wiązane jest także do dziś z nazwą opisanego przez niego odruchu (odruch Trömnera). Gdy neurolog weźmie dłoń pacjenta i lekko uderzy koniuszkami swoich palców w opuszki swobodnie wiszących palców pacjenta, dochodzi do skurczu mięśni zginaczy wszystkich palców, włącznie z kciukiem. Jeśli reakcja ta jest nasilona, albo obecne są inne objawy piramidowe (np. objaw Babińskiego), albo reakcja jest asymetryczna, objaw ten przemawia za uszkodzeniem dróg piramidowych.

</doc>
<doc id="1370001" url="https://pl.wikipedia.org/wiki?curid=1370001" title="Litewskie Muzeum Narodowe w Wilnie">
Litewskie Muzeum Narodowe w Wilnie

Litewskie Muzeum Narodowe w Wilnie, muzeum historyczne w Wilnie, założone w 1952 jako "Muzeum Historyczno-Etnograficzne w Wilnie" w oparciu o zbiory miejscowych muzeów polskich przejęte przez Litewską Akademię Nauk w 1941; litewska narodowa instytucja kultury, dokumentuje historię Wielkiego Księstwa Litewskiego i Litwy.

</doc>
<doc id="1370002" url="https://pl.wikipedia.org/wiki?curid=1370002" title="Wyższa Szkoła Przedsiębiorczości i Administracji">
Wyższa Szkoła Przedsiębiorczości i Administracji



</doc>
<doc id="1370005" url="https://pl.wikipedia.org/wiki?curid=1370005" title="Torzym (przystanek kolejowy)">
Torzym (przystanek kolejowy)

Torzym – przystanek kolejowy w Torzymiu, w województwie lubuskim, w Polsce. Znajdują się tu 2 perony.
W roku 2017 przystanek obsługiwał 50–99 pasażerów na dobę.

</doc>
<doc id="1370009" url="https://pl.wikipedia.org/wiki?curid=1370009" title="Acydofilny las brzozowo-dębowy">
Acydofilny las brzozowo-dębowy

Acydofilny las brzozowo-dębowy, pomorski kwaśny las brzozowo-dębowy ("Betulo pendulae-Quercetum roboris, Betulo-Quercetum") – zespół roślinności leśnej z klasy kwaśnych dąbrów "Quercetea robori-petraeae". Las zajmujący siedliska o różnej trofii (z przewagą oligotroficznych) i wilgotności, charakteryzowane przez występowanie gatunków acydofilnych. Drzewostan zdominowany przez dęby, zwłaszcza dąb szypułkowy, z domieszką brzozy brodawkowatej. Ze względu na zabiegi leśnicze obecnie często ze znacznym udziałem sosny zwyczajnej. W runie częsta orlica pospolita.
Zagrożenia i ochrona.
Zespół w systemie Natura 2000 oznaczony jako siedlisko przyrodnicze nr 9190 oraz 2180 (lasy porastające wydmy).

</doc>
<doc id="1370010" url="https://pl.wikipedia.org/wiki?curid=1370010" title="Kompania Nawarska">
Kompania Nawarska

Kompania Nawarska – armia zaciężna utworzona w 1376 roku, w służbie królów Nawarry walczyła o ich prawa do Królestwa Albanii, a następnie już na własną rękę w Księstwie Aten i na Peloponezie.
Kompania Nawarska została utworzona około 1376 roku. Tworzyli ją żołnierze, którzy zaciągnęli się na służbę Ludwika z Evreux, brata Karola II króla Nawarry. Ludwik z racji małżeństwa z Joanną z Durazzo (Dyrachionu) (obecnie Durres) rościł sobie prawa do Królestwa Albanii. W 1376 roku najemnicy Kompanii Nawarskiej wylądowali w północnej Grecji i zaatakowali wojska możnowładcy albańskiego Karola Topii. Ostatecznie zdobyli Dyrrachion, wkrótce potem jednak umarł ich mocodawca i wodzowie Kompanii uznali kontrakt za rozwiązany. Zajmowali Dyrrachion do 1378 roku po czym pomaszerowali w głąb Grecji. Na czoło Kompanii wysunęło się dwóch przywódców: Jan z Uturbia i Mahiot z Coquerel. W 1380 roku Jan zajął na skutek zdrady i nieprzygotowania do obrony rządzących Księstwem Aten Katalończyków: Ateny i Teby. Ateny udało się Katalończykom odzyskać. W Beocji Jan z Uturbia utworzył na przeciąg ośmiu lat odrębne państwo. Mahiot z Coquerel wyruszył na Peloponez, gdzie poparł walczącego o władzę Jakuba z Baux. Po jego śmierci w 1383 roku Nawaryjczycy pod wodzą Mahiota z Coquerel podjęli walkę o zwierzchność nad Achają, do której w tym czasie aspirowali ponadto: Joannici, Maria z Bretanii, Ludwik II z Clermont, papież Urban VI i hrabia Amadeusz Sabaudzki. Następcą Mahiota po jego śmierci w 1386 roku, został Piotr Lebourd z Saint-Supernan, który zdołał na dłużej przechwycić władzę i ustabilizować sytuację w Księstwie. Żoną Piotra była Maria Zaccaria i po jego śmierci w 1402 roku rządy w Księstwie przeszły w ręce genueńskiej rodziny Zaccaria.

</doc>
<doc id="1370011" url="https://pl.wikipedia.org/wiki?curid=1370011" title="Zebra sawannowa">
Zebra sawannowa

Zebra sawannowa ("Equus quagga borensis") – podgatunek zebry stepowej ("Equus quagga"). Występuje na pograniczu Kenii i Ugandy.
Jej źrebięta rodzą się z grzywą, którą tracą z wiekiem. Pierwsze zebry sawannowe przybyły do Europy w roku 1969 do Zoo w Dvůr Králové nad Labem (Czechy). Jest zagrożona wyginięciem.
W Polsce można je zobaczyć m.in. we Wrocławskim Ogrodzie Zoologicznym, gdzie regularnie się rozmnażają.

</doc>
<doc id="1370012" url="https://pl.wikipedia.org/wiki?curid=1370012" title="Pomorski kwaśny las brzozowo-dębowy">
Pomorski kwaśny las brzozowo-dębowy



</doc>
<doc id="1370016" url="https://pl.wikipedia.org/wiki?curid=1370016" title="Betulo pendulae-Quercetum roboris">
Betulo pendulae-Quercetum roboris



</doc>
<doc id="1370018" url="https://pl.wikipedia.org/wiki?curid=1370018" title="Betulo-Quercetum">
Betulo-Quercetum



</doc>
<doc id="1370021" url="https://pl.wikipedia.org/wiki?curid=1370021" title="Ettore Marchiafava">
Ettore Marchiafava

Ettore Marchiafava (ur. 3 lipca 1847 w Rzymie, zm. 22 października 1935 w Rzymie) – włoski lekarz i zoolog, badacz malarii.
Życiorys.
Ettore Marchiafava był osobistym lekarzem trzech papieży i członków dynastii sabaudzkiej, senatorem i profesorem anatomii patologicznej na Uniwersytecie Sapienza. Przez jedenaście lat, od 1880 do 1891, intensywnie badał malarię. Razem z Angelo Cellim w 1880 badał nowo odkrytego przez Laverana pierwotniaka, znajdując go we krwi wielu pacjentów z malarią, i rozpoznał kilka stadiów rozwoju pasożyta. Marchiafava i Celli nazwali nowy mikroorganizm "Plasmodium". Marchiafava napisał prace poświęcone malarii: "Sulle febbri malariche estivo-autunnali" (1892), i "La infezione malarica" (1902). W 1884, ponownie z Angelo Cellim, po raz pierwszy zaobserwował Gram-ujemne dwoinki w płynie mózgowo-rdzeniowym pacjentów z zapaleniem opon mózgowo-rdzeniowych. Dwoinki nazwał "Neisseria meningitidis" i rozpoznał go prawidłowo jako czynnik zapalenia opon mózgowo-rdzeniowych, ale jego odkrycie uznano dopiero w 1887, gdy Anton Weichselbaum wyizolował bakterie u sześciu pacjentów z zapaleniem opon mózgowych i ustanowił odrębny gatunek bakterii. Marchiafava opisał jako pierwszy histopatologię kiłowego zapalenia tętnic mózgu. W 1903 roku, razem z Amico Bignamim, opublikował pełny opis zespołu psychotycznego u alkoholików, którego jedna forma znana jest do dziś jako zespół Marchiafavy-Bignamiego. Był jednym z pierwszych patologów podnoszących znaczenie miażdżycy tętnic wieńcowych w patogenezie zawału mięśnia sercowego. Badał też nefropatie i opisał streptokokowe zapalenie kłębuszków nerkowych. W 1931 opisał napadową nocną hemoglobinurię, a jedna z rzadkich postaci tej choroby określana jest niekiedy jako zespół Strübinga-Marchiafavy-Micheliego.

</doc>
<doc id="1370025" url="https://pl.wikipedia.org/wiki?curid=1370025" title="Port lotniczy Patna">
Port lotniczy Patna

Port lotniczy Patna (IATA: PAT, ICAO: VEPT) – port lotniczy położony w Patna, w stanie Bihar, w Indiach.

</doc>
<doc id="1370026" url="https://pl.wikipedia.org/wiki?curid=1370026" title="École navale">
École navale

École navale – francuska uczelnia Marynarki Wojennej, której celem jest kształcenie kadry oficerskiej marynarzy rozmaitych specjalności m.in. płetwonurków i nawigatorów do Marynarki Narodowej.
Uczelnia została założona w 1830 roku z rozkazu króla Ludwika Filipa I. Początkowo "Szkoła Morska" mieściła się głównie na okrętach stacjonujących w porcie w Brest, w tym m.in. na okręcie „Borda” (wcześniej działającym pod nazwą „Valmy”). Fakt ten sprawił, że studenci uczący się żołnierskiej sztuki otrzymywali pseudonim „Bordache”.
W 1914 roku École Navale została przeniesiona z portu w Breście w głąb miasta. Szkoła została zniszczona w czasie alianckich bombardowań w czasie II wojny światowej i przeniesiona do pobliskiej miejscowości Lanvéoc-Poulmic. Po wojnie pozostała w Lanvéoc-Poulmic i oficjalnie została otwarta przez Prezydenta Republiki Francuskiej Charles’a de Gaulle’a w 1965 roku.

</doc>
<doc id="1370028" url="https://pl.wikipedia.org/wiki?curid=1370028" title="Sridevi">
Sridevi

Sridevi, właśc. Shree Amma Yanger Ayyappan (ur. 13 sierpnia 1963, zm. 24 lutego 2018) – indyjska aktorka, występująca w filmach w ojczystym języku tamilskim, hindi, telugu, malajalam. Jedna z najbardziej znanych aktorek tamilskich. Zadebiutowała jako dziecko mając cztery lata. Nagrodzona lub nominowana do nagród za "Lamhe", "Chandni", "Judaai", "Laadla", "Gumrah", "Khuda Gawah", "ChaalBaaz" i "Sadma". Odrzuciła rolę w "Beta", która przyniosła sławę Madhuri Dixit (nie chciała kolejny znów raz grać z Anil Kapoorem). W 1993 roku zrezygnowano z obsadzenia jej w podwójnej roli dwóch sióstr w "Baazigar", obawiając się, że zabicie przez bohatera granego przez Shah Rukh Khana budzącej tyle sympatii Sridevi odrzuci widzów od filmu (role zagrały Kajol i Shilpa Shetty).
Życie osobiste.
Urodziła się w 1963 roku w Sivakasi w stanie Tamilnadu. Ojczystym językiem jej matki Rajeshwari był język tamilski. Jej ojciec Ayyappan był prawnikiem. Miała siostrę o imieniu Srilatha oraz dwóch przyrodnich braci z poprzedniego małżeństwa ojca. Jej ojciec zmarł, kiedy nagrywała "Lamhe", matka, gdy pracowała nad "Judaai". Mimo że zgodnie ze zwyczajem hinduskim stos pogrzebowy zapala syn, to Sridevi oddała matce tę ostatnią posługę.
Jej małżeństwo z aktorem Mithun Chakrabortym (1986-1987) zostało anulowane. W 1996 roku Sridewi poślubiła producenta filmowego Boney Kapoor, starszego brata aktora Anil Kapoora, z którym zagrała m.in. w "Lamhe", "Mr.India", czy "Laadla". Poprzednia żona Boneya Mona, aby ich dzieci Arjun i Anshula nie straciły rodziny, pozostała w domu jego rodziców. Boney i Sridevi mieli dwie córki: Jhanvi i Khushi.

</doc>
<doc id="1370030" url="https://pl.wikipedia.org/wiki?curid=1370030" title="Kopalnia im. Karola Marksa w Jenakijewem">
Kopalnia im. Karola Marksa w Jenakijewem

Kopalnia im. Karola Marksa w Jenakijewem – kopalnia węgla kamiennego znajdująca się w Jenakijewem w Donieckim Zagłębiu Węglowym na Ukrainie. Została zbudowana w 1902 roku, zniszczona w czasie II wojny światowej i odbudowana w roku 1948. Wchodzi w skład zjednoczenia węglowego "WO Ordżonikidzewuhillja".
Największa głębokość kopalni to 1000 m. Obecnie eksploatuje się 22 pokłady węgla o miąższości od 0,5 m do 2,3 m. Kąt zapadania warstw wynosi 64–70 stopni. W kopalni występuje duże zagrożenie wybuchami metanu i pyłu węglowego.
8 czerwca 2008 w kopalni miał miejsce wybuch metanu, w wyniku którego zginęło 14 górników.

</doc>
<doc id="1370037" url="https://pl.wikipedia.org/wiki?curid=1370037" title="Bitwa pod Belgradem">
Bitwa pod Belgradem

Bitwa pod Belgradem (4–22 lipca 1456) – starcie zbrojne wojsk węgierskich dowodzonych przez Jana Hunyadyego z wojskami osmańskimi dowodzonymi przez Mehmeda II.
Jednym z przekazów na temat oblężenia jest dokument znany jako "Pamiętnik Janczara" dzieła Serba Konstantina Mihailovica, walczącego po stronie Turków. Po przybyciu pod Belgrad, broniony przez Mihályego Szilágyiego, sułtan Mehmed II zwołał naradę, aby zastanowić się nad sposobem zdobycia miasta. Zdecydowano się na oblężenie. Turcy mieli ze sobą około 300 armat, z czego 22 dużego kalibru bombardy oblężnicze. Dwunastodniowe bombardowanie wyrządziło ogromne wyrwy w murach od strony lądu, nie spowodowało jednakże większych strat w ludziach, którzy w porę ostrzegani o bombardowaniu chronili się w bezpiecznym miejscu. W momencie, gdy mury Belgradu zaczęły przypominać gruzowisko, pojawiła się prowadzona przez Jana Hunyadyego odsiecz, która 14 lipca przełamała turecką blokadę na Dunaju. Węgrzy wkroczyli wówczas do miasta przynosząc zaopatrzenie. Wtedy to nastąpił szturm janczarów, którzy wkroczyli do niższej części miasta. W trakcie plądrowania domów stali się oni jednak celem gwałtownego przeciwnatarcia, w wyniku którego Turcy zostali wyparci z zajętych pozycji. Następnego dnia Jan Kapistran poprowadził obrońców do natarcia na tureckie pozycje oblężnicze, powodując paniczną ucieczkę Turków. W walce ranny w udo został Mehmed, którego odciągnięto w porę z pola walki. Armia turecka rozpoczęła odwrót.

</doc>
<doc id="1370040" url="https://pl.wikipedia.org/wiki?curid=1370040" title="Artykuł 200">
Artykuł 200

Artykuł 200 (rum. "Articolul 200") – artykuł penalizujący kontakty homoseksualne w rumuńskim kodeksie karnym. Przepis ten został wprowadzony w 1968 roku podczas trwania reżimu Nicolae Ceaușescu; uchylono go 22 lipca 2001 roku. 
Historia.
W 1994 roku rumuński Sąd Najwyższy orzekł, że artykuł 200 w określonym zakresie jest niekonstytucyjny, zawieszając jego stosowanie. Mimo tego, 10 września 1996 roku rumuński parlament znowelizował Artykuł 200, wprowadzając w jego pierwszym paragrafie przepis przewidujący karę od roku do 5 lat pozbawienia wolności za kontakty seksualne pomiędzy osobami tej samej płci. Artykuł 200 penalizował ponadto "promocję" aktywności homoseksualnej oraz zrzeszanie się osób homoseksualnych.
Pod naciskiem Rady Europy 14 listopada 1996 roku do paragrafu wprowadzono poprawkę, na mocy której penalizacji poddano jedynie stosunki homoseksualne odbywające się w miejscu publicznym bądź prowadzące do publicznego zgorszenia.
22 lipca 2001 roku rumuński parlament zaakceptował nadzwyczajne rozporządzenie rządu nr 89/2001 usuwające z rumuńskiego kodeksu karnego Artykuł 200, pomimo protestów ze strony Kościoła katolickiego i prawosławnego oraz środowisk skrajnie prawicowych, w tym Partii Wielkiej Rumunii i organizacji "Nowa Prawica".

</doc>
<doc id="1370045" url="https://pl.wikipedia.org/wiki?curid=1370045" title="Victor Babeș">
Victor Babeș

Victor Babeș (ur. 4 lipca 1854 w Wiedniu, zm. 19 października 1926) – rumuński lekarz, biolog, jeden z pierwszych bakteriologów. Dokonał pionierskich odkryć w badaniach wścieklizny, trądu, błonicy, gruźlicy i innych chorób zakaźnych.
Uniwersytet Babeșa i Bolyaia w Klużu-Napoce i Uniwersytet Medycyny i Farmacji Victora Babeșa w Timișoarze noszą jego imię.
Urodził się w Wiedniu w rumuńskiej rodzinie pochodzącej z Banatu. Studiował w Budapeszcie, następnie w Wiedniu, gdzie otrzymał doktorat. Przyciągnięty badaniami i odkryciami Louisa Pasteura wyjechał do Paryża, gdzie najpierw pracował w laboratorium Pasteura, a potem z Victorem André Cornilem.
W 1885 roku odkryła pasożytniczy gatunek sporowca ("Babesia"), powodujący rzadką i ciężką chorobę znaną dziś jako babeszjoza. W tym samym roku napisał razem z Cornilem monografię poświęconą bakteriologii.
Babeș jako pierwszy wykazał obecność prątków w moczu pacjentów z gruźlicą. Odkrył też inkluzje wewnątrzkomórkowe w neuronach pacjentów ze wścieklizną, opisane niezależnie przez Negriego. Nazywane są one niekiedy ciałkami Babeşa-Negriego.
Babeș był jednym z popularyzatorów szczepień i jako pierwszy wprowadził szczepienie przeciwko wściekliźnie w Rumunii.
Jego siostrzeniec, Aurel Babeș, również lekarz, odkrył test przesiewowy na raka szyjki macicy.

</doc>
<doc id="1370049" url="https://pl.wikipedia.org/wiki?curid=1370049" title="Kandelila (wosk)">
Kandelila (wosk)

Kandelila (ang. "candellila wax") – oczyszczony wosk uzyskiwany z młodych liści wilczomleczu z gatunku "Euphorbia antisyphilitica" (nazwa zwyczajowa "candellila"), występującego na pustynnych terenach południowej części Stanów Zjednoczonych i w północnych stanach Meksyku. 
Charakterystyka.
Twardy, kruchy wosk o charakterystycznym zapachu. Występuje w kolorach od jasnożółtego do jasnobrązowego. 

</doc>
<doc id="1370050" url="https://pl.wikipedia.org/wiki?curid=1370050" title="LatCharter">
LatCharter

LatCharter – łotewska czarterowa linia lotnicza z siedzibą w Rydze. Głównym węzłem jest port lotniczy Ryga.

</doc>
<doc id="1370053" url="https://pl.wikipedia.org/wiki?curid=1370053" title="Kazimierz Konrad Błaszczyński">
Kazimierz Konrad Błaszczyński

Kazimierz Konrad Błaszczyński ps. "Bogdan Bończa" vel "Konrad Tomaszewski" (ur. ok. 1831, zm. 19 czerwca 1863) – pułkownik kawalerii w powstaniu styczniowym, zawodowy oficer artylerii rosyjskiej armii.
Życiorys.
Po wybuchu powstania styczniowego brał udział w walkach o Płock. Został mianowany naczelnikiem wojennym województwa płockiego. Od marca 1863 r. był dowódcą samodzielnego oddziału ułanów.
18 czerwca 1863 został ranny w bitwie pod Górami dwoma postrzałami w pierś, po czym ukryty w stodole w Górach. W stanie ciężkim przeniesiono go do dworu w Lubczy, a następnie, w obawie przed kozakami, do gajówki w Stępockim Lesie koło Przezwodów, gdzie zmarł.
Pierwotnie został pochowany w nieoznaczonej mogile na cmentarzu w Nawarzycach, w 2004 r. szczątki ekshumowano i pochowano w nowej mogile na tym samym cmentarzu.
Zmarli powstańcy 1863 roku zostali odznaczeni przez prezydenta RP Ignacego Mościckiego 21 stycznia 1933 roku Krzyżem Niepodległości z Mieczami.
Linki zewnętrzne.
Biografia i historia mogiły Kazimierza "Bończy" Błaszczyńskiego

</doc>
<doc id="1370054" url="https://pl.wikipedia.org/wiki?curid=1370054" title="Lindauer Allee">
Lindauer Allee

Lindauer Allee – stacja metra w Berlinie na linii U8, w dzielnicy Reinickendorf, w okręgu administracyjnym Reinickendorf. Stacja została otwarta w 1994.

</doc>
<doc id="1370057" url="https://pl.wikipedia.org/wiki?curid=1370057" title="Berlin Karl-Bonhoeffer-Nervenklinik">
Berlin Karl-Bonhoeffer-Nervenklinik

Berlin Karl-Bonhoeffer-Nervenklinik – przystanek kolejowy na linii S25 S-Bahn w Berlinie oraz stacja metra w Berlinie na linii U8, w dzielnicy Reinickendorf, w okręgu administracyjnym Reinickendorf. Stacja została otwarta w 1994. Niedaleko stacji do 2006 znajdowała się klinika psychiatryczna Karl-Bonhoeffer-Nervenklinik.

</doc>
<doc id="1370059" url="https://pl.wikipedia.org/wiki?curid=1370059" title="Bogdan Bończa">
Bogdan Bończa



</doc>
<doc id="1370061" url="https://pl.wikipedia.org/wiki?curid=1370061" title="Konrad Tomaszewski">
Konrad Tomaszewski



</doc>
<doc id="1370067" url="https://pl.wikipedia.org/wiki?curid=1370067" title="Jorge Salinas (aktor)">
Jorge Salinas (aktor)

Jorge Salinas (ur. 27 lipca 1968 roku w Meksyku) - meksykański aktor znany z telenowel.
Życiorys.
Debiutował przed kamerami mając siedemnaście lat w komedii "Wiwat targi" ("Viva el chubasco", 1983). W 1990 roku ukończył Centro de Educación Artístico de Televisa (CEA). Następnie trafił na mały ekran w telenoweli "Valeria i Maximiliano" ("Valeria y Maximiliano", 1991) z Leticią Calderon. Zebrał pochlebne recenzje za kreację podrywacza Miguela w komediodramacie "Seks, wstyd i łzy" ("Sexo, pudor y lágrimas", 1999).
Ma dwie córki: Gabrielę (ur. w 1995; z Adrianą Cataño) i Valentinę (ur. w 2006; z Andreą Noli). W 1995 roku poślubił Fátimę Boggio. Rozwiedli się w 2009 roku. Mają dwóch synów bliźniaków: Jorge Emilia i Santiagia (ur. w 2005 r.). W 2011 roku aktor poślubił Elizabeth Álvarez.

</doc>
<doc id="1370071" url="https://pl.wikipedia.org/wiki?curid=1370071" title="Brucker Schnellstraße">
Brucker Schnellstraße

Droga ekspresowa S35 ("Brucker Schnellstraße") – droga ekspresowa w Austrii, w kraju związkowym Styria, o długości 35,8 km. 

</doc>
<doc id="1370072" url="https://pl.wikipedia.org/wiki?curid=1370072" title="Chantal Andere">
Chantal Andere

Jacqueline Chantal Fernández Andere (ur. 25 stycznia 1972 w Meksyku) – meksykańska aktorka i piosenkarka.
Życie prywatne.
Córka aktorki Jacqueline Andere. Znana głównie z ról w telenowelach. Rozwiedziona z Roberto Fernandezem. 5 grudnia 2008 wyszła za mąż za Enrique Rivero Lake’a. 7 marca 2009 przyszła na świat ich córka Natalia.

</doc>
<doc id="1370075" url="https://pl.wikipedia.org/wiki?curid=1370075" title="Suche wrzosowisko bażynowe">
Suche wrzosowisko bażynowe

Suche wrzosowisko bażynowe ("Carici arenariae-Empetretum nigri") – syntakson w randze zespołu budowany przez krzewinki wrzosowiskowe i psammofity na wydmach szarych. Należy do klasy "Nardo-Callunetea".
Charakterystyka.
Niewielkie płaty wrzosowiska pokrywającego grzbiety lub północne zbocza wydm szarych na przedpolu borów sosnowych. Budowane przez krzewinki – bażynę czarną, wrzos zwyczajny i czasem wierzbę płożącą piaskową oraz turzycę piaskową. Drzewa (sosna zwyczajna, brzoza brodawkowata) występują rzadko. Liczne mchy i porosty.
Zbiorowisko w sukcesji ekologicznej często wypiera murawy "Helichryso-Jasionetum", a samo utrzymuje się długo, stopniowo zarastając borem bażynowym.
ChAss. : turzyca piaskowa ("Carex arenaria"), wierzba piaskowa ("Salix repens" ssp. "arenaria")
ChAll. : bażyna czarna typowa ("Empetrum nigrum" ssp. "nigrum")
ChO. : wrzos zwyczajny ("Calluna vulgaris"), turzyca wrzosowiskowa ("Carex ericetorum"), widlicz cyprysowy ("Diphasiastrum tristachyum"), janowiec włosisty ("Genista pilosa"), jastrzębiec baldaszkowaty ("Hieracium umbellatum" ssp.), rokiet duński ("Hypnum jutlandicum"), rzęsiak pospolity ("Ptilidium ciliare")
ChCl. : ukwap dwupienny ("Antennaria dioica"), turzyca pigułkowata ("Carex pilulifera"), kanianka macierzankowa ("Cuscuta epithymum"), izgrzyca przyziemna ("Danthonia decumbens"), jastrzębiec kosmaczek ("Hieracium pilosella" ssp.), kosmatka polna ("Luzula campestris" var.), kosmatka licznokwiatowa ("Luzula multiflora" var.), widłak goździsty ("Lycopodium clavatum"), pięciornik kurze ziele ("Potentilla erecta") (regionalnie), przetacznik leśny ("Veronica officinalis"), fiołek psi ("Viola canina" ssp.)
Zagrożenia i ochrona.
Zespół na potrzeby inwentaryzacji i ochrony siedlisk systemu Natura 2000 oznaczony jako podtyp 2140–1 siedliska przyrodniczego nr 2140 (nadmorskie wrzosowiska bażynowe).

</doc>
<doc id="1370080" url="https://pl.wikipedia.org/wiki?curid=1370080" title="Pochylce">
Pochylce

Pochylce, zwane również Wędrowcami – grupa skał znajdująca się na orograficznie lewym zboczu Doliny Prądnika na obszarze Ojcowskiego Parku Narodowego. Znajdują się w miejscowości Skała, przy skrzyżowaniu drogi nr 773 z drogą do Ojcowa. Do grupy tej należy kilkanaście skał o różnej wielkości. Wraz ze Skamieniałym Wędrowcem znajdującym się po drugiej stronie bocznej doliny tworzą one bramę skalną, jedną z wielu w Dolinie Prądnika. Skały powstały w wyniku krasowego działania wody oraz nierównej odporności skał wapiennych na wietrzenie. Największy z Pochylców ma ok. 30 m wysokości i jest znacznie wychylony od pionu. W grupie tych skał wyraźnie widoczne są spękania ciosowe. Spływające nimi wody opadowe rozpuszczają wapienie powodując stałe powiększanie się tych spękań. Pomiędzy skałami tkwią wciśnięte duże bloki wapienia, zwane przez geologów klinami grawitacyjnymi, które swoim ciężarem powodują rozsuwanie się skał.
W 2004 na skałach tych, podobnie jak na wielu innych, przeprowadzono zabieg ochrony czynnej muraw kserotermicznych, polegający na usunięciu zadrzewień, które wypierają rzadkie gatunki roślin i zwierząt tych muraw. Zadrzewienia pojawiły się tutaj przez kilkadziesiąt lat od momentu zaprzestania rolniczego użytkowania tych terenów, które w naturalny sposób poprzez koszenie i wypasanie zapobiegało rozwojowi zadrzewień.
Na dwóch największych i położonych blisko siebie Pochylcach uprawiana jest wspinaczka skalna. Są to skały Pochylec i Duży Pochylec. 

</doc>
<doc id="1370083" url="https://pl.wikipedia.org/wiki?curid=1370083" title="Carici-Empetretum">
Carici-Empetretum



</doc>
<doc id="1370084" url="https://pl.wikipedia.org/wiki?curid=1370084" title="Alexis Kivi">
Alexis Kivi



</doc>
<doc id="1370086" url="https://pl.wikipedia.org/wiki?curid=1370086" title="Sławutycz (piwo)">
Sławutycz (piwo)

Sławutycz (ukr. Славутич) - ukraińska handlowa marka piwa produkowana początkowo przez browar w Zaporożu, potem również w przejętych zakładach w Mołoczańsku, Melitopolu i Kijowie.
Do głównych gatunków piwa należą: 
Oprócz nich produkuje się piwa licencyjne Bałtyka No 3, Bałtyka No 9 i Carlsberg (od 2006), oraz Foster's i Holsten (od 2007).

</doc>
<doc id="1370088" url="https://pl.wikipedia.org/wiki?curid=1370088" title="Ostseebad Binz (stacja kolejowa)">
Ostseebad Binz (stacja kolejowa)

Ostseebad Binz – stacja kolejowa w Binz, w kraju związkowym Meklemburgia-Pomorze Przednie, w Niemczech. Znajdują się tu 2 perony.

</doc>
<doc id="1370090" url="https://pl.wikipedia.org/wiki?curid=1370090" title="Kiziljurt">
Kiziljurt

Kiziljurt (ros. Кизилю́рт) – miasto w Rosji, w prowincji Dagestan. Leży nad rzeką Sułak, 64 km na północny zachód od Machaczkały. Przebiega tędy droga magistralna nr 29.
Miasto powstało w 1963 roku z połączenia dwóch osiedli typu miejskiego.

</doc>
<doc id="1370091" url="https://pl.wikipedia.org/wiki?curid=1370091" title="Büchen (stacja kolejowa)">
Büchen (stacja kolejowa)

Büchen – stacja kolejowa w Büchen, w kraju związkowym Szlezwik-Holsztyn, w Niemczech. Znajdują się tu 3 perony.

</doc>
<doc id="1370096" url="https://pl.wikipedia.org/wiki?curid=1370096" title="Daniel Cudmore">
Daniel Cudmore

Daniel Cudmore (ur. 20 stycznia 1981 w Squamish) – kanadyjski aktor filmowy i telewizyjny, kaskader.
Zagrał rolę Felixa w filmie '. Ubiegał się o rolę Supermana w filmie ', lecz dostał ją Brandon Routh.

</doc>
<doc id="1370102" url="https://pl.wikipedia.org/wiki?curid=1370102" title="Bützow (stacja kolejowa)">
Bützow (stacja kolejowa)

Bützow – stacja kolejowa w Bützow, w kraju związkowym Meklemburgia-Pomorze Przednie, w Niemczech. Znajdują się tu 2 perony.

</doc>
<doc id="1370103" url="https://pl.wikipedia.org/wiki?curid=1370103" title="Wiluczinsk">
Wiluczinsk

Wiluczinsk () – miasto w Rosji, w Kraju Kamczackim, położone na brzegu Zatoki Kraszeninnikowa, która jest częścią Zatoki Awaczyńskiej, naprzeciwko Pietropawłowska Kamczackiego. Miasto jest portem wojennym i ma status miasta zamkniętego.
Miasto powstało 16 października 1968 poprzez połączenie robotniczych osiedli Rybaczij (baza atomowych okrętów podwodnych, założony w 1931, do 1954 miał nazwę Nowaja Tarja, robotnicze osiedle Rybaczij od 1954; 5,1 tys. mieszkańców w 1959), Primorskij (brzegowe jednostki zabezpieczenia Floty Oceanu Spokojnego) i Sieldiewaja (stocznia remontowa Marynarki Wojennej). Nazwę otrzymał od sąsiadującego wulkanu Wiluczinskij (do 1994 – Primorskij (Pietropawłowsk-Kamczacki-50). 
W mieście znajduje się Muzeum Krajoznawcze Wiluczinskiego Okręgu Miejskiego.

</doc>
<doc id="1370104" url="https://pl.wikipedia.org/wiki?curid=1370104" title="Szpitalny Oddział Ratunkowy">
Szpitalny Oddział Ratunkowy



</doc>
<doc id="1370105" url="https://pl.wikipedia.org/wiki?curid=1370105" title="Pasewalk (stacja kolejowa)">
Pasewalk (stacja kolejowa)

Pasewalk – stacja kolejowa w Pasewalku, w kraju związkowym Meklemburgia-Pomorze Przednie, w Niemczech. Znajdują się tu 4 perony.

</doc>
<doc id="1370108" url="https://pl.wikipedia.org/wiki?curid=1370108" title="Wrzosowisko brusznicowo-bażynowe">
Wrzosowisko brusznicowo-bażynowe

Wrzosowisko brusznicowo-bażynowe ("Empetrum nigri-Vaccinium vitis idaea") – syntakson o nieustalonej randze (traktowany jak zespół roślinności) budowany przez krzewinki wrzosowiskowe i psammofity na wydmach brunatnych. Należy do klasy "Nardo-Callunetea".
Charakterystyka.
Niewielkie płaty wrzosowiska wśród borów bażynowych (wydmy brunatne) lub na stromych zboczach wydm szarych. Budowane przez krzewinki - wrzos zwyczajny, bażynę czarną, wierzbę płożącą piaskową oraz turzycę piaskową, szczotlichę siwą, kostrzewę czerwoną piaskową i jasieniec piaskowy. Drzewa (sosna zwyczajna, brzoza brodawkowata) występują rzadko. Liczne mchy i porosty.
Zbiorowisko w sukcesji ekologicznej często powstaje na wylesionych siedliskach borów bażynowych. Występuje też na wydmach zbyt stromych, aby utrzymały się na nim drzewa.
ChAss. : (Vaccinio uliginosi-Empetretum nigri): sit drobny ("Juncus bulbosus")
DAss. : chrobotek leśny ("Cladonia arbuscula"), chrobotek najeżony ("Cladonia portentosa"), śmiałek darniowy ("Deschampsia caespitosa"), widłoząb kędzierzawy ("Dicranum polysetum"), widłoząb miotlasty ("Dicranum scoparium"), rokietnik pospolity ("Pleurozium schreberi"), brodawkowiec czysty ("Pseudoscleropodium purum")
ChAll. : bażyna czarna typowa ("Empetrum nigrum" ssp. "nigrum")
ChO. : wrzos zwyczajny ("Calluna vulgaris"), turzyca wrzosowiskowa ("Carex ericetorum"), widlicz cyprysowy ("Diphasiastrum tristachyum"), janowiec włosisty ("Genista pilosa"), jastrzębiec baldaszkowy ("Hieracium umbellatum" ssp.), rokiet duński ("Hypnum jutlandicum"), rzęsiak pospolity ("Ptilidium ciliare")
ChCl. : ukwap dwupienny ("Antennaria dioica"), turzyca pigułkowata ("Carex pilulifera"), kanianka macierzankowa ("Cuscuta epithymum"), izgrzyca przyziemna ("Danthonia decumbens"), jastrzębiec kosmaczek ("Hieracium pilosella" ssp.), kosmatka polna ("Luzula campestris" var.), kosmatka licznokwiatowa ("Luzula multiflora" var.), widłak goździsty ("Lycopodium clavatum"), pięciornik kurze ziele ("Potentilla erecta") (regionalnie), przetacznik leśny ("Veronica officinalis"), fiołek psi ("Viola canina" ssp.)
Zagrożenia i ochrona.
Zespół na potrzeby inwentaryzacji i ochrony siedlisk systemu Natura 2000 oznaczony jako podtyp 2140–2 siedliska przyrodniczego nr 2140 (nadmorskie wrzosowiska bażynowe).

</doc>
<doc id="1370111" url="https://pl.wikipedia.org/wiki?curid=1370111" title="Zespół Pieśni i Tańca „Lubartowiacy”">
Zespół Pieśni i Tańca „Lubartowiacy”

Zespół Pieśni i Tańca „Lubartowiacy” – polski zespół folklorystyczny. Powstał w roku 1959 z inicjatywy pani Marii Kozioł. Siedziba zespołu mieści się w Lubartowskim Ośrodku Kultury. Kierownikiem i choreografem zespołu przez 20 lat do 2010 roku był Waldemar Świrszcz. Kierownikiem muzycznym jest Andrzej Karpiński.
Wyjazdy zagraniczne.
Niemcy
Litwa
Łotwa
Estonia
Węgry
Bułgaria
Turcja
Ukraina
była Jugosławia
Białoruś
Repertuar.
Zespół w swoim repertuarze posiada tańce i narodowe (oberek, kujawiak polonez, mazur, krakowiak) i regionalne z okolic Lubartowa, Lublina, Rzeszowa, Opoczna, Kurpi, Śląska, Podlasia, Chełma

</doc>
<doc id="1370116" url="https://pl.wikipedia.org/wiki?curid=1370116" title="Zinnowitz (stacja kolejowa)">
Zinnowitz (stacja kolejowa)

Zinnowitz – stacja kolejowa w Zinnowitz, w kraju związkowym Meklemburgia-Pomorze Przednie, w Niemczech. Znajdują się tu 2 perony.

</doc>
<doc id="1370122" url="https://pl.wikipedia.org/wiki?curid=1370122" title="Züssow (stacja kolejowa)">
Züssow (stacja kolejowa)

Züssow – stacja kolejowa w Züssow, w kraju związkowym Meklemburgia-Pomorze Przednie, w Niemczech. Znajdują się tu 2 perony.
Historia.
Stacja została otwarta 1 listopada 1863 roku wraz z oddaniem do użytku odcinka linii kolejowej pomiędzy Anklamem a Stralsund oraz odgałęzieniem do Wolgastu. Budynek dworca został zaprojektowany jako stacja przesiadkowa z większym ruchem niż na normalnych stacjach tranzytowych. Ponadto wybudowano stodołę dla koni dla miejscowej szlachty.
Wraz z otwarciem kolejki wąskotorowej z Greifswaldu do Jarmen pod koniec XIX wieku uruchomiono kolejne połączenia kolejowe. 30 kwietnia 1945 roku kolejka przestała wozić towary, a tory rozebrano w ramach reparacji wojennych.
Po roku 2000 peron przystacyjny zamknięto i wybudowano peron wyspowy pomiędzy torami.
Połączenia.
Na stacji zatrzymują się pociągi wszystkich kategorii. Pociągi Regional-Express obsługiwane przez przewoźnika DB Regio Nordost kursują w takcie dwugodzinnym, a pociągi UBB w takcie godzinnym. Ponadto w Züssow zatrzymują się pociągi IC kursujące na linii Stralsund-Berlin, a także jedna para kursująca w sezonie pomiędzy Zagłębiem Ruhry a Seebad Heringsdorf. Züssow jest najmniejszym miastem w Niemczech, w którym zatrzymują się pociągi kategorii ICE.

</doc>
<doc id="1370124" url="https://pl.wikipedia.org/wiki?curid=1370124" title="Zbiorowisko Empetrum nigrum-Vaccinium vitis-idaea">
Zbiorowisko Empetrum nigrum-Vaccinium vitis-idaea



</doc>
<doc id="1370133" url="https://pl.wikipedia.org/wiki?curid=1370133" title="Alphonse de Neuville">
Alphonse de Neuville

Alphonse-Marie-Adolphe de Neuville (ur. 31 maja 1835 w Saint-Omer, zm. 18 maja 1885 w Paryżu) – francuski malarz akademicki i ilustrator.
Życiorys.
Jego nauczycielami byli Eugène Delacroix i François-Édouard Picot. Specjalizował się tematyce batalistycznej, jego dramatyczne i patriotyczne obrazy realistycznie ilustrowały epizody wojny krymskiej (1853-1856) i francusko-pruskiej (1870-1871). Współpracował z Édouardem Detaille przy tworzeniu panoram bitew pod Rezonville i Champigny-sur-Marne.
Ilustrował także książki, m.in. powieści Juliusza Verne'a (był współautorem ilustracji do takich jego powieści, jak "W osiemdziesiąt dni dookoła świata", "Dwadzieścia tysięcy mil podmorskiej żeglugi", "Wokół Księżyca").

</doc>
<doc id="1370134" url="https://pl.wikipedia.org/wiki?curid=1370134" title="Xbox Media Center">
Xbox Media Center



</doc>
<doc id="1370136" url="https://pl.wikipedia.org/wiki?curid=1370136" title="Alphonse-Marie-Adolphe de Neuville">
Alphonse-Marie-Adolphe de Neuville



</doc>
<doc id="1370138" url="https://pl.wikipedia.org/wiki?curid=1370138" title="I liga chilijska w piłce nożnej (2007)">
I liga chilijska w piłce nożnej (2007)

Chile 2007
Mistrzem Chile turnieju "Apertura" został klub CSD Colo-Colo, natomiast wicemistrzem Chile – CD Universidad Católica.
Mistrzem Chile turnieju "Clausura" został klub CSD Colo-Colo, natomiast wicemistrzem Chile – Universidad Concepción.
Do Copa Libertadores w roku 2008 zakwalifikowały się następujące kluby:
Do Copa Sudamericana w roku 2007 zakwalifikowały się następujące kluby:
Kluby, które spadły do II ligi:
Na miejsce spadkowiczów awansowały z drugiej ligi następujące kluby:
Torneo Apertura 2007.
Mistrzostwa Chile turnieju Apertura odbyły się w 2007 roku pod nazwą "Copa BancoEstado". W odróżnieniu od poprzednich lat i od rozegranego później turnieju Clausura, rozgrywki przeprowadzone zostały w postaci typowej ligi (czyli w stylu europejskim) – bez fazy pucharowej.
Tabela końcowa turnieju Apertura 2007.
Mistrzem Chile turnieju Apertura w roku 2007 został klub CSD Colo-Colo, natomiast wicemistrzem Chile – klub CD Universidad Católica. Tytuł mistrza zapewnił drużynie CSD Colo-Colo udział w Copa Libertadores 2008.
Liguilla Pre-Copa Sudamericana.
Do turnieju Copa Sudamericana 2007 zakwalifikowały się Audax Italiano i CSD Colo-Colo.
Torneo Clausura 2007.
Mistrzostwa Chile turnieju Clausura odbyły się w 2007 roku pod nazwą "Copa BancoEstado".
Tabele końcowe turnieju Clausura 2007.
Choć wszystkie kluby pierwszej ligi grały ze sobą każdy z każdym, to o mistrzostwie nie decydowała ogólna tabela. Kluby zostały wcześniej podzielone na 4 grupy. Z grup 1, 2 i 3 po dwa najlepsze kluby awansowały bezpośrednio do ćwierćfinału mistrzostw, a z grupy 4 tylko zwycięzca awansował bezpośrednio do ćwierćfinału. Do fazy barażowej (tzw. Repechaje), która miała wyłonić ósmego ćwierćfinalistę awansował trzeci zespół grupy 3 i drugi zespół grupy 4.
Grupa 4.
Klub Audax Italiano uzyskał najlepszy dorobek punktowy, dzięki czemu zakwalifikował się do Copa Libertadores 2008.
Finał.
Mistrzem Chile turnieju Clausura w roku 2007 został klub CSD Colo-Colo, natomiast wicemistrzem Chile – klub Universidad Concepción. CSD Colo-Colo udział w Copa Libertadores 2008 jako mistrz turnieju Apertura miał już zapewniony. W tej sytuacji trzecim klubem, który miał reprezentować Chile w tym turnieju był ten z obu wicemistrzów (Apertura i Clausura), który miał lepszy dorobek punktowy, czyli lepszą pozycję w tabeli sumarycznej sezonu. Klubem tym okazał się wicemistrz turnieju Apertura – CD Universidad Católica.
Tabela sumaryczna sezonu 2007.
Tabela obejmuje sumaryczny dorobek klubów w turniejach Apertura i Clausura, zebrany w fazach ligowych mistrzostw, gdzie kluby grały ze sobą każdy z każdym. Obok wartości statystycznej ma ona na celu wyłonienie klubów, które spadną do drugiej ligi.
W miejsce trzech spadkowiczów (CD Lota Schwager, Santiago Wanderers i Coquimbo Unido) awansowały dwa najlepsze kluby w drugiej lidze (Provincial Osorno i CSD Rangers).
Baraż o utrzymanie się w I lidze.
W turnieju barażowym udział wzięły: 18. klub I ligi (Puerto Montt) oraz trzeci (Santiago Morning) i czwarty (Copiapó) klub II ligi. Tylko zwycięzca miał otrzymać prawo gry w I lidze w następnym sezonie.
Do drugiej ligi spadł klub Puerto Montt – na jego miejsce awansował Santiago Morning.

</doc>
<doc id="1370143" url="https://pl.wikipedia.org/wiki?curid=1370143" title="Triangulacja (nauki społeczne)">
Triangulacja (nauki społeczne)

Triangulacja − metoda stosowana w badaniach społecznych, mająca zapewnić wyższą jakość prowadzonych badań i ograniczenie błędu pomiaru. Polega na zbieraniu danych za pomocą dwóch lub większej liczby metod (np. obserwacja razem z sondażem czy analizą treści), a następnie porównywanie i łączenie wyników. Może też oznaczać łączenie metod jakościowych i ilościowych.
Opis.
Triangulacja może być traktowana jako alternatywa dla tradycyjnych kryteriów jakości badań (takich jak rzetelność i trafność), w szczególności w badaniach o charakterze jakościowym.
Różne metody umożliwiają testowanie tej samej hipotezy i zmniejszenie obciążenia błędem wynikającym z ograniczeń i wad poszczególnych metod. Jeśli osiągnięte wyniki są podobne, są one traktowane jako bardziej godne zaufania i obarczone mniejszym błędem. 
Triangulacja może być również używana dla pogłębienia badań, a w szczególności do poszerzenia wiedzy o kontekście badanego zjawiska.
Rodzaje triangulacji.
Szerzej zjawisko triangulacji potraktował Norman Denzin, wyróżniając cztery jej rodzaje:
Triangulacja w etnometodologii.
Triangulacja oznacza również opracowaną przez Aarona Cicourela i jego współpracowników metodę stosowaną w etnometodologii. 
Triangulacja oznacza tu procedurę wielokrotnego zapisu i objaśniania interakcji społecznych (w szczególności komunikacji werbalnej przez ich uczestników i badaczy. Proces komunikacji jest najpierw utrwalany (np. nagrywany), a następnie prosi się jego uczestników o jego skomentowanie (podawanie objaśnień poszczególnych wypowiedzi i zachowań). Metoda ta ma ujawnić refleksyjność działających podmiotów, oraz indeksykalność znaczenia (kontekstualny charakter komunikacji). 
Proces ten może być powtarzany wielokrotnie w stosunku do tej samej komunikacji, co określa się mianem nieustannej triangulacji. Badacz i uczestnicy tworząc kolejne wersje opisu dążą do coraz doskonalszego uchwycenia sensu komunikacji.

</doc>
<doc id="1370146" url="https://pl.wikipedia.org/wiki?curid=1370146" title="Zamkowe Skały (Ojców)">
Zamkowe Skały (Ojców)

Zamkowe Skały – grupa skał na orograficznie lewym zboczu Doliny Prądnika w Ojcowskim Parku Narodowym. Znajdują się w miejscowości Ojców, naprzeciwko Zamku w Ojcowie, tuż przy skrzyżowaniu dróg. Jest to najwęższe miejsce Doliny Prądnika, mające szerokość tylko około 20 m. W jednej z tych skał, zwanej skałą Dziurawiec, położonej tuż nad korytem Prądnika, znajduje się jaskinia Dziurawiec przy Zamku.
W 2004 r. na skałach tych, podobnie, jak na wielu innych, przeprowadzono zabieg ochrony czynnej muraw kserotermicznych, polegający na usunięciu zadrzewień, które wypierają rzadkie gatunki roślin i zwierząt tych muraw. Zadrzewienia pojawiły się tutaj przez kilkadziesiąt lat od momentu zaprzestania rolniczego użytkowania tych terenów, które w naturalny sposób poprzez koszenie i wypasanie zapobiegało rozwojowi zadrzewień. W 2018 roku zabieg usuwania zadrzewień ponowiono.

</doc>
<doc id="1370150" url="https://pl.wikipedia.org/wiki?curid=1370150" title="Adrian Gunnell">
Adrian Gunnell

Adrian Gunnell (ur. 24 sierpnia 1972) − angielski snookerzysta.
Największym dotychczasowym osiągnięciem w karierze Gunnella było osiągnięcie najlepszej szesnastki w dwóch turniejach rankingowych: Thailand Masters 2001 oraz China Open 2005.
Kariera.
Podczas meczu treningowego z przyjacielem Ianem Duffym w klubie w Telford wbił trzy brejki maksymalne w czterech kolejnych frejmach. Jest jedynym graczem na świecie, któremu udał się ten wyczyn.
Po sezonie 2008/2009 sklasyfikowany na 42 miejscu w rankingu oficjalnym.

</doc>
<doc id="1370155" url="https://pl.wikipedia.org/wiki?curid=1370155" title="Teofil Prezbiter">
Teofil Prezbiter

Teofil Prezbiter (ok. 1070-1125) – zakonnik reguły benedyktyńskiej i twórca pisanego łaciną dzieła zawierającego szczegółowe opisy i instrukcje do wykonywania dzieł średniowiecznego rzemiosła artystycznego. Kolekcja jego opisów jest znana jako "Schedula diversarum artium" ("Zbiór przepisów o sztukach rozmaitych") lub "De diversibus artibus" ("O sztukach rozmaitych") które zostały opisane pomiędzy 1100 i 1120. Najstarsze kopie rękopisów zostały znalezione w Wiedniu (Austriacka Biblioteka Narodowa, Codex 2527) i w Wolfenbüttel k. Brunszwiku (Biblioteka Księcia Augusta, Codex Guelf 69). Gotthold Ephraim Lessing dokonał ponownego odkrycia dzieła, kiedy on pełnił funkcję bibliotekarza w Wolfenbüttel.
"Schedula" pozwala na szczegółowe zapoznanie i analizę technik rzemiosła artystycznego w wiekach średnich. Dzieło jest podzielone na trzy tomy. Tom pierwszy zawiera informacje o technikach, produkcji i używaniu materiałów do rysunku i malarstwa, używania farby i atramentu, szczególnie do malarstwa książkowego oraz malarstwa ściennego. Drugi tom dotyczy witraży i techniki witrażu. Trzeci tom poświęcony jest złotnictwu. Tu także zostały zawarte wstępne informacje o budowie organów. Prawdopodobnie Teofil zestawił źródła na temat malarstwa olejnego. Dzieło zostało przetłumaczone na języki angielski, francuski, polski, węgierski, niemiecki, włoski, japoński, bułgarski oraz rosyjski, w większości w XIX i XX w. Przykładowym dziełem powstałym na bazie teorii Teofila Prezbitera jest Ewangeliarz Henryka Lwa. 
Dzieło.
Polska wersja "Diversarum Artium Schedula" Teofila Prezbitera znana pod tytułem "Średniowieczny zbiór przepisów o sztukach rozmaitych" została wydana w 1998.

</doc>
<doc id="1370158" url="https://pl.wikipedia.org/wiki?curid=1370158" title="Teoria dwóch źródeł">
Teoria dwóch źródeł

Teoria dwóch źródeł – teoria dotycząca relacji pomiędzy Ewangeliami synoptycznymi, najbardziej znane i najszerzej przyjmowane rozwiązanie tzw. problemu synoptycznego. Została po raz pierwszy postawiona w 1838 roku przez niemieckiego filozofa protestanckiego Christiana Hermanna Weisse. Zakłada, że Ewangelia Marka była wraz ze źródłem Q podstawą dla dwóch pozostałych Ewangelii synoptycznych: Ewangelii Mateusza i Ewangelii Łukasza. Dowodem na to mają być fragmenty wspólne obu Ewangeliom a niewystępujące u Marka. Zakłada istnienie hipotetycznego źródła Q (zaginionego zbioru wypowiedzi Jezusa, ustnego lub pisanego, aramejskiego lub greckiego), z którego korzystali Mateusz i Łukasz, a które nie było znane Markowi, co budzi kontrowersje wśród naukowców. Teoria była początkowo odrzucana przez Kościół katolicki jako sprzeczna z tradycją mówiącą o tym, że Ewangelia według Mateusza była najstarsza, jako że integralnym jej elementem jest założenie, że Ewangelia Marka powstała jako pierwsza.
Historia.
Weisse i Holtzmann, korzystając z badań Weizsackera i Weissa, stworzyli teorię dwóch źródeł, która wyjaśnia podobieństwa i różnice synoptyków. Klasyczne sformułowanie tej teorii zawiera dzieło P. Wernlego "Die synoptische Frage" (Freiburg 1899): teksty zgodne z Markiem pozostali synoptycy mieli od niego zaczerpnąć, natomiast teksty jedynie im wspólne pochodziły ze źródła Q. 
Rozwiniętą wersję (w anglojęzycznym świecie naukowym nazywaną teorią czterech źródeł) podał Burnett Hillman Streeter (1875–1937), który oprócz dwóch podstawowych źródeł (Mk i Q) wskazał na istnienie źródeł związanych z tzw. dobrem własnym (niem. "Sondergut") Ewangelii Mateusza i Ewangelii Łukasza (M – związany z Jerozolimą i L – związany z Cezareą). Doszukiwał się judaistycznych tendencji w M. Natomiast źródło Q związane było z Antiochią, skomponowane zostało w języku aramejskim, prawdopodobnie przez apostoła Mateusza dla chrześcijan z Galilei. Mateusz nie znał źródła, z którego korzystał Łukasz, a Łukasz nie znał źródła, z którego korzystał Mateusz. Mateusz powstał pod wpływem Mk, M i Q, natomiast Ewangelia Łukasza powstawała w dwóch etapach. Pierwsza redakcja była wynikiem kompilacji materiału ze źródła Q i źródła L, znanego jedynie Proto-Łukaszowi. Natomiast w drugim etapie Ewangelia Proto-Łukasza została rozbudowana pod wpływem Ewangelii Marka. Pierwsza Ewangelia jest kombinacją tradycji Jerozolimy, Antiochii i Rzymu, natomiast trzecia – Cezarei, Antiochii i Rzymu. 
Opis teorii.
Teoria dwóch źródeł opiera się zasadniczo na dwóch tezach. Pierwsza wiąże się z przekonaniem, że Ewangelia Marka jest najstarszą Ewangelią kanoniczną. Mateusz i Łukasz, pisząc swoje Ewangelie, korzystali z Ewangelii Marka. Na rzecz tej tezy przemawiają: 
Druga teza autorów teorii dwóch źródeł opiera się na przekonaniu, że Mateusz i Łukasz korzystali z różnych źródeł. Ponadto mieli wspólne źródło, a mianowicie dzieło zawierające słowa i mowy Jezusa, które niestety zaginęło. Nazwano je źródłem Q (od niem. "Quelle" – źródło). Po raz pierwszy terminem tym posłużył się P. Wernle. Tezę o istnieniu drugiego pisanego źródła wysunął już J.G. Eichhorn. Później rozwinęli ją Ch.H. Weisse i Ch.G. Wilke. Na rzecz źródła Q przemawiają: 
Według zwolenników tej hipotezy, za istnieniem źródła Q, tj. źródła mów i słów Jezusa, przemawia przekaz Euzebiusza z Cezarei, który powtarza za Papiaszem: „Mateusz zaś, posługując się dialektem hebrajskim, zebrał razem słowa Jezusa” (Hist. Eccl. III, 39, 16). Dawniej uważano, że Papiasz miał na myśli aramejską wersję Ewangelii Mateusza, teraz natomiast zaczęto mówić o aramejskiej wersji zbioru logiów Jezusa, którego autorem byłby jeden z uczniów Jezusa. Poza źródłem Q zbiorów logiów Jezusa mogło być więcej. Dowodzi tego odkryta w 1945 roku Ewangelia Tomasza, która jest zbiorem mów Jezusa, jakkolwiek innego typu, i tym samym nie może być identyfikowana ze źródłem Q. 
Krytyka teorii dwóch źródeł.
Głównym zarzutem podnoszonym przez przeciwników teorii dwóch źródeł są tzw. mniejsze zgodności (ang. "minor agreements") – to ok. 1000-2000 miejsc (w zależności od autora), w których Mt i Łk zgadzają się przeciwko Mk (np. jakieś słowo u Mk poprawione u Mt i Łk na dokładnie to samo, inne słowo; albo zarówno Mt jak i Łk opuszczają dokładnie to samo z tekstu Mk). To sugerowałoby jakiś rodzaj ich wzajemnej zależności, którą teoria dwóch źródeł "a priori" odrzuca. Stąd próby wytłumaczenia takich ewentualnych zależności. Na gruncie samej teorii dwóch źródeł poszczególne przypadki takich zgodności dzieli się na mniejsze grupy i próbuje wyjaśniać różnymi sposobami.
Inni krytykują samo oparcie się na nieistniejącym, hipotetycznym źródle Q i wyjaśniania przy jego pomocy zależności między poszczególnymi ewangeliami, a nawet szczegółowe analizowanie tego źródła, na którego istnienie nie mamy żadnych konkretnych dowodów. Twierdzi się, że jakiekolwiek rozwiązanie, które nie musiałoby się odwoływać to nieistniejących źródeł byłoby lepsze (w imię zasady, że prostsze rozwiązanie jest zawsze bardziej prawdopodobne).
Poważnym (choć przez niektórych ignorowanym) argumentem wydaje się też być świadectwo pierwotnego Kościoła – pisarze epoki patrystycznej potwierdzają tradycyjny porządek powstania Ewangelii: Mateusz, Marek, Łukasz.
Kolejny zarzut jest związany z układem narracji poszczególnych Ewangelii – Marek wydaje się korzystać praktycznie zamiennie z porządku raz Mateusza, raz Łukasza. Dla niektórych (dla innych niekoniecznie) jest to także argument za tym, że Mk jest najmłodszym tekstem.
Niektórzy twierdzili, że teoria dwóch źródeł została za łatwo i zbyt bezkrytycznie przyjęta, co mogłoby być nawet podyktowane względami ideologicznymi na niemieckich uniwersytetach XIX wieku.

</doc>
<doc id="1370159" url="https://pl.wikipedia.org/wiki?curid=1370159" title="Waterlooville">
Waterlooville

Waterlooville – miasto w hrabstwie Hampshire w Anglii, około 13 km na północ od Portsmouth. Miasto jest częścią konurbacji South Hampshire.

</doc>
<doc id="1370167" url="https://pl.wikipedia.org/wiki?curid=1370167" title="Sticky &amp; Sweet Tour">
Sticky &amp; Sweet Tour

Sticky &amp; Sweet Tour – ósma trasa koncertowa Madonny promująca album "Hard Candy". Trasa składa się z 85 koncertów w Wielkiej Brytanii, Francji, Niemczech, Szwajcarii, Holandii, Polsce, Włoszech, Portugalii, Austrii, Grecji, Hiszpanii, Czarnogórze, USA, Meksyku, Kanadzie, Chile, Argentynie i Brazylii. Trasa koncertowa składała się z dwóch części. Pierwsza (2008) przyniosła dochód $282 mln i objęła koncertami Europę, Amerykę Północną i Amerykę Południową. Ostatecznie, po zakończeniu drugiej części trasy (2009), trasa stała się najbardziej dochodową zaraz po trasie A Bigger Bang Tour Rolling Stonesów z dochodem 408 mln $ i sprzedażą 3,5 miliona biletów.
Sticky &amp; Sweet Tour została oficjalnie potwierdzona przez Guya Oseary. Jest to pierwsza trasa koncertowa Madonny kierowana przez wytwórnię Live Nation, z którą w październiku 2007 gwiazda podpisała kontrakt opiewający na kwotę 120 milionów dolarów.
Kontynuacja.
Latem 2009 roku odbyła się kontynuacja trasy koncertowej Sticky &amp; Sweet Tour. Tym razem Madonna ze swoim show wystąpiła ponownie w Europie, a także w Azji. Po raz pierwszy odwiedziła Polskę. Na koncert w Warszawie sprzedano ponad 79 tysięcy biletów co przyniosło $6,5 mln dochodu.
Ciekawostki.
Utwory, które można było usłyszeć w części „request”:
Lista koncertów.
Wszystkie koncerty poza jednym (z 16 września 2008) zostały w pełni wyprzedane.

</doc>
<doc id="1370168" url="https://pl.wikipedia.org/wiki?curid=1370168" title="Barbara z Rożnowa">
Barbara z Rożnowa

Barbara z Rożnowa herbu Sulima (1447-1517) – starościanka kolska, wojewodzina bełska, kasztelanowa krakowska.
Córka Jana Zawiszyca oraz Małgorzaty Szafraniec z Pieskowej Skały. Przez swojego ojca była wnuczką Zawiszy Czarnego.
Żona Stanisława Tęczyńskiego – wojewody bełskiego, a po jego śmierci Jana Amora Iuniora Tarnowskiego – kasztelana krakowskiego.
Jej nagrobek znajduje się w katedrze w Tarnowie.

</doc>
<doc id="1370169" url="https://pl.wikipedia.org/wiki?curid=1370169" title="MOA-2007-BLG-192L">
MOA-2007-BLG-192L

 
MOA-2007-BLG-192L – gwiazda pojedyncza znajdująca się około 3000 lat świetlnych od Ziemi w konstelacji Strzelca. Gwiazda jest brązowym karłem, którego masa stanowi 6% masy Słońca, jego światło jest milion razy słabsze niż światło Słońca. Wokół brązowego karła krąży przynajmniej jedna planeta – MOA-2007-BLG-192-L b, orbituje ona w odległości równej dystansowi dzielącemu Słońce i Wenus.

</doc>
<doc id="1370179" url="https://pl.wikipedia.org/wiki?curid=1370179" title="Młotek neurologiczny">
Młotek neurologiczny

Młotek neurologiczny – instrument medyczny używany przez lekarzy do badania głębokich odruchów ścięgnistych. Badanie to jest ważną częścią badania neurologicznego mającego na celu wykrycie nieprawidłowości w ośrodkowym i obwodowym układzie nerwowym.
Młotki tego typu mogą być również wykorzystywane do opukiwania klatki piersiowej.
Zanim obmyślono specjalistyczne młotki neurologiczne, do wywoływania odruchów używano młotków stosowanych do opukiwania klatki piersiowej. Jednak przy pomocy tych młotków trudno było uzyskać odpowiedni bodziec dla wywołania odruchu.
Począwszy od końca XIX wieku powstało kilka modeli specjalnych młotków neurologicznych:

</doc>
<doc id="1370181" url="https://pl.wikipedia.org/wiki?curid=1370181" title="Szaran">
Szaran

Szaran lub "Szarana" (paszto: ښرنه, perski: شرنه), – miasto we wschodnim Afganistanie. Leży w prowincji Paktika, której jest stolicą.
W 2021 roku populacja wynosiła prawie 66 tys. osób.

</doc>
<doc id="1370182" url="https://pl.wikipedia.org/wiki?curid=1370182" title="Kolano skoczka">
Kolano skoczka



</doc>
<doc id="1370187" url="https://pl.wikipedia.org/wiki?curid=1370187" title="Kala-je Nau">
Kala-je Nau

 
Kala-je Nau (pers. قلعه نو) – miasto w północno-zachodniej części Afganistanu. Jest stolicą prowincji Badghis. Populacja w 2015 roku szacowana była na 64 125 osób. W mieście znajduje się port lotniczy Kala-je Nau.

</doc>
<doc id="1370192" url="https://pl.wikipedia.org/wiki?curid=1370192" title="Albańskie Pułki Lekkiej Piechoty">
Albańskie Pułki Lekkiej Piechoty



</doc>
<doc id="1370195" url="https://pl.wikipedia.org/wiki?curid=1370195" title="Ras Abu Dżudur">
Ras Abu Dżudur



</doc>
<doc id="1370197" url="https://pl.wikipedia.org/wiki?curid=1370197" title="Cap Boujdour">
Cap Boujdour



</doc>
<doc id="1370198" url="https://pl.wikipedia.org/wiki?curid=1370198" title="Cabo Bojador">
Cabo Bojador



</doc>
<doc id="1370199" url="https://pl.wikipedia.org/wiki?curid=1370199" title="Szczury tunelowe">
Szczury tunelowe

Szczury tunelowe (ang. "tunnel rats") – grupy żołnierzy armii amerykańskiej, armii australijskiej i armii nowozelandzkiej podczas wojny w Wietnamie, których zadaniem było zapuszczanie się w głąb sieci tuneli Wietkongu. Musieli posiadać odpowiednie predyspozycje: bardzo odporną psychikę, być pozbawieni klaustrofobii, drobną budowę ciała i dużą sprawność fizyczną, a za uzbrojenie posiadali najczęściej pistolet, nóż i latarkę.
W roku 2008 powstał kanadyjsko-niemiecki dramat wojenny "Tunnel Rats" w reżyserii Uwe Bolla o szczurach tunelowych.
Powstanie tuneli i jednostek szczurów tunelowych.
Pierwsze kompleksy podziemnych bunkrów i tuneli powstały już podczas I wojny indochińskiej w latach 1946–1954. Od połowy lat 60. XX wieku podczas wojny wietnamskiej tunele były intensywnie rozbudowywane. Urządzono w nich magazyny amunicji, szpitale, warsztaty i koszary. Wykopane w gliniastej ziemi komory i tunele były niezwykle trwałe. Wejścia do nich były zamaskowane. Niektóre z nich były fałszywymi wejściami ze znajdującymi się za nimi pułapkami, takimi jak zaostrzone pale bambusowe punji czy miny.
Piechota amerykańska szybko zauważyła pojawiających się znikąd partyzantów, którzy po krótkim ostrzale jakby zapadali się pod ziemię. Odkryto zamaskowane wejścia do tuneli i zaczęto je penetrować. Wielu amerykańskich żołnierzy podczas przeszukiwania tuneli wpadało w panikę i strzelając bez odpowiedniej kontroli raniła i zabijała więcej własnych żołnierzy niż partyzanci. Bombardowania lotnicze nie zdały egzaminu. Kilkumetrowej grubości sklepienia wytrzymywały wybuchy stukilogramowych bomb. Wrzucanie przez odkryte wejście granatów, czy pojemników z gazem też okazało się bezskuteczne. Zmusiło to Amerykanów do wyselekcjonowania i odpowiedniego wyszkolenia małych grup bojowych prowadzących eksplorację tuneli. Uczono ich podstawowych konstrukcji tuneli, specjalnych form poruszania się, skradania się i odnajdywania drogi w takich systemach, aż do podjęcia bezpośredniej walki z ukrytym wrogiem.
Niektóre wietnamskie tunele takie jak Củ Chi w dystrykcie Củ Chi i Vịnh Mốc w dystrykcie Quảng Trị, są udostępnione do zwiedzania. 

</doc>
<doc id="1370204" url="https://pl.wikipedia.org/wiki?curid=1370204" title="Dezső Miskolczy">
Dezső Miskolczy

Dezső Miskolczy (ur. 12 sierpnia 1894 w Bai, zm. 30 grudnia 1978 w Budapeszcie) – węgierski lekarz neurolog i psychiatra.
Urodził się w Bai nad Dunajem w południowych Węgrzech. Studiował medycynę na Uniwersytecie w Budapeszcie. Jeszcze jako student otrzymał zaproszenie do pracy w Instytucie Badań Mózgu Károlya Schaffera. Wyniki jego badań pozwoliły na przyznanie mu stypendium Rockefellera, które spędził w 1924–1925 w Madrycie w Instytucie Santiago Ramona y Cajala.

</doc>
<doc id="1370205" url="https://pl.wikipedia.org/wiki?curid=1370205" title="Weronika Narmontowicz">
Weronika Narmontowicz

Weronika Narmontowicz CSFN, "siostra Maria Boromea" (ur. 18 grudnia 1916 w Wiercieliszkach (obwód Grodzieński), zm. 1 sierpnia 1943 pod Nowogródkiem) – polska siostra zakonna ze Zgromadzenia Najświętszej Rodziny z Nazaretu, błogosławiona Kościoła katolickiego.
24 grudnia 1936 wstąpiła do nowicjatu w Grodnie i po trzech latach złożyła śluby zakonne. Posługę rozpoczęła w Nowogródku i tam zastała ją sowiecka okupacja. Po wkroczeniu Niemców oddała życie za mieszkańców miasta i została rozstrzelana razem z 10 innymi siostrami zakonnymi.
Została beatyfikowana przez papieża Jana Pawła II 5 marca 2000 roku w grupie 11 męczennic z Nowogródka.

</doc>
<doc id="1370206" url="https://pl.wikipedia.org/wiki?curid=1370206" title="Kultura klaktońska">
Kultura klaktońska

Kultura klaktońska - jedna z najstarszych kultur dolnego paleolitu, występująca na terenach północnej części zachodniej Europy.
Kryteria wydzielania.
Nazwa tej kultury pochodzi od stanowiska eponimicznego Clacton-on-Sea w Wielkiej Brytanii w hrabstwie Essex.
Jej cechą charakterystyczną jest prymitywna technika klaktońska, polegająca na pozyskiwaniu zdatnego do dalszej obróbki półsurowca odłupkowego (słupkowego). Z tych odłupków wykonywano ostrza, rylce i inne narzędzia.
Chronologia, geneza, zanik.
Najstarsze narzędzia krzemienne z tej kultury odkryto niedaleko miejscowości Clacton-on-Sea. Rozwijała się około 550 - 475 tysięcy lat temu zwłaszcza w basenie Tamizy. W starszych inwentarzach narzędziowych tej kultury występują licznie nacinaki nawiązujące do olduwajskich, lecz zanikają one w miarę jej rozwoju. Występowały również liczne odłupkowe narzędzia wnękowe, ze szczególnym rodzajem spiczastego ostrza formowanego przez dwie wnęki przy wierzchołku, a w późniejszym okresie liczne masywne zgrzebła. W młodszych inwentarzach narzędziowych zanikają elementy olduwajskie, a pojawiają się aszelskie bez pięściaków i techniki lewaluaskiej.

</doc>
<doc id="1370212" url="https://pl.wikipedia.org/wiki?curid=1370212" title="Jrock">
Jrock



</doc>
<doc id="1370213" url="https://pl.wikipedia.org/wiki?curid=1370213" title="Rada Stanu (Francja)">
Rada Stanu (Francja)

Rada Stanu (fr. "Conseil d'État") – we francuskim porządku prawnym organ opiniujący wszystkie projekty ustaw i dekretów autorstwa rządowego.
Skład Rady jest hierarchiczny. Zasiadają w niej:
Orzeczenia Rady Stanu w tym zakresie, wraz z uzasadnieniami, są publikowane i odgrywają olbrzymią rolę w praktyce ustrojowej. Organ ten pełni funkcję kontrolną wobec działań administracji i jest najwyższym organem sądownictwa administracyjnego.
Podlega formalnie premierowi, lecz w praktyce pracami kieruje wiceprzewodniczący, który (jak pozostali członkowie) jest mianowany dekretem Rady Ministrów na wniosek ministra sprawiedliwości.

</doc>
<doc id="1370218" url="https://pl.wikipedia.org/wiki?curid=1370218" title="Ciałka czuciowe">
Ciałka czuciowe

Ciałka czuciowe, ciałka zmysłowe - u kręgowców wielokomórkowe struktury odbierające różne rodzaje czucia.
Zbudowane są z tkanki łącznej i wnikających do niej włókien nerwowych czuciowych.
U człowieka występują m.in.: ciałka czuciowe Meissnera, ciałka dotykowe — owalne i otorbione, znajdują się w obrębie brodawek skórnych, bezpośrednio pod warstwą podstawną naskórka w skórze nieowłosionej (głównie w opuszkach palców, także na wargach, spojówce powiek, w błonie śluzowej czubka języka).

</doc>
<doc id="1370219" url="https://pl.wikipedia.org/wiki?curid=1370219" title="Promieniowrażliwość">
Promieniowrażliwość

Promieniowrażliwość – wrażliwość komórek na promieniowanie, czyli odsetek komórek ginących po podaniu testowej dawki promieniowania.
Jest to wielkość używana w onkologii przy określeniu wrażliwości nowotworów na radioterapię.
Nowotwory dzieli się na:
Nowotwory wysoce promieniowrażliwe:
Nowotwory miernie promieniowrażliwe:
Nowotwory słabo promieniowrażliwe:
Zwiększenie masy guza w sposób wprost proporcjonalny zwiększa ryzyko występowania w jego świetle ognisk martwicy lub niedokrwienia, co kilkakrotnie obniża promieniowrażliwość.

</doc>
<doc id="1370224" url="https://pl.wikipedia.org/wiki?curid=1370224" title="Akitsune Imamura">
Akitsune Imamura

 – japoński sejsmolog.
Pochodził z ubogiej rodziny o tradycjach samurajskich. Studiował na Cesarskim Uniwersytecie Tokijskim. W 1899 roku wysunął hipotezę o pochodzeniu tsunami w oparciu o teorię płyt tektonicznych.

</doc>
<doc id="1370231" url="https://pl.wikipedia.org/wiki?curid=1370231" title="Alcoa">
Alcoa

Alcoa (NYSE:AA) – to jeden z największych producentów aluminium na świecie. Spółka publiczna notowana na New York Stock Exchange. Firma została założona w 1888 roku przez Charles'a Martina Halla oraz grupę sześciu przemysłowców, kierowaną przez Alfreda E. Hunta, a jej pierwotna nazwa brzmiała: Pittsburgh Reduction Company.
Produkty spółki wykorzystywane są m.in. w przemyśle lotniczym, motoryzacyjnym, zbrojeniowym oraz w transporcie, budownictwie, wydobyciu gazu i ropy, a także w pozostałych gałęziach przemysłu.
Obecnie firma prowadzi swoją działalność w 31 krajach, osiągając w 2011 roku przychód w wysokości 25,0 mld USD.
Według badania waszyngtońskiej organizacji "Good Jobs First" koncern Alcoa otrzymał ok. 5,6 mld dolarów dotacji z programów federalnych i stanowych w okresie 2010-2013 – był to drugi wynik wśród najbardziej dotowanych firm w USA.
Sezon wyników kwartalnych na giełdach w USA zwyczajowo rozpoczyna Alcoa.

</doc>
<doc id="1370232" url="https://pl.wikipedia.org/wiki?curid=1370232" title="Kaprówka">
Kaprówka



</doc>
<doc id="1370236" url="https://pl.wikipedia.org/wiki?curid=1370236" title="Musée Cernuschi">
Musée Cernuschi

Musée Cernuschi – paryskie muzeum sztuki azjatyckiej, położone na ulicy Avenue Vélasquez pod numerem 7. W bliskim otoczeniu muzeum znajduje się Park Monceau.
Muzeum zostało założone w 1898 roku przez Henri Cernuschi w niewielkiej kamienicy. Ówcześnie muzeum było drugim najstarszym muzeum sztuki azjatyckiej we Francji oraz piątym założonym muzeum, które w swoich zbiorach miało eksponaty sztuki chińskiej. Muzeum w ciągu lat znacząco się rozrosło zarówno pod względem wielkości, a także liczby posiadanych eksponatów. Początkowo Musée Cernuschi posiadało około 5,000 eksponatów, obecnie ta liczba wzrosła do ponad 12,500 eksponatów. Całkowita powierzchnia muzeum wynosi ponad 3,200 m².
Przez trzy lata muzeum urządzał Polak Edward Goldstein.
Obecnie ponad 900 przedmiotów w muzeum stanowią eksponaty podlegające wystawię. W skład całorocznej wystawy wchodzi m.in. posąg Buddy z Meguro wykonany z brązu w 18 wieku w Japonii, którą posiadał w kolekcji Henri Cernuschi.
Innymi eksponatami podlegającymi stałej wystawię są:

</doc>
<doc id="1370239" url="https://pl.wikipedia.org/wiki?curid=1370239" title="Jestem Sam">
Jestem Sam

Jestem Sam (I Am Sam) – komediodramat produkcji USA z 2001 w reżyserii Jessie Nelson.
Opis fabuły.
Opóźniony w rozwoju Sam Dawson (Sean Penn) samotnie wychowuje córkę Lucy (Dakota Fanning) po tym, jak zostawiła ich jej matka. Wspiera go grupa przyjaciół (również upośledzonych) i agorafobiczna sąsiadka Annie (Dianne Wiest), która zajmuje się Lucy, gdy Sam jest w pracy. Podczas przyjęcia urodzinowego Lucy zostaje zabrana przez pracowników pomocy społecznej. Sam rozpoczyna walkę o odzyskanie Lucy, pomaga mu w tym adwokat Rita Harrison (Michelle Pfeiffer). Współpraca z Samem wpływa pozytywnie na jej życie rodzinne, a zwłaszcza na kontakt z synem. Rodzina zastępcza ubiegająca się o adopcję Lucy decyduje się zwrócić ją Samowi.
Nagrody i nominacje.
Oscary za rok 2001
Nagroda Satelita 2002

</doc>
<doc id="1370246" url="https://pl.wikipedia.org/wiki?curid=1370246" title="Zespół Phelan-McDermida">
Zespół Phelan-McDermida



</doc>
<doc id="1370249" url="https://pl.wikipedia.org/wiki?curid=1370249" title="Pauline Collins">
Pauline Collins

Pauline Collins OBE (ur. 3 września 1940 w Exmouth w hrabstwie Devon) − brytyjska aktorka, nominowana do Oscara za rolę Shirley Valentine-Bradshaw w filmie "Shirley Valentine".

</doc>
<doc id="1370251" url="https://pl.wikipedia.org/wiki?curid=1370251" title="Rubrycela">
Rubrycela

Rubrycela (łac. "Directorium Divini Officii" albo "Ordo Divini Officii"; pot. Dyrektorium) – w Kościele katolickim wydawnictwo, publikowane zazwyczaj jako rocznik, zawierające szczegółowy opis obchodów w roku liturgicznym dla kalendarza liturgicznego wydawcy, którym jest ordynariusz.
Poza podstawowymi informacjami liturgicznymi, którymi są formularze mszalne i brewiarzowe w poszczególnych dniach, rubrycele zawierają również inne informacje przydatne w funkcjonowaniu Kościoła partykularnego.
Rubrycela przeznaczona jest przede wszystkim duchowieństwu oraz innym, odpowiedzialnym za liturgę (np. organista, kościelny lub ceremoniarz).

</doc>
<doc id="1370253" url="https://pl.wikipedia.org/wiki?curid=1370253" title="Kampinos (ujednoznacznienie)">
Kampinos (ujednoznacznienie)

Miejscowości w Polsce:
Inne:

</doc>
<doc id="1370258" url="https://pl.wikipedia.org/wiki?curid=1370258" title="Königslutter am Elm">
Königslutter am Elm

Königslutter am Elm – miasto w Niemczech, w kraju związkowym Dolna Saksonia, w powiecie Helmstedt. W 2008 r. liczyło 16 078 mieszkańców.
Współpraca.
Miejscowości partnerskie:

</doc>
<doc id="1370259" url="https://pl.wikipedia.org/wiki?curid=1370259" title="Bela Pupa">
Bela Pupa

Bela Pupa – album zespołu Püdelsi oraz Kory z muzyką i tekstami Piotra Marka i zespołu Düpą wydany w 1988 roku nakładem wytwórni Polskie Nagrania „Muza”.
Lista utworów.
źródło:.
Utwór „W krainie ciemności” na kasecie magnetofonowej został ocenzurowany. Fraza „rozpierdolę wszystko w koło” śpiewana przez Macieja Maleńczuka jest wyciszona. W 1992 album został wydany po raz pierwszy na płycie kompaktowej z dopiskiem „bez cenzury”.
Twórcy.
źródło:.

</doc>
<doc id="1370261" url="https://pl.wikipedia.org/wiki?curid=1370261" title="Stanislav Seman">
Stanislav Seman

Stanislav Seman (ur. 18 lutego 1952 w Koszycach) – słowacki piłkarz występujący na pozycji bramkarza.
W swojej profesjonalnej karierze grał w klubach: Lokomotíva Koszyce, Dukla Bańska Bystrzyca, Alki Larnaka. Wraz z reprezentacją Czechosłowacji występował na Letnich Igrzyskach Olimpijskich w 1980 w Moskwie, gdzie jego drużyna zdobyła pierwsze miejsce pokonując w finale reprezentację NRD. Tego samego roku wywalczył wraz z drużyną trzecie miejsce na Mistrzostwach Europy. Dwa lata później drużyna grała na Mistrzostwach Świata 1982 we Włoszech. Podczas Mundialu wystąpił tylko w meczu z Anglią (przegrany 0-2). Jego reprezentacja zakończyła fazę grupową na 3. miejscu z dwoma punktami.

</doc>
<doc id="1370264" url="https://pl.wikipedia.org/wiki?curid=1370264" title="Viribus Unitis (album)">
Viribus Unitis (album)



</doc>
<doc id="1370267" url="https://pl.wikipedia.org/wiki?curid=1370267" title="Tadeusz Makarczyński">
Tadeusz Makarczyński

Tadeusz Makarczyński (ur. 12 września 1918 w Strzemieszycach Wielkich, zm. 29 lipca 1987 w Warszawie) – polski scenarzysta i reżyser filmów dokumentalnych.
Po wojnie związał się z Warsztatem Filmowym Młodych w Krakowie, obejmując kierownictwo pracowni realizatorskiej. Wykładowca w PWSFTViT w Łodzi oraz szkoły filmowej w Zurychu. Zrealizował film fabularny „Warszawska Syrena” (1956). W latach 1963–1968 kierował sekcją filmową Międzynarodowej Organizacji Zdrowia (WHO) w Genewie, współpracował przy realizacji filmów dla ONZ. 
Członek Stowarzyszenia Filmowców Polskich.
Żonaty z Urszulą Hałacińską-Makarczyńską, z którą miał córkę Joannę.
Pochowany na cmentarzu Powązki Wojskowe w Warszawie (kwatera K-5-12).
Filmografia.
Makarczyński łączył materiały dokumentalne z subiektywno-poetycką ich interpretacją.
Odznaczenia i nagrody.
"Źródło": FilmPolski.pl

</doc>
<doc id="1370268" url="https://pl.wikipedia.org/wiki?curid=1370268" title="Jill Clayburgh">
Jill Clayburgh

Jill Clayburgh (ur. 30 kwietnia 1944 w Nowym Jorku, zm. 5 listopada 2010 w Lakeville) − amerykańska aktorka filmowa i telewizyjna, nominowana dwukrotnie do Oscara za pierwszoplanowe role w filmach "Niezamężna kobieta" (1978) i "Zacznijmy od nowa" (1979).
Jej mężem od 1979 był pisarz David Rabe.
Aktorka zmarła w swoim domu w Lakeville, po trwającej od lat walce z białaczką.
Filmografia.
Aktorka zagrała znaczące role w serialach telewizyjnych "Ally McBeal" oraz "Seks, kasa i kłopoty".

</doc>
<doc id="1370274" url="https://pl.wikipedia.org/wiki?curid=1370274" title="Marie-Christine Barrault">
Marie-Christine Barrault

Marie-Christine Barrault (ur. 21 marca 1944 w Paryżu) – francuska aktorka, nominowana do Oscara za rolę w filmie "Kuzyn, kuzynka" (1975).

</doc>
<doc id="1370279" url="https://pl.wikipedia.org/wiki?curid=1370279" title="Miles de Plancy">
Miles de Plancy

Miles de Plancy, znany również jako "Milon", "Milo" (zm. 1174) – seneszal Jerozolimy w latach 1166-1174, pan Montréalu i Zajordania w latach 1173-1174, regent Jerozolimy w 1174.
Biografia.
Urodził się w Szampanii. Przybył do Ziemi Świętej na początku lat 60. XII wieku i służył królowi Amalrykowi I, z którym był daleko spokrewniony. Amalryk mianował go seneszalem Jerozolimy, a w 1167 Miles brał udział w wyprawie go Egiptu. Zachęcił Amalryka do zawarcia pokoju z Egiptem zamiast zbrojnie go najeżdżać i plądrować. Kiedy Amalryk powrócił do Jerozolimy, Egipt szybko dostał się w ręce Nur ad-Dina, potem Egipt i Syria zostały zjednoczone pod panowaniem Saladyna.
W 1170 Templariusze wybudowali fortecę w Gazie, aby broniła ona drogi z Egiptu do Jerozolimy. Kiedy twierdza została zaatakowana, Miles nie pozwolił aby w środku schronili się okoliczni nieuzbrojeni mieszkańcy. W 1173 Miles poślubił Stefanię de Milly, córkę Filipa de Milly, wdowę po Humphrey'u III z Toron. Dzięki temu małżeństwu, Miles został panem zamku Montréal i panem Zajordania. Zamek Montréal był jednak nabytkiem kontrowersyjnym; Stefania odziedziczyła go po śmierci młodej siostrzenicy - Beatrice de Brisebarre. Wcześniej ojciec Beatrice - Walter III de Brisebarre został zmuszony do zrzeczenia się Bejrutu, w zamian dostał pieniądze i właśnie Montréal, który należał do jego szwagierki. Ród de Brisebarres nie pogodził się z faktem, że zamek trafił do Milesa - rodzina zachowała urazę i to sprawa zamku Montréal prawdopodobnie doprowadziła do zamordowania Milesa.
W 1174 zmarł król Amalryk, a jego syn i następca - Baldwin IV, mimo że chorował na trąd został koronowany na pełnoprawnego króla. Miles został nieformalnym regentem. Kiedy Miles odmówił konsultowania się z innymi baronami w żadnej sprawie, baronowie poczuli się obrażeni, a szczególnie ci, którzy urodzili się w Ziemi Świętej - nie przybyli do niej jak Miles. Hrabia Rajmund III z Trypolisu przybył do Jerozolimy i zgłosił siebie na nowego regenta, ponieważ był najbliżej spokrewniony z królem wśród innych baronów. Poparli go między innymi ojczym króla - Reginald z Sydonu, Humphrey II z Toron (dziadek pasierba Milesa) oraz bracia Baldwin i Balian z Ibelinu.
W październiku 1174, Miles został zamordowany w Akce. "Regni Iherosolymitani Brevis Historia" wini za jego śmierć Waltera III de Brisebarre, byłego pana Bejrutu i jego brata Gwidona. Walter poślubił Helenę de Milly, starszą siostrę Stefanii, żony Milesa, co wzmacnia tylko jego motyw. Wilhelm z Tyru twierdzi, że bracia de Brisebarre i tak już rozżaleni zostali dodatkowo podburzeni przez politycznych oponentów Milesa. Nie ma dowodu, że Rajmund III miał coś wspólnego z tą sprawą, ale to on najwięcej skorzystał na śmierci Milesa. Wilhelm z Tyru wspomina również, że Miles zginął ponieważ był lojalny wobec króla i nie chciał się zgodzić na odłączenie jakichkolwiek ziem od korony. 
Kilka dni po zamordowaniu Milesa, Wysoka Rada oficjalnie ogłosiła Rajmund III regentem. Stefania, wdowa po Milesie, w 1176 poślubiła Rejnalda z Chatillon, wdowca po Konstancji z Antiochii.

</doc>
<doc id="1370282" url="https://pl.wikipedia.org/wiki?curid=1370282" title="Janet Suzman">
Janet Suzman

Janet Suzman (ur. 9 lutego 1939 w Johannesburgu) − południowoafrykańska aktorka, nominowana do Oscara za rolę Cesarzowej Aleksandry w filmie "Mikołaj i Aleksandra".

</doc>
<doc id="1370285" url="https://pl.wikipedia.org/wiki?curid=1370285" title="Warsztat Filmowy Młodych">
Warsztat Filmowy Młodych

Pierwsza po II wojnie światowej forma szkolenia filmowego w Polsce, zorganizowana w Krakowie przez Antoniego Bohdziewicza w maju 1945. Posiadała pracownie: realizatorską (kierownik Tadeusz Makarczyński), operatorską (F. Fuchs), naukową (W. Dyner i S. Siedlecki), dramaturgiczną (Antoni Bohdziewicz) i muzyczną (J. Procner, W. Pawłowski).
Siedziba Warsztatu mieściła się w Krakowie przy ul. Józefitów 16, gdzie organizowano wtedy otwarte wykłady, projekcje filmowe i dyskusje, w których uczestniczyli m.in. Konstanty Ildefons Gałczyński, Stefan Kisielewski, Czesław Miłosz, Andrzej Panufnik, Jerzy Skarżyński i Kazimierz Wyka.W listopadzie podjęto szkolenie na jednorocznym Kursie Przysposobienia Filmowego, którego absolwentami byli: Zbigniew Bochenek, Wojciech Jerzy Has, Mieczysław Jahoda, Jerzy Kawalerowicz, Jerzy Passendorfer. Zajęcia praktyczne uzupełniano ogólniejszą wiedzą z zakresu m.in. estetyki (R. Ingarden), historii sztuki (H. Blum i W. Tatarkiewicz), teatrologii (T. Kudliński), estetyki filmu (prof. psychologii Uniwersytetu Jagiellońskiego Stefan Szuman).
W listopadzie 1945 r. WFM został przemianowany na Krakowski Oddział Instytutu Filmowego w Łodzi i podlegał Przedsiębiorstwu Państwowemu „Film Polski” oraz Instytut Filmowy w Krakowie Wytwórni Filmowej Wojska Polskiego.
Końcem 1947 roku Warsztat Filmowy Młodych zakończył swoją działalność.

</doc>
<doc id="1370288" url="https://pl.wikipedia.org/wiki?curid=1370288" title="Stańcie przed lustrami">
Stańcie przed lustrami

Stańcie przed lustrami – debiutancki album zespołu Róże Europy wydany w 1988 nakładem wytwórni Polton.
Nagrań dokonano w dniach 25–30 kwietnia, 2–5 maja, 14 maja 1988 w poznańskim Studio Giełda.
Twórcy.
Muzycy towarzyszący:

</doc>
<doc id="1370289" url="https://pl.wikipedia.org/wiki?curid=1370289" title="Krew Marilyn Monroe">
Krew Marilyn Monroe

Krew Marilyn Monroe – drugi album zespołu Róże Europy wydany w 1989 przez Pronit (nagrany między 17 lutego a 1 maja 1989 w Tonpressie KAW).
Strona 1
Strona 2
Twórcy.
oraz

</doc>
<doc id="1370293" url="https://pl.wikipedia.org/wiki?curid=1370293" title="Radio młodych bandytów">
Radio młodych bandytów

Radio młodych bandytów – trzeci studyjny album zespołu Róże Europy wydany w 1991 roku nakładem wytwórni Wifon.
Nagrania zrealizowano w Izabelin Studio w okresie od października do grudnia 1990 roku.

</doc>
<doc id="1370297" url="https://pl.wikipedia.org/wiki?curid=1370297" title="Nasosznik trzęś">
Nasosznik trzęś

Nasosznik trzęś ("Pholcus phalangioides") – gatunek niewielkiego pająka z rodziny nasosznikowatych (Pholcidae), charakteryzującego się długimi odnóżami i występowaniem prawie wszędzie tam, gdzie mieszka człowiek.
Występowanie.
Nasosznik trzęś jest gatunkiem kosmopolitycznym występującym w Europie, Afryce, Azji, Australii oraz w obu Amerykach. Przebywa w ciepłych, suchych i słabo oświetlonych miejscach takich jak piwnice, garaże, strychy, poddasza czy narożniki pomieszczeń. 
Opis.
Nasosznik trzęś o długości 7–10 milimetrów jest największym gatunkiem w rodzinie nasosznikowatych. Ma prześwitujące szaro-żółte ciało, zbudowane z głowotułowia mającego na środku ciemną plamę i smukłego, owalnego odwłoka z ciemnym pasem na środku. Posiada 8 oczu i odnóży. Na końcu pazurów szczękoczułkowych występują gruczoły jadowe. Narządy kopulacyjne samców umiejscowione są na drugiej parze odnóży (nogogłaszczkach). W tylnej części odwłoka usytuowane są kądziołki przędne. Ma bardzo długie odnogi (5–6 krotnie dłuższe od ciała), pokryte cienkim szarym włosiem. Pierwsza para odnóży krocznych jest najdłuższa. Przez swój wygląd może być mylony z kosarzem. Dorosłe osobniki są aktywne przez cały rok: samice mogą żyć do 3 lat, samce 1–2 lata. Samice są większe od samców. 
Zachowanie.
Nasosznik trzęś buduje nieregularną i dość luźną pajęczynę, zwykle ułożoną poziomo na której najczęściej przebywa tyłem do dołu. Charakterystyczną cechą jego zachowania jest niezwykła strategia obronna, w której pająk, czując się zagrożony, wykonuje gwałtowne okrężne ruchy, trzymając się sieci długimi odnóżami. Powoduje to bardzo szybką wibrację sieci, która sprawia, że ​​zwierzę jest praktycznie niewidzialne. Ruchy te trwają zwykle kilka lub kilkadziesiąt sekund, ale gdy zagrożenie dla pająka jest poważne (jak na przykład atak innego pająka), może trwać nawet kilka minut. Jeśli zagrożenie nie ustępuje, pająk dociera do rogu sieci lub spada i ucieka.
Nasosznik trzęś generalnie pokojowo współistnieje z innymi nasosznikowatymi, ale jest agresywny w stosunku do pająków innych gatunków i małych owadów. Na przykład jeśli większy od niego kątnik domowy wejdzie do jego sieci, zostanie natychmiast w nią zawinięty i uwięziony, po czym ugryziony jadem (najczęściej w odnóże), zaczyna być trawiony lub zakonserwowany. Jako drapieżnik często opuszcza swoją sieć i atakuje sieci innych pająków, wykorzystując strategię mimikry – wykonuje ruchy wibracyjne, które wprowadzają w błąd „właściciela” sieci, symulując to, co wytwarza normalna ofiara, która wije się w sieci, próbując się uwolnić. Gdy „właściciel” zbliża się, zwabiony drganiami sieci, nasosznik trzęś unosi się na długich odnóżach i pozostaje w bezruchu, aż ofiara zbliży się do niego na tyle blisko, by rozpoczął swój atak unieruchamiając ją i gryząc. Takie ataki wiążą się z zagrożeniem dla nasosznika trzęsia w postaci zatrucia jadem ofiary. 
Dzięki swoim długim odnóżom może przecinać sieci o bardzo dużych oczkach i jest w stanie unieruchomić ofiarę, nawet trzymając się z dala od niej, unikając w ten sposób ewentualnego ugryzienia. Niektóre badania sugerują, że wzrok odgrywa niewielką rolę w drapieżnym zachowaniu nasosznika trzęsia, który zamiast tego wykorzystuje głównie swoją wrażliwość na wibracje.
Rozmnażanie.
Ze względu na tropikalne lub subtropikalne pochodzenie oraz siedlisko domowe, cykl życiowy nasosznika trzęsia nie podlega zmianom sezonowym i może się rozmnażać przez cały rok, przy czym kojarzenie odbywa się najczęściej wczesną wiosną.
Samce są bardziej przyciągane przez samice o dużych rozmiarach niż przez mniejsze, co może zwiększyć sukces reprodukcyjny, ponieważ większe samice wytwarzają większą liczbę jaj. Samce odnajdują samice podążające za zapachowym śladem feromonów, natomiast w okresie godowym dominuje komunikacja dotykowa. Samiec musi ostrożnie podchodzić do samicy, aby nie zostać pomylony z potencjalną ofiarą, a następnie zaatakowany i zjedzony. Podczas zalotów samiec wykonuje wibrujące ruchy przed samicą zwisającą na własnej sieci, zbliżając się do niej od góry. Kopulacja może trwać nawet kilka godzin. Moment zapłodnienia i złożenia jaj jest uwarunkowany dostępnością pokarmu. Samica nosi przy sobie kokon z jajami. W swoim życiu może złożyć do czterech kokonów. Z takiego kokonu wylęga się około 20–50 młodych pajączków, które matka obserwuje przez 9 dni. Następnie młode pająki opuszczają sieć matki i szukają odpowiedniego miejsca, w którym mogą zbudować własną sieć. 
Pokarm.
Oprócz zjadania innych pająków i owadów, samce i samice mogą praktykować kanibalizm w przypadku braku ofiar innych gatunków. Czasami nasosznik trzęś odżywia się także jajami złożonymi przez inne pająki lub owadami złowionymi z cudzych sieci.
Jad.
Nasosznik trzęś słynie z silnego jadu ale wbrew powszechnemu mitowi, nie ma najsilniejszego jadu na świecie. Może przekłuć skórę człowieka, lecz robi to niezwykle rzadko wywołując jedynie niewielkie zaczerwienienie i delikatne pieczenie trwające zaledwie kilka sekund.
Sława, jaką nasosznik trzęś ma jako bardzo jadowity pająk, może wynikać z faktu, że często zabija i zjada bardziej agresywne i jadowite pająki od siebie, a nawet potencjalnie śmiertelne dla człowieka, jak na przykład czarna wdowa czy "latrodectus hasselti". W rzeczywistości jego sukcesy wynikają ze sposobów atakowania swoich ofiar, a nie posiadania silniejszej trucizny. 

</doc>
<doc id="1370298" url="https://pl.wikipedia.org/wiki?curid=1370298" title="Witołd">
Witołd



</doc>
<doc id="1370301" url="https://pl.wikipedia.org/wiki?curid=1370301" title="Józef Szewczyk (wojewoda)">
Józef Szewczyk (wojewoda)

Józef Szewczyk (ur. 1937 w Czastarach) – polski polityk, działacz spółdzielczy, były wojewoda sieradzki.
Ukończył studia administracyjne na Uniwersytecie Łódzkim. W latach 1956–1967 zajmował kierownicze stanowiska w Gminnej Spółdzielni "Samopomoc Chłopska" w Czastarach, następnie do 1971 był wiceprezesem zarządu GS w Wieruszowie. Od 1972 do 1975 pełnił funkcję wiceprzewodniczącego prezydium powiatowej rady narodowej oraz wicenaczelnika powiatu. Od 1976 do 1989 był etatowym pracownikiem Zjednoczonego Stronnictwa Ludowego na stanowisku przewodniczącego struktur wojewódzkich.
W okresie od 22 lutego 1989 do 20 lutego 1991 sprawował urząd wojewody sieradzkiego.

</doc>
<doc id="1370310" url="https://pl.wikipedia.org/wiki?curid=1370310" title="Iranistyka">
Iranistyka

Iranistyka – jedna z dziedzin orientalistyki, zajmująca się badaniem języków irańskich i irańskiego obszaru kulturowego, do którego zalicza się współczesne państwa: Afganistan, Iran oraz Tadżykistan. Obok badań skupionych przede wszystkim na Iranie i jego języku – perskim, badacze opracowują kultury i języki pozostałych ludów irańskich, np. Beludżów, Kurdów, Osetyjczyków czy Tadżyków. Z tego powodu iranistyka dzieli się wewnętrznie na powiązane ze sobą poddyscypliny, np. afganologię, której przedmiot badań ogranicza się do Afganistanu, kurdologię – Kurdystanu, tadżykologię – Tadżykistanu.
W Polsce istnieją tylko dwa ośrodki badań iranistycznych: Zakład Iranistyki Wydziału Orientalistycznego Uniwersytetu Warszawskiego oraz Zakład Iranistyki Instytutu Filologii Orientalnej Uniwersytetu Jagiellońskiego.

</doc>
<doc id="1370312" url="https://pl.wikipedia.org/wiki?curid=1370312" title="Shawnee National Forest">
Shawnee National Forest

Shawnee National Forest ("Las narodowy Shawnee") to obszar chroniony w południowej części amerykańskiego stanu Illinois. Został ustanowiony w sierpniu 1933 roku i zajmuje powierzchnię 1 074,91 km².
Las zarządzany jest przez Służbę Leśną Stanów Zjednoczonych.

</doc>
<doc id="1370313" url="https://pl.wikipedia.org/wiki?curid=1370313" title="Epipotamal">
Epipotamal

 
Epipotamal to górny bieg rzeki – wody rzek płyną zazwyczaj po stromych zboczach często bardzo szybko, żłobiąc wąskie doliny. Siła płynącej wody jest tu tak duża, że wyrywa z dna i zboczy koryta rzeki nawet duże bloki skalne. Bieg górny charakteryzuje się dużym spadkiem, dużą prędkością wody i intensywną erozją denną, dzięki której koryto jest głęboko wcięte w podłoże. Niekiedy wydziela się dodatkowy "bieg górski" lub "bieg źródliskowy", na którym następuje wyraźne ukształtowanie się koryta rzecznego.

</doc>
<doc id="1370314" url="https://pl.wikipedia.org/wiki?curid=1370314" title="Wszystkie stare kobiety miasta">
Wszystkie stare kobiety miasta

Wszystkie stare kobiety miasta – debiutancki album polskiego zespołu rockowego Hotel Kosmos, wydany przez Kuka Records, 25 marca 2008. Materiał z debiutanckiej płyty został zrealizowany w bydgoskim studiu Mózg w okresie od lipca do października 2007 roku.

</doc>
<doc id="1370315" url="https://pl.wikipedia.org/wiki?curid=1370315" title="Autostrada 400">
Autostrada 400

Autostrada 400 (ang. "Highway 400", fr. "Autoroute 400") - autostrada w Kanadzie, w prowincji Ontario. Przebiega od Toronto, przez Barrie do Parry Sound. Długość wynosi 209 km. Do 2017 ma zostać przedłużona do Greater Sudbury.

</doc>
<doc id="1370316" url="https://pl.wikipedia.org/wiki?curid=1370316" title="Mustafa Chalil">
Mustafa Chalil

Mustafa Chalil (ur. 18 listopada 1920, zm. 7 czerwca 2008) – egipski polityk, premier.
Życiorys.
Był politykiem Partii Narodowo-Demokratycznej. W okresie od 2 października 1978 do 15 maja 1980 był premierem, a od 7 lutego 1979 był również ministrem spraw zagranicznych .
Przypisy.
 

</doc>
<doc id="1370317" url="https://pl.wikipedia.org/wiki?curid=1370317" title="Hypopotamal">
Hypopotamal

Hypopotamal to bieg dolny rzeki – spadek zwierciadła wody jest bardzo mały, ruch wody wolny. Akumuluje się materiał niesiony przez wodę z wyższych partii rzeki, co powoduje podnoszenie się dna rzeki. Dno wypełnia piasek i muł. Bieg rzeki kończy się zazwyczaj jej ujściem do innej rzeki, jeziora lub morza. W dolnym biegu wytwarza się dodatkowo odcinek ujściowy delta, estuarium, znajdujący się pod wpływem cofki morskiej.

</doc>
<doc id="1370320" url="https://pl.wikipedia.org/wiki?curid=1370320" title="Metapotamal">
Metapotamal

Metapotamal - to bieg środkowy rzeki - spadek zwierciadła wody i prędkość wody maleją. Maleje również erozja dna rzeki na rzecz erozji bocznej, co powoduje powstawanie zakoli. Dolina staje się szersza. W biegu środkowym dno jest przeważnie żwirowe.

</doc>
<doc id="1370322" url="https://pl.wikipedia.org/wiki?curid=1370322" title="Konstantin Kavelin">
Konstantin Kavelin



</doc>
<doc id="1370323" url="https://pl.wikipedia.org/wiki?curid=1370323" title="Pholcus phalangioides">
Pholcus phalangioides



</doc>
<doc id="1370324" url="https://pl.wikipedia.org/wiki?curid=1370324" title="Mootools">
Mootools



</doc>
<doc id="1370327" url="https://pl.wikipedia.org/wiki?curid=1370327" title="Jan Ryś">
Jan Ryś



</doc>
<doc id="1370333" url="https://pl.wikipedia.org/wiki?curid=1370333" title="Jan Ryś (wojewoda)">
Jan Ryś (wojewoda)

Jan Ryś (ur. 8 lutego 1946 w miejscowości Kolonia Chorzew) – polski samorządowiec, były wojewoda sieradzki.
Życiorys.
Ukończył studia administracyjne na Uniwersytecie Łódzkim. Od 1967 pracował w prezydium powiatowej rady narodowej w Pajęcznie. Na początku lat 90. był sekretarzem gminy Działoszyn, następnie krótko sprawował urząd burmistrza.
Od 1994 do 1997 zajmował stanowisko wojewody sieradzkiego. W latach 1998–2006 zasiadał w radzie powiatu pajęczańskiego, pełniąc jednocześnie funkcję wicestarosty. W wyborach samorządowych w 2006 po raz trzeci został radnym, jednak rok później złożył mandat. Powrócił do rady powiatu w 2014.
Członek Polskiego Stronnictwa Ludowego. Został prezesem zarządu wojewódzkiego Związku Ochotniczych Straży Pożarnych Rzeczypospolitej Polskiej w Łodzi. W 2010 został starostą powiatu pajęczańskiego, utrzymał tę funkcję również na kolejną kadencję (2014–2018).
Odznaczony Krzyżem Kawalerskim Orderu Odrodzenia Polski (1999).

</doc>
<doc id="1370338" url="https://pl.wikipedia.org/wiki?curid=1370338" title="Chandni">
Chandni

Chandni (hindi: चांदनी, urdu: چاندنی, tłumaczenie: „Światło księżyca”) – bollywoodzki dramat miłosny z 1989 roku w reżyserii Yasha Chopry, autora "Veer-Zaara", "Darr", "Dil To Pagal Hai". W rolach głównych Sridevi, Rishi Kapoor i Vinod Khanna. To historia kobiety kochanej przez dwóch mężczyzn, których łączy przyjaźń.
Opis fabuły.
Rohit Gupata (Rishi Kapoor) i Chandni Mathur (Sridevi) poznają się w Delhi na ślubie swoich przyjaciół Kiran i Brija. Zakochują się w sobie i postanawiają się pobrać. Rodzinę Rohita oburza perspektywa ich ślubu. Według nich pochodząca z niższej kasty Chandni nie jest godna, aby wejść do rodziny. Narzeczonych wspiera tylko zaprzyjaźniony z Rohitem szwagier, Ramesh (Anupam Kher). Siostra i rodzice czują pogardę do „lekkomyślnej tancereczki”. Obrażają ją nawet wyborem prezentu zaręczynowego. Z wyraźną niechęcią przekazują jej rodzicielskie błogosławieństwo. Aby zapomnieć o problemach, para wyrusza w bajkową podróż do Szwajcarii. Idyllę przerywa wypadek, na skutek którego Rohit zostaje częściowo sparaliżowany. Wrogość rodziny do opiekującej się nim troskliwie Chandni wzrasta. Rohit nie chce, aby dziewczyna była nieszczęśliwa żyjąc z bezsilnym kaleką i jego pełną nienawiści rodziną. Aby odtrącić ją od siebie, oskarża ją, że była przyczyną jego okaleczenia. Zdruzgotana oskarżeniem, zrozpaczona z powodu rozstania z ukochanym Chandni wyjeżdża do Kiran i Brija, przyjaciół z Mumbaju. Znajduje tam pracę w biurze turystycznym. Szef biura, Lalit Khanna (Vinod Khanna), jest człowiekiem podobnie osamotnionym i smutnym jak ona. Zwierza jej się z bólu po śmierci swojej ukochanej Dewiki (Juhi Chawla). Poczucie straty zbliża ich do siebie. Matka Lalita (Waheeda Rehman) widzi w Chandni nadzieję na to, że jej syn odzyska radość życia. Chandni zgadza się zostać jego żoną. W podróży służbowej do Szwajcarii Lalit poznaje w Zurychu wyleczonego Rohita. Zaprzyjaźniają się ze sobą i opowiadają sobie o swoich miłościach. Nie wiedzą, że obaj zachwycają się tą samą kobietą. Rohit przyjeżdża do Chandni pewny, że zastanie ją równie zakochaną jak kiedyś, jednak dziewczyna oświadcza, że wkrótce wychodzi za mąż za innego mężczyznę. Zrozpaczonego Rohita pociesza jego nowy przyjaciel, Lalit. Podczas ich rozmowy pojawia się Chandni.
Muzyka i piosenki.
Twórcami muzyki jest duet Shiv-Hari, autorzy muzyki do "Silsila" (1981), "Lamhe" (1991), "Parampara" (1993) i "Darr".

</doc>
<doc id="1370348" url="https://pl.wikipedia.org/wiki?curid=1370348" title="Andrzej Ruszkowski (krajoznawca)">
Andrzej Ruszkowski (krajoznawca)

Andrzej Władysław Ruszkowski (ur. 1 lutego 1936 w Sieradzu) – polski prawnik, działacz krajoznawczy i turystyczny. W latach 1990–1991 wicewojewoda, od 1991 do 1994 wojewoda sieradzki. Wieloletni członek i działacz Polskiego Towarzystwa Turystyczno-Krajoznawczego. Redaktor naczelny kwartalnika „Na Sieradzkich Szlakach”.
Życiorys.
Działalność zawodowa.
Ukończył studia prawnicze na Uniwersytecie Mikołaja Kopernika w Toruniu. Przez kilka lat pracował w Zakładzie Karnym w Sieradzu. Uzyskał uprawnienia radcy prawnego. Od 1969 do 1990 pracował w tym zawodzie w Zakładach Przemysłu Dziewiarskiego „Wola” w Zduńskiej Woli. Przeszedł na emeryturę, będąc pracownikiem tego przedsiębiorstwa.
Na przełomie lat 80. i 90. stał na czele wojewódzkiego Komitetu Obywatelskiego. Od 1990 do 1991 był wicewojewodą sieradzkim, następnie do 1994 sprawował urząd wojewody.
Należał do Porozumienia Centrum. W 2006 bez powodzenia kandydował do sejmiku łódzkiego z listy PiS.
Działalność społeczna.
Do Polskiego Towarzystwa Turystyczno-Krajoznawczego wstąpił w 1961 podczas studiów na UMK. Został później członkiem Koła Przewodników i Pilotów przy Oddziale PTTK w Sieradzu. Uzyskał uprawnienia przodownika turystyki górskiej, przodownika turystyki pieszej, instruktora kształcenia kadr, instruktora krajoznawstwa polski. Jest popularyzatorem ochrony zabytków i przyrody, inicjatorem i wieloletnim przewodniczącym Komisji Opieki nad Zabytkami ZW PTTK w Sieradzu, twórcą Regionalnej Pracowni Krajoznawczej, która zgromadziła kolekcję fotografii obiektów zabytkowych województwa sieradzkiego. Był organizatorem i komandorem Centralnego Zlotu Aktywu Krajoznawczego w Wojsławicach w 1981. Jest twórcą Klubu Turystyki Pieszej „Słoneczni” przy zakładach dziewiarskich „Wola” w Zduńskiej Woli i wieloletnim przewodnikiem tego klubu na trasach turystycznych oraz jego honorowym prezesem. Od lat 80. był wieloletnim wiceprzewodniczącym Komisji Opieki nad Zabytkami ZG PTTK oraz wizytatorem i opiekunem muzeów PTTK na terenie kraju.
Jest pasjonatem krajoznawstwa regionu sieradzkiego i Polski. Od lat 70. aktywny organizator i uczestnik corocznych rajdów po ziemi sieradzkiej, w tym rajdów „Szlakiem Walk nad Wartą 1939 r.” i „Szlakiem Powstańców z 1863 roku – Łuki Bakowicza”. Wyznaczył większość rajdowych tras i sporządził ich opisy, zajmuje się również badaniami dotyczącymi przebiegu walk nad Wartą we wrześniu 1939 oraz dotyczącymi powstania styczniowego w regionie sieradzkim. Doprowadził do oznaczenia i opisania mogił powstańczych w byłym województwie sieradzkim.
Od lat 80. redaktor naczelny wydawanego społecznie kwartalnika „Na Sieradzkich Szlakach”, w 2014 wyróżnionego przez Wojewódzką Bibliotekę Publiczną w Łodzi nagrodą „Superekslibris” za całokształt osiągnięć w zakresie publikacji o Łodzi i Ziemi Łódzkiej. Jest współautorem książki "Z dziejów LO im. Kazimierza Jagiellończyka w Sieradzu" oraz przewodnika turystycznego "Sieradz i okolice", a także licznych haseł w "Leksykonie Miasta Sieradza". Autor ponad 200 artykułów publikowanych w prasie lokalnej oraz w „Poznaj swój kraj”, „Gościńcu PTTK”, „Spotkania z Zabytkami”. Jest redaktorem pracy zbiorowej "Sieradzanie w drodze do Niepodległej", zgłoszonej do 27. Ogólnopolskiego Przeglądu Książki Krajoznawczej i Turystycznej w Poznaniu.
Odznaczenia i wyróżnienia.
W 2015 otrzymał Krzyż Wolności i Solidarności, a w 2020 Krzyż Kawalerski Orderu Odrodzenia Polski.
Nadano mu również takie odznaczenia i wyróżnienia jak Złoty Krzyż Zasługi, Złota Odznaka „Za opiekę nad zabytkami”, Złota Odznaka „Zasłużony Działacz Turystyki”, Medal „Zasłużony dla kultury fizycznej i turystyki”, Srebrna Odznaka „Za Zasługi dla Ochrony Środowiska”, Medal 50-lecia PTTK, Złota Honorowa Odznaka PTTK. Na walnym zjeździe z 14 września 2013 wyróżniono go godnością honorowego członka PTTK. Otrzymał także odznaki regionalne: „Za zasługi dla województwa sieradzkiego”, „Zasłużony dla miasta Sieradza”, honorowa odznaka „Miłośnik Ziemi Sieradzkiej”.

</doc>
<doc id="1370353" url="https://pl.wikipedia.org/wiki?curid=1370353" title="Hymn Buriacji">
Hymn Buriacji

Hymn Republiki Buriacji (, ) – jeden z symboli państwowych Buriacji, republiki autonomicznej w składzie Federacji Rosyjskiej. Autorem tekstu jest Damba Żałsarajew, muzykę skomponował Anatoli Andriejew. Oryginalny utwór Damby Żałsarajewa nazywa się „Pieśń o ziemi rodzinnej”.
Hymn został oficjalnie przyjęty 20 kwietnia 1995 r.

</doc>
<doc id="1370355" url="https://pl.wikipedia.org/wiki?curid=1370355" title="Alexander Östlund">
Alexander Östlund

Alexander Östlund (ur. 2 listopada 1978 w Åkersberdze) – szwedzki piłkarz, który występował najczęściej na pozycji prawego obrońcy.
Kariera klubowa.
Alexander Östlund zawodową karierę rozpoczynał w 1994 roku w AIK Fotboll. Pełnił tam jednak rolę rezerwowego i przez 3 lata rozegrał tylko 22 spotkania. Sezon 1997 roku szwedzki piłkarz spędził w IF Brommapojkarna, jednak w jego barwach nie wystąpił w ani jednym meczu i ponownie trafił do AIK. Następnie Östlund podpisał kontrakt z portugalską Vitórią SC, jednak szybko powrócił do kraju, gdzie został zawodnikiem IFK Norrköping. W nowej drużynie Szwed od razu wywalczył sobie miejsce w pierwszej jedenastce. W ekipie IFK Östlund spędził łącznie niecałe 3 sezony, w trakcie których rozegrał 77 ligowych meczów i zdobył 3 gole. W holenderskim zespole Szwed zadebiutował w pojedynku przeciwko SBV Vitesse.
30 stycznia 2006 roku Östlund przeszedł do grającego w The Championship Southamptonu. W defensywie "Świętych" miał okazję grać u boku takich zawodników jak Claus Lundekvam, Chris Baird i Gareth Bale. 2 lipca 2008 roku działacze Southamptonu postanowili rozwiązać kontrakt z Östlundem. 25 sierpnia 2008 roku Szwed odszedł do Esbjerg fB, gdzie od początku pobytu trapią go jednak kontuzje. W sezonie 2008/2009 rozegrał tylko 7 ligowych meczów i zajął 9. miejsce w tabeli. 25 stycznia 2010 roku ogłosił zakończenie kariery sportowej.
Kariera reprezentacyjna.
W reprezentacji Szwecji Östlund zadebiutował 22 stycznia 2004 roku w przegranym 0:3 pojedynku z Norwegią. W tym samym roku Lars Lagerbäck i Tomas Söderberg powołali go do 23–osobowej kadry na Euro 2004. Na mistrzostwach Szwedzi dotarli do ćwierćfinału, gdzie przegrali po rzutach karnych z Holandią 5:6. Pojedynek z "Oranje" był jedynym meczem, jaki Östlund rozegrał na turnieju. Łącznie w drużynie narodowej wystąpił w 21 spotkaniach.

</doc>
<doc id="1370357" url="https://pl.wikipedia.org/wiki?curid=1370357" title="Alexander Ostlund">
Alexander Ostlund



</doc>
<doc id="1370360" url="https://pl.wikipedia.org/wiki?curid=1370360" title="Bobobo-bo Bo-bobo">
Bobobo-bo Bo-bobo

 – shōnen-manga autorstwa Yoshio Sawai, publikowana na łamach „Shūkan Shōnen Jump” wydawnictwa Shūeisha w latach 2001–2005, a następnie wydana w formie tankōbonów w nakładzie 21 tomów.
Powstała też kontynuacja pod nazwą , która ukazywała się w latach 2005–2007 i wydana została później w formie 7 tankōbonów.
W oparciu o mangę powstała adaptacja anime wyprodukowana przez Toei Animation i wyemitowana od 8 listopada 2003 do 29 października 2005.
Fabuła.
Anime opowiada o mężczyźnie zwanym Bobobo-bo Bo-bobo posiadającym zdolność rozumienia mowy włosów. Jako jedyny może uratować świat przed Imperium Chromowanej kopuły planującym ukraść wszystkie włosy.
Wersja polska.
Polska wersja językowa serialu była emitowana w latach 2008-2009 przez telewizję Jetix. W ramach dubbingu wyemitowano 49 z 72 odcinków anime.

</doc>
<doc id="1370362" url="https://pl.wikipedia.org/wiki?curid=1370362" title="Travis Van Winkle">
Travis Van Winkle

Travis Scott Van Winkle (ur. 4 listopada 1982 w Victorville) – amerykański aktor telewizyjny i filmowy.
Życiorys.
Wczesne lata.
Urodził się w Victorville w stanie Kalifornia jako syn Sally (z domu Fitzgerald) i Charlesa Van Winkle. Jego ojciec miał pochodzenie ukraińskie, a także holenderskie, irlandzkie, angielskie i walijskie, a matka irlandzkie i polskie. Dwa lata po urodzeniu wraz z rodziną przeniósł się do Oscoda w Michigan. Kiedy miał osiem lat, rodzina przeprowadziła się ponownie do Peachtree City w Georgii, gdzie w 2000 ukończył szkołę średnią McIntosh High School. Studiował potem na University of West Georgia w Carrollton w Georgii.
Kariera.
Jako nastolatek był modelem fotografowanym przez Bruce’a Webera dla Abercrombie &amp; Fitch i Walmart. W wieku dwudziestu lat postanowił spełnić swoje marzenie o aktorstwie i wyruszył do Hollywood. 
W grudniu 2004 wystąpił w sitcomie nadawanym przez stację FOX "Pięcioraczki" ("Quintuplets"). Potem grał w serialu telewizyjnym, zdobywcy nagród Emmy, "Świat Raven" ("That's so Raven"), a także w takich filmach jak "Transformers" (2007), "Poznaj moich Spartan" ("Meet the Spartans", 2008) i "Piątek, trzynastego" ("Friday the 13th", 2009). Pojawił się również w teledysku Julianne Hough „That Song in My Head” (2008).
W serialu "Ostatni okręt" ("The Last Ship's", 2014–2018) wystąpił jako kapitan marynarki wojennej Danny Green.
Grał w koszykówkę w drużynie Hollywood Knights Celebrity, wspierając działalność charytatywną.
Podróżował do Nikaragui, Haiti i Afryki jako globalny ambasador firmy buildOn, międzynarodowej organizacji non-profit, która buduje szkoły w krajach rozwijających się.

</doc>
<doc id="1370364" url="https://pl.wikipedia.org/wiki?curid=1370364" title="Prędkość wody">
Prędkość wody

Prędkość wody – prędkość cząstki wody w cieku wodnym. Zwykle jest wyrażana w metrach lub w centymetrach na sekundę. Czynnikami wpływającymi na prędkość wody są ukształtowanie powierzchni i kąt nachylenia terenu, w jakim znajduje się ciek wodny oraz rodzaj i wielkość cieku. Woda płynąca zazwyczaj ma mniejszą prędkość przy krawędziach i na dnie cieku natomiast największą prędkość odnotowuje się w środku cieku. Ze względu na skutki przepływu prędkość wody może być:

</doc>
<doc id="1370365" url="https://pl.wikipedia.org/wiki?curid=1370365" title="Nawiedzony dom (powieść Joanny Chmielewskiej)">
Nawiedzony dom (powieść Joanny Chmielewskiej)

Nawiedzony dom – powieść kryminalna dla dzieci i młodzieży autorstwa Joanny Chmielewskiej wydana 1979 roku. Książka jest pierwszą częścią przygód rodzeństwa - Janeczki i Pawełka Chabrowiczów.
Opis fabuły.
Książka przedstawia przygody nadzwyczaj inteligentnego rodzeństwa - Janeczki i Pawełka Chabrowiczów. Akcja rozpoczyna się w momencie przeprowadzki rodziny Chabrowiczów do wielkiego domu, który ojciec rodzeństwa, pan Roman, otrzymał w spadku po krewnym z Argentyny. Tuż przed przeprowadzką rodzina znajduje pod drzwiami mieszkania młodego bezpańskiego psa, który okazuje się być inteligentnym i dobrze wytresowanym psem myśliwskim. Zwierzę na czas przeprowadzki trafia do schroniska, jednak Janeczce i Pawełkowi udaje się nakłonić rodziców, aby go przygarnęli, nadają mu imię Chaber.
Nowy dom rodziny Chabrowiczów okazuje się mieć swoje tajemnice. Uwagę rodzeństwa przykuwa dziwne zachowanie starej, niesympatycznej sąsiadki, którą nazywają Zmorą. Ponadto Chaber wyraźnie informuje swoich nowych państwa, że ktoś obcy kręci się po ogrodzie i wchodzi po dachu na zamknięty od dziesięcioleci strych. Janeczka i Pawełek we współpracy z ukochanym psem próbują rozwikłać te zagadki.
Bohaterowie.
Główni bohaterowie.
Po raz pierwszy Janeczka i Pawełek pojawiają się we wcześniej wydanej powieści Większy kawałek świata, drugiej z cyklu, którego bohaterkami są dwie licealistki. Występują tam tylko w epizodycznej scence, są młodsi niż w chwili rozpoczęcia akcji "Nawiedzonego domu".
Pozostałe postacie.
Członkowie rodziny
Milicjanci
Przestępcy
Inne postacie
Zobacz też.
Dalszymi powieściami poświęconymi przygodom rodzeństwa Chabrowiczów są, pisane zgodnie z chronologią wydarzeń:

</doc>
<doc id="1370370" url="https://pl.wikipedia.org/wiki?curid=1370370" title="Abádszalók">
Abádszalók

Abádszalók – miasto na Węgrzech, w Komitacie Jász-Nagykun-Szolnok, w powiecie Tiszafüred.
Historia.
Pierwsza wzmianka o mieście pochodzi z 1271 roku. Początkowo składała się z dwóch małych wiosek - Tiszaabád i Tiszaszalók. W 1733 roku wybudowano drewniany kościół.
Współczesność.
Utworzenie jeziora Tisza, z powodu budowy tamy w Kisköre w roku 1973 w znaczący sposób zmieniło życie miasta i jego możliwości. Jezioro jest usiane wyspami. W dzisiejszych czasach stał się rajem dla turystów uprawiających sporty wodne, wędkarstwo, łowiectwo. W roku 2005 Abádszalók uzyskało prawa miejskie.

</doc>
<doc id="1370373" url="https://pl.wikipedia.org/wiki?curid=1370373" title="Paczkolata">
Paczkolata

Paczkolata – umowne określenie zagrożenia rozwoju chorób zależnych od dymu tytoniowego, stosowane w medycynie. Paczkolata oblicza się poprzez pomnożenie liczby wypalanych paczek papierosów na dobę przez lata nałogu, np.: 1 paczkorok oznacza wypalanie 1 paczki papierosów (20 sztuk) na dobę przez jeden rok. Wypalanie 40 sztuk papierosów (2 paczek) dziennie w ciągu jednego roku oznacza 2 paczkolata. Odpowiednikiem paczkolat w języku angielskim jest wyrażenie "pack years of smoking".
Paczkolata = liczba paczek papierosów dziennie × lata palenia

</doc>
<doc id="1370376" url="https://pl.wikipedia.org/wiki?curid=1370376" title="Letterbox">
Letterbox

Letterbox – technika dostosowywania materiału wideo w panoramicznym formacie obrazu do użycia na ekranie o formacie standardowym. Efekt letterbox powstaje, gdy obraz ma większy stosunek szerokości do wysokości niż ekran, na którym jest on wyświetlany (zazwyczaj obraz 16:9 wyświetlany na ekranie 4:3). Technika ta polega na dodaniu poziomych czarnych pasów na górze i na dole kadru. Jej zaletą jest zachowanie oryginalnych proporcji i powierzchni kadru, bez zniekształcania i ucinania.

</doc>
<doc id="1370378" url="https://pl.wikipedia.org/wiki?curid=1370378" title="Libby Trickett">
Libby Trickett



</doc>
<doc id="1370379" url="https://pl.wikipedia.org/wiki?curid=1370379" title="Dragiša Drobnjak">
Dragiša Drobnjak

Dragiša Drobnjak (ur. 5 listopada 1977 w Kranju) – słoweński koszykarz, grający na pozycji silnego skrzydłowego oraz środkowego, reprezentant kraju, po zakończeniu kariery zawodniczej trener koszykarski, obecnie asystent trenera kadry Słowenii. 
Ma za sobą występy w reprezentacji juniorskiej i seniorskiej swojego kraju. Z zespołami Olimpiji Ljubljana oraz Krki Novo Mesto występował w prestiżowych rozgrywkach Euroligi. Imponuje walecznością, grą obronną oraz dużym doświadczeniem.
Sezon 2008/09 rozpoczął w barwach Krce Novo Mesto, gdzie rozegrał jeden mecz w rozgrywkach Ligi Adriatyckiej. Po czym podpisał dwumiesięczny kontrakt z opcją przedłużenia z niemiecką Albą Berlin. W połowie grudnia 2008 podpisał do końca sezonu kontrakt z Turowem Zgorzelec.

</doc>
<doc id="1370384" url="https://pl.wikipedia.org/wiki?curid=1370384" title="Jamie Kennedy">
Jamie Kennedy

Jamie Kennedy, właśc. James Harvey Kennedy (ur. 25 maja 1970 w Upper Darby) – amerykański aktor, scenarzysta i producent filmowy i telewizyjny, występujący głównie w komediach. Posiadał autorski program telewizyjny pt. "The Jamie Kennedy Experiment".
Życiorys.
Wczesne lata.
Urodził się w Upper Darby w stanie Pensylwania w rodzinie rzymskokatolickiej jako najmłodszy z sześciorga dzieci maszynisty i księgowej. Jego rodzina miała pochodzenie irlandzkie. Ma jednego brata i cztery siostry. Kiedy miał 10 lat, zdiagnozowano u niego wrodzony blok serca, a w wieku 14 lat wstawiono mu rozrusznik. W 1988 roku został absolwentem Monsignor Bonner High School w Drexel Hill, w stanie Pensylwania. Uczęszczał przez jeden semestr do Delaware County Community College. Spędził także lato w British American Drama Academy.
Kariera.
Mając piętnaście lat zainteresował się aktorstwem i rozpoczął karierę w Hollywood. Zadebiutował w dramacie Petera Weira "Stowarzyszenie Umarłych Poetów" ("Dead Poets Society", 1989) z Robinem Williamsem i Ethanem Hawkiem. Następnie trafił na mały ekran w sitcomach: NBC "Kalifornijskie marzenia" ("California Dreams", 1994), Warner Bros. "Niestety" ("Unhappily Ever After", 1995) i ABC "Ellen" (1995) z Ellen DeGeneres.
Przełomem w jego karierze okazała się rola Randy’ego Meeksa, pracownika wypożyczalni kaset wideo, który cudem uniknął śmierci z rąk maniakalnych morderców w slasherze Wesa Cravena "Krzyk" ("Scream", 1996), jednak w sequelu "Krzyk 2" ("Scream 2", 1997) już jako student szkoły filmowej zostaje uśmiercony; za występ w drugiej części otrzymał nagrodę Blockbuster Entertainment. W trzeciej części "Krzyk 3" ("Scream 3", 2000) pojawia się pośmiertnie na kasecie wideo.

</doc>
<doc id="1370386" url="https://pl.wikipedia.org/wiki?curid=1370386" title="Traktat florydzki">
Traktat florydzki

Traktat florydzki znany również jako traktat transkontynentalny i traktat Adams-Onís – zawarty 22 lutego 1819 roku pomiędzy Stanami Zjednoczonymi a Hiszpanią.
Okoliczności zawarcia traktatu.
Niesprecyzowane granice pomiędzy hiszpańską Florydą a zakupioną w 1803 przez USA Luizjaną powodowały spór terytorialny. Jednocześnie o przejęciu obszaru Florydy myślały rządy Anglii, Rosji i Francji. Początkowo USA zgłaszały pretensje jedynie do zachodniej części tego obszaru uznając ją za przynależną do Luizjany. W 1804 negocjacje w tej sprawie prowadzili w Madrycie James Monroe i Charles Pinckney, jednak do porozumienia nie doszło. Tymczasem wśród licznych Amerykanów zamieszkujących Florydę pojawiły się dążenia separatystyczne. W 1810 część osadników zbrojnie zajęła Baton Rouge i ogłosiła Florydę Zachodnią obszarem "wolnym i niepodległym". Prezydent Madison rozkazał wówczas armii zajęcie tego terytorium do rzeki Pearl. Spotkało się to z nieprzychylną reakcją Rosji, Francji i Anglii, jednak ówczesny Sekretarz Stanu Robert Smith oświadczył, że USA jedynie ubiegło działania brytyjskie w tym regionie. 15 stycznia 1811 Kongres przyjął rezolucję głoszącą, że nie dopuści do przejęcia Florydy przez żadne z państw trzecich. W kwietniu 1813 oddziały amerykańskie pod wodzą gen. Wilkinsona przejęły tereny aż do rzeki Perdido. Sprawa Florydy miała nawet trafić pod obrady kongresu wiedeńskiego, jednak nie zakończyło się to żadnymi ustaleniami. Wiosną 1818 oddziały gen. Jacksona w pościgu za Indianami wkroczyły na obszar Florydy Wschodniej. Hiszpania zmagająca się wówczas z licznymi problemami zarówno wewnętrznymi, jak i w swych koloniach, postanowiła przystąpić do negocjacji.
Postanowienia traktatu.
22 lutego 1819 zakończyły się pertraktacje pomiędzy amerykańskim sekretarzem stanu Johnem Quincy Adamsem a Luisem de Onís, hiszpańskim posłem w Waszyngtonie. Na mocy postanowień wynegocjowanego traktatu Hiszpania zobowiązała się do przekazania Florydy zarówno Zachodniej, jak i Wschodniej Stanom Zjednoczonym za łączną kwotę 5 mln dolarów, które Stany miały wypłacić własnym obywatelom wysuwającym roszczenia wobec władz hiszpańskich. Ponadto USA uznały granice pozostałych posiadłości hiszpańskich na kontynencie. Z kolei Hiszpania uznała amerykańskie roszczenia terytorialne względem sięgającego wybrzeży Pacyfiku Oregonu.

</doc>
<doc id="1370387" url="https://pl.wikipedia.org/wiki?curid=1370387" title="Traktat transkontynentalny">
Traktat transkontynentalny



</doc>
<doc id="1370388" url="https://pl.wikipedia.org/wiki?curid=1370388" title="Traktat Adams-Onís">
Traktat Adams-Onís



</doc>
<doc id="1370389" url="https://pl.wikipedia.org/wiki?curid=1370389" title="Traktat Adams-Onis">
Traktat Adams-Onis



</doc>
<doc id="1370390" url="https://pl.wikipedia.org/wiki?curid=1370390" title="Zygmunt Błaż">
Zygmunt Błaż

Zygmunt Błaż (ur. 26 maja 1950 w Krośnie) – polski inżynier, samorządowiec, były wojewoda krośnieński, od 2002 do 2018 starosta brzozowski.
Życiorys.
Z wykształcenia inżynier górnik, specjalista w zakresie kopalnictwa naftowego i górnictwa. Ukończył studia na Akademii Górniczo-Hutniczej w Krakowie. Od 1969 do 1981 pracował w Instytucie Górnictwa Naftowego i Gazownictwa w Krośnie.
Od początku lat 80. działał w „Solidarności”. W stanie wojennym został internowany na okres od 13 grudnia 1981 do 2 czerwca 1982. Po zwolnieniu kontynuował działalność opozycyjną, kierował regionalnymi niejawnymi strukturami związku, był członkiem Komitetu Obywatelskiego.
W 1989, po utworzeniu rządu Tadeusza Mazowieckiego, został przez premiera mianowany p.o. wojewody krośnieńskiego. Po wyborach samorządowych w 1990 objął stanowisko wojewody. W 1992 został odwołany przez premiera Jana Olszewskiego. Po około pięciu miesiącach ponownie skierowany na to stanowisko przez premier Hannę Suchocką; zajmował je do 1994.
W 2002 został wybrany z ramienia lokalnego komitetu na radnego powiatu brzozowskiego (reelekcja w 2006, 2010, 2014 i 2018). 19 listopada 2002 powołano go na urząd starosty. Po wyborach samorządowych w 2006, 2010 i 2014 utrzymywał to stanowisko, zajmując je do 2018.
Zamieszkał w Haczowie. Żonaty, ma trójkę dzieci.

</doc>
<doc id="1370396" url="https://pl.wikipedia.org/wiki?curid=1370396" title="Jean Baptiste Carrier">
Jean Baptiste Carrier

Jean Baptiste Carrier (ur. 16 marca 1756 w Yolet, zm. 16 grudnia 1794 w Paryżu) – polityk francuski epoki rewolucji francuskiej.
Życiorys.
Deputowany.
Przed wybuchem rewolucji Carrier bez większych sukcesów wykonywał zawód prawnika w Aurillac (jego kancelaria została w 1789 zamknięta). Pochodził z ubogiej wielodzietnej rodziny, stąd pod dodatkowym wpływem życiowych niepowodzeń stał się radykałem. W 1792 został deputowanym Konwentu z departamentu Cantal, a będąc już w Paryżu zaczął uczestniczyć w spotkaniach zarówno jakobinów, jak i kordelierów. W końcu roku 1792 został komisarzem Konwentu we Flandrii.
W czasie procesu Ludwika XVI zagłosował za śmiercią króla, popierał ideę Trybunału Rewolucyjnego, przyczynił się do upadku Żyrondy i jako jeden z pierwszych zażądał aresztowania księcia Filipa Orleańskiego mimo jego dotychczasowego uczestnictwa w rewolucji po stronie Góry. W połowie roku 1793 ponownie został wysłany z misją na prowincję, tym razem do Normandii (gdzie tłumił powstanie wzniecone przez żyrondystów), a następnie we wrześniu do Wandei w celu walki z powstaniem chłopskim.
Masakry w Nantes.
Carrier zdobył reputację jednego z najokrutniejszych wysłanników Konwentu. W celu stłumienia powstania wandejskiego założył w Nantes lokalny Trybunał Rewolucyjny oraz powołał do życia dwie złożone z przypadkowych ludzi jednostki wojskowe: „Amerykańskich huzarów”, złożoną z byłych niewolników z San Domingo oraz „Legion Marata”, które rychle zasłynęły z okrucieństwa wobec Wandejczyków. Wkrótce jednak Carrier doszedł do wniosku, że są to środki niewystarczające i całkowicie zawiesił działalność trybunału, zabijając podejrzanych o rojalizm lub wrogość wobec rządu bez jakiejkolwiek procedury sądowej. Na rozkaz Carriera pojmani więźniowie byli topieni w Loarze, gilotynowani lub rozstrzeliwani, zaś przetrzymywani jeszcze w więzieniu masowo padali ofiarą epidemii. Szacuje się, że komisarz Konwentu wysłał na śmierć 11 tys. osób, zaś dalsze 3 tys. zmarły w więzieniach.
Szczególnie brutalną praktyką były tzw. "noyades", czyli praktyka umieszczania obnażonych i związanych cywilów na barkach, które następnie wyprowadzano na środek Loary i zatapiano wraz z uwięzionymi. Jako dodatkową formę rozrywki oraz ośmieszenia katolickiego sakramentu małżeństwa praktykowano „małżeństwa republikańskie” (fr. "mariage républicain"), które polegały na wiązaniu ze sobą osób przeciwnej płci – np. młodej kobiety z młodym mężczyzną lub księdza z zakonnicą. W ten sposób zamordowano około 2000 osób.
Carrier szeroko propagował stosowane przez siebie metody jako najlepszy sposób walki z kontrrewolucją, denuncjując mniej brutalnych w działaniu komisarzy jako moderantystów. Początkowo Komitet Ocalenia Publicznego nakazał jednak zostawić go na stanowisku, chociaż inni komisarze, głównie Julien, głośno apelowali o jego odwołanie. Tymczasem Carrier, pogrążony coraz bardziej w alkoholizmie i najprawdopodobniej cierpiący z powodu zaburzeń psychicznych, nieoczekiwanie uwolnił 132 aresztowanych arystokratów i poprosił o nowe stanowisko w Paryżu. Prośbę tę spełniono, czyniąc Carriera sekretarzem Konwentu.
Po thermidorze.
Po upadku jakobinów Carrier nie został aresztowany na pierwszej fali zatrzymań. Dopiero 3 września 1794, w miarę napływu nowych informacji o wydarzeniach z Nantes, Konwent Narodowy zarządził aresztowanie Carriera. Przed Trybunałem Rewolucyjnym Carrier wypierał się wszelkiej odpowiedzialności za masakry, zrzucając ją na całe zgromadzenie legislacyjne, mówiąc "„Tutaj wszystko jest winne, włącznie z dzwonkiem przewodniczącego!”". Został skazany na śmierć i zgilotynowany 16 grudnia.

</doc>
<doc id="1370398" url="https://pl.wikipedia.org/wiki?curid=1370398" title="Sambenito">
Sambenito

Sambenito (z hiszp., etym. od "San Benito" Święty Benedykt) – ubiór ze zgrzebnego płótna, przywdziewany przez pokutników oraz skazanych przez inkwizycję w celu ich upokorzenia, podobny do szkaplerza.
Suknie koloru żółtego w czerwone krzyże (Krzyż świętego Andrzeja) przeznaczone były dla żałujących grzeszników, którzy mogli je nosić nawet aż do śmierci. Suknie z malowidłami demonicznymi nosili skazani na stos.
Uzupełnieniem stroju była coroza – wysokie, spiczaste nakrycie głowy.
Wszyscy skazańcy noszący sambenito byli odnotowywani na specjalnych wstążkach przyczepionych do sukni i przechowywanych w kościele.

</doc>
<doc id="1370399" url="https://pl.wikipedia.org/wiki?curid=1370399" title="Josef Erber">
Josef Erber

Josef Erber, do 1944 Josef Houstek (ur. 16 października 1897, zm. 1987) – zbrodniarz hitlerowski, członek załogi obozu koncentracyjnego Auschwitz-Birkenau i SS-Oberscharführer.
Urodził się w Ottendorfie (obecnie miejscowość leży w Czechach) jako Josef Houstek. Podczas I wojny światowej walczył w niemieckiej armii na froncie rosyjskim i włoskim. W 1936 wstąpił do Partii Sudeckoniemieckiej w Czechosłowacji. W 1939 Houstek stał się członkiem NSDAP i SS. Od listopada 1940 do stycznia 1945 pełnił służbę w Auschwitz. Początkowo był wartownikiem, następnie od połowy 1942 sprawował funkcje w obozowym gestapo ("Politische Abteilung"), zarówno w obozie głównym Auschwitz I, jak i w obozie kobiecym w Birkenau. Houstek, który w 1944 zmienił nazwisko na Erber, brał udział w rozlicznych selekcjach dokonywanych na rampie w Brzezince, a także w szpitalu kobiecym i szpitalu w Monowicach. Uczestniczył również w rozstrzeliwaniu więźniów żydowskiego "Sonderkommando" po powstaniu w krematoriach w październiku 1944. Oprócz tego dokonywał również licznych mordów indywidualnych. 
W maju 1945 Erber dostał się do niewoli amerykańskiej, z której został zwolniony w 1947. Następnie przez 15 lat mieszkał nieniepokojony w bawarskiej miejscowości Hof. 1 października 1962 został aresztowany przez władze zachodnioniemieckie. W procesie, który toczył się w dniach 14 grudnia 1965 – 16 września 1966 przed Sądem we Frankfurcie nad Menem Josef Erber został skazany na zbrodnie popełnione w Auschwitz-Birkenau na dożywotnie pozbawienie wolności. Z więzienia zwolniono go w 1986. Zmarł rok później. 

</doc>
<doc id="1370400" url="https://pl.wikipedia.org/wiki?curid=1370400" title="TiMER">
TiMER

TiMER – amerykański film fabularny (komedia romantyczna) w reżyserii Jacqueline Schaeffer z 2009 roku.

</doc>
<doc id="1370402" url="https://pl.wikipedia.org/wiki?curid=1370402" title="Stal Kamieńskie">
Stal Kamieńskie

Stal Kamieńskie (ukr. Футбольний клуб «Сталь» Кам'янське, "Futbolnyj Kłub „Stal” Kamianśkie") – ukraiński klub piłkarski z siedzibą w mieście Kamieńskie. Założony w 1926 roku jako Metalist Kamieńskie.
Występował w rozgrywkach ukraińskiej Premier-Lihi.
Historia.
Chronologia nazw:
Drużyna piłkarska Metalist Kamieńskie założona była w 1926 roku i reprezentowała Zakład Metalurgiczny im.Dzierżyńskiego w Kamieńskiem. W 1934 roku nazywała się Dzerżynka Dnieprodzierżyńsk, w latach 1935–1936 – Reprezentacja zakładu im.Dzierżyńskiego, od 1937 roku Stal Dnieprodzierżyńsk i od 1948 roku Metałurh Dnieprodzierżyńsk.
W latach 1936 i 1938 zespół uczestniczył w rozgrywkach Pucharu ZSRR.
W 1976 roku na bazie Metałurha zebrano najlepszych piłkarzy z innych dnieprodzierżyńskich drużyn SK Prometej i Burewisnyk. Już w 1978 roku Metałurh zwyciężył w rozrywkach Mistrzostw Ukraińskiej SRR spośród drużyn kultury fizycznej, co pozwoliło debiutować w rozgrywkach drugiej ligi Mistrzostw ZSRR, w której występował w latach 1979–1985. Najwyższe osiągnięcie to 12 miejsce w latach 1982 i 1983. W 1985 drużyna zajęła ostatnie miejsce i spadła z drugiej ligi. Później drużyna epizodycznie pojawia się w rozgrywkach republikańskich w sezonie 1989 i 1992/1993.
W roku 1994 Metałurh Dnieprodzierżyńsk faktycznie przestał istnieć.
W roku 1998 klub został odrodzony ze starą nazwą Stal Dnieprodzierżyńsk. Klub zdobył mistrzostwo obwodu dniepropietrowskiego w 2001 roku, co premiowało awansem do rozgrywek Mistrzostw Ukrainy spośród zespołów amatorskich. W tym że roku klub zdobył Puchar obwodu dniepropietrowskiego. W 2001 roku zgłosił się też do rozgrywek w Drugiej Lidze i otrzymał status profesjonalny.
Od sezonu 2001/02 występował w Drugiej Lidze. W 2004 został zwycięzcą i awansował do Pierwszej Lihi, w której występował od sezonu 2004/05. W 2008 roku klub zajął ostatnie 20 miejsce i spadł do Drugiej Lihi.
Od sezonu 2008/09 występował w Drugiej Lidze. W 2014 zajął drugie miejsce i awansował do Pierwszej Lihi. W następnym sezonie uplasował się na drugiej pozycji i po fuzji w czerwcu 2015 z wyższoligowym Metałurhiem Donieck awansował do Premier-lihi. Jednak przepisy ligi nie pozwolili bezpośrednio zając miejsce donieckiego klubu, dlatego Metałurh najpierw ogłosił o rezygnacji z występów oraz bankuctwie, a dopiero wtedy Stal zajęła miejsce Metałurha w Premier-lidze.
Od sezonu 2015/16 występuje w Ukraińskiej Premier-Lidze.
19 maja 2016 Rada Najwyższa Ukrainy przywróciła historyczną nazwę miasta, w związku z czym klub również zmienił nazwę na Stal Kamieńskie.
Po zakończeniu sezonu 2017/18, w którym klub zajął ostatnie 12.miejsce i pożegnał się z rozgrywkami na najwyższym poziomie władze klubu postanowili przenieść siedzibę do podkijowskiej miejscowości Bucza. 27 czerwca 2018 klub zmienił nazwę na Feniks Bucza. Ale już w lipcu 2018 roku klub został rozwiązany.
Stadion.
Od 1933 klub rozgrywa swoje mecze domowe na stadionie Metałurh, który może pomieścić 2 900 widzów i ma wymiary 104 × 68 metrów. W latach 1926–1930 klubowym stadionem był stadion im. 1 Maja obok Klubu im. K.Libknechta.

</doc>
<doc id="1370404" url="https://pl.wikipedia.org/wiki?curid=1370404" title="Al-Buwajra">
Al-Buwajra

Al-Buwajra (arab. البويرة; fr. "Bouira") – miasto w północnej Algierii, stolica prowincji Al-Buwajra.
9 czerwca 2008 roku na dworcu autobusowym w wyniku wybuchu bomby zginęło 20 osób.

</doc>
<doc id="1370407" url="https://pl.wikipedia.org/wiki?curid=1370407" title="Kuc dales">
Kuc dales



</doc>
<doc id="1370408" url="https://pl.wikipedia.org/wiki?curid=1370408" title="Szigetszentmiklós">
Szigetszentmiklós

Szigetszentmiklós – miasto na Węgrzech, w Komitacie Pest, w powiecie Ráckeve, leżące na wyspie Czepel na Dunaju.
Miasto otrzymało prawa miejskie w roku 1986, natomiast pierwsza wzmianka o miejscowości pochodzi z 1264 roku.

</doc>
<doc id="1370418" url="https://pl.wikipedia.org/wiki?curid=1370418" title="Robert Lindet">
Robert Lindet

Jean Baptiste Robert Lindet (ur. 2 maja 1746 w Bernay, zm. 16 lutego 1825 w Paryżu) – polityk francuski z czasów rewolucji francuskiej.
Urodził się w rodzinie kupieckiej. Pracował początkowo jako adwokat, a następnie jako prokurator w Bernay, którego merem został w 1790. Rok później z powodzeniem kandydował w wyborach do Legislatywy, po przyjeździe do Paryża wstąpił do klubu jakobinów i zdecydowanie poparł "Górali" w sporze z "Żyrondystami". Uzyskał bez problemów reelekcję do Konwentu Narodowego, gdzie wygłaszał "Raport o zbrodniach Ludwika Kapeta" i zagłosował za śmiercią Ludwika XVI.
W marcu 1793 r. współtworzył Trybunał Rewolucyjny, zaś 11 czerwca wyjechał do Normandii, by walczyć z powstaniem wznieconym przez obalonych dziewięć dni wcześniej żyrondystów. Od powstania Komitetu Ocalenia Publicznego był w jego składzie (z przerwą między czerwcem a lipcem) nieformalnym ekspertem ds. ekonomicznych i zaopatrzenia, zajmował się także korespondencją. 4 lipca na nowo wyjechał do Normandii, gdzie w porównaniu z innymi komisarzami Konwentu wykazał dużą pobłażliwość w odniesieniu do zbuntowanych. Umiarkowanie stało się jego cechą charakterystyczną – w Komitecie konsekwentnie zajmował się sprawami niezwiązanymi z walką z przeciwnikami politycznym: handlem, walką z głodem w miastach, transportem, rolnictwem. W marcu 1794 r. był jedynym, który nie podpisał dekretu o aresztowaniu dantonistów. Nie odegrał żadnej roli w dalszych wydarzeniach: wprowadzaniu wielkiego terroru i w przewrocie thermidoriańskim. Pozostał w Komitecie Ocalenia Publicznego do 20 września 1794, kiedy oficjalnie ogłosił koniec interweniowania państwa w gospodarkę francuską, po czym został zmuszony do odejścia. W końcu maja 1795 został aresztowany i pozostawał w więzieniu do lipca.
W czasach Dyrektoriatu konsekwentnie odmawiał przyjmowania stanowisk państwowych, odegrał bliżej nieokreśloną rolę w Sprzysiężeniu Równych, na skutek czego musiał się ukrywać. Dopiero w lipcu 1799 na krótko wrócił do rządu jako minister finansów. Wycofał się ostatecznie z życia politycznego po zamachu stanu Napoleona Bonapartego, w którym widział ostateczne przekreślenie osiągnięć rewolucji. W 1816, jako „królobójca”, został skazany na banicję, jednak pozostał nielegalnie w kraju aż do swojej śmierci w 1825.

</doc>
<doc id="1370421" url="https://pl.wikipedia.org/wiki?curid=1370421" title="Rishi Kapoor">
Rishi Kapoor

Rishi Kapoor (ur. 4 września 1952 w Bombaju, zm. 30 kwietnia 2020 tamże) – indyjski aktor i reżyser bollywoodzki.
Jest drugim synem aktora i reżysera Raj Kapoora. Jego bracia to też znani w Indiach aktorzy: Randhir Kapoor i Rajiv Kapoor. Rishi jest wujem sławnych aktorek Karisma Kapoor i Kareena Kapoor. Jego żona jest aktorką, z którą zagrał w latach 80. w wielu filmach Neetu Singh. Mają dwoje dzieci. Syn Ranbir Kapoor też jest aktorem, córka: Riddhima.
Zadebiutował w 1970 w filmie ojca "Mera Naam Joker", grając dziecięcą wersję roli zagranej przez ojca. Popularność zyskał w 1973 w filmie "Bobby" (u boku Dimple Kapadia. Do 1990 grał role w romantycznych filmach. W 1992 w jego filmie zadebiutował Shah Rukh Khan (byli rywalami w "Deewana"). Zagrał w drugoplanowych rolach w "Hum Tum" (2004) i "Fanaa" (2006). W 1998 roku wyreżyserował "Aa Ab Laut Chalen" (z Aishwarya Rai i Akshaye Khanna). Niedawno pojawił się w angielskojęzycznym filmie "Namastey London", wyreżyserowanym przez jego kuzyna Aditya Raj Kapoor.
Zmarł na białaczkę.

</doc>
<doc id="1370423" url="https://pl.wikipedia.org/wiki?curid=1370423" title="Podwiązka">
Podwiązka

Podwiązka – część bielizny w postaci opaski lub zapinanej tasiemki mocowanej wokół uda lub pod kolanem, służąca do podtrzymania pończochy, dawniej element stroju zarówno damskiego, jak i męskiego, obecnie noszona niemal wyłącznie przez kobiety. Podwiązki mogą być wykonywane z różnych materiałów, np. ze skóry, grubszej tkaniny, wstążki, choć obecnie najczęściej jest to elastyczna taśma. Dekorowane są często np. koronką, haftem, aplikacją czy ozdobnymi sprzączkami. Wynalazek tworzyw elastycznych i ich zastosowanie w produkcji pończoch i rajstop sprawiły, że podwiązki utraciły w znacznej mierze swe znaczenie funkcjonalne i obecnie noszone są głównie ze względów związanych z modą, estetyką czy seksapilem.
Historia.
Podwiązki pojawiły się wraz z pierwszymi pończochami, do których podtrzymywania służyły, a używane były zarówno przez mężczyzn jak i kobiety już we wczesnym średniowieczu. W 1959 roku otwarto w opactwie Saint-Denis kryptę grobową zmarłej na przełomie VI i VII wieku królowej Franków Arnegundy, odkrywając między innymi doskonale zachowane części jej stroju. Arnegunda używała podwiązek w postaci skórzanych rzemyków parokrotnie skrzyżowanych pod kolanem i na łydkach, a umocowanych srebrną zapinką.
Z upływem lat rzemienne podwiązki ustępowały miejsca delikatniejszym taśmom z tkaniny, a nawet wstążkom, niejednokrotnie – w zamożniejszych kręgach – z jedwabiu.
Podwiązki damskie należały do intymnych części garderoby. Dowodzi tego między innymi legenda związana z ustanowieniem około 1348 roku Orderu Podwiązki, najwyższego cywilnego i wojskowego odznaczenia Wielkiej Brytanii. W czasie balu dworskiego, na którym obecny był król Anglii Edward III, jedna z dam (najczęściej wymienia się Joannę hrabinę Salisbury) zgubiła ku uciesze zebranych podwiązkę. Oburzony śmiechem i złośliwymi komentarzami dworaków król pochylił się, podniósł podwiązkę i założył ją na własną nogę z uwagą "Honi soit qui mal y pense" ("Hańba temu, kto źle o tym myśli"). Na pamiątkę zaś tego wydarzenia ustanowił rycerski order. Królewskie słowa do dziś widnieją jako dewiza w herbie orderu, umieszczone na ciemnoniebieskiej podwiązce ze sprzączką.
Podwiązki bywały bogato zdobione. Na przykład Walentyna Mediolańska, po śmierci swego męża Ludwika Orleańskiego z rąk zabójców w 1407 roku, zleciła ozdobienie swych żałobnych podwiązek haftowanymi złotem łzami. W okresie odrodzenia do dekoracji podwiązek zaczęto używać koronek. W zależności od panującej mody podwiązki bywały zawiązywane na kokardę lub spinane sprzączkami albo klamerkami, a pod koniec panowania Ludwika XIV zapinano je często na pętelkę. Same sprzączki i klamerki nieraz bogato zdobiono szlachetnymi kamieniami.
W elżbietańskiej Anglii kolorowe podwiązki podtrzymujące nogawice noszone bywały przez mężczyzn w widocznym miejscu. Chwalono się nimi, ale i wyśmiewano, gdy ktoś nosił je w sposób niezgodny z aktualnym kanonem mody. Krzyżowane pod i nad kolanem męskie podwiązki wymienione zostały w "Wieczorze Trzech Króli" Szekspira jako przedmiot żartów. Kilka scen innej sztuki Szekspira, "Wesołych kumoszek z Windsoru", rozgrywa się w Gospodzie pod Podwiązką (The Garter Inn), której stałym bywalcem jest Falstaff.
Damskie podwiązki pojawiały się jako częsty motyw w lekkiej i frywolnej sztuce okresu rokoka. Obraz "Toaleta" François Bouchera przedstawia młodą kobietę zakładającą podwiązkę podczas porannej toalety. Intymne relacje międzyludzkie z elementem erotycznej intrygi stanowią temat obrazu Jeana-François de Troy "Podwiązka", ukazującego kobietę zdejmującą tę część garderoby, aby ją podarować adoratorowi.
Podwiązki mocowane wokół uda czy pod kolanem były dość niewygodne w użyciu, rozwiązywały się lub zsuwały przy gwałtowniejszym ruchu, albo zbyt mocno uciskały naczynia krwionośne, utrudniając krążenie. Starano się tym problemom zaradzić. Pod koniec XVIII wieku w celu zwiększenia elastyczności podwiązek zastosowano wszywane w taśmę małe metalowe sprężynki. Po 1811 roku pojawiły się podwiązki wyrabiane z trykotu o specjalnym ściągaczowym ściegu, a w połowie XIX wieku zaczęto do ich wyrobu używać taśmy gumowej. Pod koniec XIX wieku w modzie damskiej pojawił się przodek współczesnego pasa do pończoch: podwiązki z elastycznej taśmy zakończonej żabkami zaczęto przyszywać do gorsetu, a później do półgorsetu. Nowy wynalazek, mimo iż znacznie wygodniejszy od podwiązek w formie opaski, tych ostatnich nie wyparł jednak do końca.
W latach 20. XX wieku, choć największą popularnością cieszył się już pas do pończoch, moda na okrągłe podwiązki wróciła, szczególnie wśród młodych kobiet, niechętnych półgorsetowi z żabkami. Podwiązki z taśmy elastycznej noszono wtedy zwykle nad kolanami i maskowano, rolując od góry brzeg pończochy. Pojawiły się wtedy również czysto dekoracyjne podwiązki, często z bogatym koronkowym bądź atłasowym obszyciem i w komplecie np. z halką i majteczkami. Nakładało się je na pończochy tuż nad kolanami i kokieteryjnie ukazywało np. podczas popularnych wtedy dynamicznych tańców takich jak charleston czy shimmy. W Stanach Zjednoczonych okresu prohibicji zdarzało się noszenie przez kobiety ukrytej za podwiązką flaszeczki z alkoholem. W filmie "Pół żartem, pół serio", którego akcja rozgrywa się właśnie wtedy, postaci granej przez Marilyn Monroe w scenie próby orkiestry wypada zza podwiązki piersiówka z burbonem.
Podwiązki do męskich skarpet.
Pod koniec XIX wieku w użycie weszły podwiązki służące do podtrzymywania męskich skarpet, w postaci elastycznej taśmy spinanej lub ściąganej pod kolanem, do której przymocowane były również elastyczne troczki ze sprzączkami podobnymi do żabek służących do zapinania damskich pończoch. Noszono takie podwiązki jeszcze po II wojnie światowej, choć wyparte stopniowo zostały wraz ze wzrostem popularności wygodniejszych skarpet wykończonych mocnym ściągaczem.
Zwyczaje związane z podwiązką.
Podwiązka może być traktowana jako symbol o wymowie erotycznej. Stanowi ona tradycyjny element stroju panny młodej w wielu krajach i wiąże się z nią wiele zwyczajów. We Francji na przykład zgodnie z tradycją podwiązkę zdejmuje pannie młodej podczas wesela drużba albo mały chłopiec, a następnie otrzymuje ją na pamiątkę pan młody. Niekiedy pociętą na kawałki podwiązkę rozdaje się obecnym na przyjęciu kawalerom, co ma im według przesądu zapewnić ożenek. Podwiązka bywała również niekiedy "licytowana" wśród gości weselnych, a uzyskana w ten sposób kwota wzbogacała budżet świeżo upieczonych małżonków. W Stanach Zjednoczonych podwiązkę zdejmuje sam pan młody i zatrzymuje ją na pamiątkę lub niekiedy rzuca obecnym na weselu kawalerom (podobnie jak panna młoda rzuca swój bukiet pannom). Według przesądu ten, kto złapie podwiązkę, pójdzie jako pierwszy do ołtarza. Zwyczaj zdejmowania pannie młodej podwiązki przez męża podczas wesela spotykany jest również i w Polsce.
W Polsce przyszłe maturzystki zgodnie ze zwyczajem zakładają na bal studniówkowy czerwoną bieliznę, bardzo często jest to również właśnie podwiązka. Według przesądu ta sama czerwona bielizna założona potem na czas egzaminów maturalnych ma przynieść zdającej szczęście.

</doc>
<doc id="1370429" url="https://pl.wikipedia.org/wiki?curid=1370429" title="Fox Entertainment Group">
Fox Entertainment Group

Fox Entertainment Group – amerykańska spółka, właściciel studiów filmowych produkujących filmy oraz stacji telewizyjnych. Jest w całości własności kontrolowana przez amerykański konglomerat mediowy 21st Century Fox.

</doc>
<doc id="1370430" url="https://pl.wikipedia.org/wiki?curid=1370430" title="Ozark (wyżyna)">
Ozark (wyżyna)

 Wyżyna Ozark ("Ozark Plateau"), także kulturowo-geograficznie Góry Ozark ("The Ozark Mountains") czy Kraina Ozark ("The Ozarks") – kraina naturalna w środkowej części USA, otoczona przez rzeki: Missouri, Arkansas i Missisipi, na terenie stanów Arkansas, Kansas, Missouri i Oklahoma.
Stanowi wzniesiony, pochylony łagodnie ku północy, masyw zbudowany ze skał krystalicznych, przykrytych warstwą sfałdowanych skał paleozoicznych. Mocno rozczłonkowana głębokimi dolinami rzek (m.in. Osage, Black, White). W południowej części wznoszą się Góry Boston (wysokość do 823 m n.p.m.).
Klimat podzwrotnikowy o wzrastającym na zachód stopniu kontynentalizmu. Znaczną część obszaru pokrywają lasy liściaste (dębowo-orzesznikowe) i mieszane. Region rolniczy. Eksploatacja złóż cynku i ołowiu. 
Wśród zamieszkałej tu napływowej ludności osadniczej pochodzenia europejskiego wytworzyło się specyficzne środowisko kulturowe o własnej muzyce, folklorze, dialekcie, itd.

</doc>
<doc id="1370432" url="https://pl.wikipedia.org/wiki?curid=1370432" title="Lizynopril">
Lizynopril



</doc>
<doc id="1370433" url="https://pl.wikipedia.org/wiki?curid=1370433" title="Van Nistelrooy">
Van Nistelrooy



</doc>
<doc id="1370434" url="https://pl.wikipedia.org/wiki?curid=1370434" title="Burdż al-Kifan">
Burdż al-Kifan

Burdż al-Kifan (arab. برج الكيفان; fr. "Bordj el Kiffan") – miasto w północnej Algierii, 25 km na wschód od Algieru.
4 czerwca 2008 roku, w zamachu bombowym koło koszar wojskowych, zginęły tu dwie osoby.

</doc>
<doc id="1370435" url="https://pl.wikipedia.org/wiki?curid=1370435" title="Wir potencjalny">
Wir potencjalny

Wir potencjalny – struktura w ruchu płynu, w której linie prądu tworzą krzywe zamknięte (najczęściej kołowe), lecz zarazem, w przeciwieństwie do wiru rzeczywistego, rotacja prędkości płynu i jego prędkość kątowa są równe zeru:
Wir potencjalny zwany jest również często pseudowirem i należy do pojęć z zakresu mechaniki płynów.
Własności.
Ruch płynu w obrębie pseudowiru ma charakter potencjalny. Podczas stacjonarnego ruchu w obrębie wiru potencjalnego cząstka płynu porusza się co prawda po linii zamkniętej (często kołowej), lecz zarazem nie ulega ona obrotowi.
Klasycznym przykładem ruchu potencjalnego po trajektorii kołowej jest ruch wagoników tzw. diabelskiego koła zawieszonych na jego obręczy na sworzniach tworzących zarazem łożyska.
Matematyczny opis wiru potencjalnego.
W przepływie potencjalnym istnieje zawsze funkcja formula_3 zwana potencjałem prędkości, której pochodne przestrzenne są składowymi formula_4 wektora prędkości płynu formula_5
lub w skrócie:
Wir potencjalny na płaszczyźnie formula_10 opisany jest najprościej przy pomocy następującego odwzorowania konforemnego na płaszczyźnie zespolonej:
gdzie formula_12 jest intensywnością wiru, zmienne formula_13 oraz formula_14 są zespolone, a formula_15 jest jednostką urojoną.
Pamiętając o tym, że funkcja analityczna formula_16 zmiennej zespolonej może być przedstawiona jako:
gdzie formula_3 jest potencjałem prędkości, a formula_19 funkcją prądu i przedstawiając zmienną zespoloną formula_14 w postaci wykładniczej
gdzie formula_22 jest modułem zmiennej zespolonej formula_23 a formula_24 jest jej argumentem, uzyskuje się rodzinę linii prądu opisanych wzorem
w postaci koncentrycznych okręgów, a rodzinę linii ekwipotencjalnych potencjału prędkości opisanych wzorem
w postaci pęku prostych przechodzących przez wspólny środek okręgów tworzących linie prądu.

</doc>
<doc id="1370437" url="https://pl.wikipedia.org/wiki?curid=1370437" title="Jacek Polak">
Jacek Polak



</doc>
<doc id="1370439" url="https://pl.wikipedia.org/wiki?curid=1370439" title="Synagoga w Koryčanach">
Synagoga w Koryčanach

Synagoga w Koryčanach () – synagoga znajdująca się w Koryčanach w Czechach, przy ulicy Masarykovej, dawniej Židovskiej.
Historia.
Synagoga została wzniesiona w drugiej połowie XVIII wieku. Przebudowana była po pożarze w 1842 roku. W 1930 roku została sprzedana organizacji sportowej "Orel" i była wykorzystywana jako sala gimnastyczna. Podczas II wojny światowej i po jej zakończeniu została zamieniona na magazyn. W 1949 roku przeszła na własność miasta. Po przebudowie w latach 50. XX wieku adaptowano ją na sklep. Rolę tę pełni do dziś.

</doc>
<doc id="1370441" url="https://pl.wikipedia.org/wiki?curid=1370441" title="Silvio Pozzoli">
Silvio Pozzoli

Silvio Pozzoli (ur. 19 lipca 1953 w Mediolanie) – włoski piosenkarz italo disco, popularny w latach 80. XX wieku.
Kariera.
Jako wykonawca występujący solo, posługiwał się pseudonimem Silver Pozzoli. W latach 80. wydał takie single jak "„Around My Dream”" czy też "„Step By Step”".
W międzyczasie, artysta udzielał się również w innych projektach italo disco: min. udzielił wokalu w oryginalnej wersji przeboju "„Mad Desire”" Den Harrow (nieco później śpiewanej przez Toma Hookera). Wokalista brał udział także w projekcie Club House (jako członek tej grupy, brał udział w produkcji nagrań "„Do It Again (Medley With Billie Jean)"" i "„Deep In My Heart"").
Piosenkarz brał także udział w konkursach takich jak Festiwal Piosenki Włoskiej w San Remo. Jako wokalista wspierający (w chórkach) współpracował z takimi wykonawcami jak Loredana Bertè, Vasco Rossi, Renato Zero, Eros Ramazzotti, Cristina D'Avena, Enzo Jannacci, Riccardo Cocciante, Ivana Spagna, Anna Oxa, Enrico Ruggeri, Giorgio Gaber, Roberto Vecchioni, Adriano Celentano, Gianni Morandi, Mina, Bruno Lauzi, Claudio Baglioni, Toto Cutugno, Ivan Graziani, Al Bano i Romina Power, Ricchi e Poveri oraz Laura Pausini.
W latach 90. jako członek grup Allarme PSM i Club House brał udział w produkcji kilku singli italo house i italo dance.
W 2008, na rynku pojawił się album "Around Your Dreams: Acoustic Versions Of 80’s Masterpieces", będący w sporym stopniu składanką istotnych nagrań w życiu artysty (min. "„You’re My Heart, You’re My Soul”" duetu Modern Talking czy "„Smalltown Boy”" grupy Bronski Beat).
3 listopada 2015 ukazała się kompilacja "The Original Maxi-Singles Collection".

</doc>
<doc id="1370442" url="https://pl.wikipedia.org/wiki?curid=1370442" title="Narzędzia logistyczne">
Narzędzia logistyczne

Narzędzie logistyczne – charakterystyka wybranych narzędzi wspomagających zadania logistyczne.

</doc>
<doc id="1370445" url="https://pl.wikipedia.org/wiki?curid=1370445" title="Antoni Jarkowski">
Antoni Jarkowski

Antoni Jarkowski (ur. 1760, zm. 1827) – polski filozof.
Wychowanek krakowskiego Seminarium Nauczycielskiego, profesor prawa i prefekt Liceum Krzemienieckiego. Zajmował się popularyzowaniem fizjokratyzmu. Ceniony był przez Kołłątaja, który dyskutował z Jarkowskim swoje dzieło pt. "Porządek fizyczno-moralny". Autor dzieła "Przedmowa do uczniów" (Poczajów, 1805), w którym przedstawił dzieje i znaczenie fizjokratyzmu w Polsce.

</doc>
<doc id="1370449" url="https://pl.wikipedia.org/wiki?curid=1370449" title="Konkurs Piosenki Eurowizji dla Dzieci 2006">
Konkurs Piosenki Eurowizji dla Dzieci 2006

4. Konkurs Piosenki Eurowizji dla Dzieci został rozegrany 2 grudnia 2006 w Sala Polivalentă w Bukareszcie. Organizatorem konkursu była rumuńska telewizja TVR.
Koncert finałowy poprowadzili Andreea Marin Bănică i Ioana Ivan. Konkurs wygrały siostry Tołmaczowe, reprezentantki Rosji z piosenką „Wiesiennij dżaz”, za którą otrzymały łącznie 154 punkty.
O organizację konkursu ubiegały się telewizje z czterech krajów, w tym m.in. z Holandii, Rumunii i Chorwacji. 5 października 2005 potwierdzono, że konkurs odbędzie się w Rumunii.
23 września 2005 podczas spotkania Grupy Referencyjnej EBU organizowanego w Mediolanie podjęto decyzję, że prezesem grupy w kontekście przygotowań do Konkursu Piosenki Eurowizji dla Dzieci będzie Steve De Coninck-De Boeck z flamandzkiej telewizji VRT.

</doc>
<doc id="1370454" url="https://pl.wikipedia.org/wiki?curid=1370454" title="Fox Reality">
Fox Reality

Fox Reality - amerykański tematyczny kanał telewizyjny. Stacja została uruchomiona w 24 maja 2005 i jest własnością Fox Entertainment Group. Pokazuje produkcje także innych telewizji (np. ABC, CBS, NBC). Jest dostępna w Australii, Nowej Zelandii i Wielkiej Brytanii.
W Polsce konkurencyjną stacją, jest zajmujący się również tą tematyką, kanał Chello Zone Zone Reality.

</doc>
<doc id="1370461" url="https://pl.wikipedia.org/wiki?curid=1370461" title="Anton Żdanowycz">
Anton Żdanowycz

Anton Żdanowycz herbu Jastrzębiec (ukr. "Антін Жданович)," spotykana też polska pisownia: Żdanowicz, lata życia nieznane) – pułkownik kijowski (1649-1653, 1655-1656), sędzia generalny (w 1656), w 1657 roku hetman nakaźny. Wielokrotny przedstawiciel dyplomatyczny.
Życiorys.
Do 1648 roku był kozackim setnikiem. W 1649 roku mianowany pułkownikiem kijowskim. W lecie 1651 roku pułk, którym dowodził Żdanowicz, stacjonował w samym Kijowie. Po rozbiciu pułku czernihowskiego Niebaby armia litewska pod hetmanem Januszem Radziwiłłem zajęła Czernihów i zbliżyła się do Kijowa. Żdanowicz wyprowadził wtedy swoje wojsko z miasta, pozwalając wojskom litewskim na jego zajęcie, kalkulując, że następnie uda mu się zamknąć Litwinów w okrążeniu. Pomimo pomocy miejscowej ludności kozacki szturm na miasto nie przyniósł sukcesu. W późniejszym okresie Żdanowicz był emisariuszem Bohdana Chmielnickiego, wysyłanym dla rozpatrywania skarg ludności cywilnej na wojska kozackie. Brał udział w bitwie pod Beresteczkiem.
W 1656 roku uzyskał od cara nadania ziemskie. W 1657 roku dowodził korpusem kozackim, w sile trzech pułków, wspomagającym armię Jerzego II Rakoczego w wyprawie przeciw Polsce, brał udział w bitwie pod Magierowem. Pod wpływem agitacji carskiej, Żdanowicz odmówił powrotu na Ukrainę. Nieposłuszeństwo pułkownika było dla Chmielnickiego ciężkim ciosem i przyczyniło się do jego przedwczesnej śmierci. Po śmierci Chmielnickiego Żdanowicz znalazł się wśród doradców Iwana Wyhowskiego. Brał udział w bitwie pod Konotopem. W bitwie pod Mohylowem Podolskim (1660) dostał się do niewoli. Dalsze jego losy są nieznane.

</doc>
<doc id="1370464" url="https://pl.wikipedia.org/wiki?curid=1370464" title="Pawieł Andriejewicz Fiedotow">
Pawieł Andriejewicz Fiedotow



</doc>
<doc id="1370468" url="https://pl.wikipedia.org/wiki?curid=1370468" title="Andrzej Szczepański">
Andrzej Szczepański

Andrzej Szczepański (ur. 5 stycznia 1947 w Człuchowie, zm. 28 marca 2020 w Słupsku) – polski polityk, działacz PZPR, były wojewoda słupski, senator III kadencji.
Życiorys.
Syn Antoniego i Genowefy. Po ukończeniu szkoły średniej pracował jako agromeliorant. Ukończył następnie studia na Wydziale Ekonomii Wyższej Szkoły Nauk Społecznych przy KC PZPR w Warszawie. W 1968 wstąpił do Polskiej Zjednoczonej Partii Robotniczej. W PZPR pełnił funkcje członka członka (1970–1972) i instruktora komitetu powiatowego w Człuchowie, I sekretarza komitetu gminnego w Chrząstowie (1974–1976), I sekretarza komitetu gminnego w Człuchowie (1976–1977), sekretarza ds. organizacyjnych (1980–1981) i I sekretarza komitetu miejskiego (1981–1985) w Człuchowie oraz sekretarza ds. ekonomicznych (1985–1988) i członka egzekutywy (1988–1990) Komitetu Wojewódzkiego w Słupsku.
Zajmował stanowisko przewodniczącego Gminnej Rady Narodowej w Chrząstowie i GRN w Człuchowie, w latach 1988–1989 przewodniczył Wojewódzkiej Radzie Narodowej w Słupsku. Następnie do 1991 zajmował stanowisko wojewody słupskiego.
Od lat 90. związany z Socjaldemokracją Rzeczypospolitej Polskiej i Sojuszem Lewicy Demokratycznej. W latach 1993–1997 sprawował mandat senatora III kadencji, wybranego z listy SLD w województwie słupskim. Pełnił funkcję wiceprzewodniczącego Komisji Samorządu Terytorialnego i Administracji Państwowej oraz członka Komisji Gospodarki Narodowej. Później dwukrotnie bez powodzenia kandydował w wyborach parlamentarnych. Od 1998 do 2002 był radnym Sejmiku Województwa Pomorskiego I kadencji.
Zasiadał w radach nadzorczych Polskiego Radia Koszalin i Miejskiego Zakładu Komunikacji w Słupsku. Od 2000 zasiadał w zarządzie Pomorskiego Związku Piłki Nożnej, był jego pierwszym wiceprezesem, a w latach 2009–2012 pełnił obowiązki prezesa tej instytucji.
Pochowany na starym cmentarzu w Słupsku.
Odznaczenia.
W 1997 odznaczony Krzyżem Oficerskim Orderu Odrodzenia Polski.

</doc>
<doc id="1370469" url="https://pl.wikipedia.org/wiki?curid=1370469" title="Luc Tuymans">
Luc Tuymans

Luc Tuymans (ur. 1958 w Mortsel) — belgijski malarz, mieszka i pracuje w Antwerpii, zajmuje się też filmem i grafiką.
Pierwszy pokaz jego prac miał miejsce w 1985 na wystawie indywidualnej w Palais des Thermes w Ostendzie. Wiele jego prac porusza tematykę indywidualnej i zbiorowej traumy, jak np. "Gas Chamber" (1986). Porusza taką tematykę jak faszyzm, nacjonalizm, trauma inspirując się często starymi fotografiami, artykułami z gazet. W 1992 uczestniczył w wystawie documenta, prezentował swoją twórczość także na Biennale w São Paulo w 2004. Dzieła Tuymansa wystawiają najważniejsze światowe muzea sztuki, m.in. MoMA, Guggenheim Museum czy Museum of Contemporary Art w Los Angeles. Jest uważany za jednego z najbardziej wpływowych malarzy europejskich.
Życiorys.
Luc Tuymans urodził się w Mortsel w pobliżu Antwerpii 14 czerwca 1958 roku. Jego ojciec z pochodzenia był belgijskim Flamandem, a matka Holenderką. Rodzina matki angażowała się w holenderski ruch oporu podczas II wojny światowej, podczas gdy rodzina ojca miała sympatyzować z nazistami. Powrót do tych zagadnień uwidacznia się w sztuce tworzonej przez Tuymansa. Sztuką interesował się od najmłodszych lat, tworzył rysunki i próbował swoich sił w konkursach. Bardzo duże wrażanie wywarło na nim zobaczenie w muzeum dzieła Pieta Mondriana, przez które poczuł "magię sztuki".
W wieku 18 lat rozpoczął studia na Sint-Lukasinstituut w Brukseli. W późniejszych latach studiował także w Wyższej Szkole Sztuk Wizualnych La Cambre, także w Brukseli oraz Królewskiej Akademii Sztuk Pięknych w Antwerpii, a w 1982 roku rozpoczął studia z dziedziny historii sztuki na Wolnym Uniwersytecie Brukselskim. Rozpoczął wtedy także eksperymentowanie z filmem.
Pierwszy znany publicznie obraz Tuymansa pochodzi z 1972 roku, a pierwszy publicznie zaprezentowany został namalowany w 1977 roku i zatytułowany "Autoportret". W tamtym okresie malarz był studentem i swój obraz zgłosił do ogólnokrajowego konkursu, który wygrał. W latach 1980-1985 odszedł od malarstwa na rzecz eksperymentowaniu z filmem, snuł plany nakręcenia półdokumentalnego filmu fabularnego. Część z nakręconych przez niego kadrów służyła mu później jako inspiracje do obrazów. W 1985 Tuymans wrócił do regularnego malowania, zmienił technikę i od tamtego okresu nie spędza więcej niż jeden dzień pracy nad obrazem. Tego samego roku artysta miał swoją pierwszą indywidualną wystawę w Palais des Thermes in mieście Ostend. Od tego czasu wystawia swoje dzieła w innych krajach europejskich. W 1994 miała miejsce pierwsza wystawa prac Tuymansa na terenie Ameryki Północnej.
W 2015 artysta został uznany winnym popełnienia plagiatu przez sąd w Antwerpii, po tym jak wykorzystał fotografię wykonaną przez Katrijn Van Giel do namalowania swojego obrazu "A Belgian Politician" przedstawiającego Jeana-Marie Dedeckera w 2011 roku. Tuymans bronił swojego dzieła, twierdząc że jest ono parodią i krytyką belgijskiego konserwatyzmu. W październiku 2015 doszło do polubownej ugody pomiędzy stronami.
Twórczość.
Dzieła Tuymansa charakteryzują się poczuciem niepokoju i nadchodzącej zagłady, nieszczęścia. Artysta opisuje ich atmosferę jako reprezentatywną dla jego osobowości, pełnej "nieustannego strachu i nieustannego niepokoju". Maluje przedmioty codziennego użytku, przyziemne miejsca lub portrety niezidentyfikowanych osób. Z pozornym spokojem obrazów kontrastują często ich niepokojące tytuły jak np. "Komora Gazowa" czy "Morderca".
Bardzo często podejmuje zagadnienia dotyczące niepokoju wynikającego z pamięci kulturowej. Powraca w swoich pracach do tematyki Holocaustu, nazizmu, przemocy, imperializmu czy wojny. Przykładem takiego dzieła jest chociażby "Komora Gazowa" z 1986 przedstawiająca komorę gazową z obozu koncentracyjnego Dachau namalowaną akwarelami lub mozaikę "Schwarzheide" uwieczniające sosny przedstawione na rysunku ocalałego z obozu koncentracyjnego Alfreda Kantora. Malarz niekiedy odnosi się także do bieżących wydarzeń, np. podczas wystawy "Tuymans Heritage" w 1996 zainspirowanej nastrojem panującym w Stanach Zjednoczonych po zamachu bombowym w Oklahoma City, seria obrazów przedstawiała niemal stareotypowe amerykańskie widoki np. Górę Rushmore ("Heritage VII)" lub dwie czapki bejsbolowe ("Heritage I)""."
Tuymans reprezentuje charakterystyczny dla siebie styl, dzięki któremu jego dzieła można od razu z nim skojarzyć. Maniera Tuymansa polega na kadrowaniu swoich obrazów o niewielkich rozmiarach niczym fotografii o lekko zatartych konturach. Malując tworzy obrazy o rozmytych i prześwietlonych formach, co może przywodzić na myśl odbiorcy rozmyte bądź zanikające wspomnienie. Rozmyta forma i paleta barw zmienia namalowane postacie w widma, zaledwie fragmenty wspomnień, nie odkrywając wszystkiego od razu na pierwszy rzut oka. Wyciszona i powściągliwa warstwa wizualna dzieła kontrastuje z leżącą u jego podstawy złożoną warstwą moralną.
Poza dziełami malarskimi artysta tworzy także murale (od połowy lat 90. namalował około 50 murali site-specific), grafiki, rysunki oraz mozaiki. 
Wybrane dzieła:
Wybrane wystawy:

</doc>
<doc id="1370470" url="https://pl.wikipedia.org/wiki?curid=1370470" title="Droga wojewódzka nr 846">
Droga wojewódzka nr 846

Droga wojewódzka nr 846 (DW846) – droga wojewódzka w województwie lubelskim łącząca DW844 w Teratynie z DK17 w Krasnymstawie. W Starej Wsi przecina DW843.
Droga łączy Krasnystaw z Hrubieszowem. Przebiega z zachodu na wschód przez powiaty ziemskie hrubieszowski, i krasnostawski.
Jej długość wynosi ok. 41 km.

</doc>
<doc id="1370471" url="https://pl.wikipedia.org/wiki?curid=1370471" title="Loud Out Records">
Loud Out Records

Loud Out Records (Loud Out Rec.) – polska wytwórnia fonograficzna, działająca w latach 90. XX wieku, specjalizująca się głównie w muzyce rockowej, punkowej i heavy metalowej, wydawanych na płytach CD i kasetach magnetofonowych. Siedziba firmy znajdowała się w Warszawie przy ul. Zielnej 45/30.
Firma upadła w 2 poł. lat 90. w wyniku bankructwa. Wśród wydawnictw znajdowały się m.in. płyty zespołów: Hazael, Ghost (polska grupa death metalowa), Benediction, Asphyx, Samael, Acid Drinkers, SQUOT (The Aggressions), Incrowd, Bloodlust, Kr’shna Brothers, Alastor, Mr. Pollack czy pierwsza folkowa płyta Yaro oraz kasety min. demo Hate.

</doc>
<doc id="1370476" url="https://pl.wikipedia.org/wiki?curid=1370476" title="Rezerwat przyrody Złote Bagna">
Rezerwat przyrody Złote Bagna

Rezerwat przyrody „Złote Bagna” – rezerwat torfowiskowy o powierzchni 38,36 ha w pobliżu miejscowości Szydłów w gminie Tułowice w województwie opolskim. Powołany został 19 lipca 2001 roku, mocą rozporządzenia Wojewody Opolskiego. Przedmiotem ochrony jest mało zniekształcone torfowisko wysokie z ciekawą szatą roślinną oraz bogatą awifauną. Wyróżniającym się gatunkiem tego ekosystemu jest wełnianka pochwowata porastająca teren torfowiska.
Obszar rezerwatu podlega ochronie czynnej.

</doc>
<doc id="1370478" url="https://pl.wikipedia.org/wiki?curid=1370478" title="Honey Irani">
Honey Irani

Honey Irani (ur. 17 stycznia 1950) - nagradzana scenarzystka filmowa z Indii. 
Jest byłą żoną autora scenariusza do "Sholay", Javed Akhtara, i matką reżysera Farhan Akhtara i Zoyi Akhtar. Jest ciotką Farah Khan, która wyreżyserowała "Om Shanti Om".
Honey Irani zaczęła karierę w Bollywoodzie, grając jako dziecko role w filmach typu "Chirag Kahaan Roshni Kahaan" i "Bombay Ka Chor". Zagrała w 72 filmach. Potem stała się znana autorka scenariuszy i wyreżyserowała "Armaan". Nagrodzona za scenariusze do filmów "Koi... Mil Gaya", "Kaho Naa... Pyaar Hai", "Lamhe" i "Kya Kehna".

</doc>
<doc id="1370479" url="https://pl.wikipedia.org/wiki?curid=1370479" title="36.6">
36.6



</doc>
<doc id="1370480" url="https://pl.wikipedia.org/wiki?curid=1370480" title="Advergaming">
Advergaming

Advergaming – techniki marketingowe, polegające na tworzeniu gier na potrzeby marek oraz zamieszczanie ich w Internecie. Istotą działania advergamingu jest dotarcie do szerokiego grona odbiorców z przekazem reklamowym marki lub produktu poprzez zapewnienie im rozrywki i przyjemności w postaci internetowych gier reklamowych (ang. "advergames"). Termin „advergames” wprowadził po raz pierwszy Anthony Giallourakis w domenie swojej strony www.advergames.com w styczniu 2000 roku. Rok później termin ten pojawił się w magazynie „Wired” i był powiązany z różnymi darmowymi grami online zlecanymi przez wielkie organizacje.
Statystyki.
"(według raportów badań eMarketera oraz firmy Ostryga)"

</doc>
<doc id="1370484" url="https://pl.wikipedia.org/wiki?curid=1370484" title="Pepper Adams">
Pepper Adams

Pepper Adams, właśc. Park Adams III (ur. 8 października 1930 w Highland Park w stanie Michigan, zm. 10 września 1986 w Brooklynie w stanie Nowy Jork) – jazzowy saksofonista barytonowy. Jest uważany za jednego z najbardziej znaczących saksofonistów jazzowych. Swoją grą wywarł wpływ na całe pokolenie muzyków. Przezwany został „Nóż” (The Knife) z powodu ostrego tonu oraz wyrazistej rytmiki, co było zupełnie przeciwne delikatnemu stylowi gry propagowanemu przez Gerry Mulligana, niemal rówieśnika Peppera Adamsa.
Życie i kariera artystyczna.
Urodzony jako Park Adams III w Highland Park (Michigan), był synem Parka Adamsa Jr., kierownika sklepu meblowego, i Cleo Coyle. Rodzina była dość dobrze sytuowana, dopóki sklep nie zbankrutował w czasie depresji (1931), rok po narodzinach Adamsa. Adams dorastał w biedzie. Jego rodzice podróżowali, aby mieszkać z różnymi krewnymi, zanim osiedlili się z dziadkami w Rochester w stanie Nowy Jork, kiedy mały Park Adams III (później znany jako Pepper Adams) miał 7 lat. Tam zaczął uczęszczać do publicznej szkoły muzycznej. Mając lat dwanaście grał na klarnecie oraz czasami na saksofonie sopranowym. W tym okresie, będąc zafascynowanym grą Colemana Hawkinsa, zaczął także pobierać lekcje gry na saksofonie tenorowym u Skippy’ego Williamsa, który później zastąpił Bena Webstera w zespole Duke’a Ellingtona. W 1947 r. Pepper Adams wrócił wraz z matką do Detroit w stanie Michigan. Było to wydarzenie przełomowe dla kariery młodego muzyka. Powrót w rodzinne strony zaowocował znajomością Peppera Adamsa z wieloma muzykami, do których należał także trębacz Donald Byrd, z którym w przyszłości Adams nie raz będzie współpracował.
Koniec lat czterdziestych, to okres, w którym Pepper Adams zapoznaje się z grą Wardella Graya oraz Harry’ego Carneya, co inspiruje go do zainteresowania się saksofonem barytonowym (w późniejszym okresie swego życia pytany, czemu wybrał akurat ten instrument Pepper Adams będzie żartobliwie odpowiadać, że trafił mu się wyjątkowo tani egzemplarz). W tym okresie (1951-1953), wraz z grupą kilku muzyków został wcielony do Armii Amerykańskiej, co zaowocowało występami dla amerykańskich żołnierzy stacjonujących w Korei.
Początek kariery Adamsa, jako profesjonalnego muzyka, to rok 1953, gdy powraca do domu z wojny w Korei. Przez trzy lata (1953-1956) występuje z Yusefem Lateefem, Kennym Burrellem, Donaldem Byrdem oraz innymi. W początkach 1956 roku opuszcza Detroit udając się w krótkie tournée wraz z orkiestrą Stana Kentona. W tym czasie otrzymuje przezwisko „Nóż” z powodu swoistego sposobu grania, który będzie wizytówką Peppera Adamsa aż do końca. W tym samym roku na stałe zamieszkuje w Nowym Jorku. Rok 1957 przynosi nagrania takie jak choćby album "Dakar" (nagrany wraz z Johnem Coltrane’em, czy "The Cooker", w którego nagraniu współpracował z Lee Morganem). W następnym roku współpracuje z Bennym Goodmanem. W tym samym okresie Pepper Adams nagrywa razem z Charlesem Mingusem, jeden z najdoskonalszych albumów Mingusa, "Blues &amp; Roots" (od tego czasu Pepper Adams sporadycznie nagrywa jeszcze kilka razy razem z Mingusem aż do jego śmierci w 1979 roku). Lata 1965–1978, to czas, kiedy Adams staje się znaczącym członkiem zespołu prowadzonego przez Thada Jonesa oraz Mela Lewisa. W 1980 roku Pepper Adams nagrywa album "The Master", który uważany jest przez saksofonistów barytonowych za jedno z najdonioślejszych nagrań jazzowych w historii tego instrumentu. W 1981 roku Dizzy Gillespie zaprosił Peppera Adamsa do swojego "Dream Bandu".
Pod koniec 1985 roku Pepper Adams dowiedział się, że jest chory na raka płuca. Zmarł 10 września 1986 roku w Nowym Jorku mając niespełna 56 lat.
Gra Peppera Adamsa charakteryzowała się wielkim oraz bardzo skupionym tonem. Wypromowany przez niego sposób gry na saksofonie barytonowym był zupełnie różny od tego, jaki wypracował Gerry Mulligan. Po przedwczesnej śmierci Adams zaczął być coraz szerzej poznawany i zaczęto studiować jego sposób grania. Za życia sława Mulligana przyćmiła nieco dokonania Peppera Adamsa, lecz dziś wiadomo, że oni obaj przyczynili się w znacznym stopniu do uformowania współczesnego sposobu gry na saksofonie barytonowym. Do wpływu Peppera Adamsa na swój sposób grania przyznaje się dziś wielu saksofonistów barytonowych, jak choćby Scott Robinson, Ronnie Cuber i Gary Smulyan będący „bari chair” Vanguard Jazz Orchestra oraz wielu innych.
Pepper Adams grał na saksofonie barytonowym Selmer Radio Improved (model pośredni pomiędzy Balanced Action oraz Super Balanced Action) o skali do niskiego B, używając ustników Berg Larsen o odchyleniu 105 oraz stroików z tworzywa sztucznego. Czasami używał ustników Bobby Dukoff D6 bądź Lawton 6*.

</doc>
<doc id="1370486" url="https://pl.wikipedia.org/wiki?curid=1370486" title="Malcolm Ross">
Malcolm Ross

Malcolm David Ross (ur. 1942) – australijski językoznawca, profesor Australijskiego Uniwersytetu Narodowego. Zajmuje się językami austronezyjskimi i papuaskimi, językoznawstwem diachronicznym i kontaktami językowymi.

</doc>
<doc id="1370487" url="https://pl.wikipedia.org/wiki?curid=1370487" title="AlaRm">
AlaRm

AlaRm – polski dramat psychologiczny z roku 2002, debiut reżysera Dariusza Gajewskiego, który jest jednocześnie autorem scenariusza tej produkcji powstałego na podstawie dramatu Helmuta Kraussera "Skórzana maska". Reżyser otrzymał za ten film Wielki Jantar na festiwalu "Młodzi i Film" w Koszalinie w 2002 roku.
O filmie.
Akcja filmu toczy się w ciągu kilku godzin podczas jednej nocy. Głównymi bohaterami jest para młodych ludzi. On (Sławomir Grzymkowski) przygotowuje spektakl dla Niej (Elżbieta Komorowska). Gra w nim rolę zdeterminowanego bezwzględnego psychopaty. Sytuacja jednak szybko wymyka się spod kontroli, a widzów i słuchaczy przybywa. Zjawia się również wezwana przez sąsiadów policja.

</doc>
<doc id="1370488" url="https://pl.wikipedia.org/wiki?curid=1370488" title="Rezerwat przyrody Prądy">
Rezerwat przyrody Prądy

Rezerwat przyrody „Prądy” – rezerwat torfowiskowy o powierzchni 36,77 ha, położony w pobliżu miejscowości Prądy, na terenie gminy Dąbrowa w województwie opolskim. Powołany został 19 lipca 2001 roku mocą rozporządzenia Wojewody Opolskiego. W rezerwacie przedmiotem ochrony jest dobrze zachowane torfowisko wysokie o pokładzie torfu dochodzącym do 4 m miąższości, częściowo porośnięte antropogenicznym borem bagiennym. Ekosystem zasługuje na ochronę ze względu na pełnione funkcje retencyjne oraz ciekawą szatę roślinną, rzadką dla kompleksu Borów Niemodlińskich.
Rezerwat jest jedną z ważniejszych w województwie opolskim ostoi mszaków, głównie torfowiskowych – naliczono ich aż 51 gatunków. Stwierdzono też występowanie 71 gatunków roślin naczyniowych, w tym gatunków chronionych – rosiczki okrągłolistnej i bagna zwyczajnego.
Do ciekawszych gatunków zwierząt zamieszkujących teren rezerwatu należy rzekotka drzewna.
Obszar rezerwatu podlega ochronie czynnej.

</doc>
<doc id="1370491" url="https://pl.wikipedia.org/wiki?curid=1370491" title="Andrzej Ruszkowski">
Andrzej Ruszkowski



</doc>
<doc id="1370494" url="https://pl.wikipedia.org/wiki?curid=1370494" title="Jervis McEntee">
Jervis McEntee

Jervis McEntee (ur. 14 lipca 1828 w Rondout, zm. 27 stycznia 1891 w Nowym Jorku) - amerykański pejzażysta, czołowy przedstawiciel Hudson River School. Członek National Academy of Design (od 1861), zdecydowany przeciwnik nowoczesnego i awangardowego malarstwa europejskiego.
Pierwszą pracę wystawił w 1850 w National Academy of Design. Przyjaźnił się i towarzyszył w malarskich wyprawach wielu artystom związanym z Hudson River School, jego współpracownikami byli m.in. Frederic Edwin Church, Sanford Robinson Gifford i Worthington Whittredge. Wystawiał też w Europie m.in. w Londynie i Paryżu. Malował głównie melancholijne i pełne poetyckiego nastroju pejzaże. 
Oprócz obrazów McEntee pozostawił po sobie pamiętniki pisane w latach 1872-1890. Stanowią one bogate źródło informacji o artystach związanych z Hudson River School i amerykańskim środowisku artystycznym w drugiej połowie XIX w. Pięć tomów pamiętników zostało zeskanowanych i udostępnionych online przez Archives of American Art.

</doc>
<doc id="1370496" url="https://pl.wikipedia.org/wiki?curid=1370496" title="Richard Scott Bakker">
Richard Scott Bakker

Richard Scott Bakker (ur. 2 lutego 1967 w Simcoe) – kanadyjski pisarz fantastyki.
Życiorys.
Dorastał na farmie tytoniu w okolicach Simcoe i od 1986 uczęszczał na Uniwersytet Zachodniego Ontario, gdzie zdobył dyplom literatury, później został magistrem teorii i krytyki. Usiłował ukończyć doktorat filozofii na Uniwersytecie Vanderbilt; następnie przeprowadził się do Londonu w Ontario, gdzie mieszka do dziś ze swoją żoną.

</doc>
<doc id="1370498" url="https://pl.wikipedia.org/wiki?curid=1370498" title="Muzeum Jana Kochanowskiego w Czarnolesie">
Muzeum Jana Kochanowskiego w Czarnolesie

Muzeum Jana Kochanowskiego w Czarnolesie – muzeum biograficzne poświęcone Janowi Kochanowskiemu.
Historia.
Muzeum zostało otwarte w roku 1961. Ekspozycja obejmowała wówczas hall i cztery pokoje. Od 1975 roku oddział Muzeum Okręgowego w Radomiu. Od połowy lutego 2020 samodzielna placówka.
Siedzibą muzeum jest klasycystyczny, pochodzący z XIX wieku, dwór Jabłonowskich. Został zaprojektowany przez Jakuba Kubickiego. Odbudowany po pożarze w 1904 r. przez kolejnego właściciela Stanisława Zawadzkiego. Dwór murowany z cegły, tynkowany, parterowy, na wysokich piwnicach. W nim mieści się ekspozycja stała muzeum.
Jest to ekspozycja typu biograficznego, zajmuje 6 sal muzealnych o powierzchni 250 m2. Zgromadzono wiele wydań dzieł poety, opracowania na temat jego życia i twórczości oraz niektóre bezpośrednio z nim związane pamiątki: dębowy fotel z herbem, obity skórą z wytłaczanym wzorem (kurdyban) oraz żelazne drzwi z inicjałami i herbem Korwin, pochodzące prawdopodobnie ze skarbczyka spalonego w roku 1720 dworu poety.
Z okazji jubileuszu 475 rocznicy urodzin w 2005 roku odnowiono kaplicę Kochanowskich i zaprezentowano nowe wystawy: „Rzeczpospolita Babińska” i „Mały Wawel”.
Zespół dworski otoczony jest przez park krajobrazowy z I połowy XIX wieku, zaprojektowany przez Józefa Stichego w stylu angielskim, przebudowany na początku XX wieku przez Stefana Celichowskiego.

</doc>
<doc id="1370502" url="https://pl.wikipedia.org/wiki?curid=1370502" title="Rezerwat przyrody Staw Nowokuźnicki">
Rezerwat przyrody Staw Nowokuźnicki

Rezerwat przyrody Staw Nowokuźnicki – rezerwat florystyczny o powierzchni 28,91 ha, położony na terenie gminy Prószków w województwie opolskim. Znajduje się na terenie wsi Nowa Kuźnia, w obrębie Obszaru Chronionego Krajobrazu „Bory Niemodlińskie”. Powstał na mocy zarządzenia Ministra Leśnictwa i Przemysłu Drzewnego z dnia 27 listopada 1957. W rezerwacie przedmiotem ochrony jest silne stanowisko kotewki orzecha wodnego oraz zróżnicowana i liczna ornitofauna.
W skład rezerwatu, oprócz stawu, wchodzi również jego bezpośrednie otoczenie – szeroki pas podmokłych łąk porosłych wierzbiną i olsami.
Na terenie rezerwatu, oprócz kotewki orzecha wodnego, notowanych jest wiele gatunków rzadkich roślin wodnych, w tym grzybienie białe, grążele żółte, salwinia pływająca, pływacz drobny, pływacz zwyczajny. Teren rezerwatu to także rejon występowania bogatej awifauny wodno-błotnej. W sumie obserwowano tutaj 135 gatunków ptaków, w tym gatunki rzadkie w skali kraju i regionu – m.in. bocian czarny, bąk, bączek, kobuz, remiz.
Rezerwat początkowo zajmował 20,00 ha, w 2012 roku powiększono go do 28,91 ha. Obszar rezerwatu podlega ochronie czynnej.

</doc>
<doc id="1370503" url="https://pl.wikipedia.org/wiki?curid=1370503" title="Parasympatykomimetyki">
Parasympatykomimetyki

Parasympatykomimetyki, agonisty receptorów muskarynowych – substancje o działaniu cholinergicznym: acetylocholina i inne wykazujące analogiczne działanie. Związki należące do tej grupy można podzielić na działające bezpośrednio (bezpośrednio łączące się z receptorami) oraz działające pośrednio (przez zwiększanie ilości acetylocholiny). Parasympatykomimetyki mają wielokierunkowe działanie na organizm, wiele z nich jest truciznami, środkami psychoaktywnymi i lekami. Wspólną cechą wszystkich parasympatykomimetyków jest pobudzanie (działanie agonistyczne) receptorów muskarynowych.
Zastosowanie.
W lecznictwie
Inne

</doc>
<doc id="1370505" url="https://pl.wikipedia.org/wiki?curid=1370505" title="Montia">
Montia



</doc>
<doc id="1370509" url="https://pl.wikipedia.org/wiki?curid=1370509" title="Absolucja zbiorowa">
Absolucja zbiorowa

Absolucja zbiorowa – rozgrzeszenie, którego udziela kapłan kilku penitentom jednocześnie bez uprzedniego wyznania przez nich grzechów.
W Kościele katolickim jest zazwyczaj praktykowana:
Ponadto otrzymujący ją muszą zostać poinformowani o konieczności spowiedzi indywidualnej przy najbliższej okazji, w czasie której należy wyznać grzechy ciężkie, z których zostali rozgrzeszeni absolucją zbiorową.
Absolucję zbiorową stosuje też w Kościele Starokatolickim w Rzeczypospolitej Polskiej, Kościele Polskokatolickim oraz Kościół Starokatolicki Mariawitów, w którym nie ma spowiedzi indywidualnej.

</doc>
<doc id="1370511" url="https://pl.wikipedia.org/wiki?curid=1370511" title="William Foley">
William Foley

William Foley (ur. 21 kwietnia 1949) – australijski językoznawca, profesor Uniwersytetu w Sydney, specjalizujący się w językach papuaskich i austronezyjskich. Najdonioślejszą jego pracą była książka pt. "The Papuan Languages of New Guinea" (1986). Współpracuje z Robertem Van Valinem przy rozwoju "Role and Reference Grammar" (RRG).
Doktorat z językoznawstwa uzyskał na Uniwersytecie Kalifornijskim w Berkeley.

</doc>
<doc id="1370513" url="https://pl.wikipedia.org/wiki?curid=1370513" title="Morfometria jezior">
Morfometria jezior

Charakterystyka morfometryczna jezior – ilościowe przedstawienie kształtu i wymiaru misy jeziornej oraz ilości wypełniającej jej wody. Określenie wskaźników morfometrycznych bazuje na dwóch źródłach: dokładna mapa topograficzna oraz plan batymetryczny jeziora. Obszar dna w sferze mieszania określa się mianem „aktywnego dna”, ze względu na jego znacznie większą interakcję z masami wodnymi, silne falowanie ma między innymi ważne znaczenie dla występowania roślinności litoralnej.
Kształt zbiorników może być bardzo różnorodny: niekiedy nawet trudno zdecydować czy mamy do czynienia z jednym jeziorem o wielu „plosach” (czyli częściach mniej lub więcej wyodrębnionych od reszty zbiornika), czy z kilkoma (lub wieloma) zbiornikami połączonymi ze sobą.

</doc>
<doc id="1370515" url="https://pl.wikipedia.org/wiki?curid=1370515" title="Achalazja wpustu">
Achalazja wpustu



</doc>
<doc id="1370516" url="https://pl.wikipedia.org/wiki?curid=1370516" title="Traktat z San Ildefonso (1800)">
Traktat z San Ildefonso (1800)

Traktat z San Ildefonso – traktat zawarty 1 października 1800 roku pomiędzy Francją a Hiszpanią. Na mocy jego postanowień Hiszpania zwróciła Luizjanę Francji w zamian za obietnicę utworzenia królestwa Toskanii lub Etrurii z przynajmniej milionem poddanych dla bratanka hiszpańskiego króla, księcia Parmy. Ponadto Francja zobowiązała się do nieprzekazywania Luizjany żadnemu z państw trzecich.

</doc>
<doc id="1370517" url="https://pl.wikipedia.org/wiki?curid=1370517" title="Rezerwat przyrody Jaśkowice">
Rezerwat przyrody Jaśkowice

Rezerwat przyrody „Jaśkowice” – rezerwat leśny na terenie powiatu opolskiego, w gminie Prószków. Rezerwat obejmuje niewielką część dużego kompleksu leśnego położonego na Obszarze Chronionego Krajobrazu Bory Niemodlińskie. 
Rezerwat utworzony został w 1969 r. w celu zachowania ze względów naukowych i dydaktycznych fragmentu lasu mieszanego z udziałem modrzewia sudeckiego oraz dębów bezszypułkowego i szypułkowego. Powierzchnia rezerwatu wynosiła według aktu powołującego 5,89 ha, jednak nowsze źródła podają wartość 5,92 ha i 6,00 ha. Obszar chroniony nie posiada otuliny.
Na terenie rezerwatu znajdują się dwa pomniki przyrody – 190-letnie okazy modrzewia o pierśnicy 210 i 250 cm. Poza modrzewiami luźny starodrzew budują sosny zwyczajne i świerki pospolite w wieku 175 lat. Na obszarze chronionym stwierdzono 57 gatunków roślin naczyniowych, brak wśród nich gatunków chronionych. Dominują tu gatunki charakterystyczne dla lasu mieszanego i boru – m.in. orlica pospolita, szczawik zajęczy, kłosówka miękka. Rzadziej spotykane są konwalijka dwulistna, borówka czernica. Teren rezerwatu z uwagi na niedalekie sąsiedztwo gruntów rolnych nie stanowi ostoi dużej fauny ssaków, jednakże na jego terenie zaobserwować można dziki, jelenie oraz sarny.

</doc>
<doc id="1370519" url="https://pl.wikipedia.org/wiki?curid=1370519" title="Ready to Die (album Notoriousa B.I.G.)">
Ready to Die (album Notoriousa B.I.G.)

Ready to Die – pierwszy solowy album The Notorious B.I.G., wydany 13 września 1994 roku przez wytwórnię Bad Boy Records. Za sferę muzyczną odpowiadali głównie tacy producenci jak Easy Mo Bee i Sean Combs. Sfera tekstowa skupia się głównie wokół tematyki gangstersko-mafijnej. Wśród fanów i krytyków płyta przyjęła się bardzo dobrze. Po premierze, album zaczął zbierać wysokie oceny w recenzjach. Płyta sprzedała się w nakładzie 4 milionów egzemplarzy i osiągnęła poczwórną platynę (stan na 1999 rok). Na płycie znajduje się 19 utworów. Jako single zostały wydane: „Juicy”, „Big Poppa” i „One More Chance”. W 2003 album został sklasyfikowany na 133. miejscu listy 500 albumów wszech czasów magazynu „Rolling Stone”.

</doc>
<doc id="1370520" url="https://pl.wikipedia.org/wiki?curid=1370520" title="Øyvind">
Øyvind



</doc>
<doc id="1370521" url="https://pl.wikipedia.org/wiki?curid=1370521" title="Złoty Rosjanin">
Złoty Rosjanin

Złoty Rosjanin (Golden Russian) – koktajl alkoholowy, odmiana koktajli serii Biały Rosjanin i Czarny Rosjanin.
Sposób przygotowania.
Wlać wszystkie składniki do kwadratowej szklanki z dużą ilością kruszonego lodu i zamieszać. Dodać plasterek limy.

</doc>
<doc id="1370524" url="https://pl.wikipedia.org/wiki?curid=1370524" title="Muzeum im. Jacka Malczewskiego w Radomiu">
Muzeum im. Jacka Malczewskiego w Radomiu

Muzeum im. Jacka Malczewskiego – instytucja kultury województwa mazowieckiego z siedzibą w Radomiu, utworzona w 1923. Główne cele statutowe placówki to gromadzenie, zabezpieczanie, naukowe opracowywanie oraz prezentacja dóbr kultury polskiej w zakresie archeologii, historii, literatury, przyrody i sztuki.
Historia.
Zabór rosyjski i I wojna światowa.
Początki Muzeum sięgają roku 1913, kiedy z inicjatywy księdza Jana Wiśniewskiego radomski oddział Polskiego Towarzystwa Krajoznawczego podjął starania zmierzające ku utworzeniu w Radomiu muzeum. Rdzeniem pierwotnych zbiorów placówki była kolekcja należąca do ks. Wiśniewskiego, przekazana Towarzystwu pod warunkiem otwarcia w ciągu roku instytucji o charakterze muzealnym.
Wybuch I wojny światowej zahamował proces tworzenia muzeum. W celu zapobieżenia rozproszeniu kolekcja ks. Wiśniewskiego została podzielona i ukryta w prywatnych mieszkaniach.
II Rzeczpospolita.
Po okresie niepokojów związanych z wojną polsko-bolszewicką 1920 roku rozpoczęto rewindykację obiektów z rozdzielonej kolekcji. 18 marca 1923 roku otworzono w dawnym gmachu komisji województwa sandomierskiego przy ulicy Żeromskiego 54 pierwszą regionalną placówkę muzealną na terenie Radomia.
W okresie międzywojennym Muzeum często zmieniało siedzibę. Od 1925 zbiory udostępniano publiczności w pałacyku Balińskich-Hemplów przy ulicy Żeromskiego 46. W marcu 1930 roku instytucję ulokowano w budynku przy ulicy Poniatowskiego 6, należącym do Państwowej Wytwórni Broni. Wobec systematycznego uzupełniania zbiorów dotychczasowa siedziba okazała się zbyt mała. Przed wybuchem II wojny światowej Muzeum jeszcze raz zmieniło swoją siedzibę przenosząc się do kamienicy przy ulicy Grodziej 8.
II wojna światowa.
W związku z wkroczeniem Niemców do Radomia dnia 8 września 1939, zbiory Muzeum zostały przeniesione do budynku przy ulicy Żeromskiego 9. W latach 1939-1942 inwentaryzację zdeponowanych tam muzealiów prowadził, pracując pod nadzorem służb niemieckich, Stanisław Trzebiński, zamordowany w Oświęcimiu w 1943 roku. Od 1942 do końca niemieckiej okupacji zbiory Muzeum były dostępne tylko dla ludności niemieckiej.
PRL.
16 stycznia 1945 roku, po wyzwoleniu miasta przez Armię Czerwoną, muzeum wznowiło działalność w swojej dotychczasowej siedzibie. W maju tego roku instytucję przeniesiono do, opuszczonego przez zlikwidowany w 1944 Bank Handlowy, budynku przy ulicy Piłsudskiego 12.
W tym samym czasie dokonano reorganizacji placówki – nadano jej nazwę Muzeum Miejskiego, podporządkowano Zarządowi Miejskiemu i podzielono na 4 działy: archeologii, historii, sztuki oraz administracyjny. Muzeum Miejskiemu podporządkowano obszar Radomia i powiatów iłżeckiego, koneckiego, kozienickiego, opoczyńskiego i radomskiego.
W 1949 w związku z podjętymi przez rząd działaniami mającymi na celu zniesienie samorządu terytorialnego w Polsce Muzeum Miejskie, jako instytucja podległa Zarządowi Miejskiemu, zostało znacjonalizowane i podporządkowane administracyjnie Muzeum Świętokrzyskiemu w Kielcach. W 1958 roku muzeum zostało podporządkowane miejskiej Radzie Narodowej i przemianowane na Muzeum Regionalne. W tym okresie nastąpił dalszy rozwój placówki i jej reorganizacja. W latach 1952 – 1965 powstały działy archeologiczny, etnograficzny i oświatowy.
Kolejne przekształcenie formalne Muzeum miało związek z utworzeniem w 1975 roku województwa radomskiego. Na podstawie Zarządzenia Nr. 11 Wojewody Radomskiego z dnia 1.07.1975 r. Muzeum Regionalne przekształcono w Muzeum Okręgowe, obejmujące swoją działalnością obszar nowo powstałego województwa radomskiego.
1 lipca 1976 roku Muzeum otrzymało do dyspozycji gmach dawnego kolegium oo. Pijarów usytuowany na Rynku Miasta Kazimierzowskiego, do którego wprowadziło się częściowo w 1987 roku.
III Rzeczpospolita.
W 1991 roku Muzeum Okręgowe całkowicie przeniosło się do nowej siedziby. W 1990 roku powstało, podległe Muzeum Okręgowemu, Muzeum Sztuki Współczesnej. Siedzibą nowej placówki są domy Gąski i Esterki znajdujące się przy radomskim Rynku (w związku z utworzeniem w grudniu 2005 Mazowieckiego Centrum Sztuki Współczesnej „Elektrownia”, planuje się likwidację MSW i przekazanie większej części jego zbiorów MCSW „Elektrownia”). Na mocy uchwały Zarządu Województwa Mazowieckiego z 1999 muzeum utraciło status okręgowego i przyjęło obecną nazwę.
Założenia programowe.
Zgodnie ze statutem przyjętym 3 listopada 1999 Muzeum im. Jacka Malczewskiego pełni funkcję ochronną (m.in. gromadzenie, naukowe opracowywanie, konserwacja różnego rodzaju dzieł kultury polskiej) oraz edukacyjno-popularyzatorską (urządzanie wystaw, prowadzenie badań naukowych i działalności wydawniczej).
Działy merytoryczne.
Dział Sztuki Dawnej.
Dział Sztuki Dawnej jest jednym z głównych działów muzeum. W skład kolekcji liczącej około 3 tys. obiektów wchodzi malarstwo, rysunek i grafika, rzeźba oraz rzemiosło artystyczne. Dział dzieli się na sekcje odpowiadające nazwą zakresowi zbiorów. Wybrane kolekcje wchodzące w skład Działu Sztuki Dawnej:
Malarstwo XIX wieku reprezentowane jest przede wszystkim przez artystów związanych ze środowiskiem warszawskim (m.in. Rafał Hadziewicz, Wojciech Gerson, Franciszek Kostrzewski. Szkołę monachijską reprezentują dzieła m.in. Józefa Brandta (rodzinnie związanego z Radomiem), Józefa Chełmońskiego, Władysława Czachórskiego, Włodzimierza Łosia czy Władysława Malenickiego.
Malarstwo modernistyczne z przełomu XIX i XX w. reprezentują prace autorstwa m.in. Jana Stanisławskiego, Leona Wyczółkowskiego, Stanisława Wyspiańskiego, Konrada Krzyżanowskiego, Wojciecha Weissa, ale przede wszystkim licząca 42 dzieła (co czyni ją czwartą co do wielkości w Polsce, po Muzeach Narodowych w Warszawie, Krakowie i Poznaniu) kolekcja obrazów Jacka Malczewskiego. Na wystawie stałej poświęconej twórczości artysty prace prezentowane są w układzie chronologicznym (od XIX w. do lat 20. X w.), co umożliwia prześledzenie rozwoju jego warsztatu malarskiego. Najbardziej znanymi symbolistycznymi dziełami Malczewskiego z radomskiej kolekcji są "Zatruta studnia z chimerą", "Autoportret z Muzą" oraz "Zatruta studnia z autoportretem".
Dwudziestolecie międzywojenne reprezentują dzieła m.in. Zygmunta Waliszewskiego, Henryka Stażewskiego, Tytusa Czyżewskiego, Zbigniewa Pronaszki, Witkacego czy Rafała Malczewskiego. W skład kolekcji międzywojennej wchodzą także prace twórców tego okresu działających w Radomiu, m.in. Jana Karmańskiego, Hipolita Pinko, Władysława Mikosa czy Jędrzeja Krysińskiego.
Najcenniejszym bodaj obiektem z kolekcji rysunku jest "Portret Samuela Bogusława Lindego" wykonany przez młodego Fryderyka Chopina. Wyróżniają się także kolekcja 50 rysunków i 6 szkicowników z ok. 120 pracami Józefa Brandta oraz zbiór 50 rysunków i szkicownik Jacka Malczewskiego. Technikę reprezentują również prace m.in. Alfonsa Karpińskiego, Apoloniusza Kędzierskiego, Józefa Mehoffera, Wojciecha Weissa oraz Leona Wyczółkowskiego. Najcenniejsze grafiki wchodzące w skład kolekcji Muzeum im. J. Malczewskiego to pochodzące z II poł. XVII w. miedzioryty autorstwa Dahlberga: "Król Szwedzki przyjmuje legata polskiego w obozie pod Kołem" i "Wojska szwedzkie pod Zawichostem w 1657 r."
Gros zbiorów rzemiosła artystycznego stanowi ceramika wytwórni polskich i obcych. Do najciekawszych obiektów z tej kategorii należą zabytki pochodzące z lokalnych wytwórni, m.in. z fabryki porcelany w Jedlni czy Iłży oraz niemieckie i angielskie fajanse. Liczną grupę stanowią także meble z XVIII i XIX w. W skład kolekcji chodzą również srebra, szkło i tkaniny.
Dział Archeologii.
Dział Archeologii zajmuje się gromadzeniem i dokumentacją znalezisk archeologicznych z obszaru ograniczonego rzekami Wisłą, Pilicą oraz Kamienną oraz prowadzeniem prac wykopaliskowych i innego rodzaju badań archeologicznych na tym obszarze.
Przedmioty wchodzące w skład kolekcji Działu Archeologii pochodzą z okresu od starszej epoki kamienia do czasów nowożytnych włącznie. Szczególnie cenne są zabytki krzemienne z paleolitu. Równie istotne są znaleziska z epoki brązu – wyposażenie grobu z miejscowości Mokrzec (kultura protomierzanowicka), tzw. „skarb z Pogroszyna” (biżuteria brązowa, kultura trzciniecka) czy obiekty pochodzące z cmentarzysk kultury łużyckiej.
Epokę żelaza reprezentuje w zbiorach obszerna kolekcja znalezisk z okresu kultury grobów kloszowych oraz znaleziska kultury przeworskiej, stanowiące cenny materiał do badań nad tą kulturą archeologiczną.
Zbiory wczesnośredniowieczne reprezentowane są przede wszystkim przez znaleziska pochodzące z wykopalisk prowadzonych na terenie Radomia (głównie badania osad wczesnośredniowiecznych w dolinie rzeki Mlecznej, grodziska "Piotrówka" oraz kościoła św. Wacława. Region reprezentują przedmioty pochodzące z wykopalisk m.in. w Rajcu Poduchownym.
Okres nowożytny reprezentowany jest przez materiały pochodzące z wykopalisk z terenu Radomia (m.in. d. kolegium oo. Pojarów, d. zamek królewski). W kontekście regionu ciekawa jest m.in. kolekcja kafli z zamku w Drzewicy oraz zabytki pochodzące z miejsc związanych z Janem Kochanowskim (m.in. Czarnolas, Szycyna oraz Zwoleń).
Dział Przyrody.
Podwaliny dzisiejszych zbiorów przyrodniczych radomskiego muzeum stanowią dziewiętnastowieczne kolekcje gromadzone przez różnego rodzaju organizacje i instytucje publiczne (np. Polskie Towarzystwo Krajoznawcze i Wydział Leśny Zarządu Dóbr Państwowych).
Wydział Przyrody posiada zbiory z zakresu botaniki, entomologii, oologii, ornitologii, paleontologii oraz zoologii. Interesujące są również zbiory zielnikowe (m.in. tzw. „Zielnika Rodziny Dąbkowskich”), w których znajdują się okazy np. z Laponii. Są one zgromadzone w kolekcjach, z których najcenniejsze to m.in. zbiór jaj ptasich Leopolda Pac-Pomarnackiego oraz okazy fauny z Ameryki Północnej, Azji czy Afryki. Interesujący jest zbiór owadów występujących lokalnie w regionie radomskim. Zbiory paleontologiczne reprezentują głównie znaleziska z regionu radomskiego (m.in. ciosy i zęby mamuta znalezione podczas budowy Fabryki Broni w 1923), ale też z Kielecczyzny (m.in. amonity z Gór Świętokrzyskich).
Kolekcja przyrodnicza radomskiego muzeum jest druga pod względem wielkości na Mazowszu (po zbiorach Muzeum i Instytutu Zoologii PAN w Warszawie).
Dział Historii.
Dział Historii zajmuje się gromadzeniem obiektów bezpośrednio związanych z historią Radomia i regionu. W skład kolekcji liczącej około 4 tys. obiektów wchodzą materiały archiwalne, obrazy, fotografie, pocztówki, zabytki lokalnego rzemiosła, sztandary, tkaniny i inne przedmioty o wartości artystycznej bądź pamiątkowej. Zbiory pogrupowane są w sekcjach historycznej, numizmatycznej oraz, stanowiącej odrębną część kolekcji, sekcji militariów.
Kolekcję sekcji historycznej tworzą materiały pisane, ikonografia oraz różnego rodzaju realia. Z materiałów pisanych na szczególną uwagę zasługują dokumenty pochodzące z kancelarii królewskich, druki z okresu insurekcji kościuszkowskiej oraz dokumenty dotyczące powstania styczniowego. Gros zbiorów ikonograficznych stanowi dokumentacja fotograficzna dwudziestowiecznego Radomia. Realia reprezentowane są przede wszystkim przez dzieła radomskiego rzemiosła, sztandary, różnego rodzaju utensylia i przedmioty pamiątkowe. Niezwykle cenną dla Radomia częścią zbiorów jest ofiarowana muzeum przez Andrzeja Pinno tzw. "Kolekcja rodziny Pinno" – zbiór ok. 700 obiektów artystycznych i użytkowych, stanowiących wyposażenie typowego mieszkania mieszczańskiego w Radomiu II poł. XIX i początku XX w.
Sekcja numizmatyczna zawiera przedmioty z zakresu numizmatyki, medalierstwa, falerystyki i sfragistyki. Największe są zbiory numizmatyczne, w skład których wchodzą banknoty, monety polskie i obce z okresu od średniowiecza do współczesności oraz papiery wartościowe (wydawane głównie przez instytucje działające na obszarze Radomia, np. Radomskie Towarzystwo Kredytowe czy Radomskie Towarzystwo Elektryczne). Zbiory falerystyczne reprezentują ordery i odznaczenia państwowe, zbiór odznak wojskowych oraz odznaki organizacji i stowarzyszeń. Sfragistyka to przede wszystkim różnego rodzaju tłoki pieczętne (urzędowej, firmowe i prywatne) z XIX i XX w. Najciekawszymi są należące do szkoły pijarskiej w Radomiu oraz prefekta departamentu radomskiego z okresu Księstwa Warszawskiego.
Kolekcja militariów liczy ok. 300 okazów broni białej, palnej, umundurowania i sprzętów wojskowych z XIX i XX w.
Dział Sztuki Nieprofesjonalnej.
Gromadzona od 1979 kolekcja malarstwa nieprofesjonalnego liczy około 500 obiektów reprezentujących całość nurtów występujących w tej dziedzinie. Kolekcja obejmuje prace wielu wybitnych autorów, m.in. Teofila Ociepki, Nikifora, Ludwika Holesza, Władysława Rząba, Jarosława Miklasiewicza, Edmunda Monsiela, Władysława Wałęgi oraz ok. pięćdziesięciu innych.
Biblioteka.
Biblioteka Muzeum im. Jacka Malczewskiego ma charakter naukowy i gromadzi publikacje z zakresu sztuki, historii i jej nauk pomocniczych, archeologii, muzealnictwa, konserwatorstwa i ochrony zabytków, etnografii, wojskowości i przyrody. Na zasób biblioteki składa się ok. 24 tys. woluminów, z czego ok. 17 tys. stanowią wydawnictwa zwarte, a ok. 3,5 tys. czasopisma. Istotny zbiór stanowi kolekcja kartograficzna, w skład której wchodzą obiekty z okresu od XVIII do XX w.
Szczególnie cenne są zbiory specjalne, których większość stanowią konstytucje sejmowe, przywileje i inne wytwory administracji państwowej z XVIII w. Na szczególną uwagę zasługują tu starodruki z okresu od XVI do XVIII w., m.in. "Psalmy" J. Kochanowskiego (wyd. 1639) czy "Zośka, czyli wieyskie zaloty" S. Szymańskiego (wyd. 1784) – pozycja istniejąca tylko w dwóch egzemplarzach (drugi posiada Biblioteka Książąt Czartoryskich w Krakowie).
Cenne są również oryginalne wydawnictwa dziewiętnastowieczne, m.in. "Słownik geograficzny Królestwa Polskiego" czy "Encyklopedia Kościelna podług Teologicznej Encyklopedii Wetzera i Weltego". Do tej grupy zaliczają się również egzemplarze ofiarowane radomskiemu PTK przez ks. Jana Wiśniewskiego w 1913. Są to m.in. podstawowe publikacje dotyczące historii Radomia i regionu – "Dekanaty" J. Wiśniewskiego i "Monografia historyczna miasta Radomia" Jana Lubońskiego.
Biblioteka posiada również obszerne zbiory prasy regionalnej i krajowej. Wydawnictwa dotyczące Radomia i regionu to przede wszystkim "Dziennik Departamentowy Radomski" – dziennik urzędowy, którego tytuł zmieniał się w zależności od sytuacji politycznej oraz większość roczników "Gazety Radomskiej" (1884-1917). Prasa centralna reprezentowana jest w zbiorach przez serie "Biblioteki Warszawskiej", "Dziennika Praw", "Chimery" oraz komplet "Dziennika Urzędowego Rzeczypospolitej Polskiej" z okresu II Rzeczypospolitej.
Pracownia konserwacji dzieł sztuki.
Funkcjonująca od 1992 przy radomskim muzeum pracownia konserwatorska powstała w 1965 jako Okręgowa Pracownia Konserwacji Dzieł Sztuki w Szydłowcu i pełniła funkcje międzywojewódzkiej pracowni konserwatorskiej. Po przeniesieniu do Radomia jej podstawowym zadaniem jest specjalistyczna opieka nad zbiorami muzeum. W latach 1992 – 2007 w pracowni zabiegom konserwatorskim poddano ok. 2 tys. eksponatów, nie tylko z Radomia, ale z całego regionu, a także z innych miast, m.in. Warszawy, Krakowa, Wrocławia, Torunia i in. Konserwatorzy z radomskiej jednostki pracowali także przy renowacji wielkoformatowych dzieł ze zbiorów lwowskich (m.in. "Panorama Warszawy" czy "Panorama Lwowa").
Oddziały.
Muzeum Jana Kochanowskiego w Czarnolesie.
Muzeum Jana Kochanowskiego w Czarnolesie było oddziałem zamiejscowym Muzeum im. Jacka Malczewskiego w Radomiu. Ne ekspozycji prezentowany jest dorobek twórczy Jana Kochanowskiego i kultura szesnastowiecznej Polski Od 14 lutego 2020 roku jest samodzielną instytucją kultury. 
Muzeum Sztuki Współczesnej w Radomiu.
Utworzona w 1990 placówka zajmowała się gromadzeniem i prezentowaniem dzieł polskich artystów powstałych po 1945. W bogatych zbiorach znajdują się obrazy m.in. Nowosielskiego, Brzozowskiego, Tchórzewskiego, Fangora i wielu innych wybitnych współczesnych twórców. W związku z wielkością kolekcji i brakiem wystarczających powierzchni wystawienniczych w 2005 utworzono MCSW „Elektrownia”, któremu przekazano w depozyt zbiory sztuki współczesnej będące własnością Muzeum im. Jacka Malczewskiego w Radomiu. W Domach Gąski i Esterki planowane jest urządzenie ekspozycji pt. "Muzeum historii Radomia".
Siedziba.
Pierwszym miejscem gdzie prezentowano zbiory radomskiego muzeum była sala w gmachu Starostwa Powiatowego, czyli w Pałacu Sandomierskim. W okresie międzywojennym muzeum często zmieniało siedzibę. Po dwóch latach przeniesiono zbiory do kamienicy Stefana Hempla. Następnie muzeum miało swą siedzibę w salach Wytwórni Broni.
W 1945 placówkę ulokowano w znacjonalizowanym budynku Banku Handlowego przy ulicy Piłsudskiego 12. Od 1976 roku główną siedzibą instytucji jest gmach dawnego Kolegium oo. Pijarów, usytuowany przy radomskim Rynku.
Budynek został wzniesiony w latach 1734–56 według projektu Antonio Solariego – kierownika przebudowy Zamku Królewskiego w Warszawie w okresie panowania Augusta III Sasa. W latach 1818–20 gmach Solariego uzupełniono o nowe skrzydło, którego najbardziej charakterystycznym elementem jest usytuowana od strony Rynku siedemnastoosiowa fasada ozdobiona czterokolumnowym portykiem toskańskim utrzymanym w wielkim porządku. Od strony ulicy Wałowej, przy skrzyżowaniu z dawnym traktem krakowskim, w budynek wkomponowane są dawne mury obronne z czasu panowania Kazimierza Wielkiego (fragment blankowanego muru, jedna baszta oraz relikty jednej z trzech bram wjazdowych Nowego Radomia, zw. iłżecką lub krakowską).

</doc>
<doc id="1370530" url="https://pl.wikipedia.org/wiki?curid=1370530" title="Fire (album Marka Bilińskiego)">
Fire (album Marka Bilińskiego)

Fire – szósty album polskiego muzyka i kompozytora, Marka Bilińskiego, wydany 31 marca 2008.
Płyta zawiera 9 kompozycji, od elektronicznych brzmień, których źródeł należy szukać w rocku progresywnym do przestrzennych, lirycznych dźwięków fortepianu.

</doc>
<doc id="1370531" url="https://pl.wikipedia.org/wiki?curid=1370531" title="Album polski">
Album polski

Album polski – polski film obyczajowy z roku 1970 w reżyserii Jana Rybkowskiego. Autorem scenariusza jest Ryszard Frelek. Film ten składa się z dwu części "Anna" oraz "Maria". Nagrodę Ministra Obrony Narodowej I stopnia w r. 1970 otrzymali Jan Rybkowski za reżyserię, Ryszard Frelek za scenariusz i Witold Sobociński za zdjęcia.
O filmie.
Anna, studentka dziennikarstwa (Barbara Brylska), i Tomek, student Politechniki (Andrzej Seweryn), spotykają się na wędrówce w czasie wakacji. Oboje dobrze znają stare zdjęcie pochodzące z czasopisma frontowego z 1945 roku, na którym widnieją żołnierze. W ich grupce znajduje się ojciec Tomka, Piotr (Jan Machulski). Dla matki Anny – Marii (również rola B. Brylskiej), fotografia ta jest cenną pamiątką. Anna postanawia dowiedzieć się, kim są inni bohaterowie tego zdjęcia, a potem zrobić reportaż o ich losach wojennych i obecnej sytuacji. Wkrótce okazuje się, że ojciec Tomka i matka Anny byli kiedyś parą.
Obsada.
oraz:

</doc>
<doc id="1370532" url="https://pl.wikipedia.org/wiki?curid=1370532" title="Brandy Alexander">
Brandy Alexander

Brandy Alexander - jeden z najsłynniejszych koktajli. 
Alexander może być podany na zakończenie uroczystego obiadu, do kawy jako kremowy digestif lub też koktajlowym party jako pierwszy drink, aby zawarta w nim śmietana chroniła żołądek przed kolejnymi dawkami alkoholu. Oryginalna formuła przewidywała raczej gin niż brandy, a także słodką śmietanę, ale podany niżej przepis jest podobno najlepszy ze wszystkich wariantów.
Sposób przygotowania:
Wymieszać energicznie składniki w shakerze z lodem i przecedzić do kieliszka koktajlowego. Utrzeć trochę gałki muszkatołowej nad drinkiem lub posypać mieloną. Gałkę można zastąpić gorzką czekoladą.

</doc>
<doc id="1370534" url="https://pl.wikipedia.org/wiki?curid=1370534" title="Francisco Antonio Varallo">
Francisco Antonio Varallo



</doc>
<doc id="1370535" url="https://pl.wikipedia.org/wiki?curid=1370535" title="Zespół złego wchłaniania">
Zespół złego wchłaniania

Zespół złego wchłaniania – stan wynikający z nieprawidłowości w trawieniu i wchłanianiu składników odżywczych z przewodu pokarmowego. 
Upośledzenie wchłaniania może dotyczyć jednego lub wielu składników odżywczych w zależności od nieprawidłowości. Może to prowadzić do niedożywienia i różnych rodzajów niedokrwistości. 
Niektórzy preferują podział zespołu złego wchłaniania na trzy podstawowe kategorie: 
Przyczyny.
Związane z czynnikami infekcyjnymi
Związane z nieprawidłowościami błony śluzowej
Związane z zaburzeniami procesu trawienia
Związane z wadami strukturalnymi 
Związane z niedoborami enzymów
Związane z innymi chorobami układowymi zajmującymi przewód pokarmowy

</doc>
<doc id="1370536" url="https://pl.wikipedia.org/wiki?curid=1370536" title="Zespoły złego wchłaniania">
Zespoły złego wchłaniania



</doc>
<doc id="1370538" url="https://pl.wikipedia.org/wiki?curid=1370538" title="Formuła Polonia">
Formuła Polonia

Formuła Polonia – formuła auta wyścigowego. Została wprowadzona w 1971 roku w Polsce. Rozgrywano w niej mistrzostwa Polski. Pojazdy Formuły Polonia powstały na bazie podzespołów Fiata 125p. Posiadały silnik o pojemności 1300 cm³ i mocy około 70 KM oraz zazwyczaj znacznie zmodyfikowaną skrzynię biegów z Dacii 1300 (często była to tylko obudowa tej skrzyni biegów lecz zupełnie inne tryby) i ogumienie polskiej produkcji. Masa pojazdu to około 450 kg.

</doc>
<doc id="1370539" url="https://pl.wikipedia.org/wiki?curid=1370539" title="Książę Nicości">
Książę Nicości

Książę Nicości jest serią fantasy napisaną przez Kanadyjczyka Richarda Scotta Bakkera, opowiadającą o losach Anasûrimbora Kellhusa, błyskotliwego wojownika-mnicha. Kellhus odznacza się niezwykłymi mocami przewidywania i perswazji, które pochodzą ze spokoju umysłu i głębokiego zrozumienia świata.
Elementem wyróżniającym serię "Księcia Nicości" spośród jej podobnych jest fakt, że filozofii została przypisana bardzo istotna rola. Fabuła, postacie, otoczenie i metafizyka "Księcia Nicości" są powiązane z filozofią, charakterystyczną dla serii.
Bakker wspomniał, że wpływ na trylogię miały prace Tolkiena i Franka Herberta.
Świat.
Akcja Księcia Ciemności ma miejsce na fikcyjnym kontynencie Eärwa, oddzielonym od innego kontynentu (który pojawia się jedynie jako wzmianka) o nazwie Eänna. Bakker bazował na wielu kulturach, jako inspiracji (np: hellenistyczna Grecja, Scytia, Bliski Wschód, Cesarstwo bizantyjskie, kilka innych kultur europejskich) i stworzył świat brutalny i mroczny. Tło jest bardzo rozległe i nawiązuje w wyraźny sposób do czasów pierwszej krucjaty.

</doc>
<doc id="1370546" url="https://pl.wikipedia.org/wiki?curid=1370546" title="Mieżańce (Litwa)">
Mieżańce (Litwa)

Mieżańce (lit. "Miežionys") − wieś na Litwie, zlokalizowana w rejonie wileńskim, licząca 110 mieszkańców.

</doc>
<doc id="1370549" url="https://pl.wikipedia.org/wiki?curid=1370549" title="Piotr Skórzyński">
Piotr Skórzyński

Piotr Skórzyński (ur. 11 stycznia 1952 w Warszawie, zm. 3 czerwca 2008 tamże) – polski publicysta, poeta, krytyk i eseista, działacz opozycji politycznej w PRL. Publikował też pod pseudonimem Krzysztof Raszyński. Syn Zygmunta Skórzyńskiego, brat Jana Skórzyńskiego, dziennikarza. Mąż rzeźbiarki Joanny Waliszewskiej. Studiował filozofię, socjologię i polonistykę.
Życiorys.
W latach 70. pracował w Redakcji Literackiej Polskiego Radia, w którym tworzył audycje literacko-artystyczne. Był autorem kilku scenariuszy do filmów krótkometrażowych (1979-1980).
Był działaczem w Regionie Mazowsze „Solidarności”, po 13 grudnia 1981 r. został internowany w więzieniu w Białołęce, gdzie był więziony do maja 1982 r. Później był nadawcą podziemnego radia „Solidarność” i pisał w podziemnej prasie. W podziemiu opublikował też pod nazwiskiem swoją powieść "Jeśli będziesz ptakiem" (1988).
Autor kilkuset tekstów zamieszczonych m.in. w paryskiej „Kulturze”, w tygodniku „Ład”. Po 1989 r. współpracował m.in. z „Tygodnikiem „Solidarność” (był kierownikiem działu kultury), „Nowym Światem”, „Naszą Polską”, „Głosem”, „Gazetą Polską”, miesięcznikami i kwartalnikami „Arcanami”, „Arkusz”, „Akcent”, „Więź”, „Ethos”, „Forum Akademickie”, „Kultura”, „Literatura”, „Magazyn Literacki”, „Nowe Książki”, „Odra”, „Opcja na Prawo”, „Powściągliwość i Praca”, „W Drodze”, „Przegląd Polityczny”, „Fronda”, „Gwiazda Polarna”, „Nowe Państwo”, „Opcje”, „Topos”, „Tradycja”, „Tygiel Kultury”, „Tytuł”. Publikował również w „Rzeczpospolitej”.
Był członkiem Zarządu Fundacji Radia Solidarność.
Popełnił samobójstwo 3 czerwca 2008 r. w Warszawie, jego zwłoki odnaleziono dwa dni później. W pozostawionym liście, adresowanym do żony, napisał, że „nie godzi się na nikczemnienie świata. I już tylko tyle może zrobić, żeby w nim nie być”. Ostatnie jego teksty, opublikowany w „Rzeczpospolitej” "Porucznika Rawicza definicja człowieczeństwa" i w „Naszej Polsce” "Refleksy" ukazały się już po jego śmierci. W rękopisie pozostała jego książka "Intelektualna historia „zimnej wojny”", która w 2011 roku została staraniem żony autora wydana przez "Bibliotekę Glaukopisu".

</doc>
<doc id="1370551" url="https://pl.wikipedia.org/wiki?curid=1370551" title="Formuła Easter">
Formuła Easter

Formuła Easter (także "Formuła Wostok") – formuła samochodu wyścigowego rozgrywana w krajach bloku wschodniego. Została wprowadzona w roku 1971. Rozgrywano w niej Puchar Pokoju i Przyjaźni. Regulamin formuły zezwalał na używanie silników o pojemności do 1300 cm³.

</doc>
<doc id="1370555" url="https://pl.wikipedia.org/wiki?curid=1370555" title="Verónica Forqué">
Verónica Forqué

Verónica Forqué (ur. 1 grudnia 1955 w Madrycie, zm. 13 grudnia 2021 w Madrycie) – hiszpańska aktorka filmowa i telewizyjna. Córka reżysera i producenta José María Forqué, siostra reżysera Álvaro Forqué i pisarki Carmen Vázquez-Vigo.
Zmarła w Madrycie najprawdopodobniej w wyniku samobójstwa.

</doc>
<doc id="1370556" url="https://pl.wikipedia.org/wiki?curid=1370556" title="Park stanowy Chain O'Lakes (Illinois)">
Park stanowy Chain O'Lakes (Illinois)

Park stanowy Chain O'Lakes (ang. "Chain O'Lakes State Park") to park stanowy w hrabstwach Lake i McHenry w północno-wschodniej części amerykańskiego stanu Illinois. Został ustanowiony w 1945 roku i zajmuje powierzchnię 2 793 akrów (11,30 km²).
Park położony jest niecałe 100 km na północ od Chicago, nieco ponad 30 kilometrów na zachód od brzegów jeziora Michigan i około 6 kilometrów na południe od granicy stanów Illinois i Wisconsin. Leży w bezpośrednim sąsiedztwie największego skupiska naturalnych jezior w stanie Illinois i jest popularnym miejscem uprawiania sportów wodnych. Park graniczy z trzema naturalnymi jeziorami, Grass, Marie i Nippersink. Przepływa przez niego również rzeka Fox River, która zapewnia dostęp do kolejnych siedmiu naturalnych zbiorników wodnych, Bluff, Fox, Pistakee, Channel, Petite, Catherine i Redhead.

</doc>
<doc id="1370560" url="https://pl.wikipedia.org/wiki?curid=1370560" title="Park stanowy Chain O'Lakes">
Park stanowy Chain O'Lakes



</doc>
<doc id="1370563" url="https://pl.wikipedia.org/wiki?curid=1370563" title="Rezerwat przyrody Przysiecz">
Rezerwat przyrody Przysiecz

Rezerwat przyrody „Przysiecz” – leśny rezerwat przyrody położony na terenie gminy Prószków w powiecie opolskim, w granicach Obszaru Chronionego Krajobrazu Bory Niemodlińskie. Powstał na mocy zarządzenia Ministra Leśnictwa i Przemysłu Drzewnego z dnia 4 lutego 1958 roku. Zajmuje powierzchnię 3,02 ha (akt powołujący podawał 3,10 ha). W rezerwacie przedmiotem ochrony jest pozostałość starodrzewia modrzewia sudeckiego.
Obszar rezerwatu porasta różnogatunkowy drzewostan składający się z modrzewia sudeckiego, dębu, graba, sosny, jawora oraz sporadycznie jodły. W warstwie runa występuje między innymi przytulia okrągłolistna, borówka czarna, kosmatka owłosiona, perłówka zwisła, naparstnica zwyczajna, buławnik wielkokwiatowy. W sumie na terenie rezerwatu zarejestrowano 122 gatunki roślin naczyniowych, 36 gatunków mchów, 15 gatunków śluzowców, 14 gatunków wątrobowców. Na terenie rezerwatu rejestrowane są duże ssaki łowne – dzik, jeleń. W ostatnich latach na terenie rezerwatu rejestrowane są niekorzystne zmiany – 200-letnie obecnie modrzewie wchodzą w okres schyłkowej produktywności i niewielkie są szanse na samoodnawianie się ich populacji na tym obszarze.
Rezerwat znajduje się na gruntach Nadleśnictwa Prószków. Nadzór sprawuje Regionalny Dyrektor Ochrony Środowiska w Opolu. Na mocy obowiązującego planu ochrony ustanowionego w 2018 roku, obszar rezerwatu objęty jest ochroną ścisłą.
Wzdłuż południowo-wschodniej granicy rezerwatu przebiega leśna ścieżka edukacyjna Nadleśnictwa Prószków.

</doc>
<doc id="1370565" url="https://pl.wikipedia.org/wiki?curid=1370565" title="Sensai Nagayo">
Sensai Nagayo

 – japoński lekarz i mąż stanu działający w okresie Meiji.
Nagayo urodził się w rodzinie z tradycjami lekarskimi. Studiował "rangaku" (dosł. naukę holenderską, w szerokim znaczeniu naukę Zachodu) u Kōana Ogaty w Osace. Następnie uczył się medycyny w Nagasaki, gdzie łączył wiedzę medyczną Wschodu i Zachodu jako asystent Johannesa Lijdiusa Catharinusa Pompego van Meerdervoorta.
Po restauracji Meiji Nagayo został wybrany do tzw. misji Iwakury. Była to dyplomatyczna podróż delegacji polityków i naukowców do Stanów Zjednoczonych i Europy w latach 1871–1873. Był pod szczególnym wrażeniem nowoczesnych praktyk lekarskich w Niemczech i Holandii.
Po powrocie do Japonii założył Biuro ds. Medycznych (które później stało się Ministerstwem Zdrowia, Pracy i Opieki Społecznej), początkowo podlegające Ministerstwu Edukacji, a później Radzie Ministrów. Ogłosił ustawę o szczepieniach, kompleksowe prawo medyczne i stworzył Tokijską Szkołę Medyczną (Tōkyō Igakkō), która później została dołączona do Cesarskiego Uniwersytetu Tokijskiego.
Nagayo był członkiem parlamentu z rangą "danshaku" (barona).
Nagayo założył szpital dla chorych na gruźlicę w Kamakurze oraz spopularyzował to miasto jako uzdrowisko.

</doc>
<doc id="1370568" url="https://pl.wikipedia.org/wiki?curid=1370568" title="Franciszek Mikrut">
Franciszek Mikrut

Franciszek Mikrut (ur. 10 stycznia 1912 w Wiewiórce, zm. 1 maja 2007) – polski lekkoatleta specjalizujący się w rzucie oszczepem.
Reprezentant Sokoła Koronowo (1927-31), Warty Poznań (1932-34), Sokoła Bydgoszcz (1935-38), Sokoła Gdynia (1939). Jego pełny i właściwy rozwój został jednak zahamowany w następstwie silnej kontuzji ręki, doznanej w okresie przynależności do KS Warta Poznań. 
Startował również po drugiej wojnie światowej w klubach: HKS Bydgoszcz (1945-47), Gwardia Bydgoszcz (1949-51) oraz Unia Świecie (1954). 
Dwukrotny mistrz Polski (1931 i 1939), trzykrotny wicemistrz (1932, 1938 i 1946), a także brązowy medalista z 1945. Trzykrotny rekordzista Polski w rzucie oszczepem. W 1931 roku zajął 5 miejsce w corocznym plebiscycie „Przeglądu Sportowego”. Rekord życiowy: 63,27 m (Gdynia, 25 czerwca 1939 r.).
Jedenastokrotny reprezentant Polski w meczach międzypaństwowych w latach 1930-38. W 1931 r. w meczu Polska-Węgry był drugi z wynikiem 59,16 m (rekord Polski). Odniósł zwycięstwo w spotkaniu Polska-Włochy z wynikiem 60,22 m (rekord Polski). W 1938 r. w meczu Niemcy-Polska był trzeci z wynikiem 57,41 m, a drugi w meczu Rumunia-Polska z wynikiem 59,81 m. Zwyciężył w meczu Polska-Francja z wynikiem 61,12 m.
Po drugiej wojnie światowej organizator sportowy, a następnie działacz i instruktor w Harcerskim Klubie Sportowym i LZS. Po zakończeniu kariery był trenerem i wytwórcą sprzętu sportowego.
Jego bracia Władysław i Albin także byli znanymi oszczepnikami. Bracia Mikrut (Franciszek, Władysław i Albin) byli lekkoatletami osiągającymi liczne sukcesy. By uczcić ich pamięć nadano hali widowiskowo-sportowej w Koronowie imię Braci Mikrutów. Co roku w Koronowie odbywają się również biegi im. Braci Mikrutów.

</doc>
<doc id="1370569" url="https://pl.wikipedia.org/wiki?curid=1370569" title="Saksofon barytonowy">
Saksofon barytonowy

Saksofon barytonowy, zaklasyfikowany do instrumentów dętych drewnianych, (aerofonów piszczałkowych) często zwany (głównie w krajach anglojęzycznych) „bari sax”, często natomiast po prostu „baryton” (nie należy mylić z sakshornem barytonowym), jest jednym z największych i najniżej strojonych saksofonów. 
Dane techniczne.
Saksofon barytonowy należy do grupy aerofonów stroikowych o pojedynczym stroiku. Instrument ten we współczesnych czasach buduje się w stroju Es (do lat 20. XX wieku budowane były także saksofony barytonowe w stroju F, przeznaczone do użytku w muzyce symfonicznej). Brzmi on zatem o oktawę i sekstę niżej od swojego zapisu nutowego oraz o oktawę niżej od saksofonu altowego. Pomimo niskiego brzmienia zapisuje się go zawsze w kluczu wiolinowym, aby zachować jedność zapisu z innymi rodzajami saksofonów.
Saksofon barytonowy jest instrumentem dużych rozmiarów. Jego wysokość wynosi średnio ok. 108 cm, natomiast masa ok. 6,5 kg. Jest zatem cięższy oraz większy od innych, wyżej strojonych rodzajów saksofonu. Rozmiary oraz waga czynią ten instrument użytecznym w orkiestrach marszowych oraz dętych właściwie tylko przy zastosowaniu przez grającego specjalnych szelek podtrzymujących instrument i rozkładających równomiernie jego ciężar (do mniejszych saksofonów wystarczy zastosowanie odpowiedniego paska, który podtrzymuje instrument wiszący na szyi grającego).
Aplikatura we wszystkich rodzajach saksofonów jest niemal taka sama. Saksofony barytonowe często są budowane z dodatkową klapą niskiego A (pozostałe rodzaje saksofonów budowane są w skali do niskiego B, i rzadko odstępuje się od tej zasady, tylko czasami w przypadku saksofonów altowych lub basowych), a spotyka się także instrumenty, których skala sięga do wysokiego G.Wymaga to dodatkowej klapki dźwiękowej.
Historia.
Został wynaleziony przez Adolfa Saxa w 1840 roku, i zbudowany jako pierwszy spośród całej rodziny saksofonów. Saksofon barytonowy odróżnia się od mniejszych rodzajów saksofonu przez dodatkowe zawinięcie kanału instrumentu w górnej jego części, blisko ustnika. Podobne, lecz większe zawinięcie ma saksofon basowy.
Zastosowanie w muzyce symfonicznej.
Saksofon barytonowy jest stosowany w muzyce symfonicznej (zwykle jako jeden z głosów kwartetu saksofonowego). Ma to jednak miejsce nieczęsto. Przykładami zastosowania tego instrumentu w muzyce symfonicznej mogą być: skomponowana w latach 1902-1903 "Symfonia domestica" Richarda Straussa, powstała w latach 1914-1916 muzyka do baletu "Drewniany książę" Béli Bartóka, "Symfonia Nr 4" Charlesa Ivesa (komponowana w latach 1912-1918), czy "Amerykanin w Paryżu" (napisany w 1928 roku) oraz "Błękitna rapsodia" (skomponowana w roku 1924) George Gershwina.
Zastosowanie w muzyce jazzowej.
W muzyce jazzowej saksofon barytonowy jest instrumentem stosowanym. O ile niewielu saksofonistów klasycznych gra na tym instrumencie, o tyle w świecie jazzu jest wielu instrumentalistów używających saksofonu barytonowego. Pierwszym szerzej znanym saksofonistą jazzowym grającym na tym instrumencie był Harry Carney, który należał do big bandu prowadzonego przez Duke’a Ellingona.
Era Bebopu, to okres, w którym saksofon staje się eksponowanym instrumentem solowym. Tak też jest w przypadku saksofonu barytonowego. Od połowy lat 40. zaczyna swą działalność muzyczną Serge Chaloff. Następnie na początku lat 50. pojawiają się takie talenty muzyczne, jak Gerry Mulligan, czy Pepper Adams. Dwaj ostatni będą działać przez następne kilkadziesiąt lat stawiając fundament pod współczesną szkołę jazzowej gry na saksofonie barytonowym (Serge Chaloff zmarł przedwcześnie w 1956 roku).
Następne pokolenie saksofonistów barytonowych reprezentują takie nazwiska, jak choćby James Carter, Nick Brignola, Gary Smulyan, Ronnie Cuber, John Surman, Howard Johnson. Reprezentują oni różne kierunki jazzu współczesnego.

</doc>
<doc id="1370573" url="https://pl.wikipedia.org/wiki?curid=1370573" title="Władysław Mikrut">
Władysław Mikrut

Władysław Mikrut (ur. 12 lutego 1908 w Wiewiórce, zm. 1 kwietnia 1991 w Dobrczu) – polski lekkoatleta specjalizujący się w rzucie oszczepem.
Życiorys.
Reprezentant Sokoła Koronowo (1927-30) oraz Sokoła Bydgoszcz (1931-39). 
Pięciokrotnie stawał na podium mistrzostw Polski seniorów zdobywając złoto w 1930 roku, srebro w 1933 oraz brąz w 1931, 1932 i 1935 roku. 
W latach 1929 – 1933 dziesięć razy bronił barw narodowych w meczach międzypaństwowych. 1929 r. Polska-Czechosłowacja, 1930 r. Włochy-Polska - drugie miejsce z wynikiem 57,46 m, 1933 r. Polska-Czechosłowacja - trzecie miejsce z wynikiem 58,19 m, Polska-Węgry w Katowicach - drugie miejsce wynikiem 59,22 m i drugie miejsce w meczu Polska-Belgia wynikiem 57,45 m. W 1935 r. ustanowił rekord Pomorza wynikiem 63,20 m.
W 1930 i 1932 trzykrotnie poprawiał rekord Polski. Rekordy życiowe: rzut oszczepem – 65,14 (24 lipca 1932, Poznań); skok o tyczce – 3,30 (15 września 1929, Bydgoszcz). Powołany do kadry narodowej na Igrzyska Olimpijskie w Berlinie w 1936 r. Niestety na dwa tygodnie przed zawodami doznaje kontuzji łokcia i w konsekwencji nie bierze w nich udziału. 
W okresie drugiej wojny światowej, walczył w kampanii wrześniowej w 66 Kaszubskim Pułku Piechoty im. Marszałka Józefa Piłsudskiego (66 pp), dostał się do niewoli, skąd zbiegł. Ukrywał się w Wiewiórce koło Dębicy. Tu zostaje żołnierzem ZWZ-AK wraz z synem hrabiego Łubieńskiego.
Brat oszczepników Albina i Franciszka. Bracia Franciszek, Władysław i Albin Mikrutowie byli lekkoatletami osiągającymi liczne sukcesy. By uczcić ich pamięć nadano hali widowiskowo-sportowej w Koronowie imię Braci Mikrutów. Co roku w Koronowie odbywają się również biegi im. Braci Mikrutów.

</doc>
<doc id="1370574" url="https://pl.wikipedia.org/wiki?curid=1370574" title="Mihails Zemļinskis">
Mihails Zemļinskis

Mihails Zemļinskis (ur. 21 grudnia 1969 w Rydze) – łotewski piłkarz grający na pozycji środkowego obrońcy.
Kariera klubowa.
Zemļinskis swoją karierę piłkarską rozpoczął w klubie Zvezda Venstpils. W 1991 roku wyjechał do węgierskiego Budapesti Vasutas, gdzie spędził jednak tylko jeden sezon. W 1992 roku wrócił do ojczyzny i zaczął występować w najbardziej utytułowanym klubie w kraju, Skonto Ryga. Przez lata był podstawowym zawodnikiem Skonto, a swój pierwszy sukces osiągnął już w 1993 roku, kiedy to zdobył mistrzostwo Łotwy. Z kolei w latach 1994–1997 powtórzył jeszcze czterokrotnie ten sukces. W 1995 i 1997 roku zdobywał także Puchar Łotwy. W sezonie 1997/1998 Mihalis występował w izraelskim Hapoelu Kefar Sawa, ale po rozegraniu 17 spotkań wrócił do Skonto. W latach 1999–2004 zdobył kolejne tytuły mistrza kraju, a w latach 2000–2002 tamtejszy puchar. W 2005 roku zakończył piłkarską karierę, a w barwach Skonto wystąpił 252 razy i zdobył 57 goli.
Kariera reprezentacyjna.
W reprezentacji Łotwy Zemļinskis zadebiutował 8 kwietnia 1992 roku w przegranym 0:2 towarzyskim spotkaniu z Rumunią. Przez lata był podstawowym zawodnikiem zespołu. W 2004 roku został powołany przez Aleksandrsa Starkovsa do kadry na Euro 2004. Tam zagrał we wszystkich trzech spotkaniach: przegranych 1:2 z Czechami i 0:3 z Holandią oraz zremisowanym 0:0 z Niemcami. W październiku 2004 wystąpił po raz setny w kadrze narodowej – Łotysze zremisowali 2:2 z Estonią. Ogółem do 2005 roku Zemļinskis wystąpił w 105 meczach drużyny Łotwy i zdobył w nich 12 goli.
Działalność polityczna.
Od 2006 pozostaje członkiem Centrum Zgody.

</doc>
<doc id="1370575" url="https://pl.wikipedia.org/wiki?curid=1370575" title="Mihails Zemlinskis">
Mihails Zemlinskis



</doc>
<doc id="1370576" url="https://pl.wikipedia.org/wiki?curid=1370576" title="Rezerwat przyrody Kokorycz">
Rezerwat przyrody Kokorycz

Rezerwat przyrody „Kokorycz” – rezerwat leśny o powierzchni 44,28 ha w granicach gminy Grodków w powiecie brzeskim. Powstał na mocy rozporządzenia wojewody opolskiego z dnia 21 stycznia 2000 roku. Rezerwat położony jest na zachodnim brzegu Nysy Kłodzkiej. Wraz z położonym 1,3 km na południe rezerwatem „Dębina” obejmuje dobrze zachowane fragmenty grądów (objęte również ochroną na większej powierzchni w ramach obszaru siedliskowego sieci Natura 2000 „Opolska Dolina Nysy Kłodzkiej”).
Drzewostan rezerwatu tworzy 120-letni las dębowy z domieszką lipy, grabu i klonu. Ważnym elementem rezerwatu są rosnące w nim rzadkie rośliny runa. Występują tu między innymi objęte ochroną gatunkową geofity: śnieżyczka przebiśnieg, pierwiosnek wyniosły, kokorycz pusta oraz czosnek niedźwiedzi. Teren rezerwatów jest też ostoją dla rzadkich, ale nie podlegających ochronie gatunkowej roślin, m.in. dziurawca kosmatego i kokoryczy wątłej. Łącznie na terenie rezerwatu stwierdzono 111 gatunków roślin naczyniowych.
Fauna rezerwatu została lepiej poznana jedynie w przypadku ptaków – zaobserwowano tu 47 ich gatunków. Wiele z nich to rzadkie ptaki dziuplaste związane ze starodrzewiem, takie jak siniak, dzięcioł zielonosiwy, dzięcioł czarny, dzięcioł średni i muchołówka białoszyja. Nad Nysą Kłodzką występują: zimorodek i sieweczka rzeczna. Teriofauna i entomofauna rezerwatu została jak dotąd poznana fragmentarycznie – obserwowano tu wydrę i żerujące nietoperze.
Rezerwat leży na terenie leśnictwa Głębocko w Nadleśnictwie Tułowice. Nadzór sprawuje Regionalny Dyrektor Ochrony Środowiska w Opolu. Na mocy obowiązującego planu ochrony ustanowionego w 2014 roku, obszar rezerwatu objęty jest ochroną czynną.
Na przeciwległym brzegu Nysy Kłodzkiej w odległości niespełna 0,5 km znajduje się użytek ekologiczny „Iglica” powołany dla ochrony miejsca rozrodu i całorocznego przebywania rzadkiej ważki iglicy małej.
Do rezerwatu można dotrzeć drogą asfaltową od strony miejscowości Głębocko. Niewielka zatoczka (parking dla kilku samochodów) znajduje się przy granicy rezerwatu. Przez teren rezerwatu biegnie droga wyłączona z ruchu samochodowego (atrakcyjna trasa rowerowa). Rezerwat najpiękniej prezentuje się w okresie wczesnowiosennym (marzec-kwiecień), kiedy masowo kwitną kolejne gatunki roślin runa.

</doc>
<doc id="1370578" url="https://pl.wikipedia.org/wiki?curid=1370578" title="Alchemik (film)">
Alchemik (film)

Alchemik – polski film fantasy, kostiumowy z 1988 roku w reżyserii Jacka Koprowicza i z jego scenariuszem. Z filmu tego powstał też serial telewizyjny "Alchemik Sendivius".
Opis fabuły.
Tytułowy bohater - alchemik Sendivius (Olgierd Łukaszewicz) przybywa na dwór księcia Fryderyka (Michał Bajor). Alchemik twierdzi, że potrafi uzyskać złoto z innych metali. Nikt nie chce w to uwierzyć. Otrzymuje od księcia szansę zademonstrowania tej umiejętności, jednak jeśli próba się nie powiedzie, ma zostać torturowany i stracony. Podczas transmutacji wydostają się szkodliwe opary, więc Sendivius prosi wszystkich obecnych o wyjście. Potem von Lotz (Michał Pawlicki) demonstruje wszystkim złoto. Jako nagrody Sendivius żąda od księcia uwolnienie więźnia - sędziwego alchemika Tomasza Setona (August Kowalczyk). Władca spełnia to życzenie, mianuje też Sendiviusa swym nadwornym alchemikiem. Jego poprzednik - von Lotz - nie może pogodzić się z utratą stanowiska, postanawia więc udowodnić, że Sendivius jest zwykłym oszustem. Odkrywa prawdę, jednak Sendiviusowi udaje się uciec.
Tymczasem alchemik usiłuje dowiedzieć się od Setona, jak naprawdę można uzyskać złoto z metalu nieszlachetnego. Sędziwy Seton jednak ma jedynie przedśmiertne majaki. Sendivius z kolei jest śledzony przez von Rumpfa (Marek Obertyn). Okazuje się też, że główny bohater pragnie poznać tajemnicę transmutacji, ponieważ żąda tego od niego książę Kiejstut (Jerzy Nowak), przetrzymując jako zakładników żonę i syna Sendiviusa. Dostaje od niego jeszcze jedną szansę - musi dowiedzieć się prawdy o transmutacji od żony Setona, wyznawczyni Szatana Teresy (Joanna Szczepkowska). Jego śladem podąża stale von Rumpf.
Obsada.
oraz:

</doc>
<doc id="1370580" url="https://pl.wikipedia.org/wiki?curid=1370580" title="Mieczysław Bagiński">
Mieczysław Bagiński

Mieczysław Bagiński (ur. 15 sierpnia 1944 w Konieckach Małych) – polski polityk i pedagog, samorządowiec, w latach 1994–1997 wojewoda łomżyński.
Życiorys.
Ukończył szkołę średnią w Grajewie. Uzyskał wykształcenie wyższe pedagogiczne ze specjalizacją w nauczaniu historii, następnie kształcił się w zakresie nauk przyrodniczych. Przez kilkanaście lat zatrudniony jako pedagog, od 1963 był nauczycielem w szkole Klimaszewnicy i w innych placówkach. Następnie rozpoczął pracę w administracji publicznej. W latach 1992–1994 pełnił funkcję wicewojewody łomżyńskiego, następnie do 1997 sprawował urząd wojewody.
Od 1963 działał w ZSL, później wstąpił do Polskiego Stronnictwa Ludowego. Z listy tej partii w 1998 został radnym sejmiku podlaskiego I kadencji. Skutecznie ubiegał się o reelekcję w 2002, 2006 i w przedterminowych wyborach w 2007, po których objął stanowisko przewodniczącego sejmiku. W 2010 i w 2014 utrzymywał mandat na kolejne kadencje. W 2018 nie ubiegał się o reelekcję.
Z ramienia PSL bez powodzenia kandydował w 1997, 2003, 2007, 2011, 2015 i 2016 do Senatu, w 2005 do Sejmu oraz w 2009 do Parlamentu Europejskiego.
Autor książek dotyczących historii regionalnej.
Odznaczenia.
Odznaczony m.in. Krzyżem Kawalerskim (1999) i Oficerskim (2010) Orderu Odrodzenia Polski. W 2014 otrzymał odznakę honorową „Za Zasługi dla Ochrony Środowiska i Gospodarki Wodnej”.

</doc>
<doc id="1370583" url="https://pl.wikipedia.org/wiki?curid=1370583" title="Przemysław Ereński">
Przemysław Ereński

Przemysław Ereński (ur. 7 marca 1934 w Wielichowie) – polski szachista.
Kariera szachowa.
Na przełomie lat 60. i 70. XX wieku należał do czołówki polskich szachistów w grze błyskawicznej, trzykrotnie zdobywając medale indywidualnych mistrzostw Polski: srebrny (Kraków 1969) oraz dwa brązowe (Bydgoszcz 1971 i Łódź 1974). Jest ośmiokrotnym medalistą drużynowych mistrzostw Polski w szachach błyskawicznych, w tym złotym (Lubliniec 1972). W barwach klubu "Pocztowiec" Poznań zdobył również dwa brązowe medale drużynowych mistrzostw Polski (Wrocław 1969, Wisła 1971).
Czterokrotny medalista Mistrzostw Polski Lekarzy: złoty (2007), srebrny (2011) oraz dwukrotnie brązowy (2006, 2008).
Życie prywatne.
Jest starszym bratem pierwszej polskiej arcymistrzyni, Hanny Ereńskiej-Barlo.

</doc>
<doc id="1370592" url="https://pl.wikipedia.org/wiki?curid=1370592" title="Wissa">
Wissa

Wissa – rzeka, prawy dopływ Biebrzy o długości 51,6 km.
Płynie w województwie podlaskim na terenie gmin Radziłów, Wąsosz, Szczuczyn. Większymi dopływami Wissy są: Matlak i Przytulanka.

</doc>
<doc id="1370596" url="https://pl.wikipedia.org/wiki?curid=1370596" title="Droga wojewódzka nr 155">
Droga wojewódzka nr 155

Droga wojewódzka nr 155 (DW155) – droga wojewódzka w województwie lubuskim o długości 5 km. Arteria łączy wioskę Pławin z drogą wojewódzką nr 156 w miejscowości Stare Kurowo.

</doc>
<doc id="1370597" url="https://pl.wikipedia.org/wiki?curid=1370597" title="Yvette Guilbert">
Yvette Guilbert

Yvette Guilbert (ur. 20 stycznia 1865 w Paryżu, zm. 3 lutego 1944 w Aix-en-Provence) – francuska piosenkarka kabaretowa oraz aktorka.
Życiorys.
Urodziła się w ubogiej rodzinie jako Emma Laure Esther Guilbert. Śpiewała już jako dziecko, ale w wieku 16 lat została modelką w domu handlowym Printemps. Tam została zauważona przez jednego z paryskich dziennikarzy. Wtedy zaczęła brać lekcje śpiewu, po których w 1886 rozpoczęła występy w niewielkich salach koncertowych oraz kabaretach. W 1888 roku zadebiutowała na deskach teatru Variette. Wówczas przeniosła się do teatru Eldorado, po czym występowała w Jardin de Paris, w końcu, po przeprowadzce w 1890 roku na Montmartre, zaczęła występować w kabarecie Moulin Rouge.
Na swoje występy Guilbert często ubierała się w długą żółtą sukienkę oraz czarne rękawiczki, które wkrótce stały się jej znakiem rozpoznawczym. Często występowała w tragediach opowiadających o miłości oraz biedocie paryskiej, z której ona sama się wywodziła. Łamiąc wszystkie dotychczasowe normy, tworzyła własne teksty liryczne, które stale udoskonalała. Dzięki własnemu stylowi śpiewania zyskała sobie rzesze fanów nie tylko we Francji. Odbyła trasę koncertową m.in. w Anglii oraz Stanach Zjednoczonych.
Była przyjaciółką oraz inspiracją Henri de Toulouse-Lautreca, który utrwalił jej wizerunek na kilku swoich obrazach.
Pomiędzy 1895 a 1896 rokiem Guilbert udała się w trasę koncertową po Niemczech oraz Stanach Zjednoczonych, występując w słynnej nowojorskiej sali koncertowej Carnegie Hall.
W 1902 roku Guilbert zajęła się pisaniem, wydała książkę opowiadającą o czasach belle époque. W 1932 roku za całokształt twórczości otrzymała Legię Honorową.
Zmarła w 1944 roku w wieku 79 lat. Została pochowana na cmentarzu Père-Lachaise w Paryżu.

</doc>
<doc id="1370598" url="https://pl.wikipedia.org/wiki?curid=1370598" title="Międzynarodowe Stowarzyszenie Pracowników">
Międzynarodowe Stowarzyszenie Pracowników

Międzynarodowe Stowarzyszenie Pracowników albo Międzynarodowe Stowarzyszenie Robotników (ang. International Workers' Association, IWA; hiszp. Asociación Internacional de los Trabajadores, AIT; stąd często używany skrót IWA-AIT) – międzynarodowa federacja zrzeszająca anarchosyndykalistyczne związki zawodowe.
Historia.
Nazwa nawiązuje do Międzynarodowego Stowarzyszenia Robotników - I Międzynarodówki, która rozpadła się w wyniku sporów między anarchistami i marksistami. Marksiści założyli kolejno II Międzynarodówkę i III Międzynarodówkę, natomiast anarchosyndykalistyczne IWA zostało założone w 1922 w Berlinie przez związki z Argentyny, Chile, Niemiec, Holandii, Włoch, Norwegii, Portugalii i Szwecji. Największy ówcześnie anarchosyndykalistyczny związek zawodowy, hiszpańska CNT, nie wziął udziału w konferencji, ponieważ delegaci zostali aresztowani w drodze na nią.
Po założeniu MSP przyjęto program mówiący o zniesieniu państwa i kapitalizmu oraz wprowadzeniu systemu ekonomicznego bezpaństwowego komunizmu, opartego na komunach oraz radach zakładowych i gminnych, zrzeszonych w federacjach na poziomie lokalnym, krajowym i międzynarodowym, składających się na samorządne społeczeństwo działające na zasadach oddolnego ekonomicznego planowania i wzajemnych porozumień.
W późniejszym czasie akces zgłaszały kolejne organizacje z Francji, Austrii, Danii, Belgii, Szwajcarii, Bułgarii, Polski (Związek Związków Zawodowych zgłosił akces w 1938, ale jego wstąpienie do Międzynarodówki, planowane na 1939, zostało uniemożliwione przez wybuch II wojny światowej) i Rumunii. Statut IWA przyjął również blok związków z USA, Kolumbii, Peru, Ekwadoru, Gwatemali, Kuby, Kostaryki i Salwadoru.
W Międzynarodowym Stowarzyszeniu Pracowników w szczytowym okresie jego rozwoju zrzeszonych było kilka milionów robotników; do największych związków zaliczała się hiszpańska Krajowa Konfederacja Pracy (CNT), włoski Unione Sindacale Italiana, argentyńska Federacion Obrera Regional Argentina, niemiecki Freie Arbeiter Union. Jednakże wiele z nich zostało zniszczonych lub poważnie osłabionych pod dojściu do władzy faszystów i nazistów w latach 30. oraz w czasie II wojny światowej. Organizacja zaczęła się odbudowywać dopiero na swoim VI zjeździe w 1951, ale popadła w kolejny kryzys w latach 60., który trwał aż do lat 80. W roku 1976, na XV zjeździe, reprezentowanych było tylko pięć sekcji, z czego dwa (CNT i związek bułgarski) działały na uchodźstwie. Na zjeździe w 1980 istniało już jednak 10, a w następnych latach przyłączały się kolejne związki, choć organizacja ucierpiała również w wyniku rozłamów (np. podziału w hiszpańskim ruchu anarchosyndykalistycznym na CNT i Confederación General del Trabajo; we francuskim na Confédération Nationale du Travail-AIT i Confédération Nationale du Travail-France).
W 2016 z organizacji zostały wykluczone CNT, Freie Arbeiterinnen- und Arbeiter-Union (FAU) oraz Unione Sindacale Italiana (USI). Te trzy organizacje, a także Robotnicy Przemysłowi Świata (IWW), ESE, FORA, Inicjatywa Pracownicza (IP).
Związki stowarzyszone obecnie w MSP.
„Przyjaciele MSP”:

</doc>
<doc id="1370599" url="https://pl.wikipedia.org/wiki?curid=1370599" title="Bror Östman">
Bror Östman

Bror Östman (ur. 10 października 1928 w Själevad, zm. 23 kwietnia 1992 w Örnsköldsvik) – szwedzki skoczek narciarski, uczestniczący w zawodach w latach 50. XX wieku. Brązowy medalista mistrzostw świata w Falun. Uczestnik igrzysk olimpijskich w 1952 i 1956.

</doc>
<doc id="1370601" url="https://pl.wikipedia.org/wiki?curid=1370601" title="Luís Manuel da Câmara">
Luís Manuel da Câmara

Dom Luís Manuel da Câmara, 3. hrabia Ribeira Grande (ur. 1685 w Lizbonie, zm. 1723) - był portugalskim dyplomatą.
Pochodził z rodu Gonçalves da Câmara i był synem José Rodrigo da Câmara. Luis został kapitanem wyspy São Miguel. Hrabią Ribeira Grande uczynił go monarcha portugalski.
W latach (1714-1721) był ambasadorem nadzwyczajnym w Paryżu. 26 marca 1714 akredytowany na ambasadora. 18 sierpnia 1715 roku dokonał uroczystego wjazdu do stolicy Francji. Żył tam w wielkim luksusie i ostentacji otoczony francuska bogatą szlachtą. Był najbogatszym z ówcześnie przebywających we Francji obcych posłów i ambasadorów. Towarzyszył mu spowiednik, dwóch sekretarzy, grupa szlachty portugalskiej, sześciu paziów, dwóch kamerdynerów, dwóch szwajcarów-szlachciców i innych, razem 24 ludzi. Nosił stroje z wszytymi diamentami. Jego zadaniem było ugruntowanie niedawno zawartego traktatu pokojowego między obu krajami i wzmocnić relacje handlowe między portugalską Brazylią a Francją. Był zainteresowany korzystaniem z francuskich ulepszeń w rolnictwie i stosowaniem ich w zacofanej pod tym względem Portugalii. 
11 marca 1711 roku poślubił Donnę Leonor Teresę Marię de Ataíde, córkę 9. hrabiego Atouguia. José da Câmara Teles (1712 - 1757) odziedziczył po Luísie Manuelu da Câmara tytuł hrabiowski. 

</doc>
<doc id="1370602" url="https://pl.wikipedia.org/wiki?curid=1370602" title="Alchemik Sendivius">
Alchemik Sendivius

Alchemik Sendivius – polski miniserial fantasy, kostiumowy, utworzony z filmu "Alchemik". Powstał w roku 1988, swą premierę w Telewizji Polskiej miał w 1991 r. na kanale TP 2 (obecnie TVP 2). Reżyserem i autorem scenariusza jest Jacek Koprowicz.
Tytułową rolę alchemika i mędrca Sendiviusa odtwarza Olgierd Łukaszewicz. W produkcji pojawiają się również m.in. tacy artyści, jak: Michał Bajor, Marek Obertyn, Joanna Szczepkowska, Michał Pawlicki, Jerzy Nowak, Henryk Machalica, Leon Niemczyk. Gościnnie w roli Trubadura występuje piosenkarz Ryszard Rynkowski.
Serial składa się z 4 ok. 45-minutowych odcinków.

</doc>
<doc id="1370603" url="https://pl.wikipedia.org/wiki?curid=1370603" title="Kent Johanssen">
Kent Johanssen

Kent Johanssen (ur. 30 czerwca 1970) – norweski skoczek narciarski, srebrny medalista mistrzostw świata w Val di Fiemme 1991 na skoczni normalnej. Najlepsze wyniki w Pucharze Świata odniósł w sezonie 1988/1989, kiedy zajął 21. miejsce w klasyfikacji generalnej.

</doc>
<doc id="1370604" url="https://pl.wikipedia.org/wiki?curid=1370604" title="FK Sewastopol">
FK Sewastopol

PFK Sewastopol (ukr. Т.о.в. Професійний футбольний клуб «Севастополь» м. Севастополь, "Sp.z o.o. Profesijnyj Futbolnyj Kłub "Sewastopol" m. Sewastopol", ros. "Профессиональный Футбольный Клуб «Севастополь»", krym. "PFK "Sevastopol"") – ukraiński klub piłkarski z siedzibą w Sewastopolu. Założony w lipcu 2002 roku. 26 czerwca 2014 został rozwiązany.
Występował w sezonie 2010/2011 oraz 2013/2014 w rozgrywkach ukraińskiej Premier-lihi.
Historia.
Chronologia nazw: 
Do sezonu 2001/02 Sewastopol reprezentował klub Czajka Sewastopol, który miał duże problemy finansowe i występował bardzo źle. Zajął ostatnie miejsce w Drugiej Lidze i został pozbawiony statusu profesjonalnego.
W lipcu 2002 roku został zarejestrowany nowy klub "PFK Sewastopol" i zgłoszony do rozgrywek w Drugiej Lidze od sezonu 2002/03. Prezesem klubu został Ołeksandr Krasylnykow - prezes "KrymNaftoSerwisu", który rozliczył wszystkie zadłużenia i rozwiązał problemy finansowe klubu. Zaproszony nowy znany trener Wałerij Petrow oraz znani i doświadczeni piłkarze, m.in. Serhij Łeżencew, Andrij Oparin, Ołeksandr Kundenko, Hennadij Kundenko, Serhij Jesin, Dmytro Nazarow. 5 sezonów klub występował w rozgrywkach Drugiej Lihi. Dopiero od sezonu 2007/08 klub występuje w Pierwszej Lidze. W sezonie 2009/10 zdobył awans do Premier-lihi. W 2014 roku klub mimo utrzymania się w ekstraklasie ukraińskiej wycofał się z rozgrywek z powodu aneksji Krymu przez Rosję. 26 czerwca 2014 poinformowano o rozformowaniu klubu, w związku z zaprzestaniem finansowania przez jego właściciela Wadyma Nowinskiego.

</doc>
<doc id="1370605" url="https://pl.wikipedia.org/wiki?curid=1370605" title="DW846">
DW846



</doc>
<doc id="1370607" url="https://pl.wikipedia.org/wiki?curid=1370607" title="Life After Death">
Life After Death

Life After Death – drugi i jednocześnie ostatni solowy album The Notorious B.I.G. Wydany został 25 marca 1997 roku przez wytwórnię Bad Boy Records, zaledwie 16 dni po tragicznej śmierci artysty. Na płycie swoich głosów użyczyły takie osobistości jak Jay-Z, Lil Kim, R. Kelly, Faith Evans, Ma$e i Puff Daddy. Głównym producentem był Sean Combs. Tak jak na poprzednim albumie, sfera tekstowa skupia się głównie wokół tematyki gangstersko-mafijno-przestępczej. Wśród krytyków płyta zbierała pochwały i sprzedała się bardzo dobrze, bo aż w 5 milionach egzemplarzy. Ponieważ album jest wydawnictwem dwupłytowym, uzyskał tym samym status diamentowej płyty, co jest rzadkością wśród albumów hip-hopowych. Singlami są: Hypnotize, Mo Money Mo Problems, Sky's the Limit.
W 2003 album został sklasyfikowany na 483. miejscu listy 500 albumów wszech czasów magazynu Rolling Stone.
Odniesienia do beefów.
Na wielu piosenkach z płyty można znaleźć teksty skierowane przeciwko rywalom Notoriousa. "Kick In The Door" skierowane jest w stronę Nasa, Jeru the Damaja, Raekwona a nawet jak sugerują niektórzy słuchacze, producenta tej piosenki - DJ Premiera. O dissie na Nasa mogą świadczyć takie teksty jak "This goes out for those that choose to use disrespectful views on the king of NY" natomiast na Premiera - "I’m done with them/ Son, I’m surprised you run with them" (odnosi się to do wcześniejszej współpracy Premiera z Nasem i Jeru) W piosence "Notorious Thugs" B.I.G odnosi się do 2Paca - "so called beef with you-know-who". Wielu słuchaczy spekuluje też, że piosenka "Long Kiss Tonight" jest dissem skierowanym w stronę 2Paca i Suge Knighta mimo tego, że członkowie Junior M.A.F.I.A. zaprzeczyli temu. "My Downfall" i "What's Beef" również zawiera teksty rzekomo skierowane w stronę 2Paca mimo tego, że Biggie w wywiadach kategorycznie zaprzeczał, jakoby nagrał jakikolwiek diss w stronę 2Paca.
Na albumie znajduje się, także piosenka "Miss U" odnosząca się do straty bliskiego, nieokreślonego znajomego. Tekst zawiera także ogólne odniesienie do strat bliskich osób w strzelaninach. 
Lista utworów
CD 1
CD 2

</doc>
<doc id="1370608" url="https://pl.wikipedia.org/wiki?curid=1370608" title="Julius Scriba">
Julius Scriba

Julius Karl Scriba (jap. スクリバ, ur. 5 czerwca 1848 w Darmstadt, zm. 3 stycznia 1905 w Tokio) – niemiecki chirurg działający w Japonii w okresie Meiji.
Życiorys.
Scriba praktykował medycynę we Fryburgu Bryzgowijskim. Poza medycyną zajmował się też amatorsko botaniką i opublikował pracę na temat flory Wielkiego Księstwa Hesji.
Na zaproszenie japońskiego rządu wyjechał do Japonii, gdzie nauczał chirurgii, dermatologii, okulistyki i ginekologii w Szkole Medycznej Uniwersytetu Cesarskiego w Tokio. Kontrakt Scriby trwał od 6 czerwca 1881 do 5 czerwca 1887. Po wywiązaniu się z niego powrócił do Niemiec, jednak kontrakt został odnowiony 2 września 1889 i przedłużony do 10 września 1901. Scribie przypisuje się wykonanie pierwszej kraniektomii w złamaniu czaszki w Japonii, w 1892 roku. Uczniowie Scriby zostali wybitnymi japońskimi chirurgami, a jego asystent Hayari Miyake był pionierem japońskiej neurochirurgii.
Scriba został dwukrotnie wezwany przez japoński rząd w szczególnie delikatnych, międzynarodowych incydentach: po raz pierwszy w 1891 roku po tzw. Incydencie Ōtsu, kiedy rosyjski carewicz Mikołaj Aleksandrowicz (w przyszłości car Mikołaj II) został zaatakowany przez japońskiego policjanta i po raz drugi w 1895, gdy chiński dyplomata Li Hongzhang został postrzelony podczas Konferencji Pokojowej w Shimonoseki, kończącej wojnę chińsko-japońską.
W 1881 roku ożenił się z Japonką Yasu Kamiya (1865–1928).
Scriba zmarł w 1905 i został pochowany w kwaterze obcokrajowców cmentarza komunalnego w Aoyama, Tokio.

</doc>
<doc id="1370618" url="https://pl.wikipedia.org/wiki?curid=1370618" title="Oļegs Blagonadeždins">
Oļegs Blagonadeždins

Oļegs Blagonadeždins (ur. 16 maja 1973 w Rydze) – piłkarz łotewski grający na pozycji prawego obrońcy.
Kariera klubowa.
Blagonadeždins swoją karierę piłkarską rozpoczął w klubie Pārdaugava Ryga, w którym występował w lidze ZSRR. W 1992 roku odszedł z zespołu i zaczął występować w najbardziej utytułowanym klubie w kraju, Skonto Ryga. Przez lata był podstawowym zawodnikiem Skonto, a swój pierwszy sukces osiągnął już w 1993 roku, kiedy to zdobył mistrzostwo Łotwy. Z kolei w latach 1994–2002 powtórzył jeszcze dziewięciokrotnie ten sukces. W latach 1995, 1997, 1998, 2000–2002 roku zdobywał także Puchar Łotwy. W 2003 roku Oļegs odszedł do rosyjskiej Ałaniji Władykaukaz, ale po rozegraniu 4 spotkań w Premier Lidze wrócił do Skonto. W latach 2003 i 2004 zdobył kolejne dwa tytuły mistrza kraju, a w barwach Skonto grał do końca 2005 roku. Dla tego klubu rozegrał 222 spotkania i zdobył 14 goli. W 2006 roku odszedł do FK Jūrmala. Zagrał w 23 meczach i po sezonie zakończył piłkarską karierę w wieku 33 lat.
Kariera reprezentacyjna.
W reprezentacji Łotwy Blagonadeždins zadebiutował 10 lipca 1992 roku w wygranym 2:1 towarzyskim spotkaniu z Estonią. Przez lata był podstawowym zawodnikiem zespołu. W 2004 roku został powołany przez Aleksandrsa Starkovsa do kadry na Euro 2004. Tam zagrał we wszystkich trzech spotkaniach: przegranych 1:2 z Czechami i 0:3 z Holandią oraz zremisowanym 0:0 z Niemcami, a po turnieju zakończył reprezentacyjną karierę. W kadrze narodowej wystąpił w 70 meczach i zdobył w nich 2 gole.
Kariera trenerska.
Po zakończeniu kariery zawodniczej rozpoczął pracę szkoleniową. Najpierw pracował z juniorami w JFC Skonto. W latach 2008-2012 prowadził juniorskie reprezentacje Łotwy różnych kategorii. Od 2011 do 2012 szkolił młodzież w FK Rīgas Futbola skola. W 2012 trenował FK Spartaks Jurmała. W 2013 pomagał trenować klub Super Nova. W 2014 został zaproszony na stanowisko głównego trenera AFA Olaine oraz do sztabu szkoleniowego kobiecej reprezentacji Łotwy do lat 19.

</doc>
<doc id="1370619" url="https://pl.wikipedia.org/wiki?curid=1370619" title="Matthias Buse">
Matthias Buse

Matthias Buse (ur. 3 marca 1959 w Żytawie) – niemiecki skoczek narciarski reprezentujący NRD. Złoty medalista mistrzostw świata w Lahti i srebrny medalista drużynowych zawodów na mistrzostwach świata na dużej skoczni z Engelbergu. Startował także na Igrzyskach w Sarajewie i mistrzostwach świata w Oslo, ale bez sukcesów. Najlepsze wyniki w Pucharze Świata osiągnął w sezonie 1981/1982, kiedy zajął 15. miejsce w klasyfikacji generalnej.
W sezonie 1977/1978 zajął drugie miejsce w 26. Turnieju Czterech Skoczni. Wygrał wtedy konkurs w Oberstdorfie, zajął 6. miejsce w Garmisch-Partenkirchen i Innsbrucku oraz 7. miejsce w Bischofshofen.

</doc>
<doc id="1370620" url="https://pl.wikipedia.org/wiki?curid=1370620" title="Olegs Blagonadezdins">
Olegs Blagonadezdins



</doc>
<doc id="1370625" url="https://pl.wikipedia.org/wiki?curid=1370625" title="Arne Hovde">
Arne Hovde

Arne Hovde (ur. 28 września 1914 w Vikersund, zm. 12 czerwca 1935) – norweski skoczek narciarski, srebrny medalista mistrzostw świata w Sollefteå z 1934.

</doc>
<doc id="1370626" url="https://pl.wikipedia.org/wiki?curid=1370626" title="Rodrigo Almeida e Menezes">
Rodrigo Almeida e Menezes

Rodrigo Almeida e Menezes, markiz de Fontes był portugalskim dyplomatą żyjącym na przełomie XVII i XVIII wieku.
W latach (1712 - 1718) był reprezentantem królestwa Portugalii (E. E. M. P.) na dworze papieskim w Rzymie. Odpowiednie instrukcje wydano mu 29 sierpnia 1711 roku. Oficjalnie akredytowano go przy Watykanie 16 stycznia 1712 r.

</doc>
<doc id="1370634" url="https://pl.wikipedia.org/wiki?curid=1370634" title="Alexandre Metello de Sousa e Menezes">
Alexandre Metello de Sousa e Menezes

Alexandre Metello de Sousa e Menezes (ur. w 1687 w Marialvie, zm. w 1766) - portugalski dyplomata z XVIII wieku. W 1712 r. ukończył prawo cywilne i kanoniczne na uniwersytecie w Coimbrze z tytułem bakałarza. W latach 1725 - 1728 odbył podróż do Chin jako ambasador na dwór cesarza Yongzhenga, z zadaniem poprawienia sytuacji chrześcijańskich misjonarzy na terenie cesarstwa i Makau. Aczkolwiek został dobrze przyjęty, misja zakończyła się niepowodzeniem.

</doc>
<doc id="1370635" url="https://pl.wikipedia.org/wiki?curid=1370635" title="Hee Haw (album)">
Hee Haw (album)

Hee Haw – kompilacja zespołu The Birthday Party. Została wydana pierwotnie w 1988 roku, przez wydawnictwo 4AD, a w 1989 powtórnie przez wydawnictwo Missing Link. Pomimo takiego samego zestawu utworów, oba wydania różnią się całkowicie inną kolejnością piosenek.
Ten album jest w swej istocie kompilacją minialbumu "Hee Haw", singli "Mr Clarinet" i "The Friend Catcher" oraz pierwszego albumu The Birthday Party – "The Birthday Party".

</doc>
<doc id="1370636" url="https://pl.wikipedia.org/wiki?curid=1370636" title="Barbara Hepworth">
Barbara Hepworth

Barbara Hepworth (ur. 10 stycznia 1903, zm. 20 maja 1975 w St Ives) – rzeźbiarka brytyjska, członek grup Abstraction-Création i Unit One. Razem z Henrym Moore'em byli pionierami brytyjskiej awangardy lat 30. i 40. XX wieku.
Ukończyła rzeźbę w Leeds School of Art (1920-21) i Royal College of Art (1921-24) w Londynie, gdzie poznała malarzy Raymonda Coxon i Ednę Ginesi oraz rzeźbiarza Henry Moore'a. Podczas pobytu we Włoszech poślubiła rzeźbiarza Johna Skeapinga (1925). Oboje zaczęli rzeźbić w kamieniu. Rok później powrócili do Londynu. Dołączyli do "London Group" oraz "Seven and Five Society". Małżeństwo przestało istnieć w 1933. Artystka wyszła powtórnie za mąż pięć lat później, a w 1939 przeniosła się na stałe wraz z mężem, Benem Nicholsonem, do St Ives w Kornwalii. Dziś znajduje się tam Muzeum Barbary Hepworth będące częścią Tate St Ives.
Prace Barbary Hepworth prezentowane na zbiorowych wystawach w 1932 (Tooth's) i 1933 (Lefevre) roku pokazały skłonność artystki do abstrakcji. Od tego czasu abstrakcja stała się głównym kierunkiem jej twórczości. Podobnie jak Moore'a interesowały ją zagadnienia przestrzeni integralnej z rzeźbą (za sprawą drążonych w rzeźbie otworów) oraz podkreślanie w niej charakterystycznych cech materiału, z którego jest zrobiona. Owe wydrążone na przestrzał otwory stały się jednym z bardziej rozpoznawalnych elementów jej dzieł. Rzeźbiarka odwiedziła w Paryżu warsztaty Arpa, Brancusiego, Mondriana, Braque'a i Picassa. Dołączyła także do ugrupowania Abstraction-Création.
Zginęła w pożarze.

</doc>
<doc id="1370637" url="https://pl.wikipedia.org/wiki?curid=1370637" title="Stephen Wurm">
Stephen Wurm

Stephen Wurm, właśc. Istvan Adolphe Wurm (ur. 19 sierpnia 1922, zm. 24 października 2001) – australijski językoznawca.
Życiorys.
Wurm urodził się w Budapeszcie, jako drugie dziecko niemieckojęzycznego Adolpha Wurma oraz węgierskojęzycznej Anny Novroczky i został ochrzczony jako Istvan Adolphe Wurm. Jego ojciec nie doczekał narodzin swego syna. Oboje rodzice byli poliglotami, podobnie Stephen, od wczesnego wieku, wykazywał zainteresowanie językami. Uczęszczając do szkoły w Wiedniu i podróżując po całej Europie, Wurm mówił dziewięcioma językami nie osiągnąwszy jeszcze dorosłości.
Dorastał jako bezpaństwowiec, niezdolny do uzyskania obywatelstwa kraju żadnego ze swoich rodziców, ani też kraju swego pobytu – Austrii. To umożliwiło mu uniknięcie służby wojskowej i podjęcie studiów w Instytucie Orientalistycznym Uniwersytetu Wiedeńskiego, w zakresie języków tureckich, gdzie w 1944 otrzymał tytuł doktora językoznawstwa i antropologii, dzięki pracy nt. języka uzbeckiego. Tam też, do 1951, wykładał językoznawstwo ałtajskie.
W 1946 poślubił swoją koleżankę ze studiów, Helenę Marię Groeger, specjalistkę od etnografii afrykańskiej.
Po przeczytaniu kilku prac S. H. Raya zainteresował się językami papuaskimi i zaczął korespondencję z dr. Arthurem Capellem, docentem językoznawstwa na Uniwersytecie w Sydney. Zaczął uczyć się tok pisin i hiri motu i podjął pracę w Londynie.
W 1954 Wurmowie przenieśli się do Sydney, gdzie Capell przygotował Wurmowi posadę na Wydziale Antropologii tamtejszego uniwersytetu. Z kolei w 1957 przenieśli się do Canberry, gdzie Stephen objął posadę starszego pracownika w Research School of Pacific and Asian Studes na nowo powstałym Australijskim Uniwersytecie Narodowym. Tego samego roku, otrzymali australijskie obywatelstwo. Od tego czasu głównym przedmiotem jego uwagi
było studiowanie języków Nowej Gwinei, choć przeprowadził też badania paru języków australijskich.

</doc>
<doc id="1370640" url="https://pl.wikipedia.org/wiki?curid=1370640" title="Pedro Álvares Cabral (dyplomata)">
Pedro Álvares Cabral (dyplomata)

Pedro Álvares Cabral, markiz de Belmonte - portugalski dyplomata z XVIII wieku.
Był portugalskim posłem w Hiszpanii w latach 1735-1737. Incydent z jego udziałem do jakiego doszło w Madrycie 22 lutego 1735 roku doprowadził do przejściowego zerwania relacji dyplomatycznych z Hiszpanią. 19 członków służby posła, odbiło siłą zaaresztowanego przez policję madrycką pod zarzutem morderstwa miejscowego chłopa, drastycznie nadużywając immunitetu dyplomatycznego, i ukryli go potem w budynku poselstwa. Poseł Cabral od razu napisał do Rady Kastylii, że dokonali tego bez jego wiedzy, że winnych wydalił ze służby, a chłopu nakazał opuścić poselstwo. Hiszpanie mieli jednak pretensję, że zamiast wydać go władzom, pozwolił mu w ten sposób uciec.
Na mediatorów powołano dyplomatów brytyjskich, francuskich i holenderskich, którzy zgodnie uznali postępowanie portugalskiego kolegi za niewłaściwe.

</doc>
<doc id="1370641" url="https://pl.wikipedia.org/wiki?curid=1370641" title="Nadleśnictwo Tułowice">
Nadleśnictwo Tułowice

Nadleśnictwo Tułowice – jednostka organizacyjna Lasów Państwowych podległa Regionalnej Dyrekcji Lasów Państwowych w Katowicach. Siedzibą nadleśnictwa są Tułowice.
Historia Nadleśnictwa.
Nadleśnictwo powstało w roku 1945. Powierzchnia Nadleśnictwa wynosiła wtedy 6.296 ha, a w jego skład wchodziły 4 większe kompleksy leśne oraz 12 mniejszych. Główny kompleks leśny był częścią Borów Niemodlińskich. W latach 1959-1969 w skład Nadleśnictwa wchodziło 5 leśnictw, o łącznej powierzchni 6.062 ha. W okresie, tym lasy Nadleśnictwa zostały dotknięte gradacjami osnui gwiaździstej, którą zwalczano chemicznie na znacznych obszarach (np. w 1960 r. na powierzchni 900 ha). W roku 1972 w wyniku trwającej w Lasach Państwowych reorganizacji przyłączono do Nadleśnictwa Tułowice Nadleśnictwo Niemodlin, a z dniem 1 stycznia 1973 roku dołączono także Nadleśnictwo Dąbrowa Opolska. Dodatkowo, z dniem 1 stycznia 1979 r. do łączono Leśnictwo Gnojna z dawnego Nadleśnictwa Szklary. Po tych zmianach Nadleśnictwo Tułowice tworzyły trzy obręby leśne: Dąbrowa Opolska, Niemodlin i Tułowice, o łącznej powierzchni 22 507 ha podzielonej na 13 leśnictw. W wyniku kolejnej reorganizacji, z dniem 1 stycznia 1993 r. przekazano Obręb Leśny Dąbrowa Opolska do nowo utworzonego Nadleśnictwa Opole.
Kolejnymi nadleśniczymi Nadleśnictwa Tułowice byli:
Warunki geograficzno-przyrodnicze.
Nadleśnictwo Tułowice jest położone w zachodniej części terenu województwa opolskiego. Nadleśnictwo obejmuje swym zasięgiem zachodnią część Borów Niemodlińskich, po autostradę A4 i wiele mniejszych kompleksów leśnych położonych wokół Niemodlina i Grodkowa. Łączna powierzchnia Nadleśnictwa wynosi 17 356 ha, w tym grunty leśne – 16 428 ha, a lesistość – 23%. Nadleśnictwo gospodaruje na gruntach należących administracyjnie do trzech powiatów: opolskiego (na powierzchni 9 433,75 ha z gminami: Dąbrowa, Niemodlin, Tułowice), brzeskiego (gminy: Grodków i Olszanka) oraz nyskiego (gminy: Korfantów, Łambinowice, Skoroszyce).
Nadleśnictwo tworzą 2 obręby leśne i 12 leśnictw:
Na terenie nadleśnictwa występuje 13 typów siedliskowych lasu, przy czym w Obrębie Niemodlin największe powierzchnie zajmują siedliska lasowe, natomiast w Obrębie Tułowice dominują siedliska borowe. Ogólnie siedliska lasowe zajmują 47,9% powierzchni, borowe – 46,8%, natomiast olsy – 5,3% powierzchni leśnej. Udziały poszczególnych gatunków lasotwórczych różnią się od występujących w sąsiadujących nadleśnictwach, na uwagę zasługuje stosunkowo niski udział sosny – 54% oraz wyższe udziały dębu, brzozy i świerka. W Nadleśnictwie Tułowice dominują drzewa w III i V klasie wieku, które stanowią 22,0% i 20,4% powierzchni, natomiast drzewostany w wieku powyżej 100 lat porastają 14,0% powierzchni. Największą zasobność odnotowano dla tych samych grup wiekowych: klasa V – 29,0%, klasa III – 24,5%, natomiast klasa VI i starsze – 17,4%.
W roku 2006, wielkość odnowień i zalesień wyniosła 304 ha, natomiast pozyskanie drewna osiągnęło ok. 96 tys. m³.
Ochrona przyrody.
W Nadleśnictwie Tułowice znajduje się ponad 40 zbiorników wodnych, o łącznej powierzchni 376,45 ha, z czego niemal wszystkie to stawy rybne. Na terenie nadleśnictwa znajdują się różnorodne obszary i obiekty objęte ochroną przyrody: 
Ponadto na obszarze Nadleśnictwa zlokalizowany jest Zespół przyrodniczo-krajobrazowy „Lipno” na terenie, którego znajduje się najstarszy w Polsce ogród dendrologiczny.

</doc>
<doc id="1370647" url="https://pl.wikipedia.org/wiki?curid=1370647" title="Krystyna Zelwerowicz">
Krystyna Zelwerowicz

Krystyna Eugenia Severin-Zelwerowicz (ur. 26 grudnia 1901, zm. 30 sierpnia 1974) – reżyserka, dyrektorka teatrów.
Życiorys.
Córka Mikołaja. W 1925 ukończyła Oddział Dramatyczny Państwowego Konserwatorium Muzycznego w Warszawie, a jej debiut sceniczny miał miejsce w warszawskim Teatrze Bogusławskiego w "Jak wam się podoba".
W 1927 wyszła za mąż za Aleksandra Zelwerowicza, wraz z którym w latach 1929-1931 pracowała w Wilnie w Teatrze Na Pohulance. Później studiowała reżyserię w Państwowym Instytucie Sztuki Teatralnej, a po uzyskaniu dyplomu w 1936 reżyserowała przedstawienia w Teatrze Kameralnym i Teatrze Malickiej. Do wybuchu II wojny światowej występowała także w warszawskim Teatrze Małym. Współpracowała także przy filmach "Dziewczęta z Nowolipek" (1937), "Sygnały" (1938) i "Granica" (1938) jako asystent reżysera.
W okresie okupacji hitlerowskiej była kelnerką w Café Bodo i prowadziła założoną przez siebie i innych w 1940 roku "Kawiarnię u aktorek".
Po wojnie pracowała jako reżyser i dyrektor – kierowała Teatrem 7 Kotów w Krakowie, była zastępcą dyrektora warszawskiego Teatru Współczesnego, a także dyrektorem Teatru Ludowego. Później pracowała w Pagarcie.
Jest pochowana na Cmentarzu Ewangelicko-Reformowanym w Warszawie (kwatera D/3/20).
W 1954 roku w 10. rocznicę Polski Ludowej odznaczona Krzyżem Kawalerskim Orderu Odrodzenia Polski, a w 1955 - Medalem 10-lecia Polski Ludowej.

</doc>
<doc id="1370648" url="https://pl.wikipedia.org/wiki?curid=1370648" title="Josef Markwart">
Josef Markwart

Josef Markwart (albo Josef Marquart) (ur. 9 grudnia 1864 w Reichenbach am Heuberg, zm. 4 lutego 1930 w Berlinie) – niemiecki filolog-orientalista, historyk i etnolog, zasłużony głównie dla turkologii, iranistyki i dziejów Bliskiego Wschodu.
Życiorys.
Po studiach filologii klasycznej w Tybindze rozpoczął karierę naukową jako kurator Muzeum Etnologicznego (1900) w Lejdzie. W 1902 r. został – po habilitacji z zakresu języków Orientu chrześcijańskiego – powołany tam na stanowisko profesora uniwersyteckiego. W 1912 r. przybył do Berlina, gdzie aż do śmierci był profesorem filologii irańskiej i ormiańskiej. W 1920 r. otrzymał profesurę zwyczajną w Berlinie. Czynny dydaktycznie był aż do końca – jeszcze w dniu swojej śmierci prowadził do południa wykład dla studentów.
Osiągnięcia.
Markwart cechował się niezwykłą szerokością zainteresowań i horyzontów intelektualnych, co widać w przeglądzie jego najważniejszych osiągnięć akademickich i publikacyjnych:
Dorobek publikacyjny.
Wsławił się m.in. tym, że znał prawie wszystkie literackie języki Azji, a ponadto posiadał ogromną wiedzę historyczną i etnologiczną. Niezwykła umiejętność krytycznego rozbioru tekstu uwidoczniła się już w jego pierwszej publikacji (będącej zresztą jego pracą magisterską): "Assyriaka des Ktesias" (1892). I w tej i w następnych pracach Markwart zwraca się do czytelnika dobrze przygotowanego do partnerskiego dialogu – lektura jego dzieł nie jest łatwa, ale na pewno do dnia dzisiejszego pożyteczna.
Markwart pod względem ilościowym swoich publikacji nie może zbytnio imponować – wydał stosunkowo niewiele prac. Ale są one do dzisiaj czytane, cytowane i cenione przez specjalistów. Preferował krótkie formy pisarskie (aczkolwiek jego praca "Südarmenien und die Tigrisquellen nach griechischen und arabischen Geographen", Wiedeń 1930, liczy 648 stron) – szereg jego opracowań składa się z luźno powiązanych z sobą tekstów i nie zawsze z ich tytułu można zorientować się co do treści. Przykładem takich składanek są wspomniane wyżej "Osteuropäische und ostasiatische Streifzüge" (liczące sobie zresztą w sumie też nieco ponad 600 stron druku), a także znany artykuł "Kultur- und sprachgeschichtliche Analekten" (w: „Ungarische Jahrbücher” 9 (1929): 68–103), na który składają się studia o: I. Nazwach dni tygodnia u ludów kaukaskich i nadwołżańskich; II. Chronologii bułgarsko-turkijskiej zmiany "δ" &gt; "r"; III. Świadectwach historycznych staroturkijskiej zmiany "ď" &gt; "j"; IV. Chronologii rotacyzmu bułgarsko-turkijskiego; V. apelatywizacji nazw geograficznych w różnych językach Azji.

</doc>
<doc id="1370650" url="https://pl.wikipedia.org/wiki?curid=1370650" title="Luís Pinto de Sousa">
Luís Pinto de Sousa



</doc>
<doc id="1370652" url="https://pl.wikipedia.org/wiki?curid=1370652" title="José Celestino Velho">
José Celestino Velho

José Celestino Velho - portugalski dyplomata z drugiej połowy XVIII wieku. 25 kwietnia 1781 roku został pierwszym w historii portugalskim konsulem w Rosji.

</doc>
<doc id="1370654" url="https://pl.wikipedia.org/wiki?curid=1370654" title="António de Araújo de Azevedo">
António de Araújo de Azevedo

António de Araújo de Azevedo (ur. 14 maja 1754 w Ponte de Lima, zm. 21 czerwca 1817 w Rio de Janeiro) – portugalski dyplomata.
Jego ojcem był António Pereira Pinto de Araújo, pan (senhor) de Morgado de Aá, a matką Maria Francisca de Araújo de Azevedo.
António de Araújo de Azevedo studiował w Porto, razem ze swym bratem António Luís Pereira Pinto, gdzie nauczył się kilku języków żywych, a także nieco łaciny i greki. Następnie studiował filozofię na uniwersytecie w Coimbra, którą to uczelnię opuścił by powrócić do Porto i oddać się studiom historycznym i matematycznym.
Od 1779 roku był zaangażowany w działalność Stowarzyszenia Ekonomicznego Przyjaciół Dobra Publicznego założonego w Ponte w Limie.
Potem udał się do Lizbony i w roku 1787 został mianowany posłem nadzwyczajnym i ministrem pełnomocnym Królestwa Portugalii do Hagi. W 1789 roku dopiero pojechał do Holandii, po wizycie w Londynie i Paryżu. W latach 1796 i 1796 wracał jeszcze do Paryża by negocjować układ pokojowy między Portugalią a Francją.
Jako poseł Królestwa Portugalii w Paryżu, został 10 sierpnia 1797 roku schwytany i uwięziony przez Francuzów. Uwolniono go 28 lutego 1798 roku. Następnie przez kraje niemieckie i Londyn powrócił do Portugalii, gdzie dotarł w 1801 roku.
Został jeszcze w 1801 roku wysłany jako negocjator pokoju z Napoleonem i minister pełnomocny Królestwa Portugalii w Rosji, gdzie dotarł pod koniec 1801 roku. W Rosji pozostał do 1804 roku, po czyn został (6 VII 1804 - 26 IX 1807) Sekretarzem Stanu Spraw Zagranicznych i Wojny. Na tym stanowisku z jednej strony szukał zbliżenia z Napoleonem, z drugiej otworzył porty portugalskie na brytyjską flotę.
Z udziałem António de Araújo de Azevedo podjęto decyzję o przeprowadzce dworu portugalskiego do Brazylii. Sam Azevedo dotarł w 1806 roku do Rio de Janeiro nadal zachowując swoją funkcję Sekretarza Stanu
Sam umiarkowany frankofil musiał w 1808 ustąpić miejsca ministrom- anglofilom.
Był mecenasem sztuki i interesował się procesem produkcji porcelany.

</doc>
<doc id="1370655" url="https://pl.wikipedia.org/wiki?curid=1370655" title="Jezioro Gardyńskie">
Jezioro Gardyńskie

 
Jezioro Gardyńskie – jezioro w woj. warmińsko-mazurskim, w pow. mrągowskim, w gminie Mikołajki, leżące w północno-zachodniej części Puszczy Piskiej, na terenie Mazurskiego Parku Krajobrazowego, w północnej części Rezerwatu Krutynia Dolna.
Morfologia.
Powierzchnia zwierciadła wody według różnych źródeł wynosi od 71,0 ha do 82,6 ha. 
Zwierciadło wody położone jest na wysokości 116,0 m n.p.m. lub 116,4 m n.p.m. Średnia głębokość jeziora wynosi 2,5 m, natomiast głębokość maksymalna 11,5 m. W południowo-zachodniej części wpada do niego dopływ rzeki Krutyni, a w części południowej znajduje się wąska cieśnina będąca połączeniem z jeziorem Malinówko. Brzeg zachodni jest pagórkowaty, pozostałe płaskie i podmokłe. Bardzo mocno zarośnięte. Dno piaszczysto-muliste. W środkowej części jeden głęboczek.
Na podstawie badań przeprowadzonych w 1987 roku wody jeziora zaliczono do II klasy czystości.
Najbliższe miejscowości to Bobrówko, Iznota, Nowy Most, Ukta, Lisunie
Turystyka.
Na jeziorze tym rozwinięta jest turystyka kajakowa (jezioro leży na szlaku kajakowym rzeki Krutyni). Na jeziorze obowiązuje zakaz wędkowania.
Kultura.
Nad jeziorem rozgrywa się większa część akcji powieści "Zatoka Żarłocznego Szczupaka" autorstwa Eugeniusza Paukszty (1957). Bohaterowie nadają tytułową nazwę jednej z zatok, nad którą rozbijają obóz. W jeziorze zatopione są, w myśl akcji powieści, niemieckie ciężarówki z czasów II wojny światowej z tajemniczym ładunkiem.

</doc>
<doc id="1370657" url="https://pl.wikipedia.org/wiki?curid=1370657" title="Alexandre de Sousa e Holstein">
Alexandre de Sousa e Holstein

Alexandre de Sousa e Holstein - portugalski dyplomata.
Był pierwszym portugalskim ministrem-rezydentem w Prusach. Akredytowany na to stanowisko został 8 listopada 1789 roku.

</doc>
<doc id="1370658" url="https://pl.wikipedia.org/wiki?curid=1370658" title="Katastrofa górnicza w kopalni Borynia">
Katastrofa górnicza w kopalni Borynia

Katastrofa górnicza w KWK Borynia miała miejsce 4 czerwca 2008 roku w kopalni „Borynia” w Jastrzębiu-Zdroju. W jej wyniku zginęło 6 górników, a 18 zostało rannych. Przyczyną tragedii był wybuch metanu.
Zdaniem kopalni, do wybuchu doszło w środę przed godz. 23.00 ok. 900 metrów pod ziemią. Pracowała wówczas trzecia zmiana. W zagrożonym rejonie było wtedy 32 górników. Większość z nich tuż po wybuchu o własnych siłach wycofała się i wyjechała na powierzchnię.
W akcję ratowania górników zaangażowanych było 17 zastępów ratowniczych – z JSW i Centralnej Stacji Ratownictwa Górniczego – w tym zastępy z Bytomia i Wodzisławia Śl.

</doc>
<doc id="1370660" url="https://pl.wikipedia.org/wiki?curid=1370660" title="Man Man">
Man Man

Man Man – amerykański zespół, tworzący muzykę z pogranicza Gypsy punka i jazzu, przeplatane groteską w stylu The Tiger Lillies. Grupa powstała w 2003 roku w Filadelfii. Cechuje ją żywiołowe podejście do muzyki. Na koncertach ubierają białe szaty charakterystyczne dla lat 70. ubiegłego stulecia, malują również twarze, na wzór Indian – w wojenne barwy. Oficjalnie członkowie zespołu nie używają swoich nazwisk, lecz pseudonimów. I tak choćby lider grupy zwie się: Honus Honus, zaś pozostali członkowie zespołu: Sogay Sergei, Pow Pow, Critter Crat, Chang Wang.
Utwory "10lb Moustache" i "Engwish Bwudd" zostały wykorzystane w ósmym odcinku trzeciej serii serialu "Trawka" emitowanego w roku 2008 w polskiej telewizji (Canal+).
W kwietniu 2008 roku premierę miał najnowszy, trzeci album zespołu, o tytule "Rabbit Habits", wydany nakładem Anti Records. Poprzednie dwie płyty zostały wydane przez Ace Fu.
Obecnie zespół będzie można zobaczyć podczas trasy koncertowej po USA.
Aktualny skład zespołu:
Honus Honus (Ryan Kattner)
Pow Pow (Christopher Powell)
Alejandro „Cougar” Borg (Russell Higbee)
Sergei Sogay (Christopher Shar)
Chang Wang ( Billy Dufala)
Jefferson
Dyskografia.
Albumy studyjne

</doc>
<doc id="1370663" url="https://pl.wikipedia.org/wiki?curid=1370663" title="Deskrypcja">
Deskrypcja

Deskrypcja – nazwa złożona zbudowana przez deskrypcyjny funktor nazwotwórczy określony na argumentach, które mogą być tylko jednostkowymi nazwami indywidualnymi.

</doc>
<doc id="1370664" url="https://pl.wikipedia.org/wiki?curid=1370664" title="Nazwa złożona">
Nazwa złożona

Nazwa złożona − nazwa, która składa się z więcej niż jednego wyrazu, tj. takiego wyrażenia, którego częścią nie jest żadne inne wyrażenie. Nazwą złożoną jest więc np. nazwa „stare miasto” czy też nazwa „przedmieście Warszawy”. Zauważyć należy przy tym jednak, że analiza syntaktyczna na pojęcia „wyrażenia prostego” i „wyrażenia złożonego” nakłada pewne dodatkowe warunki, które wyrażenia takie jak „potwór”, mimo że podzielne na więcej wyrazów (tj. wyraz „po” i wyraz „twór”), uznawać każą za wyrażenia proste. Kwestię tę omawia szerzej artykuł "Wyrażenie".

</doc>
<doc id="1370665" url="https://pl.wikipedia.org/wiki?curid=1370665" title="Deskrypcyjny funktor nazwotwórczy">
Deskrypcyjny funktor nazwotwórczy

Deskrypcyjny funktor nazwotwórczy – funktor nazwotwórczy, którego częścią składową jest nazwa generalna, oparty na argumencie albo argumentach będących indywidualnymi nazwami jednostkowymi.

</doc>
<doc id="1370666" url="https://pl.wikipedia.org/wiki?curid=1370666" title="Nazwa prosta">
Nazwa prosta

Nazwa prosta – nazwa, która składa się z tylko jednego wyrazu, tj. takiego wyrażenia, którego częścią nie jest żadne inne wyrażenie. Nazwą prostą jest więc np. nazwa „miasto” czy też nazwa „Mikołaj”, nazwą złożoną zaś np. nazwa „stare miasto”. Nazwy typu „potwór” analiza syntaktyczna ujmuje jednak przeważnie jako wyrażenia proste, podobnie jak wyrażenia typu „Mikołaj Kopernik” czy „Stare Miasto” – kwestię tę omawia szerzej artykuł "Wyrażenie".

</doc>
<doc id="1370667" url="https://pl.wikipedia.org/wiki?curid=1370667" title="Nazwa pusta">
Nazwa pusta

Nazwa pusta (nazwa bezprzedmiotowa) – nazwa, której zakres jest pusty, tzn. nie ma ona desygnatów. Nazwa pusta nie pełni funkcji desygnowania, pełni jednak funkcję denotowania – dlatego też wszystkie nazwy puste mają tę samą denotację.
Mimo że nazwy puste nie mają desygnatów, używane są przeważnie tak, jakby je miały: np. nazwa pusta "Zeus" używana jest jak nazwa jednostkowa, nazwa "dziwożony" jak nazwa ogólna. Dlatego też wśród nazw pustych wyróżnia się nazwy puste o intencji jednostkowej i nazwy puste o intencji ogólnej.

</doc>
<doc id="1370668" url="https://pl.wikipedia.org/wiki?curid=1370668" title="Nazwa ogólna">
Nazwa ogólna



</doc>
<doc id="1370669" url="https://pl.wikipedia.org/wiki?curid=1370669" title="Chełmek (wyspa)">
Chełmek (wyspa)

Chełmek (także "Mielino", "Mielin", "Wielkie Mielno") – wyspa między Świną a Kanałem Mielińskim w Świnoujściu.
Charakterystyka.
Powstała w wyniku przekopania Kanału Mielińskiego w 1911 i podzielenia dawnej wyspy Mielin – na Chełmek i obecny półwysep Mielin.
Wyspa jest niezamieszkana przez ludzi, w najszerszym miejscu ma około 440 m szerokości i jest długa na ok. 3,5 km. .
Wyspa znajduje się w granicach portu morskiego Świnoujście. Większa część wyspy (bez północnego cypla długości ok. 450 m) objęta jest obszarem ochrony siedlisk „Wolin i Uznam”.
Północny cypel wyspy posiada nabrzeże.
Przed 1945 teren ten składał się z 2 wysp o niemieckich nazwach "Buschwiese" i "Grüner Holm", które były połączone umocnieniami Kanału Mielińskiego oraz znajdowały się na nich stawy świetlne. W 1949 ustalono urzędowo dla części wyspy polską nazwę "Chełmek" oraz dla północno-wschodniej łąki nazwę "Kaczy Ostrów".

</doc>
<doc id="1370670" url="https://pl.wikipedia.org/wiki?curid=1370670" title="Najwybitniejszy Czech">
Najwybitniejszy Czech



</doc>
<doc id="1370671" url="https://pl.wikipedia.org/wiki?curid=1370671" title="Zdanie kategoryczne">
Zdanie kategoryczne



</doc>
<doc id="1370672" url="https://pl.wikipedia.org/wiki?curid=1370672" title="Teoria nazw">
Teoria nazw

Teoria nazw – dział logiki formalnej, obejmujący logiczne schematy wnioskowania, w których występują zmienne nazwowe i funktory zdaniotwórcze od argumentów nazwowych; bada budowę nazw i strukturę prostych zdań zawierających nazwy.
W klasycznym ujęciu wyróżnia się cztery zdania kategoryczne:
Symboliczny zapis zdań kategorycznych ma źródło w odpowiednich słowach języka łacińskiego: subiectum (podmiot), praedicatum (orzecznik), affirmo (twierdzę), nego (przeczę).

</doc>
<doc id="1370674" url="https://pl.wikipedia.org/wiki?curid=1370674" title="Powiat sulechowsko-świebodziński">
Powiat sulechowsko-świebodziński

Powiat sulechowsko-świebodziński (również "powiat cylichowsko-świebodziński") – dawny powiat ze stolicą w Świebodzinie, istniejący w Polsce w latach 1945–1946 w woj. poznańskim. Obejmował on części obszaru obecnych powiatów świebodzińskiego i zielonogórskiego (woj. lubuskie).
Po zakończeniu II wojny światowej na mocy porozumień pomiędzy zwycięskimi mocarstwami, okolice Sulechowa i Świebodzina (powiat Züllichau-Schwiebus) zostały przyłączone do Polski jako część tzw. Ziem Odzyskanych. Administracja polska została utworzona w Świebodzinie w 1945 roku i przejęła władzę nad powiatem sulechowsko-świebodzińskim, składającym się z 3 miast (Lubrza, Sulechów i Świebodzin) i 77 gmin.
W 1946 roku powiat sulechowsko-świebodziński przemianowano na powiat świebodziński. Na uwagę zasługuje fakt, iż powiat sulechowsko-świebodziński "nie został podzielony" na powiaty sulechowski i świebodziński. Powiat sulechowski powstał dopiero 1 stycznia 1951 roku, kiedy to przemianowano powiat babimojski na "sulechowski". Zmianie nazwy wtórowało wyłączenie z powiatów świebodzińskiego (m.in. Sulechowa) i zielonogórskiego części terenów i włączenie ich do powiatu babimojskiego (sulechowskiego).

</doc>
<doc id="1370675" url="https://pl.wikipedia.org/wiki?curid=1370675" title="Powiat cylichowsko-świebodziński">
Powiat cylichowsko-świebodziński



</doc>
<doc id="1370676" url="https://pl.wikipedia.org/wiki?curid=1370676" title="Bouira">
Bouira



</doc>
<doc id="1370677" url="https://pl.wikipedia.org/wiki?curid=1370677" title="Bordj el Kiffan">
Bordj el Kiffan



</doc>
<doc id="1370678" url="https://pl.wikipedia.org/wiki?curid=1370678" title="Bordj El Kiffan">
Bordj El Kiffan



</doc>
<doc id="1370679" url="https://pl.wikipedia.org/wiki?curid=1370679" title="Toruń Lubuski">
Toruń Lubuski



</doc>
<doc id="1370681" url="https://pl.wikipedia.org/wiki?curid=1370681" title="Nytych">
Nytych



</doc>
<doc id="1370682" url="https://pl.wikipedia.org/wiki?curid=1370682" title="Kwadrat logiczny">
Kwadrat logiczny

Kwadrat logiczny – diagram przedstawiający relacje (m.in. wynikania, równoważności bądź wykluczania) pomiędzy szczególnymi rodzajami zdań logicznych. Klasyczny (oparty na logice arystotelesowskiej) kwadrat logiczny to graficzne przedstawienie zależności zachodzących między poszczególnymi zdaniami kategorycznymi. Współcześnie kwadratem logicznym nazywa się także diagram obrazujący powiązania pomiędzy różnymi typami implikacji.
Prawa opozycji.
Zależności między zdaniami tradycyjnego kwadratu logicznego opisał Arystoteles w dziele "Interpretacje", natomiast ich graficzne przedstawienie w postaci diagramu jest o kilka wieków późniejsze. Na gruncie współczesnej logiki formalnej podstawowym zarzutem wobec tradycyjnego kwadratu logicznego jest to, że zastosowanie w nim jako podmiotu (S) nazwy pustej, czyli nie posiadającej desygnatów (np. jednorożec), prowadzi do problemów interpretacyjnych i paradoksów.
Zdania kategoryczne.
W logice tradycyjnej tzw. zdania kategoryczne zbudowane są z podmiotu (S) i predykatu (P). Predykat może podlegać negacji lub nie, a podmiot może występować w postaci ogólnej (wszystkie S) lub szczegółowej (pewne S). Daje to cztery główne typy zdań kategorycznych:
Symboliczny zapis zdań kategorycznych pochodzi od odpowiednich słów języka łacińskiego: subiectum (podmiot), praedicatum (orzecznik), affirmo (twierdzę), nego (przeczę).
Zapis graficzny.
Na rysunku obok strzałki oznaczają wynikanie, linia kropkowana łączy zdania pozostające w stosunku przeciwieństwa (niewspółprawdziwe), zielona linia przerywana łączy zdania podprzeciwne (niewspółfałszywe), a czerwona linia przerywana zdania sprzeczne.
Zapis formalny.
Te same zależności można przedstawić klasycznymi funktorami prawdziwościowymi stosowanymi w rachunku zdań – przy czym nazywa się je prawami opozycji bądź prawami kwadratu logicznego:
S a P formula_5 S o P
S e P formula_5 S i P
S a P formula_7 S e P
S i P formula_8 S o P
S a P formula_9 S i P
S e P formula_9 S o P
Dzięki znajomości praw opozycji możemy w niektórych przypadkach na podstawie informacji o wartości logicznej jednego ze zdań, określić wartość logiczną innego zdania.
Np. wiedząc, że zdanie S a P jest prawdziwe, możemy ustalić, iż zdania S e P oraz S o P są fałszywe, a zdanie S i P jest prawdziwe.
Prawa transpozycji.
Współcześnie kwadratem logicznym bywa też nazywany inny diagram o tym samym kształcie, obrazujący zależności między różnymi typami twierdzeń (implikacji). W odróżnieniu od tradycyjnego kwadratu logicznego, zdania przyporządkowane przeciwległym wierzchołkom kwadratu są w nim równoważne, a nie sprzeczne.
Typy implikacji.
Dla danej implikacji formula_11 zwanej prostą, wyróżnia się następujące typy zdań:
Na ogół z prawdziwości implikacji prostej nie wynika prawdziwość implikacji odwrotnej ani przeciwnej; implikacja prosta jest natomiast równoważna implikacji przeciwstawnej.
Prawo transpozycji.
Prawo transpozycji (nazywane także prawem kontrapozycji) mówi, że implikacja prosta jest równoważna implikacji przeciwstawnej:
Na diagramie zobrazowane to jest przez połączenie implikacji prostej formula_11 z implikacją przeciwstawną formula_13 za pomocą czerwonej przerywanej linii (przekątnej kwadratu).
Również implikacja odwrotna formula_12 i przeciwna formula_14 są połączone przerywaną czerwoną linią. Poprzez zamianę zmiennych (podstawienie formula_20 za formula_21 i odwrotnie) z powyższej tautologii otrzymujemy bezpośrednio zdanie:
Zatem implikacje odwrotna i przeciwna także są równoważne.
Dowodzenie równoważności.
Aby udowodnić równoważność formula_23 dowodzi się osobno implikacji formula_11 i implikacji odwrotnej formula_25 Ponieważ zdania leżące w przeciwległych wierzchołkach kwadratu logicznego są równoważne, wynika z tego, że do dowodu równoważności zdań formula_20 i formula_21 wystarczy udowodnić prawdziwość dowolnych dwóch implikacji, umieszczonych wzdłuż tego samego boku kwadratu logicznego.

</doc>
<doc id="1370683" url="https://pl.wikipedia.org/wiki?curid=1370683" title="Powiat nytyski">
Powiat nytyski

Powiat nytyski ("powiat nowostawski") – dawny powiat ze stolicą w Nytychu (spolszczona wersja niemieckiej nazwy miasta "Neuteich", obecnie "Nowy Staw"), istniejący w Polsce od maja do sierpnia 1945 roku w woj. gdańskim. Obejmował on część terenów obecnego powiatu malborskiego (woj. pomorskie).
Po zakończeniu II wojny światowej na mocy porozumień pomiędzy zwycięskimi mocarstwami, okolice Nytycha zostały przyłączone do Polski jako część tzw. Ziem Odzyskanych. Tymczasowa administracja polska została utworzona w Nytychu w maju 1945 roku i przejęła władzę nad powiatem nytyskim – delegatury starostwa powiatu gdańskiego. Powiat nytyski miał identyczne graniace co przedwojenny powiat Großes Werder, należący do Wolnego Miasta Gdańsk. Obejmował tereny położone na prawym brzegu Wisły, lecz bez pasa nadmorskiego. Terytorium trójkątnego powiatu wyznaczały granice: od zachodu na Wiśle, od północy na Szkarpawie i od wschodu na Nogacie. Ponadto do powiatu należał wąski pas brzegowy południowo-zachodniego Zalewu Wiślanego. Powiat obejmował dwa miasta (Nowy Dwór Gdański i Nytych) oraz 8 gmin.
Delegatura została przeniesiona 13 sierpnia 1945 roku do Nowego Dworu Gdańskiego, a powiat nytyski zintegrowany z powiatem gdańskim. Dopiero 1 stycznia 1949 Nowy Staw i okoliczne gminy zostały wyłączone z powiatu gdańskiego i włączone do powiatu malborskiego.

</doc>
<doc id="1370685" url="https://pl.wikipedia.org/wiki?curid=1370685" title="Embriopatia retinoidowa">
Embriopatia retinoidowa

Embriopatia retinoidowa (płodowy zespół retinoidowy, ang. fetal retinoid syndrome, retinoic embryopathy) – zespół wad wrodzonych powstałych w związku z teratogennym działaniem doustnych retinoidów, izotretynoiny i etretynatu. Oba leki zostały dopuszczone na rynek europejski i amerykański w 1982 roku; opis embriopatii retinoidowej przedstawiono na łamach New England Journal of Medicine w październiku 1985 roku.
Fenotyp.
Dziecko z zespołem wad po wewnątrzmacicznej ekspozycji na retinoidy może mieć następujące wady:

</doc>
<doc id="1370686" url="https://pl.wikipedia.org/wiki?curid=1370686" title="Zespół Robertsa">
Zespół Robertsa

Zespół Robertsa (zespół pseudotalidomidowy, zespół Appelta-Gerkena-Lenza, ang. Roberts' syndrome, pseudothalidomide syndrome, Appelt-Gerken-Lenz syndrome) – rzadki, uwarunkowany genetycznie zespół wad wrodzonych, charakteryzujący się symetrycznym skróceniem wszystkich kończyn i niezwykłą nieprawidłowością cytogenetyczną, jaką jest przedwczesne oddzielenie centromeru, uniemożliwiające proces parowania chromatyd.
Historia.
Nazwa zespołu upamiętnia Johna Binghama Robertsa, który opisał przypadek zespołu w 1919 roku. Roberts w krótkim doniesieniu zaakcentował fakt pokrewieństwa rodziców, ale nie określił sposobu dziedziczenia. 
Z czasem w literaturze znaleziono szereg znacznie wcześniejszych przekazów o urodzeniach dzieci, spełniających kryteria zespołu Robertsa. S. Batman mógł opisać chorobę w 1581 roku, jednak jego opis jest zbyt niedokładny. Francois Bouchard opisał zespół, jak się wydaje, najwcześniej, bo w 1672 roku. Inny opis autorstwa niemieckiego lekarza Gottlieba Fridericiego pochodzi z 1737 roku. W XIX wieku przypadki domniemanego zespołu Robertsa przedstawili Mayer w 1829 roku i Isidore Geoffrey St-Hilaire w 1838; wprowadził on do medycyny pojęcie fokomelii, wywiedzione z greckiego "phoka" oznaczającego fokę. Rudolf Virchow w 1898 roku opisał przypadek zmarłego po porodzie dziecka, również spełniającego kryteria zespołu.
Inne wczesne opisy były autorstwa Stroera oraz Appelta i wsp.. Appelt i wsp. jako pierwsi uznali, że symetryczna fokomelia opisana przez Robertsa stanowi odrębny zespół wad wrodzonych. Appelt kierował w tym czasie pediatryczną sekcją "Kreiskrankenhaus Eisenach" w Niemczech Wschodnich, i potajemnie opublikował pracę razem z dwoma kolegami z Niemiec Zachodnich. Herrmann, Opitz i wsp. w 1969 roku opisali zespół, który nazwali zespołem SC (od pierwszych liter nazwisk rodzin probandów), Temtamy w 1974 roku określiła ten zespół jako tożsamy z zespołem Robertsa.
Etiologia.
Zespół Robertsa spowodowany jest mutacjami w genie "ESCO2" (cohesion 1 homolog 2 gene) w locus 8p21.1, którego produkt białkowy odpowiada za prawidłowe tworzenie się par chromatyd siostrzanych w fazie S cyklu komórkowego.

</doc>
<doc id="1370687" url="https://pl.wikipedia.org/wiki?curid=1370687" title="Jan Kula">
Jan Kula

Jan Kula (ur. 2 lutego 1922 w Zakopanem, zm. 6 kwietnia 1995 tamże) – polski skoczek narciarski, kombinator norweski, olimpijczyk, reprezentant Polski. Uważany za „estetę narciarskiego skoku”.
Absolwent średniej szkoły zawodowej. Żołnierz podczas II wojny światowej. Reprezentant Wisły Zakopane, SN PTT Zakopane i WKS Zakopane. Dwukrotny mistrz i czterokrotny wicemistrz Polski w skokach. Sześciokrotny zwycięzca konkursów skoków podczas Memoriału Bronisława Czecha i Heleny Marusarzówny. Nazywany „cudownym dzieckiem polskich skoków narciarskich”. Był żonaty, miał dwóch synów.
Życiorys.
Przedwojenna kariera.
Kula na nartach zaczął jeździć bardzo wcześnie. Zaczął karierę sportową od udziału w zawodach dla dzieci o nagrodę Kornela Makuszyńskiego. Uprawiał wiele konkurencji zimowych: zjazd, biegi i skoki. Na nartach skakał także jego brat Stanisław. Bracia skakali razem na skoczni usypanej ze śniegu na Wilczniku.
W 1933 Kula, razem ze swoim rówieśnikiem, Józefem Danielem Krzeptowskim, oddał w tajemnicy swój pierwszy skok na Krokwi. Uzyskał odległość ok. 30 m. Jako 14-latek rozpoczął treningi z seniorami, m.in. ze Stanisławem i Andrzejem Marusarzami i Bronisławem Czechem. 27 lutego 1938 Jan Kula, reprezentujący barwy SN PTT Zakopane zwyciężył w konkursie skoków w Mistrzostwach Akademickich w podlwowskich Brzuchowicach.
Mistrzostwa świata FIS w 1939 odbywały się w Zakopanem. Jan Kula ukończył wtedy 17 lat i był najmłodszym skoczkiem zawodów. Na treningu po skoku na 79 metrów przewrócił się na zeskoku i połamał swoje norweskie narty. Dostał więc nowe od producenta skokówek, Stanisława Zubka, który dostarczył mu je na dwie godziny przed zawodami. W niedzielę, 19 lutego, przy słonecznej pogodzie i lekkim mrozie odbył się otwarty konkurs skoków. Kula znalazł się na 11. pozycji. Jego brat Stanisław także uplasował się w drugiej dziesiątce zawodów. Tego samego dnia, już po zakończeniu oficjalnego konkursu, Jan Kula skoczył na Krokwi 85,5 metra, co było nowym nieoficjalnym rekordem skoczni. Skakał nienagannie stylowo. Zdjęcie z jednym z jego skoków zostało wydrukowane i było sprzedawane jako karta pocztowa w zakopiańskich księgarniach. Otrzymał za to honorarium w wysokości dwóch złotych. Po mistrzostwach świata wziął udział w międzynarodowych zawodach w Feldbergu w Niemczech, gdzie pojawiła się w cała światowa czołówka. Kula oddał w konkursie dwa najdłuższe skoki: 77 m i 79 m i zajął drugie miejsce, pokonując mistrza świata z Zakopanego Seppa Bradla i wielu skoczków europejskich. Był szósty w biegu zjazdowym. Niemiecka prasa sportowa widziała w nim kandydata na przyszłego mistrza świata. W 1939 zdobył jeszcze srebrny medal mistrzostw Polski, przegrywając tylko ze Stanisławem Marusarzem. Do 1939 zdobył cztery tytuły mistrza Polski juniorów w skokach.
Okres II wojny światowej.
Po wybuchu wojny bracia Kulowie zostali kurierami tatrzańskimi na trasie z Zakopanego do Budapesztu. Gestapo zrewidowało ich mieszkanie w Zakopanem. Jan wyruszył razem z Zenonem Michalikiem i braćmi Wrześniakami, zdobywcami m.in. Zamarłej Turni, przez Tatry na nartach do Koszyc i Budapesztu. W marcu tą samą drogą ruszył jego brat Stanisław, który walczył potem pod Tobrukiem, Ankoną i w Brygadzie Karpackiej, wziął także udział w kampanii włoskiej i w bitwie o Monte Cassino.
Jan z Budapesztu, przez Split w Jugosławii dostał się do Francji, gdzie tworzono Armię Polską gen. Władysława Sikorskiego. Ze względu na niski wzrost nie został przyjęty do dywizjonów lotniczych, lecz do 2 Dywizji Strzelców Pieszych gen. Prugara-Ketlinga, do 4 Warszawskiego Pułku Strzelców Pieszych. Formacja ta odznaczyła się pod Belfort, Montbéliard, Pont-de-Roide, Maîche, Damprichard, Trévillers i, za męstwo na polu bitwy, starszy strzelec Jan Kula został odznaczony, rozkazem dowódcy francuskiego 45. Korpusu, orderem Croix de Guerre z Gwiazdą. Później, rozkazem Naczelnego Wodza gen. Sikorskiego, został udekorowany Krzyżem Walecznych. W czasie bitwy pod Montbéliard ostrzeliwał się z działka przeciwpancernego i został ranny. Odłamek z pocisku wbił się do prawej kości udowej. Koledzy znieśli go z pola bitwy i przekroczyli granicę francusko-szwajcarską. W Szwajcarii zostali internowani. Rana nogi okazała się na tyle groźna, że groziła mu amputacja.
Zimą 1941 Kula dostał przepustkę i pojechał na konkurs skoków do Arosy, gdzie startowała czołówka skoczków szwajcarskich i niemieckich. Konkurs wygrał Josef Bradl. Kula poszedł do organizatorów i poprosił o możliwość oddania skoku. Spiker zapowiedział, że Jan Kula z Polski chce pobić rekord skoczni, który wynosił 64 metry. Kula skoczył 67 m. Prosto spod skoczni wyjechał do obozu dla internowanych. Niemcy byli wściekli na Szwajcarów za dopuszczenie Polaka do zawodów. Niemiecka ambasada składała nawet oficjalne protesty. Stan nogi Kuli gwałtownie się pogorszył. Rana się nie goiła, założono gips, wdało się zapalenie szpiku kostnego i ponownie pojawiła się wizja amputacji nogi. Kula spędził w szwajcarskich szpitalach prawie 2,5 roku. Operował go znany szwajcarski chirurg prof. Baumann, wówczas jeden z najlepszych chirurgów europejskich. Kuli wycięto 22 cm mięśnia udowego. Po wyjściu ze szpitala zwyciężył w konkursach skoków w Arosie i Davos, oddając najdłuższe skoki, choć oficjalnie nie był klasyfikowany. W zawodach Parsenn Derby zajął 11. miejsce. Zwyciężył też w Megève skokiem na 77 metrów, ustanawiając nowy rekord skoczni. Prawa noga po zabiegach była 2 cm krótsza od zdrowej. Skakał więc w butach z prawie dwucentymetrową wkładką korkową.
Powojenna kariera.
21 lipca 1946 wrócił do Polski, przekraczając granicę w Dziedzicach. Ponownie zaczął reprezentować barwy zakopiańskiego SN PTT. Przed pierwszymi po wojnie narciarskimi mistrzostwami świata FIS najważniejszymi zawodami był „tydzień narciarstwa” zorganizowany przez Francuski Związek Narciarski w Chamonix w dniach 11–17 lutego 1947. Kula zajął w nim 6. miejsce w skokach. W tym samym roku został mistrzem Polski.
Jedynymi igrzyskami olimpijskimi w karierze Kuli był start w Zimowych Igrzyskach Olimpijskich 1948 w Sankt Moritz. Wystąpił tam jako Jerzy Kula, ponieważ pomylono jego imię w legitymacji olimpijczyka. W konkursie skoków uzyskał odległości 49 m i 59 m i z notą 184,5 pkt. uplasował się na 33. pozycji. W pierwszej serii skakał w śnieżnej zadymie.
Po powrocie do kraju zdobył tytuł wicemistrza kraju w skokach. W zawodach o Puchar Tatr, w międzynarodowym konkursie skoków zajął 2. miejsce, podobnie jak w kombinacji. Rok później na MP w skokach wywalczył brąz. W 1950 zmienił klub, bowiem jego SN PTT został rozwiązany. Przeszedł wtedy, jak wielu innych zawodników, do CWKS Zakopane. Zdobył potem drugi złoty medal MP w skokach. W 1951 został wicemistrzem kraju w kombinacji, a rok później brązowym medalistą MP w skokach. W 1952 włączono go do polskiej ekipy olimpijskiej, która miała jechać na igrzyska w Oslo. Tuż przed odjazdem pociągu do Norwegii, razem z trzema innymi zawodnikami został wycofany z imprezy ze względów politycznych. W 1954 brał udział w konkursach z międzynarodową obsadą na Wzgórzach Leninowskich w Moskwie, w pierwszym z nich zajął 21. miejsce, w drugim konkursie, Mistrzostwach Moskwy, zajął 1. miejsce wśród skoczków zagranicznych. Wygrał też konkurs w Bańskiej Bystrzycy. W latach 1947–1954 Kula sześciokrotnie wygrywał konkursy skoków w Memoriale Bronisława Czecha i Heleny Marusarzówny, rywalizując ze Stanisławem Marusarzem. Bardzo emocjonowały one widzów i dziennikarzy, o czym świadczy m.in. tytuł artykułu w Przeglądzie Sportowym: "Marusarzowi grozi Kula", za który jego autor, red. Edward Trojanowski, miał kłopoty natury politycznej. W latach 1953–1954 Kula dwukrotnie został wicemistrzem Polski w skokach. W sezonie 1956/1957 wziął udział w Turnieju Czterech Skoczni. W Oberstdorfie był 33., w Innsbrucku 43., w Garmisch-Partenkirchen 38., a w Bischofshofen 34.
Po zakończeniu kariery.
Skakał czynnie do 1960 roku. Po zakończeniu kariery sportowej zajął się modelarstwem, motoryzacją, wędkarstwem i wędrówkami górskimi. Prowadził też warsztat narciarski. W 1962 jako pierwszy oddał skok na przebudowanej Wielkiej Krokwi. Gdy Zakopane przygotowywało się do organizacji Mistrzostw Świata w Narciarstwie Klasycznym 1962 przyjechały do niego delegacje państw-uczestników zawodów. Podczas bankietu doszło do ostrej wymiany zdań na temat II wojny światowej między Kulą a Bradlem, który był przewodniczącym austriackiej delegacji. Polak uderzył Austriaka w twarz. Do roku 1981 pełnił funkcję sędziego narciarskiego, był też trenerem. Za swoje wybitne zasługi dla narciarstwa polskiego otrzymał tytuł Zasłużonego Mistrza Sportu, Zasłużonego dla Ruchu Olimpijskiego, ponadto odznaczono go Krzyżem Kawalerskim Orderu Odrodzenia Polski i Krzyżem Czynu Bojowego Polskich Sił Zbrojnych na Zachodzie (9 maja 1990). Zmarł 6 kwietnia 1995. Został pochowany na Nowym Cmentarzu w Zakopanem (kw. E5-3-1).

</doc>
<doc id="1370688" url="https://pl.wikipedia.org/wiki?curid=1370688" title="International of Anarchist Federations">
International of Anarchist Federations



</doc>
<doc id="1370689" url="https://pl.wikipedia.org/wiki?curid=1370689" title="Chemik Kędzierzyn">
Chemik Kędzierzyn



</doc>
<doc id="1370690" url="https://pl.wikipedia.org/wiki?curid=1370690" title="Czarne Jastrzębie">
Czarne Jastrzębie



</doc>
<doc id="1370692" url="https://pl.wikipedia.org/wiki?curid=1370692" title="Eeva-Liisa Manner">
Eeva-Liisa Manner

Eeva-Liisa Manner, pseud. Anna September (ur. 5 grudnia 1921 w Helsinkach, zm. 7 lipca 1995 w Tampere) — fińska pisarka, poetka, tłumaczka i krytyk literacki. 
Życiorys.
Przyszła na świat jako córka Lea Johannesa Mannera i Elsi Irene Kukkonen Manner. Nigdy nie wyszła za mąż. W czasie wojny pracowała w towarzystwie ubezpieczeniowym. W latach 1944-46 była zatrudniona w wydawnictwie. Potem poświęciła się pracy literackiej i przekładowej. Uchodzi za prekursorkę powojennej fali modernizmu w literaturze fińskiej. W swojej twórczości była krytyczna wobec cywilizacji zachodu i odwoływała się do dalekowschodniego taoizmu.
Zbiory wierszy.
oraz wydane pośmiertnie
Przekład.
W Polsce ukazał się jeden wybór wierszy Eevy-Liisy Manner zatytułowany "Alfa". Przekłady na podstawie filologicznego tłumaczenia Bożeny Maciejewskiej opracował Bohdan Drozdowski. Tomik został wydany przez krakowskie Wydawnictwo Literackie w serii "Humanum Est" w 1987.

</doc>
<doc id="1370694" url="https://pl.wikipedia.org/wiki?curid=1370694" title="Henryk Flandryjski">
Henryk Flandryjski

Henryk Flandryjski (ur. ok. 1174, zm. 11 czerwca 1216 w Salonikach) – cesarz łaciński w latach 1205 – 1216. Brat cesarza Baldwina I.
Życiorys.
Po śmierci brata przejął regencję w państwie. Koronowany na cesarza 20 sierpnia 1206 roku, sprawował rządy w Konstantynopolu z wielką rozwagą. W odróżnieniu od brata prowadził pojednawczą politykę wobec greckojęzycznych poddanych.
Na zachodzie unormował stosunki z Bonifacym z Montferratu królem Tesaloniki poślubiając jego córkę Agnieszkę. Zawarł sojusz z władającymi w Cesarstwie Trapezuntu Komnenami i wspólnie z nimi podjął wyprawę przeciw władającemu w Cesarstwie Nicejskim Teodorowi Laskarysowi, który w 1206 roku przyjął tytuł cesarza. Musiał ją jednak przerwać ze względu na wydarzenia na zachodzie i w 1207 roku zawarł dwuletni rozejm z Teodorem Laskarysem.
Jesienią 1207 roku powracającego z Konstantynopola z rozmów z Henrykiem Bonifacy z Montferratu zginął zaatakowany przez podjazd bułgarski. Bułgarzy oblegli Tesalonikę. Wprawdzie podczas oblężenia car bułgarski Kałojan zginął zamordowany przez spiskowców, a Bułgarzy wycofali się spod Tesaloniki, w krótkim czasie jednak wrzenie ogarnęło Królestwo Tesaloniki. Przeciwko prowadzącej procesarską politykę wdowie i regentce (sprawującej władzę w imieniu małoletniego Demetriusza), Marii Węgierskiej i jej stronnikom wystąpili Lombardczycy skupieni wokół Herberta z Briandette stawiający na oparcie polityki państwa na związkach z północnymi Włochami, głównie z Montferratem. W grudniu 1208 roku Henryk wyruszył z Konstantynopola. Prowadząc w drodze pertraktacje dotarł do Tesaloniki, po czym nieoczekiwanie ją zajął i w styczniu 1209 roku koronował młodziutkiego Demetriusza na króla Tesaloniki. Próby mediacji – zwołanie zjazdu baronów w Ravennice w maju 1209 roku nie przyniosły rezultatu, bowiem Lombardczycy zbojkotowali zjazd usuwając się do leżących na terytorium Księstwa Aten Teb. Henryk obległ Teby i zmusił zgromadzonych tam baronów do ugody. Podporządkował sobie Królestwo Tesaloniki, jednak za cenę opuszczenia go przez niezadowolonych rycerzy i baronów, co znacznie osłabiło je w przyszłości. Przyjął też hołd lenny Michała I Angelosa władcy Epiru. Już jednak w 1210 roku musiał przywołać do porządku swego nowego lennika, który najechał Tesalię.
Po uregulowaniu spraw na zachodzie Henryk podjął w 1211 roku działania przeciw Teodorowi Laskarysowi. Sytuacja na wschodzie państwa zmieniła się jednak tymczasem na niekorzyść Cesarstwa. Dotychczasowy naturalny sojusznik – Cesarstwo Trapezuntu, utracił terytoria graniczące z Cesarstwem Nicejskim Teodora na rzecz Sułtanatu Ikonium i nie mógł wesprzeć działań Henryka. 15 października 1211 Henryk rozbił siły nicejskie nad Rhyndakos i dotarł aż do Pergamonu i Nymfaion. Bitwa nie rozstrzygnęła jednak sytuacji na wschodzie. Walki podjazdowe trwały jeszcze trzy lata. Ostatecznie wyczerpane działaniami wojennymi strony zawarły traktat pokojowy w Nymfaion; zgodnie z jego postanowieniami łacinnicy zatrzymywali północno-wschodnią część Azji Mniejszej aż po Adramytion.
W trakcie działań wojennych na wschodzie ziemie Królestwa Tesaloniki po raz kolejny najechali Bułgarzy. Połączone siły łacińskie i epirockie dowodzone przez Eustachego, brata Henryka, zadały im klęskę w bitwie stoczonej w Pelagonii w 1212 roku, zapewniając tym samym 6 lat spokoju ze strony Bułgarii. Jeszcze w 1212 roku Michał I Angelos ponownie najechał Tesalię i zajął obszary wokół niej. Henryk nie przeciwstawił się temu, w uznaniu jego pomocy przeciw Bułgarom.

</doc>
<doc id="1370697" url="https://pl.wikipedia.org/wiki?curid=1370697" title="Szczury tuneli">
Szczury tuneli



</doc>
<doc id="1370698" url="https://pl.wikipedia.org/wiki?curid=1370698" title="Zwyczaje i uzanse dotyczące ilości towarów">
Zwyczaje i uzanse dotyczące ilości towarów

Zwyczaje i uzanse dotyczące ilości towarów:
Ilość towaru jest jednym z podstawowych elementów kontraktu. Jest wyrażana w różnych miarach wagi i objętości, a także w miarach przestrzennych i sztukach. W handlu kupcy posługują się m.in. systemem metrycznym oraz anglosaskim.
W kontraktach dotyczących handlu towarami masowymi, ilość towaru jest określona tylko w przybliżeniu. Nawet przy ścisłym określeniu ilości towarów, przewiduje się dostawę z nadwyżką lub jego niedoborem.
Dopuszczalne odchylenia ilościowe określane są przez słowa "około" lub "circa" (about). Znaczenie tego terminu jest określone w kontrakcie jeśli inne zwyczaje lub uzanse handlowe nie określają tego w sposób ogólnie przyjęty. W przypadku handlu maszynami, urządzeniami oraz dobrami konsumpcyjnymi, nie przewiduje się odchyleń ilościowych, chyba że zostało to przewidziane w kontrakcie.
Pewne zwyczaje stosowane są w handlu w odniesieniu do niektórych rodzajów opustów od ceny, w szczególności bonifikat (refakcji). Sprzedawca przyznaje bonifikaty z tytułu różnic ilościowych w towarze nie wyrównywanych w naturze, z tytułu braków i odchyleń jakościowych przekraczające dopuszczalne normy oraz z tytułu zmian stanu towaru i ubytków naturalnych. 
Bonifikaty przyznawane z tytułu ubytków naturalnych lub zmian stanu towarów:

</doc>
<doc id="1370702" url="https://pl.wikipedia.org/wiki?curid=1370702" title="Szlak berładzki">
Szlak berładzki

Szlak berładzki (również wołoski, mołdawski lub wołowy) – średniowieczny szlak handlowy, łączący miasta księstwa halickiego z terenami obecnej Mołdawii i wybrzeżem Morza Czarnego.
Prowadził z Halicza przez Kołomyję, Śniatyń, Czerniowce, Berład, Jassy do Gałacza.
Twórcą szlaku był książę halicki i berładzki Iwan Berładnik, również założyciel portu w Małym Haliczu (obecnie Gałacz).

</doc>
<doc id="1370704" url="https://pl.wikipedia.org/wiki?curid=1370704" title="Erik Wahlstedt">
Erik Wahlstedt

Erik Wahlstedt (ur. 16 kwietnia 1976 roku w Göteborgu) – szwedzki piłkarz występujący na pozycji obrońcy. Obecnie gra w Helsingborgs IF.
Kariera klubowa.
Erik Wahlstedt zawodową karierę rozpoczynał w 1993 roku w BK Astrio. Barwy tego klubu reprezentował jednak tylko przez jeden sezon, podczas którego rozegrał piętnaście ligowych meczów. W 1994 roku Szwed podpisał kontrakt z IFK Göteborg. W nowym zespole przez trzy lata pełnił rolę rezerwowego, jednak regularnie dostawał szanse gry. Razem z IFK Wahlstedt trzy razy z rzędu sięgnął po tytuł mistrza Szwecji. Dla ekipy "Blåvitt" rozegrał łącznie 33 spotkania, po czym w 1997 roku przeniósł się do Helsingborgs IF. W drużynie "Di Röe" szwedzki obrońca spędził nieco ponad cztery sezony. W 1999 roku zdobył z nią czwarte w swojej karierze mistrzostwo kraju. W barwach Helsingborgs IF Wahlstedt wystąpił łącznie w 89 ligowych pojedynkach, w których jedenaście razy wpisał się na listę strzelców. Od sezonu 2001/02 wychowanek BK Astrio był zawodnikiem duńskiego Esbjerg fB, z którą zajął kolejno siódmą i piątą lokatę w rozgrywkach Superligaen. Dla Esbjerg fB Wahlstedt rozegrał 79 meczów, po czym w 2004 roku powrócił do Helsingborgs IF. Szwedzki piłkarz nie miał tam problemów z wywalczeniem sobie miejsca w wyjściowej jedenastce. W defensywie Helsingborgs miał okazję grać u boku takich zawodników jak Andreas Granqvist, Jesper Jansson i Andreas Jakobsson. W 2006 roku Wahlstedt zdobył z zespołem puchar Szwecji.
Kariera reprezentacyjna.
W reprezentacji Szwecji Wahlstedt zadebiutował w 1998 roku. W 2004 roku Lars Lagerbäck i Tomas Söderberg powołali go do 23-osobowej kadry na mistrzostwa Europy. Na turnieju tym Szwedzi dotarli do ćwierćfinału, gdzie przegrali po rzutach karnych z Holandią 6:5. Na portugalskich boiskach Wahlstedt nie rozegrał ani jednego spotkania, a w barwach drużyny narodowej zaliczył tylko dwa występy.

</doc>
<doc id="1370706" url="https://pl.wikipedia.org/wiki?curid=1370706" title="Bat-21">
Bat-21



</doc>
<doc id="1370712" url="https://pl.wikipedia.org/wiki?curid=1370712" title="Krzysztof Toboła">
Krzysztof Toboła

Krzysztof Toboła (ur. 1963 w Kodniu nad Bugiem, zm. 9 czerwca 2008 w Dusznikach Zdroju) – polski karykaturzysta, satyryk i ilustrator.
Z wykształcenia był plastykiem, ukończył Liceum Sztuk Plastycznych w Opolu. Był Członkiem Stowarzyszenia Polskich Malarzy i Grafików, Stowarzyszenia Polskich Artystów Karykatury. Brał udział w licznych wystawach rysunku satyrycznego w kraju i za granicą. Laureat wielu nagród m.in. podwójny laureat konkursu organizowanego przez Muzeum Karykatury i Miasta Stołecznego Warszawy z okazji 400-lecia Stołeczności Warszawy. W wyborach samorządowych w 2007 roku został wybrany radnym Miasta i Gminy Police.
Jesienią 2007 r. z rąk podsekretarza stanu Ministerstwa Rolnictwa i Rozwoju Wsi otrzymał Odznakę honorową „Zasłużony dla Rolnictwa”. Był autorem pierwszych w kraju komiksów reklamowych o tematyce rolniczej.
Prace Krzysztofa Toboły publikowały m.in.:

</doc>
<doc id="1370714" url="https://pl.wikipedia.org/wiki?curid=1370714" title="Klub Sportowy 06 Kleofas Katowice">
Klub Sportowy 06 Kleofas Katowice



</doc>
<doc id="1370717" url="https://pl.wikipedia.org/wiki?curid=1370717" title="Wincenta (rzeka)">
Wincenta (rzeka)

Wincenta – rzeka, lewobrzeżny dopływ Pisy o długości 25 km i powierzchni zlewni 181,8 km². 
Źródła Wincenty znajdują się w okolicach miejscowości Brzózki, skąd rzeka płynie w kierunku południowo-zachodnim przez gminy: Biała Piska i Pisz w powiecie piskim. Wpada do Pisy na 50,8 km jej biegu.

</doc>
<doc id="1370721" url="https://pl.wikipedia.org/wiki?curid=1370721" title="Siergiej Jastrzembski">
Siergiej Jastrzembski



</doc>
<doc id="1370722" url="https://pl.wikipedia.org/wiki?curid=1370722" title="Bogumiłka">
Bogumiłka

Bogumiłka – struga w Polsce, jest lewym dopływem Pisy; ciekiem IV rzędu. Całkowita zlewnia zajmuje powierzchnię 24,6 km², a jej długość wynosi 5,2 km. Źródła Bogumiłki znajdują się w okolicach wsi Bogumiły. Rzeka uchodzi do Pisy na 64,2 km jej biegu.
W zestawieniu GUS Obiekty fizjograficzne w uwagach zapisano: "wg KNMiOF - rów; wg MP - rzeka".

</doc>
<doc id="1370725" url="https://pl.wikipedia.org/wiki?curid=1370725" title="Sketches of Frank Gehry">
Sketches of Frank Gehry



</doc>
<doc id="1370728" url="https://pl.wikipedia.org/wiki?curid=1370728" title="Browar Regina">
Browar Regina

Browar Regina - nieczynny browar w Antonowie pod Giżyckiem
Historia.
Browar Regina został założony jako firma rodzinna w 1995 roku. Mieścił się przy zakładach mięsnych PPHU Górny w Antonowie. W swojej ofercie miał zarówno piwo niepasteryzowane jak i pasteryzowane. Na początku XXI wieku był jedynym w Polsce browarem produkującym butelkowe piwo pszeniczne i zarazem jedynym polskim producentem piwa typu kristallweizen. Browar Regina zaprzestał produkcji piwa w 2007 roku.
Moce produkcyjne zakładu wynosiły 30 000 hektolitrów piwa rocznie. Aktualnie browar wystawiony jest na sprzedaż. Licencję na produkcję piwa marki Regina zakupił Browar Kormoran z Olsztyna.
Produkty.
Lager
Dark lager
Piwo pszeniczne

</doc>
<doc id="1370730" url="https://pl.wikipedia.org/wiki?curid=1370730" title="8 Days of Christmas (piosenka)">
8 Days of Christmas (piosenka)

8 Days of Christmas – pierwszy singiel w stylistyce kolędowej amerykańskiego tria Destiny’s Child. Utwór promował świąteczną płytę "8 Days of Christmas". Piosenkę napisali E. McCalla Jr. i Beyoncé Knowles.
Teledysk.
Teledysk do piosenki „8 Days of Christmas” wyreżyserował Sanaa Hamri, został on wydany zimą 2001 roku. Dziewczyny z Destiny’s Child ubrane są jak św. Mikołaj i każda z nich znajduje się w sklepie z zabawkami. Do sklepu przychodzi wiele dzieci i grupa rozdaje im prezenty.

</doc>
<doc id="1370731" url="https://pl.wikipedia.org/wiki?curid=1370731" title="„Anna” i wampir">
„Anna” i wampir

„Anna” i wampir – polski film kryminalny z 1981 roku, będący rekonstrukcją schwytania „Wampira z Zagłębia” – Zdzisława Marchwickiego. Twórcy zmienili imiona i nazwiska ofiar, świadków i milicjantów, którzy schwytali wampira.
Plenery: Będzin, Sosnowiec, Czeladź, Dąbrowa Górnicza.
Fabuła.
Druga połowa lat 60. XX wieku. W Zagłębiu Dąbrowskim przez dłuższy czas rejestrowane są zabójstwa młodych kobiet. MO powołuje grupę specjalną pod wodzą kapitana Jaksy, która – od imienia pierwszej ofiary – przyjmuje kryptonim „Anna”. Najbliższymi współpracownikami Jaksy są porucznicy Szłapowicz i Misztak oraz jedyna kobieta – Detka. Śledztwo nie przynosi skutków. Jaksa zostaje wysłany na urlop. Zastępuje go major Dobija. Mimo nowych metod śledztwo nie przynosi rezultatów. Jaksa wraca na stanowisko i ma współpracować z majorem.

</doc>
<doc id="1370736" url="https://pl.wikipedia.org/wiki?curid=1370736" title="Wielki układ (film)">
Wielki układ (film)

Wielki układ – polski film obyczajowy z 1976 roku na podstawie noweli Zbigniewa Kubikowskiego pod tym samym tytułem.
Fabuła.
Inżynier Marek Kołodziejski po piętnastu latach wraca do swojej rodzinnej miejscowości, by pomóc dawnemu koledze z pracy. W rzeczywistości Marek ma inny cel. Piętnaście lat temu został wyrzucony z pracy przez zespół za przywłaszczenie autorstwa wspólnego projektu. Co prawda zwolnienie pomogło mu w karierze, ale postanawia się zemścić.

</doc>
<doc id="1370739" url="https://pl.wikipedia.org/wiki?curid=1370739" title="Gladenbach">
Gladenbach

Gladenbach – miasto uzdrowiskowe w Niemczech, w kraju związkowym Hesja, w rejencji Gießen, w powiecie Marburg-Biedenkopf. Miasto o powierzchni 72,28 km²; liczy mieszkańców (dane z 30 czerwca 2015).
Współpraca.
Miejscowości partnerskie:

</doc>
<doc id="1370744" url="https://pl.wikipedia.org/wiki?curid=1370744" title="Łamańce">
Łamańce

Łamańce – skały na orograficznie lewym zboczu Doliny Prądnika na obszarze Ojcowskiego Parku Narodowego. Znajdują się w miejscowości Skała, w pobliżu skrzyżowania drogi nr 773 z drogą do Ojcowa. Skały zbudowane są z wapieni skalistych z okresu górnej jury i powstały w wyniku krasowego działania wody oraz nierównej odporności skał wapiennych na wietrzenie. Od strony doliny mają bardzo strome ściany. Na skałach występują cenne przyrodniczo gatunki wapieniolubnych roślin tworzących murawę kserotermiczną oraz rzadki i chroniony prawnie gatunek wisienki stepowej.
W 2004 na skałach tych, podobnie, jak na wielu innych, przeprowadzono zabieg ochrony muraw kserotermicznych, polegający na usunięciu zadrzewień, które wypierają rzadkie gatunki roślin i zwierząt tych muraw i wykoszeniu trawy. Zadrzewienia pojawiły się tutaj przez kilkadziesiąt lat od momentu zaprzestania rolniczego użytkowania tych terenów, które w naturalny sposób poprzez koszenie i wypasanie zapobiegało rozwojowi zadrzewień.

</doc>
<doc id="1370745" url="https://pl.wikipedia.org/wiki?curid=1370745" title="Koniec babiego lata">
Koniec babiego lata

Koniec babiego lata – polski film obyczajowy z 1974 roku.
Fabuła.
Mieszkający w Warszawie fotograf Józek (Krzysztof Kolberger) i jego dziewczyna Misza (Krystyna Adamiec), początkująca aktorka, przyjeżdżają do wsi Babie Lato. Pobyt na łonie natury traktują jako okazję do wypoczynku i odnowienia starych znajomości. Nagle pojawia się kłótliwy Klimek Bania. Z jego wypowiedzi wynika, że w rodzinie Józka nie zawsze było w zgodzie z szóstym przykazaniem. Na Józku nie robi to wrażenia, co niepokoi jego dziewczynę.

</doc>
<doc id="1370746" url="https://pl.wikipedia.org/wiki?curid=1370746" title="Manuel Mejuto González">
Manuel Mejuto González

Manuel Enrique Mejuto González (urodzony 16 kwietnia, 1965 w La Felguera), hiszpański sędzia piłkarski. 
Kariera.
Manuel Mejuto González sędziował:

</doc>
<doc id="1370752" url="https://pl.wikipedia.org/wiki?curid=1370752" title="Przeklęta ziemia">
Przeklęta ziemia

Przeklęta ziemia – polski film obyczajowy z 1982 roku.

</doc>
<doc id="1370755" url="https://pl.wikipedia.org/wiki?curid=1370755" title="Fiodor Połynin">
Fiodor Połynin

Fiodor Pietrowicz Połynin, ros. Федор Петрович Полынин (ur. we wsi Sucha Odnoga, zm. 21 listopada 1981 w Moskwie) – generał pułkownik lotnictwa Wojskowych Sił Powietrznych ZSRR, generał broni Wojska Polskiego, dowódca lotnictwa WP (1944–1947), Bohater Związku Radzieckiego (1938).
Życiorys.
Fiodor Pietrowicz Połynin urodził się 20 października 1906 roku we wsi Sucha Odnoga (ros. Сухой Отрог), położonej w rejonie bałakowskim (obwód saratowski). Pochodził z wielodzietnej rodziny chłopskiej. Był jednym z 11 rodzeństwa. W 1907 wraz z rodziną przeniósł się na Syberię, do wsi Samarka w rejonie buchtarmińskim, w obwodzie semipałatyńskim, gdzie ojciec zagospodarował leżące odłogiem ziemie, tworząc średniej wielkości gospodarstwo. Mając 8 lat rozpoczął pracę w gospodarstwie ojca. Po jego śmierci wyjechał do Kujbyszewa i w sierpniu 1924 roku rozpoczął pracę w Związku Spółdzielczości Wiejskiej – jako stróż i tragarz, a od kwietnia roku 1927 – jako robotnik niewykwalifikowany w wytwórni wędlin. Jednocześnie w latach 1925–1928 uczęszczał do wieczorowej szkoły średniej dla dorosłych w Kujbyszewie
6 października 1928 został wcielony do Armii Czerwonej, z przydziałem do pułkowej szkoły piechoty 101 pułku strzelców w Wyzraniu. W grudniu 1928 roku po wyrażeniu zgody, przeniesiony do lotnictwa. W roku 1929 ukończył Wojskową Szkołę Pilotów i Techników Lotniczych w Wolsku, a w 1931 Orenburską Szkołę Lotników i Nawigatorów Lotniczych. W 1935 ukończył kursy doskonalenia kadry kierowniczej przy Wojskowej Akademii Lotniczej. W 1955 ukończył Wojskową Akademię Sztabu Generalnego Sił Zbrojnych ZSRR.
Od stycznia 1936 pełnił funkcję dowódcy 23 Brygady Lotniczej. Od listopada 1937 do kwietnia 1938 jako ochotnik walczył w Chinach z najeźdźcami japońskimi. W czerwcu 1938 awansował do stopnia starszego inspektora techniki pilotowania Sił Powietrznych Armii Czerwonej. 14 listopada 1938 otrzymał tytuł Bohaterem Związku Radzieckiego.
Od października 1939 był zastępcą dowódcy Sił Powietrznych Kijowskiego Specjalnego Okręgu Wojskowego. Jako dowódca sił powietrznych 13 Armii uczestniczył w wojnie radziecko-fińskiej 1939-40. Od sierpnia 1940 pełnił funkcję dowódcy 13 Dywizji Lotnictwa Bombowego, od sierpnia 1941 dowódca Sił Powietrznych Frontu Briańskiego, od maja 1942 zastępca dowódcy 2 Armii Lotniczej, a od września 1942 zastępca dowódcy 6 Armii Lotniczej na Frontach: Briańskim i Północno-Zachodnim. W latach 1943–44 był dowódcą 6 Armii Lotniczej na Frontach: Północno-Zachodnim, 2 Białoruskim i 1 Białoruskim.
Uczestniczył w bitwie pod Moskwą, w walkach w rejonie Diemiańska, w wyzwoleniu prawobrzeżnej Ukrainy, w operacjach białoruskiej i lubelsko-brzeskiej oraz w bitwach o Poznań i Berlin.
Od 1 listopada 1944 do 21 marca 1947 był dowódcą Lotnictwa WP.
5 maja 1947 powrócił do ZSRR. Od 25 czerwca 1947 był dowódcą 13 Armii Lotniczej, od 10 stycznia 1949 – 76 Armii Lotniczej w Leningradzie, od 26 maja 1950 do 21 stycznia 1954 dowódcą 30 Armii Lotniczej w Rydze, następnie słuchaczem Wyższej Akademii Wojskowej im. Klimienta Woroszyłowa. Po ukończeniu akademii, od 1 lutego 1956 dowodził 57 Armią Lotniczą we Lwowie. Od sierpnia 1959 do maja 1971 był szefem Tyłów Sił Powietrznych ZSRR. Od 1971 w rezerwie.
Podczas wojny został kontuzjowany, trzykrotnie palił się w powietrzu, dwa razy był zestrzelony. Latał na 39 typach samolotów. Wykonał ponad 500 lotów bojowych. W powietrzu spędził ponad 6000 godzin.
Napisał wspomnienia zatytułowane: "Bojewyje marszruty".
Miał żonę – Jelenę Samojłowną Majsmok, dwie córki: Irinę (1934) i Tatianę (1941), oraz syna Piotra (1949).

</doc>
<doc id="1370756" url="https://pl.wikipedia.org/wiki?curid=1370756" title="II. János Pál pápa tér">
II. János Pál pápa tér

II. János Pál pápa tér – stacja linii M4 metra w Budapeszcie. Stacja powstała w południowo-wschodniej części centrum Budapesztu. Została nazwana na cześć Jana Pawła II.

</doc>
<doc id="1370758" url="https://pl.wikipedia.org/wiki?curid=1370758" title="Saksofon sopranowy">
Saksofon sopranowy

Saksofon sopranowy – pojedynczostroikowy instrument dęty drewniany. Jest budowany w stroju B, a barwa dźwięku jest łagodna i delikatna. Występuje w odmianie prostej, lub wygiętej z "fajką" (kształt zbliżony do saksofonu altowego, lecz zdecydowanie mniejszych rozmiarów).

</doc>
<doc id="1370759" url="https://pl.wikipedia.org/wiki?curid=1370759" title="Ewa Wieleżyńska">
Ewa Wieleżyńska

Ewa Wieleżyńska (ur. 26 września 1974 r. w Warszawie) – polska tłumaczka literatury pięknej z języka francuskiego, dziennikarka.
Biografia.
W 1984 r. wystąpiła jako Justyna, córka Krystyny, w serialu telewizyjnym "5 dni z życia emeryta" w reżyserii Edwarda Dziewońskiego. Ukończyła VI Liceum Ogólnokształcące im. Tadeusza Reytana w Warszawie (1993) oraz Wydział Polonistyki Uniwersytetu Warszawskiego (1999). Od 1999 do 2001 r. redaktor naczelna internetowego portalu kulturalnego „Latarnik”. Współpracuje z miesięcznikiem „Literatura na Świecie”, tłumacząc literaturę piękną z języka francuskiego (np. teksty André Bretona, Michela Butora, Michela Leirisa, Francisa Ponge’a, Raymonda Queneau, Pascala Quignarda, Alaina Robbe-Grilleta). Tłumaczy również okazjonalnie dla prasy (m.in. dla „Dziennika”, wypowiedzi i teksty Marcela Gaucheta, Pierre'a Manenta, Philippe’a Muraya, Pierre-André Taguieffa, Shmuela Trigano, Paula Yonneta i Alaina Finkielkrauta) oraz teatru (współtłumaczenie sztuki "Przyjacielowi, który nie uratował mi życia" – tekstu "Protokół współczucia", reż. Michał Sieczkowski, real. fundacja Przestrzeń Wymiany Działań Arteria, premiera 27 maja 2008 r.). Autorka recenzji poświęconych polskiej sztuce współczesnej (m.in. na portalu internetowym „Independent – polska kultura niezależna”). W latach 2011–2016 zastępczyni redaktora naczelnego „Magazynu Wino”. Od 2020 roku współwłaścicielka Wydawnictwa Filtry w Warszawie.

</doc>
<doc id="1370764" url="https://pl.wikipedia.org/wiki?curid=1370764" title="Saksofon altowy">
Saksofon altowy

Saksofon altowy – instrument dęty z grupy aerofonów o pojedynczym stroiku. Saksofon altowy budowany jest w stroju Es (jak saksofon barytonowy i saksofon kontrabasowy), zatem brzmi o sekstę wielką niżej, niż jego zapis nutowy. Najpopularniejszy z saksofonów.
Budowa.
Jest niewielki, jego wysokość wynosi około 72 cm. Dzięki swoim niedużym rozmiarom jest najchętniej używany do nauki gry. Instrument tak samo, jak wszystkie saksofony, zajmuje miejsce pośrednie między grupami instrumentów dętych dzięki swojej nietypowej budowie - wykonany jest z metalu, lecz funkcjonuje na zasadach dętych instrumentów drewnianych, ma szereg otworów bocznych z mechanizmem dźwigni i klapek, pojedynczy stroik jak klarnet, przypomina kształt klarnetu basowego z piszczałką zakręconą do góry i zakończoną szeroką czarą głosową. Również technika gry i barwa brzmienia zbliżone są do klarnetu. 
Kompozycje i wykorzystanie instrumentu.
Saksofon altowy zastosował m.in. Ambroise Thomas w operze „Hamlet”, Jules Massenet w „Herodiadzie” i „Werterze”, Georges Bizet w suicie „Arlezjanka”, Maurice Ravel w instrumentacji „Obrazków z wystawy” M. Musorgskiego, Alban Berg w „Koncercie skrzypcowym” i Zoltán Kodály w suicie „Hary Janos”.

</doc>
<doc id="1370767" url="https://pl.wikipedia.org/wiki?curid=1370767" title="Iwan Turkiel">
Iwan Turkiel

Iwan Łukicz Turkiel, ros. Иван Лукич Туркель (ur. we wsi Fiodorowka, zm. 8 kwietnia 1983 w Moskwie) – Ukrainiec, generał pułkownik lotnictwa Armii Radzieckiej, generał broni Wojska Polskiego.
Życiorys.
Iwan Łukicz Turkiel urodził się 26 września 1903 we wsi Fiodorowka, w powiecie aleksandrowskim, obecnie rejon melitopolski obwodu zaporoskiego. 
Brał udział w walkach na frontach II wojny światowej jako dowódca sił lotniczych 14A Frontu Północnego (późniejszego Karelskiego). 
W okresie od czerwca 1948 roku do maja 1949 roku był słuchaczem Wyższego Akademickiego Kursu w Wyższej Szkole Wojskowej im. Woroszyłowa w Moskwie. Po ukończeniu kursu objął dowództwo 26 Armii Lotniczej. W okresie od 19 stycznia 1951 do 6 listopada 1956 był oddelegowany z Armii Radzieckiej do Wojska Polskiego w stopniu generała broni i wyznaczony na stanowisko dowódcy Wojsk Lotniczych. 25 listopada 1954 został wyznaczony na stanowisko dowódcy Wojsk Lotniczych i Obrony Przeciwlotniczej Obszaru Kraju. 2 listopada 1956 obowiązki dowódcy przekazał gen. bryg. pil. Janowi Frey-Bieleckiemu.
Po powrocie do ZSRR został pierwszym zastępcą dowódcy, a później dowódcą Lotnictwa Dalekiego Zasięgu (ros. Авиация дальнего действия). Pełnił służbę na stanowisku zastępcy dowódcy Sił Powietrznych ZSRR do spraw szkolenia bojowego. 
W grudniu 1968 roku został przeniesiony w stan spoczynku. Zmarł 8 kwietnia 1983 roku w Moskwie.
Życie prywatne.
Urodzony w rodzinie ukraińskiej. Syn Łuki, rolnika i flisaka na Dnieprze i Łukieriji, chłopki. Podczas pobytu w Polsce mieszkał w Warszawie. Żonaty z Anną Odinokową, Rosjanką, z zawodu kreślarką. Małżeństwo miało córkę Linę.

</doc>
<doc id="1370771" url="https://pl.wikipedia.org/wiki?curid=1370771" title="Młodzieżowa Spółdzielnia Mieszkaniowa (Toruń)">
Młodzieżowa Spółdzielnia Mieszkaniowa (Toruń)

Młodzieżowa Spółdzielnia Mieszkaniowa w Toruniu – spółdzielnia mieszkaniowa założona w 1958 roku, w której skład wchodzi obecnie ok. 200 budynków (w tym 150 mieszkalnych i 50 użytkowych).
Historia.
"Młodzieżowa Spółdzielnia Mieszkaniowa w Toruniu" została założona w 1958 roku przez grupę młodych ludzi, którzy postanowili w ten sposób samodzielnie rozwiązać swoje problemy mieszkaniowe. Pierwszy budynek MSM powstał przy ul. Moniuszki w Toruniu. Do 1970 roku Spółdzielnia wybudowała już 48 budynków mieszkalnych z ponad 2500 mieszkań, w rejonie ulic: Moniuszki, Gałczyńskiego. Działalność inwestycyjna szła w parze z rozwojem działalności społeczno-kulturalnej (akcje zagospodarowywania terenów, pierwsza świetlica dla dzieci, sala gimnastyczna, ciemnia fotograficzna, koła zainteresowań). Lata 1967–1975 były okresem rozbudowy „Osiedla Młodych” i „Osiedla Chrobrego” oraz rozpoczęcia budowy „Osiedla Dekerta” i „Osiedla Kochanowskiego”, a następnie „Osiedla Rubinkowo”. Dynamicznie rozwijało się budownictwo towarzyszące – szkoły, przedszkola, pawilony i garaże.
W 1975 roku w związku z powstaniem województwa toruńskiego MSM jako wiodąca spółdzielnia w regionie została wyznaczona do roli organizatora Wojewódzkiej Spółdzielni Mieszkaniowej. Zasoby mieszkaniowe MSM, jej front inwestycyjny, a także pracowników przejęła w powiernictwo Spółdzielnia Wojewódzka. W 1977 roku, po wielu wcześniejszych próbach, udało się dokonać zmian organizacyjnych, które pozwoliły Spółdzielni wznowić samodzielną działalność. Od tamtego czasu powstały nowe osiedla „Antczaka”, „Lelewela”, „Kołłątaja” oraz szereg budynków plombowych. Najmłodszym osiedlem Spółdzielni jest wybudowana w latach 1998–1999 „Brzezina”, a obecnie realizowane są budynki na najnowszym „Osiedlu Podgórz”.
12 maja 2018 roku władze spółdzielni zorganizowały obchody 60-lecia jej istnienia.
Obecna działalność.
Spółdzielnia konsekwentnie realizuje program dociepleń (aktualnie zrealizowano 85% potrzeb) przynoszący nie tylko efekty oszczędnościowe, ale także nowe, atrakcyjne elewacje, wiatrołapy i pokrycia dachowe. Spółdzielnia stworzyła nowoczesny, największy w Toruniu, system telewizji kablowej, obejmujący również zasoby mieszkaniowe innych spółdzielni i odbiorców. Obecnie sygnał telewizji MSM dociera do 19 tys. mieszkań a przeprowadzana modernizacja sieci pozwoliła na rozprowadzenie ponad 50 programów telewizyjnych i ich pakietyzację. Emitowany jest także program lokalny.
Dzisiejsza MSM to:
Życiorys.
Renata Jakubowska i Przemysław Gonet, "Monografia – Ludzie, Liczby, fakty – 50 lat MSM", Toruń, 2008, Młodzieżowa Spółdzielnia Mieszkaniowa w Toruniu.

</doc>
<doc id="1370772" url="https://pl.wikipedia.org/wiki?curid=1370772" title="Saksofon tenorowy">
Saksofon tenorowy

 Saksofon tenorowy – średniej wielkości saksofon, instrument z grupy aerofonów stroikowych o pojedynczym stroiku. Brzmi nonę wielką niżej od zapisu nutowego. Saksofony tenorowe budowane są w stroju B.

</doc>
<doc id="1370775" url="https://pl.wikipedia.org/wiki?curid=1370775" title="Eutrofia">
Eutrofia



</doc>
<doc id="1370777" url="https://pl.wikipedia.org/wiki?curid=1370777" title="Intercity">
Intercity



</doc>
<doc id="1370779" url="https://pl.wikipedia.org/wiki?curid=1370779" title="Teodor de Bèze">
Teodor de Bèze



</doc>
<doc id="1370780" url="https://pl.wikipedia.org/wiki?curid=1370780" title="Jezioro hypertroficzne">
Jezioro hypertroficzne



</doc>
<doc id="1370784" url="https://pl.wikipedia.org/wiki?curid=1370784" title="Odaiba">
Odaiba

 – duża, sztuczna wyspa w Zatoce Tokijskiej w Japonii, połączona mostem Rainbow Bridge z centrum Tokio. 
Historia.
Wyspa została utworzona z małych, sztucznych wysp zbudowanych jako forty ("daiba") dla celów obronnych w latach 50. XIX wieku, aby chronić Edo (obecne Tokio) przed możliwymi atakami z morza, a zwłaszcza w odpowiedzi na przybycie amerykańskich okrętów komodora Matthew Perry'ego (1794–1858). 
Sto lat później wysepki zostały połączone w większe wyspy utworzone poprzez masowy wysyp śmieci i odpadów. Albowiem w latach 80. XX w. zaczął planować zagospodarowywanie terenu zatoki. Wobec stale rosnącego zapotrzebowania na przestrzeń biurową, początkowy plan zakładał budowę biurowców, jednak po interwencji rządu w planach uwzględniono również cele mieszkaniowe, handlowe i rozrywkowe. W ramach realizacji projektu Tōkyō Rinkai (ang. „Tokyo Waterfront”) tereny Odaiby znacznie rozbudowano. Wyspa została połączona z miastem mostem Rainbow Bridge.
W drugiej połowie lat 90., kiedy otwarto kilka hoteli, centrów handlowych i automatyczną linię kolejową Yurikamome, Odaiba stała się jedną z najpopularniejszych atrakcji turystycznych Tokio z szerokim wyborem sklepów, restauracji i rozrywek. Znajdują się tu m.in.: centrum handlowe Decks Tokyo Beach, przed którym stoi replika Statuy Wolności, kompleks sklepowo-rozrywkowy Palette Town, centrum handlowe Aquacity Odaiba, Telecom Center, Museum of Maritime Science, National Museum of Emerging Science and Innovation (Miraikan), międzynarodowe centrum wystawowe Tokyo Big Sight, salon wystawowy Panasonic Center, park tematyczny Oedo Onsen Monogatari oraz charakterystyczny gmach Fuji TV projektu Kenzō Tange (1913–2005). 
Administracyjnie Odaiba podzielona jest między dwie dzielnice: Kōtō i Minato.

</doc>
<doc id="1370788" url="https://pl.wikipedia.org/wiki?curid=1370788" title="Mikel Arruabarrena">
Mikel Arruabarrena

Mikel Arruabarrena Arambide (ur. 9 lutego 1983 roku w Tolosie) – hiszpański piłkarz występujący na pozycji napastnika w hiszpańskim klubie Pontevedra CF. Swoją karierę zaczynał w Athletic Bilbao, gdzie jednak nigdy nie przebił się do pierwszego zespołu. Potem występował także w rezerwach Osasuny, Xerez CD oraz CD Tenerife. 10 czerwca 2008 roku podpisał trzyletni kontrakt z Legią Warszawa. Po pół roku został wypożyczony do SD Eibar. 24 czerwca 2009 roku kontrakt Arruabarreny z Legią został rozwiązany, zaś sam zawodnik powrócił do SD Eibar. Stamtąd był wypożyczony do CD Leganés oraz SD Huesca.

</doc>
<doc id="1370793" url="https://pl.wikipedia.org/wiki?curid=1370793" title="Nereusz Ostaszewski">
Nereusz Ostaszewski

Nereusz Ostaszewski herbu Ostoja (1755 - 1803) – poseł na Sejm Czteroletni, szambelan króla Stanisława Augusta. Brat Tomasza Ostaszewskiego, biskupa płockiego oraz Jana Ostaszewskiego, chorążego przasnyskiego.
Życiorys.
Urodził się 12 maja 1755 w miejscowości Ruskołęka w szlacheckiej rodzinie Ostaszewskich herbu Ostoja jako syn Floriana Ostaszewskiego, skarbnika, a od 1765 wojskiego ciechanowskiego i Marianny z Bartołtów, posesorów dzierżawnych klucza andrzejewskiego, należącego do biskupów płockich. W 1757 jego ojciec nabył dobra Gołotczyzna w ziemi ciechanowskiej od Wawrzyńca Celińskiego, skarbnika czernichowskiego. W latach 1782-1786 był lustratorem generalnym skarbu koronnego dla Mazowsza, a od 1787 szambelanem króla Stanisława Augusta. W związku z uchwalonym przez Sejm w dniu 30 maja 1789 podatkiem dochodowym dziesiątego grosza z dóbr ziemskich i duchownych, z którego miała być utworzona i utrzymywana 100-tysięczna armia dla obrony Rzeczypospolitej przed państwami ościennymi, wszedł do komisji podatkowej dla powiatu ciechanowskiego. 
Jego rodzina należąca do średniej szlachty, zaliczała się do zdecydowanych stronników króla Stanisława Augusta Poniatowskiego. On sam był szambelanem królewskim, a jego brat, Tomasz Ostaszewski, wówczas kanonik poznański, dał w 1789 głośny rozwód córce faworyty króla Stanisława Augusta Poniatowskiego, Aleksandrze Grabowskiej. 
W 1790 roku, gdy wybrano kolejny komplet posłów do obradującego od 1788 roku Sejmu (który obradował odtąd w podwojonym składzie), wszedł do izby poselskiej jako delegat ziemi ciechanowskiej. Podobnie jak znaczna większość posłów obranych na sejmikach w listopadzie 1790 r. był stronnikiem króla Stanisława Augusta. W 1791 roku uczestniczył w uchwaleniu przez Sejm Konstytucji 3 maja, którą poparł. Po przyjęciu konstytucji, nie godząc się z negatywnym do niej stosunkiem konserwatywnego sejmiku ciechanowskiego (wyrażonym poprzez przemilczenie konstytucji przez ten sejmik w referendum w lutym 1792), podpisał w marcu 1792, podczas posiedzenia ciechanowskiej komisji porządkowej cywilno-wojskowej, wraz z kilkudziesięcioma obywatelami, rezolucję akceptującą Konstytucję 3 maja w formie zaręczenia. 
Po przystąpieniu króla Stanisława Augusta do konfederacji targowickiej złożył mandat poselski potwierdzając to deklaracją w dniu 2 listopada 1792 treści:„J.W. Nereusz Ostaszewski, Chambelan Jego Król. Mości i poseł ziemi ciechanowskiej na Sejm zeszły wybrany, dobrowolnie zeznał, jako dość czyniąc zwierzchniej dziś władzy, to jest Konfederacji Generalnej Korony w Targowicy pod laską Stanisława Szczęsnego Potockiego, Generała Artylerii Koronnej i wszelkim od tejże wydanym Uniwersałom, składa funkcję poselską i tejże odstępuje, a takowe oświadczenie własnej ręki swojej podpisem zatwierdza”.
Od lat osiemdziesiątych XVIII wieku był właścicielem dóbr Przybojewo i Wólka Przybójewska w ziemi zakroczymskiej. Dwór jego w Przybojewie spalił się podczas wojen napoleońskich. 
Miał jedenaścioro rodzeństwa: Jana (chorążego przasnyskiego), Tomasza (biskupa płockiego), Antoniego (kapitana w Korpusie Pontonierów Koronnych), Tadeusza (podwojewodziego ciechanowskiego), Teodora (burgrabiego zakroczymskiego), Bazylego (burgrabiego warszawskiego), Ignacego (wcześnie zmarłego), Elżbietę (żonę Tomasza Łebkowskiego), Brygidę (żonę Teofila Żółtowskiego), Franciszkę (żonę Jakuba Miszewskiego) i Magdalenę. 
Dnia 23 kwietnia 1796 poślubił w kaplicy dworskiej w Węgrzynowie (parafia Orszymowo) Joannę Miszewską, córkę Szymona Miszewskiego z Węgrzynowa, sędziego ziemskiego wyszogrodzkiego i Agaty z Dembowskich z Pacyny. Zmarł w Czerwińsku, ok. 1803, pozostawiając żonę i troje małoletnich dzieci: Zuzannę urodzoną 11 VIII 1797 w Przybojewie, Katarzynę urodzoną 22 XI 1798 w Przybojewie i Józefa urodzonego 19 III 1800 w Przybojewie .

</doc>
<doc id="1370795" url="https://pl.wikipedia.org/wiki?curid=1370795" title="Eurocity">
Eurocity



</doc>
<doc id="1370796" url="https://pl.wikipedia.org/wiki?curid=1370796" title="Harmoniczna sukcesja jezior">
Harmoniczna sukcesja jezior

Harmoniczna sukcesja jezior – proces sukcesji ekologicznej, w której śródlądowe zbiorniki wodne przechodzą w następny etap rozwoju bez wyraźnej przewagi jednego czynnika ekologicznego. W takich warunkach dominującym procesem jest eutrofizacja, czyli stopniowy wzrost żyzności (trofizmu), będąca skutkiem gromadzenia się w zbiorniku substancji zawierających biogeny. Podczas ewolucji zbiornika następuje także zmiana jego morfometrii na skutek akumulacji osadów i zarastania litoralu przez roślinność torfotwórczą. Kolejnym etapem jest całkowite zlądowacenie zbiornika i sukcesja torfowiska. Zmianom siedliskowym towarzyszy sukcesja zespołów organizmów (planktonu, makrofitów, ichtiofauny i in.), co często przybiera postać sprzężeń zwrotnych, najczęściej dodatnich (np. wynikające ze wzrostu trofii zakwity same z kolei podnoszą trofię).
Najogólniej, sukcesja ta polega na przejściu od stanu oligotrofii do eutrofii. Stadium pośrednim są jeziora mezotroficzne. Wyznaczenie dokładnych i uniwersalnych kryteriów podziału jest trudne i w praktyce przyjmowane są różne kryteria dla zbiorników o różnej morfometrii i położeniu geograficznym.
Kolejne etapy trofii w harmonicznej sukcesji zbiorników wodnych to:
Przy czym możliwy jest brak któregoś etapu, np. gdy nowo powstałe jezioro jest zbyt żyzne, aby określać je jako ultraoligotroficzne albo jezioro eutroficzne lądowieje bez etapu hipertrofii. Jeziora w ostatnich etapach sukcesji zmieniają swoją morfometrię tak, że zwykle stają się jeziorami stawowymi lub innego typu zbiornikami astatycznymi. 
Kiedy jakiś czynnik ekologiczny zaczyna dominować w znacznym stopniu, tak że trofia przestaje być kluczowym czynnikiem wyznaczającym warunki życia, zbiorniki mogą przejść z ciągu harmonicznego w dysharmoniczny (mogą też nigdy nie należeć do szeregu harmonicznego, jak jest np. z torfiankami, które od momentu powstania są zbiornikami humotroficznymi). Jeziora dysharmoniczne (np. humotroficzne, gorzkie, lobeliowe, saprotroficzne) podlegają odmiennym, choć w pewnym stopniu podobnym procesom sukcesyjnym, np. młode jeziora lobeliowe, które można określić jako oligotroficzne-oligohumusowe przechodzą w jeziora mezotroficzne-mezohumusowe i ostatecznie polihumusowe oraz torfowiska.
Pojęcie harmoniczności jezior związane jest z typowymi warunkami. W warunkach panujących m.in. w Europie Zachodniej i Środkowej typowa jest dość duża zawartość związków wapnia, więc za dysharmoniczne są uznane jeziora o małej twardości wody (lobeliowe).

</doc>
<doc id="1370797" url="https://pl.wikipedia.org/wiki?curid=1370797" title="Harmoniczny szereg sukcesyjny jezior">
Harmoniczny szereg sukcesyjny jezior



</doc>
<doc id="1370808" url="https://pl.wikipedia.org/wiki?curid=1370808" title="Expand banner">
Expand banner



</doc>
<doc id="1370814" url="https://pl.wikipedia.org/wiki?curid=1370814" title="Gogol (ujednoznacznienie)">
Gogol (ujednoznacznienie)



</doc>
<doc id="1370818" url="https://pl.wikipedia.org/wiki?curid=1370818" title="Sielce (Warszawa)">
Sielce (Warszawa)

Sielce (hist. "Siedlce") – obszar MSI w dzielnicy Mokotów w Warszawie.
Zgodnie z MSI obszar Sielc wyznaczają następujące ulice: Nowosielecka, Podchorążych, Gagarina, Spacerowa (wzdłuż granicy dzielnic Śródmieście/Mokotów) – korona skarpy warszawskiej w kierunku południowym do ul. Dolnej, poprzez wschodnią granicę skweru Małkowskich, wschodnią granicę Warszawianki, przecinając ul. Żywnego i al. Giżyckiego do wysokości Królikarni-Idzikowskiego-Witosa-Czerniakowska.
Historia.
W 1412 r. leżące na północy Siedlce (nazwa oznacza miejsce zasiedlone, późniejsze Sielce) książę Janusz I Starszy przekazał dziekanowi kapituły kolegiackiej św. Jana i jako własność Kościoła dotrwały aż do konfiskaty przez rząd pruski po III rozbiorze Polski. Niewielki areał tej wsi (5 łanów w 1528 r.) wskazuje na to, że stanowiła niegdyś razem z Czerniakowem i Czarnowem jedną całość. Znajdował się tam folwark i wójtostwo, a w XVI wieku mieszkał w Sielcach sukiennik.
Ulica Czerska odchodząca od ulicy Chełmskiej to jedyna pozostałość po średniowiecznym trakcie prowadzącym z Warszawy do Czerska, od którego pochodzi nazwa ulicy.
Wieś duchowna Siedlcza w 1580 znajdowała się w powiecie warszawskim ziemi warszawskiej województwa mazowieckiego.
Pod koniec XVIII lub na początku XIX wieku w Sielcach utworzony został istniejący do dziś Folwark Sielce, stanowiący jeden z najcenniejszych sieleckich zabytków. W pierwszej połowie XIX wieku część terenów Sielc należała do wielkiego księcia Konstantego. W roku 1820 poślubił on Joannę Grudzińską, która zmarła wkrótce po śmierci męża w 1831 r. Zostawiła testament, w którym swoje dobra w Polsce – w tym Sielce – zapisała królowi polskiemu, cesarzowi Mikołajowi I. Wówczas Sielce przeszły na własność państwa rosyjskiego, do którego należały do odzyskania przez Polskę niepodległości w 1918 roku. Około 1860 na części gruntów dawnego folwarku założono hodowlę jedwabników.
16 maja 1891 oddano do użytku odcinek Kolei Konnej Wilanowskiej przecinający wieś, przebiegający wzdłuż Drogi Książęcej, obecnej ulicy Chełmskiej. Od 1894 roku pociągi ciągnięte były przez lokomotywy parowe. Mieszkańcom przeszkadzał jednak hałas i dym parowozów przejeżdżających przez wieś. W wyniku ich protestów w 1913 wytyczono nowy przebieg torów kolejowych wzdłuż Bernardyńskiej Wody, który omijał wieś. 15 maja 1914 ruch pociągów parowych przez Sielce i Wójtówkę zamknięto. W 1914 roku przez krótki czas po torach kolejowych przebiegających przez wieś kursował tramwaj konny, ale ze względu na małe zainteresowanie przewozami ruch szybko zamknięto, zaś przecinające wieś tory rozebrano.
Sielce stały się częścią Warszawy w roku 1916. Jednocześnie dawna ulica Książęca zyskała nazwę Chełmskiej, Łazienkowska – Nabielaka, Długa – Iwickiej, Ogrodowa – Czerskiej, Wspólna – Magnuszewskiej (następnie Gagarina), Okopowa – Podchorążych. Zmiany te były początkiem przekształcenia Sielc z siedliska wiejskiego i wypoczynkowego w obszar zurbanizowany i uprzemysłowiony. O przyłączeniu Sielc do Warszawy zdecydował niemiecki gubernator Warszawy Hans Hartwig von Beseler.
W okresie międzywojennym zachodnie tereny Sielc w rejonie ulicy Belwederskiej powoli stawały się modnym i eleganckim rejonem dolnego Mokotowa. Proces ten przerwał wybuch II wojny światowej i zniszczenia spowodowane przez toczące się na Sielcach walki w czasie powstania warszawskiego. Pod naporem Niemców w nocy z 15 na 16 września 1944 oddziały polskie wycofały się z Sielc na Górny Mokotów.
Do najcenniejszych zachowanych budynków w rejonie Belwederskiej należy willa Friedbergów oraz unikatowy, przedwojenny budynek salonu samochodowego „Auto-Koncern”, obecnie przebudowany i oddany na siedzibę lokalnej policji.
W 1949 roku przy ulicy Chełmskiej 21 powstała Wytwórnia Filmów Dokumentalnych i Fabularnych.
Sielce kilkukrotnie pojawiały się jako tło dla realizacji filmowych. Przed nieistniejącą już zajezdnią autobusową przy ul. Chełmskiej, oraz przed wjazdem na teren Wytwórni Filmów Dokumentalnych i Fabularnych kręcono sceny filmu "Miś" Stanisława Barei.
W latach 1953−1966 powstało osiedle Sielce w rejonie ulic Łużyckiej, Czerskiej, Chełmskiej i Sieleckiej, zbudowane według projektu Zofii Fafiusowej z zespołem, Jerzego Baumillera i Jana Zdanowicza.

</doc>
<doc id="1370819" url="https://pl.wikipedia.org/wiki?curid=1370819" title="E-gazeta">
E-gazeta

E-gazeta – elektroniczna wersja tradycyjnego czasopisma, którą czyta się na ekranie komputera lub smartfona za pomocą przeglądarki. Można ją oglądać poprzez proste przewracanie stron lub skok do wybranego artykułu.
Jej atutami są:
Szczególnym przypadkiem e-gazet są gazety wirtualne, czyli gazety dostępne jedynie online, które nie mają swojego odpowiednika w wersji drukowanej.
Do przeglądania e-gazet najczęściej wystarcza typowa przeglądarka internetowa, lecz dostępne są również specjalizowane programy. Zwykle wystarczający jest czytnik PDF. Wielkość plików przede wszystkim zależy od rozdzielczości, w jakiej wydawca dostarcza swoje pismo – pliki gazet codziennych mają około kilku megabajtów, natomiast objętość czasopism to około 10–20 megabajtów.
W Polsce rozwój e-gazet rozpoczął się pod koniec 2004 roku, gdy Związek Kontroli Dystrybucji Prasy przyjął uchwałę o zaliczeniu egzemplarzy sprzedanych w postaci elektronicznej do łącznej liczby sprzedanych egzemplarzy danego tytułu.
Ostatnimi czasy coraz większą popularność zyskują e-gazety prezentowane w formie tzw. flipbooków. Taka forma w odróżnieniu od klasycznych e-wydań daje możliwość dodania do niego elementów interaktywnych jak galerie zdjęć, filmy, linki czy pliki audio. Niektóre serwisy jak np. polskie publuu.com pozwalają personalizować taki dokument poprzez dodawanie obrazkowego tła. Pozwala też wydawcy stale monitorować i modyfikować taki dokument co nie jest możliwe z wykorzystaniem klasycznych plików PDF.

</doc>
<doc id="1370821" url="https://pl.wikipedia.org/wiki?curid=1370821" title="Jezioro Dobskie (powiat olecki)">
Jezioro Dobskie (powiat olecki)

Jezioro Dobskie – jezioro w woj. warmińsko-mazurskim, w pow. oleckim, w gminie Olecko, leżące na terenie Pojezierza Ełckiego.
Powierzchnia zwierciadła wody według różnych źródeł wynosi od 143,5 ha do 162,4 ha.
Zwierciadło wody położone jest na wysokości 158,2 m n.p.m. lub 158,4 m n.p.m. Średnia głębokość jeziora wynosi 11,1 m, natomiast głębokość maksymalna 43,3 m.
W oparciu o badania przeprowadzone w 2000 roku wody jeziora zaliczono do III klasy czystości.
Jezioro ma kształt rynny. Otoczenie jeziora to grunty orne, pastwiska i osiedla ludzkie. Nad jeziorem położone są wsie: Dobki, Gordejki, Duły i Jaśki. Część zachodnia zbiornika jest płytka o głębokościach 7–10 m. W części wschodniej charakter dna zmienia się radykalnie. Oprócz najczęstszych głębokości 10–20 m, występuje szereg głęboczków 29–43 m. Jest też górka podwodna widoczna już na głębokości 1 m. Dno przy brzegach jest twarde, piaszczyste, głębiej pokryte warstwą osadów.
Fauna i flora:
Roślinność wynurzona na ogół rzadka. W kilku miejscach tworzy gęstsze i większe skupiska: trzcina pospolita, sitowie, tatarak, skrzyp, pałka. Roślinność zanurzona: mlecz wodny, moczarka kanadyjska, ramienice, rdestnice. Można złowić następujące gatunki ryb: płoć, sielawa, leszcz, sieja, węgorz, szczupak, lin, okoń.

</doc>
<doc id="1370823" url="https://pl.wikipedia.org/wiki?curid=1370823" title="Mapvertising">
Mapvertising



</doc>
<doc id="1370827" url="https://pl.wikipedia.org/wiki?curid=1370827" title="Say Uncle">
Say Uncle



</doc>
<doc id="1370833" url="https://pl.wikipedia.org/wiki?curid=1370833" title="King Neptune">
King Neptune

King Neptune (16 maja 1942–14 maja 1950) – wieprz, dzięki któremu werbownikom United States Navy udało się zebrać w latach 1942–1946 19 milionów dolarów w pożyczkach wojennych na budowę pancernika USS "Illinois" (BB-65).
Pochodzenie.
King Neptune przyszedł na świat w liczącym 12 sztuk miocie na farmie Shermana Bonera w pobliżu West Frankfort. Początkowo nazywano go Parker Neptune, po ojcu Parkerze Sensation. Opiekowała się nim córka Bonera, Patty. Neptune był świnią rasy herefordzkiej, miał czerwony tułów, biały ryj, uszy i przynajmniej dwóch nóg powyżej racic, podobnie do herefordzkiej rasy bydła. 5 grudnia 1942 r. Boner przekazał zwierzę organizacji 4-H. Kinga, przeznaczonego na ruszt jako atrakcję zbiórki pieniędzy, ocalił jeden z werbowników, poddając pomysł innego wykorzystania zwierzęcia.
Zbieranie funduszy.
Werbownik marynarki Don C. Lingle, pochodzący z Anny w stanie Illinois i pracujący w biurze w Marion, zdecydował się na sprzedaż na aukcji świni, by fundusze wykorzystać na zakup pożyczek wojennych. Lingle i prowadzący aukcje L. Oard Sitter podróżowali po południowym Illinois sprzedając Neptune'a i zbierając pieniądze na pancernik "Illinois", który był wtedy budowany. Czasem zdarzało się, że na aukcji sprzedawano pojedyncze części świni: jej chrząkanie sprzedano za 25 dolarów przynajmniej raz. Po każdej aukcji King Neptune był zwracany prowadzącym akcję. Duże zapotrzebowanie na występy świni spowodowało, że wyruszyła w podróż po całym stanie. Często ubierano ją w niebieską derkę, koronę i srebrne kolczyki.
8 marca 1943 r. gubernator stanu Illinois, Dwight H. Green, kupił świnię za milion dolarów w imieniu stanu. Na tej samej aukcji szczecina świni została sprzedana za kwotę 500 dolarów.
Na początku 1945 r. został wypisany czek na świnię. Bank zapytał Lingle'a o możliwość udzielenia przez świnię podpisu na czeku. 
W rezultacie powodzenia akcji Lingle został awansowany do stopnia starszego bosmana.
Większość występów knura była sponsorowana przez lokalne kluby Elk, zaś sam Neptune był dożywotnim członkiem oddziałów stowarzyszenia w Marion, Freeport i Harrisburgu.
W czasie całej akcji zbiórki funduszy przy pomocy King Neptune'a uzbierano 19 milionów dolarów, co jest ekwiwalentem około 200 milionów dolarów po przeliczeniu w 2007 roku.
Po wojnie.
W 1946 Neptune miał zostać wysłany do chicagowskiej rzeźni, ale Lingle przejął na własność świnię i umieścił ją na miejscowej farmie, gdzie spędziła resztę życia.
King Neptune zdechł na zapalenie płuc na farmie Ernesta Goddarda w pobliżu Anny 14 maja 1950 r., dwa dni przed 8 urodzinami. Został pochowany z wojskowymi honorami w odległości około 6 mil na wschód od Anny, w pobliżu drogi Illinois route 146 w miejscu, które stało się znane jako King Neptune Park. W 1956 Lingle planował podarować dodatkowe 10 akrów otaczających miejsce pochówku, by były używane jako Naval Reserve National Park. Plan ten nie został zrealizowany i w 1958 budowa Interstate 57 spowodowała tymczasowe przeniesienie nagrobka świni. W 1963 wybrano nowe miejsce, oddalone mniej niż milę na wschód od skrzyżowania I-57 / IL-146 (). Pod koniec lat 80., po zniszczeniu poprzedniego pomnika przez wandali, władze Illinois umieściły drugi pomnik upamiętniający świnię w pobliżu położonej przy parkingu drogi I-57().
Na nagrobku umieszczono napis 
Rok urodzenia zwierzęcia został pomyłkowo podany jako 1941 na pierwszym pomniku, ale został poprawiony na 1942 na drugim.
Podobne przedsięwzięcia.
W Oklahomie szorthorn mięsny i "General Grant" (byk rasy hereford) były także sprzedawane na aukcjach. Zebrano w ten sposób około 2 milionów dolarów w pożyczkach wojennych.

</doc>
<doc id="1370836" url="https://pl.wikipedia.org/wiki?curid=1370836" title="Zakład Kultury i Myśli Politycznej Uniwersytetu im. Adama Mickiewicza">
Zakład Kultury i Myśli Politycznej Uniwersytetu im. Adama Mickiewicza



</doc>
<doc id="1370840" url="https://pl.wikipedia.org/wiki?curid=1370840" title="Wyzwolenie (gazetka konspiracyjna)">
Wyzwolenie (gazetka konspiracyjna)

Wyzwolenie – pismo konspiracyjne ukazujące się w obwodzie olkuskim. Wydawane przez organizację konspiracyjną "Orzeł Biały". Ukazywało się jako tygodnik powielany od jesieni 1939 r. do wiosny 1941 r. Kontynuacją "Wyzwolenia" był "Przedświt". Informacje pochodziły z nasłuchu radiowego.
Członkowie redakcji to: Feliks Nawrot, Tadeusz Nawrot, Mieczysław Stabach, Józef Sygiet i Izydor Bzdęga, Alodia Nawrot-Janicka

</doc>
<doc id="1370842" url="https://pl.wikipedia.org/wiki?curid=1370842" title="Koszula">
Koszula

Koszula – ubiór okrywający tułów oraz ręce, historycznie będący płócienną bielizną zarówno męską, jak i damską. Obecnie termin koszula oznacza niemal wyłącznie ubiór męski, będący samodzielnym okryciem górnej części ciała bądź noszony pod marynarką.
Współczesna klasyczna męska koszula jest rozpinana z przodu, ma rękawy wpuszczone w mankiety oraz kołnierzyk. Tył koszuli jest wszyty w karczek. Z przodu, po lewej stronie, może znajdować się kieszonka.
Koszula męska ma rozmaite odmiany, jak koszula sportowa, wojskowa, polo; może też mieć krótkie rękawy. Od koszuli pochodzi koszulka i jej odmiany, jak T-shirt.
Ubiór damski podobny w kroju do męskiej koszuli nazywany jest bluzką koszulową, szmizjerką (od franc. "chemisière" – koszularka) lub koszulą damską.
Historia.
Pierwowzorem koszuli jest prawdopodobnie tunika koczowniczych plemion z Azji Środkowej, przejęta przez Sumerów i Babilończyków, a później Semitów i Egipcjan, którzy wcześniej nie znali odzieży szytej, a jedynie drapowaną. Ubiory te dały także początek greckim chitonom (słowo to pochodzi od aramejskiego "kitoneh") i rzymskim tunikom.
Bliskowschodni krój w kształcie litery T miała galijska "camisia" – lniana lub wełniana koszula z długimi bądź krótkimi rękawami, spinana pod szyją. Podobny ubiór nosiły także plemiona germańskie. Od słowa camisia pochodzi nazwa koszuli we wszystkich językach romańskich.
Koszula średniowieczna.
Koszule średniowieczne były podobne w kroju do camisii. Szyto je najczęściej z wąskiego (szer. ok. 70 cm), tkanego w domu płótna. Przód, tył oraz rękawy wykrawano z jednego kuponu materiału, tworząc kształt przypominający krzyż, a po zszyciu boków koszuli oraz dołu rękawów – literę T. Prostokąty pozostałe po wykroju wykorzystywano na przedłużenie rękawów. Wycięcie pod szyją było gładko wykończone bądź ściągnięte tasiemką.
Koszule kobiece i męskie były początkowo jednakowe, różnice zaczęły się pojawiać w XII wieku. Długość koszul bywała różna: w XII wieku sięgały tylko do kolan, później były długie aż do stóp, by w XIV wieku znów ulec skróceniu.
Materiałem na koszule były głównie len i wełna, rzadko konopie. Koszule szyto głównie z niebarwionych tkanin, choć w XIII wieku w strojach dworskich pojawiły się koszule kolorowe, niekiedy nawet jedwabne.
Wśród najuboższych warstw społecznych koszula była często jedynym odzieniem. Zwłaszcza prace polowe czy rzemieślnicze wykonywano jedynie w koszulach, w celu oszczędzenia odzieży wierzchniej. W miarę upływu wieków ta robocza koszula zmieniła się w kitel czy ochronny fartuch.
XVI-XVIII wiek.
Krój koszuli znacząco zmienił się w XVI wieku: zaczęto stosować poszerzające ją kliny, wszywane przede wszystkim pod pachami. Koszula męska została rozcięta z przodu. Widoczne spod odzieży wierzchniej części koszuli stały się bogato zdobione haftem, a później i koronkami. Takie haftowane kołnierze i mankiety odpruwano od zniszczonej koszuli i powtórnie wykorzystywano. Ozdobne, haftowane bądź obszyte koronkami koszule zachowały się w wielu strojach ludowych.
W XVI wieku we Włoszech, zarówno wśród mężczyzn, jak i kobiet, modne były tzw. koszule hiszpańskie bądź złote: szyte z kolorowego jedwabiu i haftowane złotem lub srebrem. Lukrecja Borgia miała dwieście takich koszul.
Gdy na przełomie XVII i XVIII wieku wśród mężczyzn nastała moda na otwarte z przodu kaftany i kamizelki, koszule zyskały strojny przód, ozdobiony marszczeniami, falbankami i koronkami, później zastąpiony równie ozdobnym, odpinanym plastronem. Rękawy takich koszul miały bufki, w zwężeniach ozdobione kokardami. W tym okresie zaczęto także używać żabotów, wpierw marszczonych, z cienkiego batystu, a później koronkowych.
Od XIX wieku do współczesności.
Z czasem, wraz ze stonowaniem stroju męskiego, koszula męska zaczęła być coraz mniej strojna, tracąc ozdobny przód (plisowany przód zachował się tylko w koszulach frakowych) i mankiety. Moda XIX-wieczna wpływała w zasadzie tylko na kształt kołnierzyków – raz były szerokie i wykładane, raz wysokie. Kołnierzyki były w dalszym ciągu odpinane. Od 1870 roku do lat 60. XX wieku tylna poła koszuli była dłuższa niż przednia.
Na początku XX wieku pojawiły się trykotowe podkoszulki i koszulki z bawełnianych dzianin, początkowo wyłącznie jako odzież sportowa. Wśród nich największą popularność zyskała koszula polo, zaprojektowana przez tenisistę René Lacoste'a i zaprezentowana w 1929 roku. Z czasem te sportowe ubiory zaczęły być używane jako codzienny ubiór.
W drugiej połowie XX wieku koszula męska zaczęła tracić swój bieliźniany charakter. Wpierw pojawiły się noszone jako odzież wierzchnia koszule typu wojskowego, wzorowane na umundurowaniu brytyjskich oddziałów kolonialnych, a przejęte później przez armię amerykańską. Następnie w użycie weszły kraciaste koszule flanelowe, spopularyzowane przez westernowych kowbojów. W końcu także klasyczne koszule garniturowe stały się kolorowe i obecnie noszone są także samodzielnie.
Koszule typu wojskowego i wzorowane na nich koszule sportowe mają po obu stronach piersi kieszenie, na ogół zapinane, a czasem też dodatkowe kieszonki, także na rękawach. Miewają też z tyłu pętelkę, umożliwiającą zawieszenie ubrania na haczyku. Pozostałością po mundurze są pagony. Takie koszule są też częścią umundurowania, zwłaszcza letniego, wielu sił wojskowych i policyjnych, a także skautów i harcerzy.
W latach 70. XX wieku popularne stały się tzw. koszule hawajskie, bardzo kolorowe i wzorzyste. Używane są głównie podczas letniego wypoczynku, a nosi się je wypuszczone na spodnie.
Najdłużej charakter bielizny zachowała koszula garniturowa, zwłaszcza biała. Jeszcze współcześnie w sytuacjach oficjalnych noszona jest wyłącznie pod marynarką, a savoir-vivre nawet przy spotkaniach towarzyskich czy rodzinnych zaleca przed zdjęciem marynarki uzyskanie pozwolenia obecnych na nich kobiet.
Koszula kobieca przeszła zupełnie odmienną ewolucję. W XIX wieku stała się zupełnie niewidoczna pod suknią; była bielizną noszona pod gorsetem. Pod koniec tego wieku pojawiły się tzw. kombinacje, czyli koszule połączone z majtkami. W początkach XX wieku, gdy damskie suknie stały się krótkie, została połączona z halką, stając się jednym ubiorem. W II połowie XX wieku jako nazwa tej bielizny funkcjonowało już słowo „halka”. Współcześnie praktycznie nie jest używana.
Od ludowej koszuli kobiecej wywodzi się bluzka.

</doc>
<doc id="1370844" url="https://pl.wikipedia.org/wiki?curid=1370844" title="Przedświt (gazetka konspiracyjna)">
Przedświt (gazetka konspiracyjna)

Przedświt – pismo konspiracyjne ukazujące się w obw. olkuskim. Wydawane przez organizację konspiracyjną „Orzeł Biały”. Ukazywało się jako tygodnik powielany od wiosny 1941 r. do 2 sierpnia 1941 r. Był kontynuacją „Wyzwolenia”. Informacje pochodziły z nasłuchu radiowego.
Członkowie redakcji to: Feliks Nawrot, Tadeusz Nawrot, Mieczysław Stabach, Józef Sygiet i Izydor Bzdęga, Alodia Nawrot-Janicka

</doc>
<doc id="1370845" url="https://pl.wikipedia.org/wiki?curid=1370845" title="Kaszkowie">
Kaszkowie

Kaszkowie (lub też Ludy Kaszka, Kaškowie [w jęz. prowincji Tabal albo Ludy Kasku]) – określenie żyjącego w epoce brązu plemiennego ludu nieznanego pochodzenia (być może spokrewnionego z Protohetytami), który zasiedlał górską Anatolię, a znany jest dzięki źródłom hetyckim. Kaszkowie zasiedlali górzyste tereny pomiędzy Morzem Czarnym a środkowym państwem hetyckim we wschodniej Anatolii. Źródła podają, że to z ich powodu późniejsze Imperium Hetyckie nigdy nie rozrosło się w tym rejonie na północ. Ludy Kaszka mogły wyprzeć plemiona władające językiem palajskim z ich rodzinnej osady w Pala.
Gdy Kaszkowie nie plądrowali sąsiednich krain oraz nie służyli jako wojska zaciężne, hodowali świnie i przędli, nie zostawiając prawie żadnych trwałych śladów na terenie, jaki zamieszkiwali.
Pierwsze wzmianki o Kaszkach pojawiają się w modlitewnych inskrypcjach z okresu panowania Hantiliego II (około 1450 r. p.n.e.) i mówią o zasiedleniu przez nich ruin świętego miasta Nerik. Podczas panowania syna Hantiliego, Tudhaliji II (panującego ok. 1430 r. p.n.e.), "Trzecia wyprawa wojenna Tudhaliji była przeciwko Kaszkom". Jego następca, Arnuwanda I, kazał ułożyć modlitwę, która miałaby pomóc włączyć Nerik z powrotem do Imperium. Wspomniał on także o Kamamie i Zalpuwie, jako miastach, które niegdyś były hetyckie, ale ówcześnie znajdowały się w rękach Kaszków. Arnuwanda podejmował próby zmiękczenia niektórych plemion Kaszków poprzez daniny i uznawanie ich władców.
Znalezione w Maşat Höyük pomiędzy okresami panowania Arnuwandy I oraz Szuppiluliumy I (ok. 1330 r. p.n.e.) listy mówią o pladze szarańczy, jaka zaatakowała zboże na polach Ludu Kaszka. Głodni Kaszkowie byli w stanie zjednoczyć się z plemionami Hayasa-Azzi oraz Iszuwa, a także z innymi wrogami Hetytów, by zrównać z ziemią Hattusę, stolicę Imperium Hetyckiego. Prawdopodobnie spalili też drugą stolicę Hetytów, Sapinuwę. W połowie XIII wieku p.n.e. wnuk Szuppiluliumy, Hattuszili III, pisał, że w czasach sprzed panowania Tudhaliji, Kaszkowie "uczynili Nenassę swą granicą", a ich sojusznicy – Hayasa-Azzi – zrobili to samo z Samuą.
W "Listach z Amarny" faraon Amenhotep III pisał do Tarhunta-Radu, króla ludu Arzawa, że "kraj Hattusy" zniknął z powierzchni ziemi. Następnie faraon prosił władcę Arzawy, by ten przysłał mu kogoś z Ludu Kaszka, o którym tak wiele słyszał. Kaszkowie służyli również w wojsku hetyckim jako najemnicy.
Tudhalija III, a po nim Szuppililiuma (ok. 1375-1350 r. p.n.e.) za swą stolicę obrali Samuę i stąd najeżdżali Hayasę-Azzi. Kaszkowie włączyli się do konfliktu, ale Szuppiluliuma zdołał ich pokonać, a następnie zaprowadzić pokój w całym regionie. Dzięki temu Hetyci mogli przygotować atak na Hayasę, którą zresztą również udało im się opanować, pomimo wyniszczających działań sabotażowych na tyłach. Wtedy około 12 plemion Kaszków zjednoczyło swe siły pod wodzą Pyjapilego, który jednakże nie mógł równać się z takim dowódcą jak Szuppiluliuma.
Tym samym, za sprawą Tudhaliji III i Szuppiluliumy I, Hattusa (historyczna kraina-matka Hetytów) wróciła pod panowanie Hetytów. Mimo to Kaszkowie ciągle dawali im się we znaki, zarówno za granicami państwa, jak i wewnątrz nich. Kaszkowie byli w stanie wystawić do boju do 9000 wojowników i 800 rydwanów.
W czasie słabnącej władzy Arnuwandy II (ok. 1323 r. p.n.e.), Hetyci martwili się, że Kaszkowie z Iszupity w ziemi Kammama spróbują wykorzystać epidemię dżumy w Hatti (Hattusie), by uzyskać samodzielność. By temu zapobiec, doświadczony dowódca hetycki Hanutti wyruszył do Iszupity, gdzie wkrótce zmarł. Iszupita następnie oderwała się od Hatti, a Arnuwanda zmarł niedługo potem.
Brat i następca Arnuwandy, Mursili II, w swoich rocznikach odnotowuje, że udało mu się zdusić rebelię w Iszupicie. Na przestrzeni kolejnych dziesięcioleci Kaszkowie wykazywali się aktywnością również w Durmicie, Tipiji, w pobliżu Góry Tarikarimu w krainie Ziharija oraz w pobliżu Góry Aszarpaja po drodze do Paly. Albo organizowali powstania, albo dopuszczali się kradzieży i aktów przemocy. Z początku Mursili II doraźnie tłumił każde powstanie Ludu Kaszka.
Następnie Kaszkowie się zjednoczyli po raz pierwszy – pod panowaniem Pihunija z Tipiji, który „rządził jako król”, jak donoszą hetyckie źródła. Pihunija podbił Istinę i dotarł z wojskiem aż do Zazissy. Mursili jednakże pokonał jego armię, a Pihuniję uwięził w Hattusie.
Potem Mursili przyjął strategię defensywną, opartą na pasie umocnień granicznych na północ od Devrez. Mimo to w początkach XIII wieku p.n.e., gdy na tronie Hatti zasiadał Muwatalli II, syn Mursiliego, Kaszkom udało się splądrować Hattusę. Muwatalii przestał rekrutować żołnierzy spośród Kaszków. Przeniósł też stolicę na południe, do Tarkuntaszy, a swego brata, który miał później przyjąć królewskie imię Hatusziliego III, uczynił zarządcą północnych prowincji. Bratu Muwataliego udało się pokonać Kaszków i odbić Nerik, a gdy już przejął we władanie Imperium Hetytów, przeniósł stolicę z powrotem do Hattusy.
Państwo Hetytów upadło u schyłku epoki brązu. W końcu XII wieku p.n.e. asyryjski król Tiglat-Pileser I odnotował aktywność Ludu Kaszka i ich sojuszników Ludu Muszki w rejonie dawnego centralnego państwa Hetytów. Tiglat-Pileser podbił obydwa ludy, po czym już żadna wzmianka o Kaszkach nie pojawiła się w historii.

</doc>
<doc id="1370854" url="https://pl.wikipedia.org/wiki?curid=1370854" title="Boczów (stacja kolejowa)">
Boczów (stacja kolejowa)

Boczów – stacja kolejowa w Boczowie, w województwie lubuskim, w Polsce. Znajdują się tu 2 perony.
W roku 2017 stacja obsługiwała 20–49 pasażerów na dobę.

</doc>
<doc id="1370855" url="https://pl.wikipedia.org/wiki?curid=1370855" title="Ulica Brzeska w Siedlcach">
Ulica Brzeska w Siedlcach

Ulica Brzeska – ulica w Siedlcach, w Południowej Dzielnicy Przemysłowej. Nazwa ulicy pochodzi od miasta Brześć.
Przebieg.
Ulica rozpoczyna się na skrzyżowaniu z ulicą Floriańską, kończy się granicą miasta na skrzyżowaniu z u. Ujrzanowską.
Ulica na odcinku od ul. prym. kard. St. Wyszyńskiego (II) do swojego końca jest częścią drogi krajowej nr 63.
Ulica jest w całości jednojezdniowa o dwóch pasach ruchu w każda stronę i jest ulicą główną w Południowej Dzielnicy Przemysłowej.
Historia.
Ulica powstała na początku lat 70. wraz z nowo powstającą dzielnicą przemysłową. W latach PRL nosiła nazwę Obrońców Stalingradu i była częścią drogi państwowej nr 13 oraz drogi międzynarodowej E8. W 2001 roku została gruntownie zmodernizowana (poszerzenie, wymiana nawierzchni, chodników, oświetlenia, oraz ścieżki rowerowej (po obu stronach ulicy).

</doc>
<doc id="1370860" url="https://pl.wikipedia.org/wiki?curid=1370860" title="Baldwin II de Courtenay">
Baldwin II de Courtenay

Baldwin II de Courtenay (ur. 1217, zm. październik 1273) – cesarz łaciński w latach 1228–1261.
Życiorys.
Baldwin II był synem cesarza Piotra II i jego żony Jolanty Flandryjskiej, bratem cesarza Roberta de Courtenay. Cesarzem został w wieku 11 lat, po śmierci brata Roberta. 
Przejście korony cesarskiej na Baldwina dało rządzącym Cesarstwem asumpt do rozerwania zagrażającego ich państwu układu sił. Od zachodu do zdobycia Konstantynopola parli wspólnie, jakkolwiek z różnych pobudek: Teodor Angelos Dukas Komnen, cesarz Tesaloniki i Iwan Asen II – car Bułgarii. Teodor tytułując się basileusem i autokratorem Romajów zmierzał do przywrócenia Cesarstwa Bizantyńskiego. Iwan Asen II, jak niegdyś Symeon do stworzenia bułgarsko-bizantyńskiego imperium. Na wschodzie zamiar odbudowy Cesarstwa Bizantyńskiego głosił cesarz nicejski Jan III Dukas Watatzes.
Wykorzystując rozbieżności interesów pomiędzy sprzymierzeńcami łacinnicy zaproponowali objęcie regencji carowi bułgarskiemu upatrując w nim jedyną siłę zdolną obronić Konstantynopol przed Bizantyńczykami. Związki obydwu państw miały zostać umocnione przez małżeństwo córki cara Heleny z Baldwinem II. W tej sytuacji Teodor Dukas Komnen zerwał sojusz łączący go z Bułgarami i zaatakował państwo cara. W bitwie pod Kłokotnicą wiosną 1230 roku poniósł klęskę i dostał się do niewoli, a jego państwo rozpadło się. 
Wobec klęski bezpośrednio zagrażającego Konstantynopolowi Teodora, regencję w państwie powierzono w 1231 roku sędziwemu Janowi z Brienne, królowi jerozolimskiemu. W tej sytuacji Iwan II Asen zmienił orientację swej polityki i wiosną 1235 roku, w zdobytym właśnie przez Jana III Watatzesa na Cesarstwie Łacinskim Galipolis car bułgarski zawarł układ o wzajemnej pomocy z cesarzem nicejskim. Porozumienie zostało przypieczętowane zaślubinami przeznaczonej dla Baldwina II Heleny z synem cesarskim Teodorem. 
W 1235 roku sojusznicy rozpoczęli oblężenie Konstantynopola. Nadejście zimy zmusiło ich do przerwania kroków wojennych, ale wiosną rozpoczęli je na nowo. Młody cesarz Baldwin udał się na dwory europejskie po pomoc dla zagrożonego Konstantynopola. Ostatecznie z odsieczą Konstantynopolowi, która rozerwała siły oblegających, przypłynął wówczas Gwido I de la Roche, książę Achai. Szczęściem dla Baldwina i Jana z Brienne, car bułgarski po raz kolejny zmienił wówczas kierunek swojej polityki uznając zapewne, że słabe Cesarstwo Łacińskie jest o wiele lepszym sąsiadem Bułgarii niż potężne Cesarstwo Nicejskie. Jeszcze w tym samym roku Iwan Asen II wraz z Kumanami i łacinnikami podjął wrogie kroki przeciw Janowi II Watatzesowi, atakując nicejską twierdzę w Tracji – Tzurullon. Jednak w roku następnym po raz kolejny zmienił front. Pod wpływem zarazy w Tyrnowie, w wyniku której zmarli: żona i syn cara oraz bułgarski patriarcha Tyrnowa, Iwan wycofał się z oblężenia Tzurullonu i zawarł pokój z cesarzem nicejskim. Car bułgarski zmarł w 1241 roku, a w następnym roku najazd mongolski złamał potęgę bułgarskiego państwa. Baldwin II pozostał sam przeciw Janowi III Watatzesowi, który jednak następne lata poświęcił odzyskiwaniu terytoriów w Grecji.
Państwo trapiły tak poważne kłopoty finansowe, że aby otrzymać pożyczkę od kupców weneckich Baldwin musiał im oddać w zastaw swego syna Filipa. Kres Cesarstwa nastąpił zupełnie niespodziewanie. Latem 1261 roku wódz bizantyński Aleksy Strategopulos wysłany na czele nieznacznych sił do Tracji w celu pilnowania granicy bułgarskiej, przeciągając w pobliżu Konstantynopola dowiedział się od napotkanego Greka, że miasto jest faktycznie ogołocone z wojska. Rozejm zawarty w sierpniu 1260 roku jeszcze był w mocy i flota wenecka wraz z większą częścią garnizonu łacińskiego znajdowała się na jednej z wysp Morza Czarnego. Strategopulos zdecydował szybko i o świcie 25 lipca 1261 roku wdarł się wskazanym przejściem podziemnym do miasta i zaatakował szczupły garnizon łaciński. Powracającej flocie weneckiej nie pozwoliła wysadzić na brzeg wojska ludność miasta podpalając nadbrzeże. Cesarz wraz z najbliższą rodziną i świtą umknął na okręty weneckie.
Rodzina.
19 kwietnia 1229 roku Baldwina zaręczono z Marią z Brienne, najstarszą córką Jana z Brienne i jego trzeciej żony Berengarii z Leonu. W chwili zaręczyn Maria miała cztery lata. Małżeństwo zawarto w 1234, a w 1243 urodził się syn pary – Filip.
27 maja 1267 roku Karol I Andegaweński zawarł w Viterbo pakt przyjaźni z wygnanym z Konstantynopola Baldwinem II, podpisując umowę o podziale państwa bizantyńskiego. Poręczeniem traktatu miał być ślub syna Baldwina, Filipa z córką Karola, Beatrycze. Ślub odbył się w październiku 1273 roku. Baldwin II zmarł niedługo później.

</doc>
<doc id="1370863" url="https://pl.wikipedia.org/wiki?curid=1370863" title="Port lotniczy Varanasi">
Port lotniczy Varanasi

Port lotniczy Varanasi (IATA: VNS, ICAO: VIBN) – port lotniczy położony 18 km na północny zachód od centrum Varanasi, w stanie Uttar Pradesh, w Indiach.

</doc>
<doc id="1370869" url="https://pl.wikipedia.org/wiki?curid=1370869" title="Powiat postawski">
Powiat postawski

Powiat postawski – jeden z 8 powiatów województwa wileńskiego II Rzeczypospolitej. Jego siedzibą było miasto Postawy. Został utworzony 1 stycznia 1926 r. z terenów zniesionego powiatu duniłowickiego oraz trzech gmin powiatu święciańskiego. W 1931 r. starostą był Wiktor Niedźwiecki, a w 1939 r. starostą Tadeusz Wielowieyski, a Komendantem Powiatowym Policji Ludwik Mańkiewicz.

</doc>
<doc id="1370870" url="https://pl.wikipedia.org/wiki?curid=1370870" title="Powiat duniłowiczowski">
Powiat duniłowiczowski



</doc>
<doc id="1370873" url="https://pl.wikipedia.org/wiki?curid=1370873" title="Jezioro Kaleńskie (województwo warmińsko-mazurskie)">
Jezioro Kaleńskie (województwo warmińsko-mazurskie)

Jezioro Kaleńskie – jezioro w Polsce znajdujące się w województwie warmińsko-mazurskim, powiecie piskim, gminie Orzysz, w Krainie Wielkich Jezior Mazurskich. Nad nim leży wieś Ogródek. Łączy się z jeziorem Kraksztyn. Tak samo jak jego "sąsiad" jest jeziorem typu eutroficznego.
Cechą charakterystyczną jest bujna roślinność szuwarowa (z szerokim pasem trzcinowisk). Można spotkać gdzieniegdzie małe skupiska tataraku zwyczajnego, manny mielec. Występują również: strzałka wodna, grążel żółty, grzybień biały, rdestnica przeszyta oraz rdestnica grzebieniasta, wywłócznik okółkowy, osoka aloesowata.

</doc>
<doc id="1370875" url="https://pl.wikipedia.org/wiki?curid=1370875" title="Zlatomir Zagorčić">
Zlatomir Zagorčić

Zlatomir Zagorčić (serb. Златомир Загорчић, bułg. Златомир Загорчич; ur. 15 czerwca 1971 roku w Nowym Sadzie) – były bułgarski piłkarz serbskiego pochodzenia występujący na pozycji obrońcy.
Kariera klubowa.
Zlatomir Zagorčić zawodową karierę rozpoczynał w sezonie 1997/1998 w Liteksie Łowecz. W pierwszym zespole zadebiutował jednak dopiero w kolejnych rozgrywkach, w których łącznie rozegrał dziewiętnaście spotkań. Wraz z Liteksem Zagorčić dwa razy z rzędu sięgnął po mistrzostwo kraju. Podczas sezonu 1999/2000 Bułgar przeniósł się do tureckiego Adanasporu. W drużynie tej grał jednak bardzo krótko, po czym trafił do FC Lugano. W nowym klubie Zagorčić nie miał problemów z wywalczeniem sobie miejsca w podstawowej jedenastce. W ekipie z Lugano miał okazję grać u boku takich piłkarzy jak Ludovic Magnin, Dario Rota, Blaise Nkufo i Kubilay Türkyılmaz. W barwach szwajcarskiego zespołu Zagorčić rozegrał łącznie 65 ligowych pojedynków, po czym powrócił do kraju i po raz drugi w karierze został zawodnikiem Liteks Łowecz. W listopadzie 2005 roku Bułgar podjął decyzję o zakończeniu kariery, a w lipcu 2006 roku został asystentem trenera Liteksu - Ljubomira Petrovica.
Kariera reprezentacyjna.
W reprezentacji Bułgarii Zagorčić zadebiutował w 1998 roku. W 2004 roku Płamen Markow powołał go do 23-osobowej kadry na mistrzostwa Europy. Na turnieju tym Bułgarzy nie zdobyli ani jednego punktu i zajęli ostatnie miejsce w swojej grupie. Sam Zagorčić wystąpił w dwóch meczach - w spotkaniu z Danią (0:2) w 40 minucie zmienił Iwajło Petkowa, a w pojedynku przeciwko Włochom (1:2) rozegrał pełne 90 minut. Łącznie dla drużyny narodowej Zagorčić zaliczył dziewiętnaście występów.

</doc>
<doc id="1370876" url="https://pl.wikipedia.org/wiki?curid=1370876" title="Osiowy system korzeniowy">
Osiowy system korzeniowy



</doc>
<doc id="1370877" url="https://pl.wikipedia.org/wiki?curid=1370877" title="Alania Airlines">
Alania Airlines

Alania Airlines – zlikwidowana rosyjska linia lotnicza z siedzibą w Władykaukazie. Głównym węzłem był port lotniczy Władykaukaz-Biesłan.

</doc>
<doc id="1370878" url="https://pl.wikipedia.org/wiki?curid=1370878" title="Zlatomir Zagorcic">
Zlatomir Zagorcic



</doc>
<doc id="1370879" url="https://pl.wikipedia.org/wiki?curid=1370879" title="Kilian Ignaz Dientzenhofer">
Kilian Ignaz Dientzenhofer



</doc>
<doc id="1370881" url="https://pl.wikipedia.org/wiki?curid=1370881" title="Rathaus Reinickendorf (stacja metra)">
Rathaus Reinickendorf (stacja metra)

Rathaus Reinickendorf – stacja metra w Berlinie na linii U8, w dzielnicy Wittenau, w okręgu administracyjnym Reinickendorf. Stacja została otwarta w 1994.

</doc>
<doc id="1370883" url="https://pl.wikipedia.org/wiki?curid=1370883" title="GKS Jastrzębie">
GKS Jastrzębie



</doc>
<doc id="1370886" url="https://pl.wikipedia.org/wiki?curid=1370886" title="Wittenau (ujednoznacznienie)">
Wittenau (ujednoznacznienie)

Polska.
Dawna nazwa miejscowości:

</doc>
<doc id="1370889" url="https://pl.wikipedia.org/wiki?curid=1370889" title="Naruto (cieśnina)">
Naruto (cieśnina)

 – cieśnina znajdująca się w Japonii, oddzielająca wyspy: Awaji i Sikoku. Łączy Morze Wewnętrzne z kanałem Kii i Oceanem Spokojnym. Jest szeroka na ok. 1,3 km.
Cieśnina słynie z ogromnych i silnych wirów wodnych. Są one jedną z atrakcji turystycznych regionu.
Nad cieśniną rozpięty jest most Ōnaruto. Ma on łączną długość 1629 m.

</doc>
<doc id="1370892" url="https://pl.wikipedia.org/wiki?curid=1370892" title="Black Tide">
Black Tide

Black Tide to utworzona w 2004 amerykańska grupa heavy metalowa z Miami, Floryda. 18 marca 2008 zespół wydał swój debiutancki album, Light From Above.

</doc>
<doc id="1370902" url="https://pl.wikipedia.org/wiki?curid=1370902" title="Kościół Nawiedzenia Najświętszej Marii Panny w Iwkowej">
Kościół Nawiedzenia Najświętszej Marii Panny w Iwkowej

Kościół Nawiedzenia NMP w Iwkowej – kościół z XV wieku znajdujący się w Iwkowej (gmina Iwkowa, powiat brzeski, województwo małopolskie), na terenie diecezji tarnowskiej.
Architektura i wnętrze.
Drewniany kościół cmentarny pw. Nawiedzenia Najświętszej Marii Panny z XV w.; jednonawowy, konstrukcji zrębowej; wnętrze: polichromia figuralna z XVII w., kopia gotyckiego witrażu z I. poł. XV w. Niska wieża konstrukcji słupowej, złączona dachem z nawą. Nawa i prezbiterium nakryte stromym dachem wielopołaciowym wspartym na gotyckiej więźbie storczykowej. Wnętrze nakryte stropem płaskim, z zaskrzynieniami w nawie. Na ścianach zachowana częściowo późnorenesansowa polichromia z 1619 r. ze scenami Męki Pańskiej i aniołami oraz apostołami. Dwa gotyckie portale z XV w. prowadzące do nawy, zwieńczone łukami trójlistnymi. W oknie prezbiterium kopia gotyckiego witraża z wizerunkiem Najświętszej Marii Panny. Kościółek ten został włączony do Szlaku Architektury Drewnianej Małopolski.
Wyposażenie świątyni głównie z XVII-XVIII w.:
Na plebanii niewielkie muzeum parafialne, w zbiorach, którego znajduje się m.in. cenna rzeźba św. Doroty z końca XV w.
Historia.
kościół powstał pod koniec XV wieku, na miejscu starszej, XIV-wiecznej świątyni. Tradycja przypisuje jego fundację królowej Bonie. W 1619 roku wnętrze ozdobiono nową polichromią, która przykryła poprzednią, patronową.
Zwiedzanie.
Drewniany kościółek cmentarny stoi w centralnej części wsi, ok. 1 km na południe od murowanego kościoła parafialnego. Nie jest obecnie użytkowany. Klucze do wnętrza posiada pan Piechowicz, mieszkający w domu za kościołem. Kościół otwarty w ramach projektu "Otwarty Szlak Architektury Drewnianej" Czwartek, Piątek – 12.00 – 16.00, Sobota – 10.00 – 14.00 (projekt obowiązuje od dnia 15 maja do 15 października 2008 roku)

</doc>
<doc id="1370904" url="https://pl.wikipedia.org/wiki?curid=1370904" title="Kirił Kotew">
Kirił Kotew

Kirił Kotew (bułg. Кирил Котев; ur. 8 kwietnia 1982 w Sofii) – bułgarski piłkarz występujący na pozycji środkowego obrońcy. Od 2012 gra w Łokomotiwie Płowdiw.
Kariera klubowa.
Kirił Kotew zawodową karierę rozpoczynał w 1999 roku w klubie Wiełbażd Kiustendił. W jego barwach zaliczył jednak tylko 1 występ, po czym w 2001 roku przeniósł się do zespołu Widima-Rakowski Sewliewo. W nowej drużynie Kotew w 18 spotkaniach zdobył 2 bramki i latem 2002 roku podpisał kontrakt z Łokomotiwem Płowdiw. Początkowo pełnił w nim rolę rezerwowego, jednak podczas rozgrywek 2003/2004 był już podstawowym zawodnikiem swojego klubu. Właśnie w 2004 roku bułgarski piłkarz wywalczył z Łokomotiwem [mistrzostwo oraz superpuchar kraju. Dla ekipy z Płowdiwu Kotew rozegrał łącznie 79 ligowych pojedynków i 7 razy wpisał się na listę strzelców.
W przerwie sezonu 2005/2006 Kotew trafił do CSKA Sofia, z którym wywalczył wicemistrzostwo Bułgarii. Na drugi w karierze triumf w rozgrywkach A PFG Kotew musiał czekać do sezonu 2007/2008, kiedy to CSKA zakończyła ligowe zmagania z przewagą 16 punktów nad drugim w tabeli Lewski Sofia. Podczas rozgrywek 2009/2010 Bułgar na środku obrony miał okazję grać u boku takich graczy jak Kostadin Stojanow, Aleksandar Branekow i Iwan Iwanow.
W 2010 roku Kotew wrócił do Łokomotiwu. W 2011 roku grał w chińskim Dalian A’erbin, a w 2012 roku ponownie został zawodnikiem Łokomotiwu.
Kariera reprezentacyjna.
W 2004 roku Płamen Markow powołał Kotewa do 23–osobowej kadry reprezentacji Bułgarii na mistrzostwa Europy. Na turnieju tym Bułgarzy nie zdobyli ani jednego punktu i zajęli ostatnie miejsce w swojej grupie. Kotew wystąpił tylko w przegranym 1:2 spotkaniu z Włochami, kiedy to w 64. minucie zmienił Predraga Pažina. W 2004 roku piłkarz rozegrał dla drużyny narodowej 2 mecze. Do reprezentacji powrócił dopiero w 2008 roku.

</doc>
<doc id="1370905" url="https://pl.wikipedia.org/wiki?curid=1370905" title="Kiril Kotev">
Kiril Kotev



</doc>
<doc id="1370907" url="https://pl.wikipedia.org/wiki?curid=1370907" title="Zamek Kolštejn">
Zamek Kolštejn

Zamek Kolštejn (czes. "Hrad Kolštejn") – zespół dwóch obiektów – gotyckiego i renesansowego – znajdujący się w miejscowości Branná, w północnych Czechach. Jego zadaniem była ochrona szlaku handlowego prowadzącego z Moraw na Śląsk.
Historia.
Pierwsza wzmianka pochodzi z dokumentu z 3 maja 1325, który powstał na samym zamku - w nim Jan Wustehube darował zakonnikom z Kamieńca Ząbkowickiego część swoich ziem. To właśnie rodzina Wustenhube wybudowała zamek przy trakcie handlowym. W 1339 zamek dostał się w ręce czeskiej rodziny panów z Lipy, a od końca XIV stulecia jego właścicielami był ród Waldstein (od ich herbu rodowego wywodzi się obecny herb wsi). W XV wieku kolejni panowie na zamku Kolštejn to rodzina z miejscowości Zvole. Wówczas dokonano rozbudowy i przebudowy zamku, podnosząc jego walory obronne (powstała między innymi wieża obronno-obserwacyjna).
W 1568 zamek przeszedł w ręce Jana starszego Černčického z Kácova, ale już po kilku latach przekazał go Janowi młodszemu von Zierotin (Žerotín), którego siedzibą były Velké Losiny. W latach 70. XVI wieku w miejscu zniszczonej fosy wybudował on renesansowy pałac (tzw. zamek średni, w odróżnieniu od gotyckiej części – zamku górnego). Renesansowy obiekt miał trzy skrzydła oraz dziedziniec otoczony arkadami. Opuszczony zamek gotycki zaczął powoli niszczeć i do dzisiaj pozostały z niego tylko ruiny.
W 1581 zamek kupił ród z Vrbna. Prace budowlane trwały nadal stawiano kolejną część, tzw. zamek dolny z bramą wejściową, także utrzymany w stylu renesansowym. Przynajmniej część budowy ukończono w 1597, według napisu na jednym z portali we wieży. Kolejny właściciel Hynek z Vrbna w latach 1608-1614 mocno zadłużył swoje dobra. Ani on ani kolejny panowie nie byli w stanie ostatecznie dokończyć prac. W 1614 wybudowano kościół parafialny, który nawiązuje architekturą do zamku.
Po bitwie pod Białą Górą dobra w Brannej zostały skonfiskowane, jako należące do protestantów. Otrzymał je jako lenno książę Karol I Liechtenstein (Karl von Liechtenstein). Był to równocześnie koniec zamku jako siedziby rodowej, choć jeszcze podczas wojny trzydziestoletniej wybudowano fortyfikacje zamkowe, a Kolštejn był silnym punktem wśród fortyfikacji wojsk cesarskich. Stacjonowało w nim na stałe wojsko, a z okolicznych włości Liechtensteinów zwożono cenne przedmioty. Jednocześnie powstały także szkody, których nigdy potem już nie naprawiono.
W kolejnych wiekach Kolštejn był siedzibą zarządcy dóbr książęcych, ale stopniowo tracił na znaczeniu. Na przełomie XVIII i XIX wieku w jednym ze skrzydeł umieszczono książęcy browar, zniszczony po 1850. Inne części kompleksu służyły różnym celom, m.in. w II połowie XIX wieku działała szkoła. Niektóre sale były wynajmowane, także do celów teatralnych i mieszkalnych.
W 1926 część zamku strawił pożar. Książę Liechtenstein dokonał prowizowycznej naprawy i sprzedał zamek miastu oraz dwóm organizacjom chrześcijańskim. Od 1929 działało w nim kino. Podczas mobilizacji w 1938 służył jako koszary armii czechosłowackiej. Po układzie monachijskim całość zamku przejęła gmina.
Po 1945 stał się własnością państwa, ale początkowo niszczał. W 1965 zlikwidowano tzw. Czarną Wieżę, która groziła zawaleniem. Jednocześnie rozpoczęto prace konserwatorskie i rekonstrukcyjne. Budowlę zamierzano adaptować na magazyn lekarstw. Prac jednak nigdy nie ukończono. Wewnątrz średniego i dolnego zamku rozległe pomieszczenia z oryginalnymi ozdobami sztukatorskimi i fragmentami fresków.
Zamek obecnie.
Kolštejn można zwiedzać. W okresie letnim organizuje się w nim także różne widowiska oraz wystawy sztuki historycznej.

</doc>
<doc id="1370914" url="https://pl.wikipedia.org/wiki?curid=1370914" title="Stołp w Lublinie">
Stołp w Lublinie



</doc>
<doc id="1370916" url="https://pl.wikipedia.org/wiki?curid=1370916" title="Mięsień naprężacz powięzi szerokiej">
Mięsień naprężacz powięzi szerokiej

Mięsień naprężacz powięzi szerokiej, mięsień napinacz powięzi szerokiej, mięsień napinający powięź szeroką () – płaski mięsień kończyny miednicznej (u człowieka kończyny dolnej). U człowieka zaliczany jest do grupy tylnej mięśni grzbietowych (powierzchownych) obręczy kończyny dolnej.
U człowieka rozpoczyna się na zewnętrznej powierzchni grzebienia biodrowego pomiędzy kolcem biodrowym przednim górnym a guzkiem biodrowym. Oprócz przyczepu kostnego jego włókna rozpoczynają się również na blaszce głębokiej powięzi szerokiej uda. Spłaszczony brzusiec mięśnia biegnie ku dołowi i przechodzi w płaskie ścięgno łączące się z przednim brzegiem pasma biodrowo-piszczelowego. Pasmo biegnie po bocznej stronie uda i ostatecznie przyłącza się na górnej części kości piszczelowej. Mięsień otoczony jest blaszkami powięzi szerokiej.
Jego unerwienie pochodzi od nerwu pośladkowego górnego, przede wszystkim z segmentu L4 i L5, i w mniejszym stopniu S1 rdzenia kręgowego, głównym źródłem krwi jest tętnica pośladkowa górna.
Funkcjami mięśnia są stabilizowanie wyprostowanego stawu kolanowego oraz stabilizowanie stawu biodrowego (wspomaganie utrzymania głowy kości udowej w panewce) poprzez działanie na pasmo biodrowo-piszczelowe. Współpracuje on w ten sposób z mięśniem pośladkowym wielkim, którego włókna przyłączają się do tylnej części pasma biodrowo-piszczelowego. Bierze udział także w zginaniu uda w stawie biodrowym, odwodzeniu i rotacji uda do wewnątrz.
U konia tylna część mięśnia naprężacza powięzi szerokiej zrasta się z mięśniem pośladkowym powierzchownym (odpowiednikiem mięśnia pośladkowego wielkiego u człowieka).

</doc>
<doc id="1370918" url="https://pl.wikipedia.org/wiki?curid=1370918" title="Lasy Mazurskie">
Lasy Mazurskie

Lasy Mazurskie – leśny kompleks promocyjny powstały na podstawie zarządzenia nr 84 dyrektora generalnego Lasów Państwowych z dnia 30 października 2002 r. w oparciu o art. 13b Ustawy o lasach. Obejmuje on Puszczę Piską na powierzchni 118 216 ha.
Klimat.
Typowy dla Pojezierza Mazurskiego – charakteryzuje się dużym kontynentalizmem, częściowo łagodzonym we wschodniej części przez wielkie masy wodne, głównie jezioro Śniardwy. Długie mroźne zimy, krótkie przedwiośnia. Średnia roczna temperatura stycznia – od -3,5 do –4,5 °C, lipca – od 17 do 18 °C.
Średnia roczna suma opadów wynosi około 600 mm.
Geomorfologia.
Pod względem geograficznym LKP „Lasy Mazurskie” położone są w obrębie makroregionu Pojezierza Mazurskiego w granicach trzech mniejszych jednostek (mezoregionów): Pojezierza Mrągowskiego, Krainy Wielkich Jezior Mazurskich i Równiny Mazurskiej.
W części północnej terenu LKP dominują wzgórza moreny czołowej, pofałdowane równiny moren dennych, tereny morenowe i liczne jeziora rynnowe. Od północy obszar LKP obejmuje: Sorkwity, Mrągowo, Użranki, a od południa: Maradki, Kosewo, Zełwągi i Mikołajki
W części południowej dominują rozległe równiny sandrowe poprzecinane dolinami
wypełnionymi utworami torfowymi. Nadmiar wód odprowadzany jest dnem dolin w kierunku południowym do Narwi.
Teren LKP pokryty jest gruba warstwą utworów pochodzenia polodowcowego i wodnolodowcowego o miąższości często przekraczającej 200 m. Na terenach morenowych utwory te stanowią głównie gliny zwałowe, utwory kamieniste, żwiry i piaski ze sobą przemieszane, a na terenach sandrowych ubogie piaski i żwiry. W obniżeniach terenu wytworzyły się gleby torfowe, murszowe i różne gleby pobagienne.
Hydrografia.
Sieć hydrograficzna jest bardzo bogata. Największym elementem są jeziora. Największe z nich to Śniardwy. Inne to: Tałty, Mikołajskie, Bełdany, Nidzkie, Mokre, Łuknajno, Pogubie Wielkie. Rozmieszczone są dość równomiernie, brak ich tylko na krańcach południowych. Dominują żyzne jeziora eutroficzne, znacznie rzadsze są jeziora mezotroficzne. W bezodpływowych zagłębieniach śródleśnych otoczonych wysokimi torfowiskami znajdują się ubogie jeziorka dystroficzne o brunatnej barwie wody i bogate w związki humusowe.
Największe rzeki to Krutynia i Pisa odprowadzające wody z południowej części Wielkich Jezior Mazurskich do Narwi. Bogata jest sieć drobnych rzeczek, strumieni i rowów. W południowej części LKP swój początek biorą: Rozoga, Szkwa, Rybnica.
Uzupełnieniem sieci hydrograficznej są liczne torfowiska. Ich większe powierzchnie zachowały się w rejonach jezior Roś, Pogubie Wielkie, Łuknajno i w dolinie rzeki Krutyni. Porasta je charakterystyczna roślinność, którą tworzą m.in. mchy torfowce, krzewinki – bagno zwyczajne, borówka bagienna, żurawina. Spotkać można torfowiska przejściowe łączące cechy torfowisk niskich, jak i wysokich.
Flora i fauna.
Liczba gatunków florystycznych w latach 80 wynosiła 831 (1/3 flory Polski). Wiele z nich to rzadkie i bardzo rzadkie gatunki umieszczone w Polskiej czerwonej księdze roślin i na listach objętych ochroną gatunkową (m.in.: chamedafne północna, wierzba borówkolistna, brzoza niska, cis, sasanka otwarta, wielosił błękitny, tajęża jednostronna, wątlik błotny).
Rośliny chronione – pełnik europejski, kosaciec syberyjski, mieczyk dachówkowaty, lilia złotogłów, goździk pyszny, orlik pospolity, a także storczyki listery – jajowata i sercowata, żłobik koralowy, gnieźnik leśny, storczyk szerokolistny, kruszczyk błotny i kruszczyk rdzawoczerwony. Oprócz tych pięknych i chronionych występują także roślinki niepozorne, takie jak: rosiczka, żurawina drobnolistkowa, zimoziół północny, Pomocnik baldaszkowy.
Wyróżnionych jest 15 typów siedliskowych lasów – od boru suchego przez bór świeży, wilgotny, bagienny do boru mieszanego, grądy, olesy i łęgi.
Do licznych mieszkańców Puszczy Piskiej należą ważne gatunki łowne: jeleń, sarna, dzik. Przedstawicielem dużych ssaków jest łoś. Występują też ssaki drapieżne: lis, jenot, borsuk, kuna, tchórz, wydra, norka amerykańska, ryś. Lasy LKP zamieszkuje kilka rodzin wilków, a rozpowszechnionym gatunkiem stał się bóbr.
Obfitość wód sprzyja występowaniu ptaków wodno-błotnych. Gniazdują tu m.in. perkozy dwuczube, liczne gatunki kaczek (krzyżówka, krakwa, cyranka, cyraneczka, czernica głowienka, gągoł, tracz nurogęś), kuraki (kuropatwa, przepiórka, jarząbek). Spotkać można łabędzie nieme, czaple siwe, kormorany, żurawie, bociany białe i czarne.
Ptaki drapieżne: orzeł bielik, orlik krzykliwy, kania ruda i czarna, rybołów. Gatunkiem ginącym jest cietrzew.
Rozległe łąki są miejscem gniazdowania ostatnich na mazurach par kulików wielkich i rycyków. Lasy LKP są największą w regionie ostoją puchacza i sowy włochatki, dzięciołów (dużego, średniego, zielonego i czarnego). Na obrzeżach pastwisk i łąk występuje lelek kozodój, skowronek borowy, świergotek polny, dudek i błękitna kraska (będąca na wyginięciu).
Gady: jaszczurka zwinka, żyworódka, padalec, żmija zygzakowata, żółw błotny.
Płazy: rzekotka drzewna, kumak nizinny, grzebiuszka ziemna, ropucha paskówka, traszka grzebieniasta.
Wody zamieszkują m.in.: płoć, kleń, kiełb, okoń, wzdręga, szczupak, sandacz, sum, lin, węgorz, sielawa.
Zwierzęta bezkręgowe: motyle dzienne – paź żeglarz, mieniak strużnik, mieniak tęczowiec, pokłonnik osinowiec, perłowiec błotny, osadnik wielkooki.

</doc>
<doc id="1370919" url="https://pl.wikipedia.org/wiki?curid=1370919" title="Mięsień pośladkowy mały">
Mięsień pośladkowy mały

Mięsień pośladkowy mały (łac. "musculus gluteus minimus") – jeden z trzech mięśni pośladkowych. Położony jest pod mięśniem pośladkowym średnim.
Przebieg mięśnia.
Przyczepem początkowym mięśnia jest powierzchnia pośladkowa talerza kości biodrowej, między kresą pośladkową przednią i dolną. Dalej włókna mięśniowe zbiegają się wachlarzowato, tworząc silne, krótkie ścięgno, które przyczepia się na powierzchni przedniej krętarza większego kości udowej. Między jego ścięgnem a szczytem krętarza większego znajduje się kaletka maziowa.
Czynność mięśnia.
Czynność mięśnia jest podobna do czynności mięśnia pośladkowego średniego. Oba powodują ruchy biodra w trzech płaszczyznach:
Mięsień pośladkowy mały jest najsilniejszym rotatorem wewnętrznym uda.
Unaczynienie i unerwienie.
Mięsień pośladkowy mały unaczyniony jest przez tętnicę pośladkową górną i unerwiony przez nerw pośladkowy górny ze splotu krzyżowego (L4-S1).

</doc>
<doc id="1370921" url="https://pl.wikipedia.org/wiki?curid=1370921" title="Wilhelm I z Champlitte">
Wilhelm I z Champlitte

Wilhelm I Champlitte – pierwszy władca Księstwa Achai (zwanego też Moreą) w latach 1205–1209.
Wilhelm Champlitte był uczestnikiem IV wyprawy krzyżowej. Jesienią 1204 roku wyruszył wraz z markizem Bonifacym z Montferratu na podbój należnych mu terytoriów. Po zdobyciu Tesaloniki i Tesalii krzyżowcy zaatakowali obejmujące Attykę i Beocję państwo Leona Sgurosa. Zdobyli Ateny i Teby, które Bonifacy przekazał jako lenno Ottonowi de la Roche. Na wiosnę 1205 roku Bonifacy wspierany przez Wilhelma Champlitte’a zaatakował peloponeskie posiadłości Sgurosa i obległ go w twierdzy korynckiej, obległ również drugi z ośrodków Sgurosa na Peloponezie Nauplię. Do oblegających dołączył Gotfryd Villehardouin, przyjaciel Wilhelma, który zawrócił z drogi do Syrii, ale wskutek niesprzyjających wiatrów wylądował w Modon na Peloponezie, zamiast w Konstantynopolu do którego zmierzał. Bonifacy na wieść o zaatakowaniu Tesaloniki przez Bułgarów pociągnął na północ. Godfryd natomiast namówił Wilhelma do udania się do Modon. Stamtąd przez następne miesiące na czele niewielkiego, bo liczącego prawdopodobnie około 500 rycerzy, oddziału rozpoczęli systematyczny podbój Peloponezu. Bez trudności opanowali zachodnią część półwyspu z Patras i Andrawidą. Opór próbowali stawić greccy mieszkańcy Lacedemonu, Nikli i Veligostii, wspomagani przez Słowian z Tajgetu i Michała I Angelosa, władcę Epiru. Zostali jednak pokonani w bitwie pod Kundurą i jesienią niemal cały Peloponez znalazł się w rękach krzyżowców. Pierwszym władcą księstwa został Wilhelm. W 1209 roku przekazał rządy Godfrydowi Villehardouin i powrócił do rodzinnej Burgundii.

</doc>
<doc id="1370923" url="https://pl.wikipedia.org/wiki?curid=1370923" title="Miestniczestwo">
Miestniczestwo

Miestniczestwo () – system obsadzania wyższych stanowisk państwowych w Wielkim Księstwie Moskiewskim i Rosji od XV do XVII wieku.
Polegał on na osadzaniu stanowisk według starszeństwa rodowodu kandydatów oraz stanowisk zajmowanych przez ich przodków. Miestniczestwo zlikwidował Fiodor III Romanow w 1682 roku.

</doc>
<doc id="1370924" url="https://pl.wikipedia.org/wiki?curid=1370924" title="Cechy biometryczne">
Cechy biometryczne

Cechy biometryczne - cechy pozwalające scharakteryzować każde żywe stworzenie i różnicujące je od innych przedstawicieli jej gatunku. Nie wszystkie cechy osobnicze można nazwać biometrycznymi, np. kolor oczu, gdyż wielu ludzi posiada ten sam kolor i odcień.
Biometryczne cechy fizyczne.
Tęczówka.
Tęczówka oka uznawana obecnie za najdoskonalszy identyfikator człowieka. Zostaje ona ukształtowana już pod koniec 15 tygodnia życia płodowego i pozostaje dalej w niezmienionej postaci (pomijając uszkodzenia mechaniczne i poważne choroby). Jej dodatkową zaletą jest fakt, że jest chroniona przez inne narządy przed ewentualnymi uszkodzeniami. Potwierdzeniem posiadania przez nią wielu indywidualnych cech jest fakt, iż do tej pory nie znaleziono dwóch identycznych tęczówek – pozwala ona na rozróżnienie nawet bliźniąt jednojajowych. Systemy biometryczne dokonujące identyfikacji na podstawie tęczówki oka porównują badaną tęczówkę z zapamiętanym wcześniej wzorcem. Zdjęcie tęczówki wykonywane jest w wysokiej rozdzielczości i na jego podstawie określane są cechy charakterystyczne każdej tęczówki. Okulary i soczewki kontaktowe, a także przypadkowe mrugnięcia czy ruchy głowy nie przeszkadzają podczas przeprowadzania identyfikacji.
Linie papilarne.
Linie papilarne, znajdujące się na palcach (maleńkie bruzdy, których zupełnie przypadkowy układ jest wynikiem marszczenia się skóry w czasie rozwoju płodowego), mają zastosowanie w roli identyfikatora człowieka już od dawnych lat, jednak szersze zastosowanie znalazły dopiero w dobie informatyzacji. Jak do tej pory nie znaleziono dwóch identycznych wzorców linii papilarnych (nawet u bliźniaków jednojajowych), co uzasadnia wykorzystanie ich w roli identyfikatora. Największą wadą jest to, że linie papilarne nie mają osłony przed ewentualnym ich uszkodzeniem. Drobne rany zostają zregenerowane, ale poważniejsze mogą spowodować powstanie trwałych zmian we wzorze. Do odczytania służą czytniki linii papilarnych, do których przykłada się palec. System biometryczny porównuje sprawdzane linie z zapamiętanym wcześniej wzorcem. Weryfikacja następuje w samym czytniku lub na serwerze z bazą danych zapamiętanych wzorców.
Geometria twarzy.
Twarz każdego człowieka ma cechy charakterystyczne, które mogą być wykorzystane do identyfikacji. Elementem pobierającym próbki jest aparat fotograficzny lub kamera, a z uzyskanego w ten sposób obrazu tworzony jest wzór matematyczny opisujący geometrię badanej twarzy. Dąży się do tego, aby w procesie tworzenia wzorca wybrać cechy niezmienne (np. wielkość oczu) tak, aby móc go wykorzystywać w zmieniających się warunkach (np. zmiana uczesania). Wykorzystując tego typu metodę identyfikacja użytkownika może być problematyczna przy niewłaściwym kącie nachylenia głowy lub zbyt słabym oświetleniu. Identycznie jak w przypadku linii papilarnych, wygląd twarzy można skopiować wykorzystując techniki wykorzystywane przez charakteryzatorów.
Geometria żył.
Znacznie mniej zawodny sposób ochrony danych niż odcisk palca i skanowanie rysów twarzy. Układ żył to cecha indywidualna dla każdego człowieka, dlatego pozostaje on niezmienny i nie ma możliwości jego skopiowania. Przy tej biometrycznej metodzie identyfikacji przeprowadza się pomiar układu naczyń krwionośnych znajdujących się w nadgarstku dłoni.
Rozkład temperatury na twarzy.
Dopiero kilka lat temu odkryto, że u każdego z nas układ temperatur na twarzy jest niepowtarzalny. Można go dojrzeć dzięki specjalnej kamerze termowizyjnej wychwytującej zmiany temperatury w dalekiej podczerwieni. W przeciwieństwie do skanowania tęczówki nie jest to metoda inwazyjna. Można też identyfikować osobę w całkowitych ciemnościach. Są też jednak wady – temperatura twarzy zależy częściowo od temperatury na zewnątrz, trudniej też ocenić tożsamość osoby w okularach, bo odbijają promieniowanie. Jednak Amerykanie, którzy prowadzą badania w tym zakresie, identyfikują osoby już z dokładnością 99%.
Geometria dłoni.
Dłoń ludzka ma wiele indywidualnych cech. Podczas pomiaru umieszcza się ją w specjalnym czytniku, który wykonuje trójwymiarowe zdjęcie, rejestrując długość, szerokość, grubość czterech palców (bez kciuka) oraz wielkość obszarów pomiędzy kostkami. Łącznie dokonywanych jest ponad 90 pomiarów różnych cech charakterystycznych. Wynik tych pomiarów jest przechowywany w pamięci urządzenia w formie 9 bajtowego wzorca (co w teorii daje ponad 1024 możliwych kombinacji). Identyfikator ten jest praktycznie unikatowy dla każdego człowieka. Co więcej nowoczesne systemy biometryczne wykorzystujące geometrię dłoni uwzględniają także jej zmiany spowodowane upływem czasu (np. starzenie się).
Biometryczne cechy behawioralne.
Głos.
Weryfikacja głosu polega na nagraniu przez sprawdzaną osobę próbki jej głosu, wyszczególnieniu w niej cech charakterystycznych oraz porównaniu ich z wcześniej wprowadzonym wzorcem. Na opis charakterystycznych cech głosu składa się m.in. brzmienie oraz szybkość wymawiania wyrazów czy sposób stawiania akcentu. Identyfikacja z wykorzystaniem głosu jest najczęściej uzupełniana innymi metodami identyfikacji (np. badaniem geometrii twarzy).
Sposób wykonywania odręcznego podpisu.
Biometria podpisu odręcznego tym różni się od innych biometrii, że nie polega na mierzeniu określonych cech wrodzonych, a pewnego wyuczonego zachowania. Podczas badania podpisu wykorzystuje się nie tylko charakterystykę wizualną (dwuwymiarowy obraz), ale także sposób, w jaki podpis został złożony, tj. dynamikę ruchu pióra. Podpisy są pobierane przy pomocy tabletu graficznego. Każdy pobrany podpis jest reprezentowany przez sekwencje wektorów, z których każdy zawiera współrzędne końcówki pióra, nacisk oraz kąty: azymut i nachylenie. Liczba wymiaru wektora zależy od liczby cech jakie można pobrać za pomocą konkretnego tabletu.

</doc>
<doc id="1370925" url="https://pl.wikipedia.org/wiki?curid=1370925" title="Dyskografia White Zombie">
Dyskografia White Zombie

Dyskografia amerykańskiego zespołu groove metalowego/noise rockowego White Zombie.

</doc>
<doc id="1370928" url="https://pl.wikipedia.org/wiki?curid=1370928" title="Monte Bianco">
Monte Bianco



</doc>
<doc id="1370929" url="https://pl.wikipedia.org/wiki?curid=1370929" title="Niño Josele">
Niño Josele

Niño Josele właściwie Juan José Heredia (ur. 1974 w Almería) – hiszpański muzyk, kompozytor i gitarzysta flamenco.

</doc>
<doc id="1370931" url="https://pl.wikipedia.org/wiki?curid=1370931" title="Nino Josele">
Nino Josele



</doc>
<doc id="1370933" url="https://pl.wikipedia.org/wiki?curid=1370933" title="Ernesto Belis">
Ernesto Belis

Ernesto Antonio Belis (ur. 1 lutego 1909, zm. ?) – piłkarz argentyński, lewy obrońca. Wzrost 174 cm, waga 82 kg.
W latach 1927–1930 był piłkarzem klubu Excursionistas Buenos Aires, skąd przeniósł się do CA Platense, w którym w latach 1931–1932 rozegrał 14 meczów i zdobył 2 gole.
Będąc piłkarzem klubu Defensores de Belgrano Buenos Aires był w kadrze reprezentacji Argentyny w finałach mistrzostw świata w 1934 roku, gdzie Argentyna odpadła już w pierwszej rundzie. Zagrał w jedynym meczu ze Szwecją, w którym zdobył bramkę.
Nigdy nie wziął udziału w turnieju Copa América.

</doc>
<doc id="1370934" url="https://pl.wikipedia.org/wiki?curid=1370934" title="Milen Petkow">
Milen Petkow

Milen Petkow (bułg. Милен Петков; ur. 12 stycznia 1974 roku w miejscowości Generał Toszewo) – bułgarski piłkarz występujący na pozycji defensywnego pomocnika. Obecnie gra w Czerno More Warna.
Kariera klubowa.
Milen Petkow zawodową karierę rozpoczynał w 1991 roku w zespole Dobrudża Dobricz. Przez pierwsze 2 sezony spędzone w tym klubie Bułgar pełnił rolę rezerwowego i wystąpił tylko w 6 spotkaniach, jednak w kolejnych rozgrywkach był już podstawowym zawodnikiem swojej drużyny. Razem ze swoim klubem Petkow występował w drugiej lidze bułgarskiej.
W trakcie sezonu 1994/1995 Petkow przeniósł się do CSKA Sofia. W 1997 roku zdobył z nim tytuł mistrza Bułgarii. Dwa razy wywalczył natomiast Puchar Bułgarii – w 1997 i 1999. W barwach CSKA Petkow wystąpił łącznie w 122 meczach ligowych i zdobył 16 goli. W linii pomocy grał między innymi z takimi zawodnikami jak Anatoli Nankow, Georgi Jordanow, Bonczo Genczew, Krassimir Czomakow i Asen Bukarew.
Podczas rozgrywek 1999/2000 Petkow trafił do Grecji, gdzie został zawodnikiem AEK–u Ateny. W ekipie „Enosis” spędził niecałe 6 sezonów. W ich trakcie nie zawsze mógł liczyć na grę w wyjściowym składzie, jednak na boisku pojawiał się regularnie. W 2000 i 2002 roku Petkow razem ze swoją drużyną sięgnął po puchar kraju. Po zakończeniu sezonu 2005/2006 bułgarski pomocnik zdecydował się zmienić klub. Pozostał jednak w Atenach i podpisał kontrakt z Atromitosem. W 2 kolejnych sezonach zawodnik reprezentował już barwy Ilisiakosu.
Latem 2008 roku Petkow powrócił do kraju, gdzie został graczem Czerno More Warna.
Kariera reprezentacyjna.
W reprezentacji Bułgarii Petkow zadebiutował w 1997 roku. Następnie Christo Bonew powołał go kadry na Mistrzostwa Świata 1998. Na mundialu tym Bułgarzy zostali wyeliminowani już w rundzie grupowej, a sam Petkow nie rozegrał ani jednego spotkania. 6 lat później bułgarski piłkarz znalazł się w 23–osobowej kadrze Płamena Markowa na Euro 2004. Na turnieju tym Bułgarzy nie zdobyli żadnego punktu i ponownie zajęli ostatnie miejsce w swojej grupie. Na mistrzostwach Petkow wystąpił w 2 meczach. W pojedynku z Danią (0:2) w 81. minucie zastąpił Zorana Jankovicia, a w spotkaniu przeciwko Włochom (1:2) rozegrał pełne 90 minut.
Kariera szkoleniowa.
We wrześniu 2009 roku Petkow został asystentem nowego trenera Czerno More Warna Welizara Popowa.

</doc>
<doc id="1370935" url="https://pl.wikipedia.org/wiki?curid=1370935" title="Ernesto Antonio Belis">
Ernesto Antonio Belis



</doc>
<doc id="1370936" url="https://pl.wikipedia.org/wiki?curid=1370936" title="Stadion 700 Lecia w Środzie Wielkopolskiej">
Stadion 700 Lecia w Środzie Wielkopolskiej

Stadion 700-Lecia w Środzie Wielkopolskiej posiada 4 boiska piłkarskie trawiaste (jedno główne i trzy treningowe), jedno wymiarowe boisko ze sztuczną nawierzchnią do hokeja na trawie, jedno niewymiarowe boisko ze sztuczną nawierzchnią i halę sportową.

</doc>
<doc id="1370937" url="https://pl.wikipedia.org/wiki?curid=1370937" title="Milen Petkov">
Milen Petkov



</doc>
<doc id="1370940" url="https://pl.wikipedia.org/wiki?curid=1370940" title="Dworiaństwo">
Dworiaństwo



</doc>
<doc id="1370945" url="https://pl.wikipedia.org/wiki?curid=1370945" title="Murtal Schnellstraße">
Murtal Schnellstraße

Droga ekspresowa S36 (niem. "Murtal Schnellstraße S36") – droga ekspresowa w Austrii, w kraju związkowym Styria, o długości około 58 km.

</doc>
<doc id="1370946" url="https://pl.wikipedia.org/wiki?curid=1370946" title="Gotfryd I Villehardouin">
Gotfryd I Villehardouin

Godfryd I Villehardouin – władca Księstwa Achai (zwanego też Moreą) w latach 1209 – 1226.
Życiorys.
Godfryd I Villehardouin był bratankiem historyka IV wyprawy krzyżowej Godfryda z Villehardouin, przyjacielem Wilhelma Champlitte’a, pierwszego władcy Achai. Wziął udział w IV krucjacie, jednak na własną rękę spod Konstantynopola podążył do Palestyny. Na wieść o zdobyciu Konstantynopola przez krzyżowców zawrócił z Syrii, wskutek niesprzyjających wiatrów wylądował jednak w Modon na Peloponezie. Przez kilka miesięcy działał w Modonie. Na wiosnę 1205 roku dołączył do Bonifacego z Montferratu i Wilhelma Champlitte’a oblegających Nauplię. Bonifacy na wieść o zaatakowaniu Tesaloniki przez Bułgarów pociągnął na północ. Godfryd natomiast namówił Wilhelma do udania się do Modon. Stamtąd przez następne miesiące na czele niewielkiego, bo liczącego prawdopodobnie około 500 rycerzy, oddziału rozpoczęli systematyczny podbój Peloponezu. Bez trudności opanowali zachodnią część półwyspu z Patras i Andrawidą. Opór próbowali stawić greccy mieszkańcy Lacedemonu, Nikli i Veligosti, wspomagani przez Słowian z Tajgetu i Michała I Angelosa, władcę Epiru. Przeciwnicy zostali jednak pokonani w bitwie pod Kundurą i jesienią niemal cały Peloponez znalazł się w rękach krzyżowców. Pierwszym władcą zdobytych ziem został Wilhelm Champlitte. W 1209 roku po opuszczeniu Księstwa przez Wilhelma Godfryd przejął władzę nad Moreą, przyjmując we wrześniu oficjalny tytuł księcia Achai. Przez cały okres swego panowania Godfryd zachowywał niezależność, jakkolwiek uznawał zwierzchnictwo cesarza łacińskiego, po śmierci cesarza Henryka w 1216 roku już czysto iluzoryczne. Godfryd kontynuował podbój Peloponezu. W 1212 roku udało mu się przy pomocy Wenecjan wyprzeć oddziały greckie z portu Nauplii, który następnie wraz z Argos przekazał jako lenno Ottonowi de la Roche, księciu Aten. Zmarł prawdopodobnie w 1226 roku. Władzę w Księstwie przekazał synowi Gotfrydowi II.

</doc>
<doc id="1370947" url="https://pl.wikipedia.org/wiki?curid=1370947" title="Leszek Kałkowski">
Leszek Kałkowski

Leszek Tadeusz Kałkowski (ur. 4 czerwca 1927 we Lwowie, zm. 2 sierpnia 2020 w Krakowie) – polski ekonomista, prof. zw. dr hab., założyciel i pierwszy kierownik Zakładu Ekonomiki Budownictwa i Inwestycji, a później Katedry Ekonomiki Nieruchomości i Procesu Inwestycyjnego Uniwersytetu Ekonomicznego w Krakowie.
Życiorys.
Ukończył studia na Uniwersytecie Jagiellońskim (1950) i na Akademii Ekonomicznej w Katowicach (1950). Od 1945 roku był członkiem ZWM, w latach 1948–1952 – ZMP. Od 1952 roku należał do PZPR. W latach 1950–1953 był planistą Huty Lenina.
Przewodniczący Komisji Nagród Ministra Infrastruktury za prace dyplomowe, doktorskie, habilitacyjne i publikacje w dziedzinie architektury, budownictwa, urbanistyki, gospodarki przestrzennej, mieszkaniowej i komunalnej oraz geodezji i kartografii.
Wieloletni pracownik Instytutu Rozwoju Miast.
Pełnił funkcję Kierownika Katedry Nieruchomości i Ubezpieczeń w Małopolskiej Wyższej Szkole Ekonomicznej w Tarnowie.
Odznaczony m.in.: Krzyżem Oficerskim i Kawalerskim Orderu Odrodzenia Polski oraz Złotym Krzyżem Zasługi.
Kierowane prace badawczo-naukowe.
Instytucja wykonująca Instytut Gospodarki Mieszkaniowej,
główny wykonawca Ryszard Uchman ,
główny wykonawca Maciej Wierzchowski ,
główny wykonawca Małgorzata Stefańczyk ,
Instytucja wykonująca Instytut Gospodarki Mieszkaniowej,
Instytucja zamawiająca Urząd Mieszkalnictwa i Rozwoju Miast,
Instytucja pierwszego wdrożenia Urząd Mieszkalnictwa i Rozwoju Miast,
Instytucja wykonująca Instytut Gospodarki Mieszkaniowej,
Instytucja wykonująca Instytut Gospodarki Mieszkaniowej,
Instytucja pierwszego wdrożenia Instytut Gospodarki Mieszkaniowej,
Instytucja wykonująca Instytut Gospodarki Mieszkaniowej,

</doc>
<doc id="1370952" url="https://pl.wikipedia.org/wiki?curid=1370952" title="Kwas ortoborowy">
Kwas ortoborowy



</doc>
<doc id="1370953" url="https://pl.wikipedia.org/wiki?curid=1370953" title="Gotfryd II Villehardouin">
Gotfryd II Villehardouin

Godfryd II Villehardouin (zm. 1246) – władca Księstwa Achai, w latach 1228 – 1246. Syn Godfryda I Villehardouin.
Życiorys.
Brał udział w rządzeniu krajem jeszcze za życia ojca Godfryda I. Objął władzę książęcą w okresie apogeum potęgi cesarza Tesaloniki Teodora Angelosa Dukasa Komnena. Jego upadek w 1230 roku wysunął na czoło państw greckich Cesarstwo Nicejskie. W 1236 roku Godfryd wspomagany przez siły Wenecji, Pizy i Genui doprowadził do przerwania bułgarsko-nicejskiego oblężenia Konstantynopola. W nagrodę otrzymał zwierzchność nad Księstwem Naksos, Eubeą i być może markizatem Wodenicy. Po raz kolejny wsparł cesarza Konstantynopola Baldwina II w 1238 roku.
Księstwo Godfryda zażywało za jego rządów kilkunastu lat pokoju. Książę musiał jedynie przywrócić spokój w Tajgecie, gdzie zbuntowali się poddani słowiańscy. Zmarł w 1246 opłakiwany zarówno przez łacinników jak i Greków. Po jego śmierci władza w Księstwie przeszła w ręce jego brata Wilhelma II.

</doc>
<doc id="1370954" url="https://pl.wikipedia.org/wiki?curid=1370954" title="Kwas fosforowy(III)">
Kwas fosforowy(III)



</doc>
<doc id="1370955" url="https://pl.wikipedia.org/wiki?curid=1370955" title="Kwas fosforowy(V)">
Kwas fosforowy(V)



</doc>
<doc id="1370957" url="https://pl.wikipedia.org/wiki?curid=1370957" title="Ottmar Liebert">
Ottmar Liebert

Ottmar Liebert (ur. 1 lutego 1959 w Kolonii) to niemiecki muzyk, kompozytor i gitarzysta flamenco.

</doc>
<doc id="1370958" url="https://pl.wikipedia.org/wiki?curid=1370958" title="Chloran(I) sodu">
Chloran(I) sodu



</doc>
<doc id="1370960" url="https://pl.wikipedia.org/wiki?curid=1370960" title="Alfeld (stacja kolejowa)">
Alfeld (stacja kolejowa)

Alfeld – stacja kolejowa w Alfeld, w kraju związkowym Dolna Saksonia, w Niemczech. Znajdują się tu 2 perony.

</doc>
<doc id="1370961" url="https://pl.wikipedia.org/wiki?curid=1370961" title="Sympatykotoniki">
Sympatykotoniki



</doc>
<doc id="1370963" url="https://pl.wikipedia.org/wiki?curid=1370963" title="Ganglioplegiki">
Ganglioplegiki

Ganglioplegiki, leki ganglioplegiczne – substancje działające antagonistycznie do acetylocholiny w zwojach autonomicznego układu nerwowego. Łącząc się z receptorami nikotynowymi w zwojach, blokują działanie acetylocholiny i hamują przewodzenie impulsów w AUN. W związku z tym ich działanie na organizm jest wielokierunkowe i bardzo złożone.
Do grupy ganglioplegików zalicza się, między innymi, heksametonium, mekamylaminę, pempidynę, trimetafan. Ganglioplegicznie działa również nikotyna w dużych dawkach.
Działanie farmakologiczne.
Efektem działania tych substancji jest:
Zastosowanie i działania niepożądane.
Substancji chemicznych należących do tej grupy nie stosuje się w celach leczniczych z powodu ryzyka licznych działań niepożądanych, w tym:

</doc>
<doc id="1370964" url="https://pl.wikipedia.org/wiki?curid=1370964" title="No More Heroes">
No More Heroes

No More Heroes – drugi studyjny album zespołu The Stranglers, wydany w 1977 roku, nakładem wytwórni United Artist. Producentem płyty był Martin Rushent. Album zajął drugą pozycję na brytyjskiej liście sprzedaży UK Albums Chart.

</doc>
<doc id="1370966" url="https://pl.wikipedia.org/wiki?curid=1370966" title="Lato (obraz Caspara Davida Friedricha)">
Lato (obraz Caspara Davida Friedricha)

Lato () – obraz namalowany w 1807 przez niemieckiego malarza romantycznego, Caspara Davida Friedricha. Jest to jeden z pierwszych obrazów olejnych artysty. Dzieło przechowywane jest w monachijskim muzeum – Nowej Pinakotece.
Przedstawione na obrazie łagodne zbocza i linia rozciągającego się w nieskończoność horyzontu nawiązują do malarstwa pejzażowego z XVII w. Gęste listowie okrywające drzewa na wzgórzu i zbocza po lewej stronie pełnią funkcję rekwizytów współtworzących kompozycję. Pomysł został zapożyczony od klasycznych pejzażystów, jak Claude Lorrain i Nicolas Poussin. Dwoje kochanków w miłosnym uścisku pod pergolą i dwa gołębie wśród gałęzi podkreślają symboliczną wymowę obrazu. Pejzażysta przedstawia alegorię miłości ziemskiej i płodności, ukazane w bogactwie roślinności.

</doc>
<doc id="1370970" url="https://pl.wikipedia.org/wiki?curid=1370970" title="Bad Bentheim (stacja kolejowa)">
Bad Bentheim (stacja kolejowa)

Bad Bentheim – stacja kolejowa w Bad Bentheim, w kraju związkowym Dolna Saksonia, w Niemczech. Znajdują się tu 2 perony. Jest stacją graniczną z Holandią. Z racji tego jest zelektryfikowana zarówno niemieckim systemem 15 kV prądu zmiennego o częstotliwości 16,7 Hz, jak i holenderskim 1,5 kV prądu stałego. W Bad Bentheim następuje zmiana lokomotyw pomiędzy obydwoma systemami elektryfikacji.

</doc>
<doc id="1370971" url="https://pl.wikipedia.org/wiki?curid=1370971" title="4, 3, 2, 1">
4, 3, 2, 1

4, 3, 2, 1 – wydany 9 grudnia 1997 singel amerykańskiego rapera, LL Cool J-a. Promuje jego siódmy album, "Phenomenon". Został wyprodukowany przez Ericka Sermona i wystąpili na nim gościnnie DMX, Method Man, Redman i Canibus. Powstał do niego również remiks z dodatkową zwrotką autorsta rapera z południa, Mastera P. Zarówno do oryginalnej wersji (jednak bez Canibusa) jak i do remiksu (z Canibusem i Masterem P) powstały klipy. Singel osiągnął #75 miejsce na liście Billboard Hot 100, a także #10 na Hot Rap Singles i #24 na Hot R&amp;B/Hip-Hop Songs. Sample z tego utworu został użyty do singla Total, "Trippin'".
"4, 3, 2, 1" jest znane jako utwór, który zapoczątkował beef LL Cool J-a z Canibusem. LL potraktował tekst Canibusa "L, is that mic on your arm? Let me borrow that" (L, to mikrofon na twoim ramieniu? Pożycz mi go) jako diss, chociaż Williams powiedział, że w ten sposób chciał okazać szacunek rapowemu weteranowi. LL odpowiedział już w "4, 3, 2, 1" mówiąc chociażby "Now let's get back to this mic on my arm / If it ever left my side, it'd transform into a time bomb" ("Wróćmy do tego mikrofonu na moim ramieniu / Jeśli kiedykolwiek mnie opuści, zamieni się w bombę zegarową").

</doc>
<doc id="1370972" url="https://pl.wikipedia.org/wiki?curid=1370972" title="Fud Leclerc">
Fud Leclerc

Fud Leclerc, właśc. Fernand Urbain Dominic Leclercq (ur. 1924, zm. 20 września 2010) – belgijski wokalista, czterokrotny reprezentant Belgii podczas Konkursu Piosenki Eurowizji (w 1956, 1958, 1960 i 1962 roku).
Życiorys.
Podczas swojej kariery występował jako pianista Juliette Gréco. Po karierze pianisty, akordeonisty, śpiewaka i autora tekstów piosenek, zdecydował się na podróż po świecie. Po powrocie do Belgii rozpoczął pracę jako kontrahent budynków. W latach 60. brał udział w kilku programach muzycznych telewizji belgijskiej, zarówno walońskiej, jak i flamandzkiej. W 1962 roku wziął udział w specjalnym programie telewizji flamandzkiej poświęconym twórczości Charlesa Treneta, występując w nim razem z Solange Berry. W 2005 roku był gościem telewizji RTBF podczas belgijskich eliminacji do 50. Konkursu Piosenki Eurowizji.
Konkurs Piosenki Eurowizji.
W 1956 roku Leclerc został wybrany wewnętrznie na reprezentanta Belgii podczas pierwszego Konkursu Piosenki Eurowizji, podczas którego wykonał utwór „Messieurs les noyés de la Seine”, jednak z powodu niezachowania się oficjalnych wyników, nieznany jest jego końcowy rezultat. W 1958 roku reprezentował swój kraj na 3. Konkursie Piosenki Eurowizji z utworem „Ma petite chatte”, z którym zajął ostatecznie 5. miejsce, zdobywając 8 punktów. Dwa lata później wystartował w konkursie z piosenką „Mon amour pour toi”, za którą otrzymał 9 punktów, plasując się na 6. miejscu ogólnej klasyfikacji. W 1962 roku po raz czwarty reprezentował Belgię, tym razem z utworem „Ton nom”, któremu nie przyznano żadnego punktu, przez co zajął ostatecznie ostatnie, 16. miejsce.
Po zakończeniu kariery mieszkał w Brukseli.

</doc>
<doc id="1370974" url="https://pl.wikipedia.org/wiki?curid=1370974" title="Wilhelm II Villehardouin">
Wilhelm II Villehardouin

Wilhelm II Villehardouin (zm. 1 maja 1278) – władca Księstwa Achai, zwanego też Moreą, w latach 1246 – 1278. Syn Godfryda I Villehardouin, brat Godfryda II Villehardouin, władców Achai.
Życiorys.
Wilhelm II objął władzę w Morei po śmierci swego brata Godfryda II. Jego rządy stanowią apogeum potęgi Księstwa Achai. Wilhelm II złamał resztki oporu wobec swej władzy na Peloponezie, zmuszając do uległości ważne miasto i port Monemwasję (1248), które od 1204 roku nieprzerwanie rządzone było przez Greków. Podporządkował też sobie na południowym wschodzie Tzakonów, ludność grecką identyfikowaną z racji posługiwania się odrębnym dialektem z potomkami dawnych mieszkańców Lakonii.
W 1255 roku po śmierci swojej drugiej żony Carintany dalle Carceri, pochodzącej z rodu władającego Eubeą Wilhelm II wysunął pretensje do północnej części wyspy. Rządzący Eubeą Wilhelm z Werony i Narzotto dalle Carceri wystąpili przeciw Wilhelmowi poparci przez Wenecjan oraz księcia Aten Gwidona II de la Roche. Wilhelm II odniósł zwycięstwo nad baronami w maju 1258 roku. Najechał również i zmusił do uległości księcia Aten. W 1262 roku został zawarty pokój z Wenecją.
W 1258 roku Wilhelm złożył propozycję udzielenia pomocy Cesarstwu Łacińskiemu, cesarz Baldwin II odrzucił ją jednak. W tym samym roku zawarł przymierze z Michałem II Angelosem, władcą Epiru poślubiając jego córkę Annę. W 1259 roku na czele znacznych sił wylądował w Epirze, gdzie połączył się z wojskami Michała II Angelosa i oddziałem 400 rycerzy Manfreda sycylijskiego. Armia, jakkolwiek silna, od początku była targana sporami pomiędzy jej wodzami. Ponadto Janowi Paleologowi udało się skłonić do wycofania Jana Angelosa dowodzącego wojskami tesalskimi w armii Epiru. W noc przed bitwą, wycofał się również Michał II Angelos. Ostatecznie więc Wilhelm pozostał sam wspomagany jedynie przez rycerzy sycylijskich. Dowodzona przez Wilhelma armia, w krytycznym momencie zablokowana z tyłu przez siły Jana Angelosa, poniosła pod Pelagonią klęskę. Wilhelm zbiegł z pola bitwy, został jednak następnego dnia znaleziony przez nicejczyków, ukryty w stogu siana. Przebywał w niewoli nicejskiej ponad dwa lata, podczas których toczono rozmowy o przyszłości Achai. Ostatecznie kompromis zawarto w 1261 roku, gdy Michał VIII Paleolog odzyskał Konstantynopol i przywrócił Cesarstwo Bizantyńskie. Latem książę Achai zgodził się na przekazanie w ręce bizantyńskie twierdz Monemwazji, którą zdobył 13 lat wcześniej, okręgu Mani i Mistry, które przedtem sam fortyfikował. Złożył również cesarzowi hołd lenny.
Po powrocie z niewoli, zwolniony przez papieża Urbana IV z przysięgi złożonej pod przymusem ponownie opowiedział się po stronie przeciwników cesarza. Michał VIII wysłał wówczas do Morei armię, w której znajdowało się 5 tysięcy najemników seldżuckich. Po serii zwycięstw kampania bizantyńska utknęła z powodu braku pieniędzy na wypłatę żołdu. Seldżucy przeszli na stronę łacinników. Wilhelm zadał wojskom cesarskim dotkliwą porażkę pod Makry Plagi (1264) i armia cesarska została zmuszona do odwrotu i opuszczenia półwyspu.
Zagrożony przez Bizantyńczyków, którzy kontrolowali, poprzez trzy oddane im twierdze, południowo-wschodnią część półwyspu, Wilhelm z radością powitał objęcie tronu Sycylii w 1266 roku przez Karola Andegaweńskiego. 27 maja 1267 roku Karol Andegaweński zawarł w Viterbo pakt przyjaźni z wygnanym z Konstantynopola Baldwinem II, podpisując umowę o podziale państwa bizantyńskiego. Wilhelm II był wówczas w Viterbo i poddał Karolowi swoje państwo. Swoją córkę i dziedziczkę Izabelę wydał za syna Karola, Filipa. Porozumienie zawarte pomiędzy władcą Achai a królem Sycylii stanowiło, że jeśli Wilhelmowi urodzi się syn będzie dziedziczył połowę Księstwa, a jeśli Izabeli i Filipowi nie urodzi się syn Achaja przejdzie we władanie Andegawenów. W ślad za porozumieniem Karol Andegaweński zaczął wysyłać do Achai wojsko i pieniądze. W 1270 roku musiał wziąć udział VI krucjacie. Bizantyńczycy wykorzystali jego nieobecność i zaatakowali Achaję. Nowe transporty wojska na Moreę położyły kres sukcesom bizantyńskim. W 1277 roku zmarł bezpotomnie mąż Izabeli, Filip. Wilhelm przeżył go tylko o rok. Księstwo przeszło we władanie Andegawenów.

</doc>
<doc id="1370975" url="https://pl.wikipedia.org/wiki?curid=1370975" title="Bad Zwischenahn (stacja kolejowa)">
Bad Zwischenahn (stacja kolejowa)

Bad Zwischenahn – stacja kolejowa w Bad Zwischenahn, w kraju związkowym Dolna Saksonia, w Niemczech. Znajdują się tu 2 perony.

</doc>
<doc id="1370976" url="https://pl.wikipedia.org/wiki?curid=1370976" title="Aleksandrs Isakovs">
Aleksandrs Isakovs

Aleksandrs Isakovs (ur. 16 września 1973 w Dyneburgu) – piłkarz łotewski grający na pozycji środkowego obrońcy.
Kariera klubowa.
Początkowe lata swojej kariery Isakovs spędził w małych łotewskich klubach: w latach 1992–1994 w BJSS/Celtnieks Dyneburg, który w 1993 roku zmienił nazwę na FK Auseklis oraz grał w 1995 w Viland-D. W 1996 roku po rozwiązaniu klubu został zawodnikiem Dinaburga Daugavpils wywodzącego się z rodzinnego Dyneburga. Przez cztery lata rozegrał ponad 80 spotkań dla tego klubu i w tym okresie dwukrotnie był z nim trzeci w lidze oraz dwukrotnie czwarty.
W 1999 roku Isakovs wyjechał do Rosji. Przez rok grał w Lokomotiwie Niżny Nowogród w rozgrywkach Premier Ligi. W 2000 roku odszedł do grającego w Pierwszej Dywizji Wołgar-Gazpromu Astrachań. Jednak w 2000 roku jeszcze dwukrotnie zmieniał barwy. Grał w Ałaniji Władykaukaz oraz ponownie w Dinaburgu. W 2001 roku wrócił do Wołgaru i spędził tam jeden pełny sezon.
W 2002 roku Aleksandrs znów grał w ojczyźnie. Został zawodnikiem najbardziej utytułowanego klubu w kraju, Skonto Ryga. W latach 2002-2004 trzykrotnie z rzędu zostawał mistrzem Łotwy. Zdobył także Puchar Łotwy w 2002 roku. W Skonto grał do końca 2006 roku (łącznie 134 spotkania i jeden gol), a na początku 2007 został zawodnikiem Dinaburga, gdzie gra do dziś.
Kariera reprezentacyjna.
W reprezentacji Łotwy Isakovs zadebiutował 11 lipca 1997 roku w wygranym 1:0 towarzyskim spotkaniu Baltic Cup z Litwą. Przez lata był podstawowym zawodnikiem zespołu. W 2004 roku został powołany przez Aleksandrsa Starkovsa do kadry na Euro 2004. Tam zagrał we wszystkich trzech spotkaniach: przegranych 1:2 z Czechami i 0:3 z Holandią oraz zremisowanym 0:0 z Niemcami. W 2005 roku zakończył reprezentacyjną karierę. W kadrze narodowej wystąpił w 58 meczach.

</doc>
<doc id="1370979" url="https://pl.wikipedia.org/wiki?curid=1370979" title="Diepholz (stacja kolejowa)">
Diepholz (stacja kolejowa)

Diepholz – stacja kolejowa w Diepholz, w kraju związkowym Dolna Saksonia, w Niemczech. Znajdują się tu 2 perony.

</doc>
<doc id="1370980" url="https://pl.wikipedia.org/wiki?curid=1370980" title="Leki ganglioplegiczne">
Leki ganglioplegiczne



</doc>
<doc id="1370984" url="https://pl.wikipedia.org/wiki?curid=1370984" title="Kwas pirofosforowy">
Kwas pirofosforowy



</doc>
<doc id="1370985" url="https://pl.wikipedia.org/wiki?curid=1370985" title="Emden Außenhafen">
Emden Außenhafen

Emden Außenhafen – stacja kolejowa w Emden, w kraju związkowym Dolna Saksonia, w Niemczech. Znajduje się tu 1 peron.

</doc>
<doc id="1370986" url="https://pl.wikipedia.org/wiki?curid=1370986" title="Opactwo w dąbrowie">
Opactwo w dąbrowie

Opactwo w dąbrowie () – obraz namalowany w latach 1809-10 przez niemieckiego malarza romantycznego, Caspara Davida Friedricha. Znajduje się w Alte Nationalgalerie w Berlinie.
Historia powstania.
Obraz został po raz pierwszy zaprezentowany publicznie w 1810 roku na wystawie zorganizowanej przez Akademię Sztuk Pięknych w Berlinie wraz z pendantem "Mnich nad morzem" (niem. "Der Mönch am Meer)". Będąc pod jego wielkim wrażeniem obraz kupił Fryderyk Wilhelm III, król pruski. 
Opis i interpretacja.
Obraz ma orientację poziomą. W jego dolnej części widać mnichów zmierzających w orszaku pogrzebowym w kierunku zrujnowanego cmentarza. Niosą trumnę i krzyż – symbol nadziei. Kolorystyka obrazu dzieli go formalnie i symbolicznie na dwie części – niebo i ziemię – to, co doczesne i ponadczasowe. Surowość architektury gotyckiej ruin starego klasztoru oraz nagie, powykrzywiane pnie drzew odznaczają się na tle wieczornego nieba. Fragment budowli gotyckiej z ostrołukowym oknem na obrazie wzorowany jest na ruinach opactwa cystersów w Eldenie.

</doc>
<doc id="1370987" url="https://pl.wikipedia.org/wiki?curid=1370987" title="Offenbacher Fußball-Club Kickers 1901">
Offenbacher Fußball-Club Kickers 1901



</doc>
<doc id="1370991" url="https://pl.wikipedia.org/wiki?curid=1370991" title="Kreiensen (stacja kolejowa)">
Kreiensen (stacja kolejowa)

Kreiensen – stacja kolejowa w Kreiensen, w kraju związkowym Dolna Saksonia, w Niemczech. Znajdują się tu 4 perony.

</doc>
<doc id="1370992" url="https://pl.wikipedia.org/wiki?curid=1370992" title="Mnich na brzegu morza">
Mnich na brzegu morza



</doc>
<doc id="1370993" url="https://pl.wikipedia.org/wiki?curid=1370993" title="Konkurs Piosenki Eurowizji dla Dzieci 2007">
Konkurs Piosenki Eurowizji dla Dzieci 2007

5. Konkurs Piosenki Eurowizji dla Dzieci został zorganizowany 8 grudnia 2007 roku w hali Ahoy Arena w Rotterdamie przez holenderskiego nadawcę publicznego AVRO. Nadawca uzyskał prawa do goszczenia programu nad chorwackim Hrvatska Radiotelevizija (HRT) (który nie brał udziału w tym konkursie) i Cyprus Broadcasting Corporation (CyBC) z Cypru (który został gospodarzem konkursu rok później). Budżet konkursu ustalono na ponad 2 miliony euro.
Koncert finałowy, który prowadzili Sipke Jan Bousema i Kim-Lian van der Meij, wygrał reprezentant Białorusi Alaksiej Żyhałkowicz, który za utwór „S druźjami” otrzymał łącznie 137 punktów.

</doc>
<doc id="1370994" url="https://pl.wikipedia.org/wiki?curid=1370994" title="Poganie! Kochaj i obrażaj">
Poganie! Kochaj i obrażaj

Poganie! Kochaj i obrażaj – czwarty studyjny album zespołu Róże Europy wydany w 1992 nakładem wytwórni Eska Records.
Lista utworów.
Strona 1
Strona 2
Twórcy.
gościnnie
Personel

</doc>
<doc id="1370995" url="https://pl.wikipedia.org/wiki?curid=1370995" title="Frood Fouladvand">
Frood Fouladvand

Frood Fouladvand (), właśc. Fatullah Manochehri () – irański monarchista, dawny przywódca organizacji "Anjoman-e Padeshahi-e Iran" (). Był także reżyserem, scenarzystą i producentem filmowym.
Miał status uchodźcy w Wielkiej Brytanii. Opuścił Londyn w 2007, rok później przestał nadawać swój program. Ostatnią audycję nagrał w pobliżu granicy z Iranem, co przyczyniło się do spekulacji o porwaniu i możliwym uwięzieniu, a nawet egzekucji Organizacja Amnesty International podała w 2008, że odnaleziono używany przez niego wynajęty samochód - z rozbitymi szybami, poprzecinanymi przewodami i bez tablic rejestracyjnych. W 2010 przedstawiciel Zgromadzenia, Iman Afar, powiedział że Fouladvand nie był porwany, tylko działa potajemnie ze względów bezpieczeństwa.

</doc>
<doc id="1370996" url="https://pl.wikipedia.org/wiki?curid=1370996" title="Polichlorowane dwufenyle">
Polichlorowane dwufenyle



</doc>
<doc id="1370997" url="https://pl.wikipedia.org/wiki?curid=1370997" title="Sympatykomimetyki">
Sympatykomimetyki

Sympatykomimetyki, sympatykotoniki – grupa substancji pobudzających współczulny (sympatyczny) układ nerwowy pośrednio lub bezpośrednio. Substancje stymulujące bezpośrednio receptory adrenergiczne nazywa się też adrenomimetykami. Są to substancje o budowie i działaniu podobnym do naturalnie występujących we współczulnym układzie nerwowym neuroprzekaźników, to znaczy adrenaliny i noradrenaliny. Pośrednie działanie sympatykomimetyków polega na zwiększaniu stężenia neuroprzekaźników w synapsach układu współczulnego poprzez:
a. zahamowanie wychwytu zwrotnego przekaźnika (trójcykliczne leki przeciwdepresyjne, kokaina)
b. zahamowanie monoaminooksydazy (inhibitory monoaminooksydazy)
c. zahamowanie katecholo-"O"-metylotransferazy – rzadko wykorzystywane
d. zwiększenie wydzielania przekaźnika z zakończenia nerwowego, tak zwane działanie na ziarnistości (efedryna, amfetamina).
Sympatykomimetyki mają wielokierunkowe działanie na organizm, wiele z nich jest środkami psychoaktywnymi lub lekami. Znanym psychoaktywnym sympatykomimetykiem jest amfetamina, która działa jednocześnie na dwa sposoby – hamuje wychwyt zwrotny monoamin oraz zwiększa wydzielanie przekaźników – przez co jej euforyzujący efekt działania jest mocno odczuwalny. W Polsce od 2017 r. na liście leków znajduje się (wg stanu na listopad 2022) dimezylan lisdeksamfetaminy, prolek dekstroamfetaminy.
Receptory adrenergiczne, których pobudzenie jest skutkiem stymulacji układu współczulnego dzieli się na dwa typy – receptory α- i β-adrenergiczne. Sympatykomimetyki, zależnie od skutku ich działania na oba typy receptorów, dzieli się na selektywne (pobudzające głównie receptory α lub β) i nieselektywne (pobudzające w jednakowym stopniu receptory α i β). W przypadku sympatykomimetyków selektywnych trzeba jednak pamiętać, że ich selektywność nigdy nie jest stuprocentowa. Zawsze występuje niewielka komponenta nieselektywności, co ma znaczenie kliniczne.
α-adrenomimetyki.
Są to substancje pobudzające receptory α1 znajdujące się w mięśniach gładkich naczyń krwionośnych, śliniankach, mięśniach gładkich macicy, mięśniach gładkich ściany oskrzelików, zwieraczach, mięśniówce gładkiej ściany tętniczki doprowadzającej nerki oraz w mięśniu rozwieraczu źrenicy. Działają też na receptory α2, które znajdują się w części presynaptycznej neuronu.
Receptory α1 są sprzężone z białkiem Go. Ich pobudzenie powoduje aktywację fosfolipazy C, która katalizuje przemianę 3,5-bisfosforanu fosfatydyloinozytolu (PIP2) do 1,4,5-trisfosforanu inozytolu (IP3) i diacyloglicerolu (DG). Następuje aktywacja kinazy białkowej C. W mięśniach gładkich i zwieraczach dochodzi do skurczu (czego rezultatem jest zwiększenie oporu obwodowego i wzrost ciśnienia), ponadto następuje rozszerzenie źrenicy.
Receptory α2 znajdują się w presynaptycznej części neuronu i są sprzężone z białkiem Gi. Ich pobudzenie obniża poziom cyklicznego AMP. Powoduje to zahamowanie uwalniania noradrenaliny do szczeliny synaptycznej i w rezultacie zmniejszenie jej poziomu i działania. Skutki pobudzenia receptorów α2 są przeciwne do skutków pobudzenia receptorów α1 – należą do nich: rozkurcz naczyń krwionośnych, nasilenie agregacji płytek krwi oraz hamowanie wydzielania insuliny w trzustce.
Leki α-adrenergiczne działające obwodowo, czyli pobudzające receptory α1 stosuje się w przypadku zapalenia górnych dróg oddechowych, zaburzenia krążenia pochodzenia ortostatycznego oraz zbyt niskiego ciśnienia. Leki α-adrenergiczne pobudzające receptory α2 są lekami przeciwnadciśnieniowymi (obniżają ciśnienie krwi).
β-adrenomimetyki.
Pobudzają metabotropowe receptory β-adrenergiczne, które znajdują się w mięśniu sercowym, mięśniach gładkich oskrzeli, macicy i obwodowych naczyń krwionośnych. 
Receptory β są sprzężone z białkiem Gs, które składa się podjednostek α, β i γ. Po przyłączeniu agonisty do receptora, od białka Gs oddysocjowuje podjednostka α-GTP, która aktywuje cyklazę adenylową. Cyklaza adenylowa katalizuje przemianę ATP do 3'-5'-cyklicznego adenozynomonofosforanu (cAMP). Wzrasta poziom cAMP, który aktywuje kinazy białkowe A (PKA). Następuje wydalanie jonów wapnia na zewnątrz komórki i zatrzymanie jego uwalniania z siateczki śródplazmatycznej. Zachodzi również fosforylacja kinazy lekkich łańcuchów miozyny (MLCK) i staje się ona nieaktywna. W rezultacie nie dochodzi do powstania kompleksu wapń-kalmodulina-MLCK, co powoduje – w zależności od umiejscowienia receptorów – rozkurcz mięśni gładkich naczyń krwionośnych, oskrzeli i/lub macicy.
Pobudzenie receptorów β1 w mięśniu sercowym powoduje wzrost stężenia cAMP, stymulację kinazy białkowej A i fosforylację białek kanału wapniowego typu L. Kanały wapniowe otwierają się i wapń napływa do wnętrza komórki. Następuje intensyfikacja pracy serca – częstość skurczów, siła skurczów, przewodnictwo i pobudliwość serca ulegają zwiększeniu, równocześnie wzrasta jednak zapotrzebowanie mięśnia sercowego na tlen. 
β-mimetyki stosuje się przede wszystkim w leczeniu astmy oskrzelowej i przewlekłej obturacyjnej choroby płuc jako leki rozszerzające oskrzela i ułatwiające oddychanie. Leki z tej grupy znajdują również zastosowanie w podtrzymywaniu ciąży przez obniżanie kurczliwości macicy.

</doc>
<doc id="1370998" url="https://pl.wikipedia.org/wiki?curid=1370998" title="Tököl">
Tököl

Tököl – miasto na Węgrzech, w Komitacie Pest, w powiecie Ráckeve, leżące na wyspie Czepel na Dunaju.

</doc>
<doc id="1371001" url="https://pl.wikipedia.org/wiki?curid=1371001" title="Greifswald w świetle księżyca">
Greifswald w świetle księżyca

Greifswald w świetle księżyca () – obraz namalowany w latach 1816–1817 przez niemieckiego malarza romantycznego, Caspara Davida Friedricha.
Opis.
Pejzaż przedstawia Greifswald, rodzinne miasto artysty ze strzelistymi wieżami, znikającymi we mgle. Przedstawione w centralnej części obrazu rozwieszone sieci rybackie tworzą poziomą barierę, oddzielającą pierwszy plan od drugiego.

</doc>
<doc id="1371002" url="https://pl.wikipedia.org/wiki?curid=1371002" title="Bezpieczeństwo metod biometrycznych">
Bezpieczeństwo metod biometrycznych

Aby metoda identyfikacji w metodzie biometrycznej została uznana za bezpieczną, do pomiarów należy wybrać takie cechy biometryczne, które powinny być :
- powszechne, czyli występować u wszystkich (lub prawie wszystkich) osób; 
- indywidualne, czyli unikatowe dla każdego człowieka;
- niezmienne, czyli nie powinny zależeć od stanu człowieka (wieku, przebytych chorób itp.); 
- mierzalne, czyli możliwe do zmierzenia przy użyciu dostępnych technologii i metod pomiaru; 
- akceptowalne, czyli niewzbudzające zastrzeżeń, kontrowersji i irytacji;
- niepodrabialne, czyli niedające się sfałszować, lub sfałszowanie jest możliwe, ale trudne do osiągnięcia. 
W celu zwiększenia niezawodności identyfikacji można łączyć różne techniki, np. sprawdzać jednocześnie wzór tęczówki oka, geometrię twarzy oraz weryfikować głos, czy mierzyć puls i badać geometrię dłoni.

</doc>
<doc id="1371007" url="https://pl.wikipedia.org/wiki?curid=1371007" title="36,6">
36,6



</doc>
<doc id="1371013" url="https://pl.wikipedia.org/wiki?curid=1371013" title="BDD">
BDD



</doc>
<doc id="1371016" url="https://pl.wikipedia.org/wiki?curid=1371016" title="Tour de Pologne 1975">
Tour de Pologne 1975

32. edycja wyścigu kolarskiego Tour de Pologne odbyła się w dniach 11–21 września 1975. Rywalizację rozpoczęło 98 kolarzy, a ukończyło 62. Łączna długość wyścigu – 1496 km.
Pierwsze miejsce w klasyfikacji generalnej zajął Tadeusz Mytnik (Polska I), drugie Hans-Joachim Hartnick (NRD), a trzecie Marian Majkowski (Polska II). 
Na starcie nie stanęli najlepsi polscy zawodnicy. Szurkowski wszedł w konflikt z PZKol i był przez miesiąc zawieszony w prawach zawodnika, natomiast Szozda, Kowalski, Matusiak, Nowicki i Barcik startowali w wyścigu Dookoła Bułgarii. Z awizowanych wcześniej trzech zagranicznych zawodowych ekip z różnych przyczyn do Warszawy nie przyjechała żadna. Wyścig miał być organizowany w formule open, ale de facto nim nie był (z gości zagranicznych startowały jedynie zaprzyjaźnione ekipy z NRD, Czechosłowacji, Kuby i Szwecji). Sędzią głównym wyścigu był Ryszard Lachowski.

</doc>
<doc id="1371022" url="https://pl.wikipedia.org/wiki?curid=1371022" title="Masakazu Morita">
Masakazu Morita

 – japoński seiyū i aktor dubbingowy pracujący dla Aoni Production.
Kilkakrotnie podłożył głos pod Zaca Efrona.

</doc>
<doc id="1371026" url="https://pl.wikipedia.org/wiki?curid=1371026" title="Jonaszówka">
Jonaszówka

Jonaszówka, nazywana też Grubym Jankiem – skała na orograficznie prawym zboczu Doliny Prądnika na obszarze Ojcowskiego Parku Narodowego. Znajduje się u podnóży Chełmowej Góry w wylocie bocznej Doliny Sąspowskiej. Wraz ze znajdującą się po drugiej stronie tej doliny skałą Plażówki tworzy bramę skalną, słabo jednak rozpoznawalną, gdyż wylot Doliny Sąspowskiej jest dość szeroki. U podnóża Jonaszówki znajdują się stawy z hodowlą pstrąga tęczowego.
Jonaszówka ma ok. 20 m wysokości, na jej szczycie znajdowało się dawniej dno Doliny Sąspowskiej i Prądnika. Górne, strome zbocza porasta rzadki gatunek rośliny – ostnica Jana. Skała znana jest przede wszystkim jako doskonały punkt widokowy. Z dna Doliny Prądnika prowadzi na jej szczyt ścieżka z poręczą. Na szczycie Jonaszówki znajduje się płaska platforma widokowa zabezpieczona barierkami i tablica z panoramą widokową i jej opisem. Z platformy tej dobre widoki na Dolinę Prądnika, Sąspowską i Zamek w Ojcowie. Na przeciwległym, zalesionym i stromym zboczu Doliny Prądnika bieleją skały: Czyżówki, Figowe Skały, Ostrogi i Bystra.

</doc>
<doc id="1371028" url="https://pl.wikipedia.org/wiki?curid=1371028" title="Skały kredowe na Rugii">
Skały kredowe na Rugii

Skały kredowe na Rugii () – obraz namalowany w 1818 roku przez niemieckiego malarza romantycznego Caspara Davida Friedricha. Znajduje się w kolekcji Museum Oskar Reinhart am Stadtgarten w Winterthur.
Obraz powstał na podstawie szkiców wykonanych podczas podróży poślubnej artysty na Rugię. Miejsce przedstawione na obrazie nigdy nie zostało zidentyfikowane. Prawdopodobnie malarz połączył kilka różnych krajobrazów. Dzieło dowodzi znajdowania oryginalnych ujęć i subiektywnego spojrzenia na krajobraz. Stromo wznoszące się skały umożliwiają wgląd w głęboki jar i dal morską. Wąski pierwszy plan zostawia niewiele miejsca wędrowcom.
Przedstawiona na obrazie kobieta chwytająca gałęzie krzewu, aby uchronić się przed upadkiem w przepaść, to Christiana Carolina, żona pejzażysty. Jej czerwona suknia symbolizuje chrześcijańską miłość i miłosierdzie. Stary mężczyzna odrzucający laskę i kapelusz oraz na czworakach spoglądający ze skraju urwiska w przepaść jest odniesieniem do rezygnacji i pokory. Jednocześnie pragnie poznania boskiej tajemnicy, ukrytej w świecie natury. Mężczyzna w tradycyjnym, niemieckim kapeluszu jest często utożsamiany z bratem artysty, Christianem. Pogrążoną w rozmyślaniach postać interpretowano też jako uosobienie nadziei. Może to być jednak autoportret Friedricha. Łodzie płynące przez Morze Bałtyckie ku nieznanemu są alegorią podążania do wieczności – z życia na ziemi do życia w niebie. Symbolizuje długą podróż, którą człowiek musi odbyć by wstąpić do Królestwa Bożego.

</doc>
<doc id="1371029" url="https://pl.wikipedia.org/wiki?curid=1371029" title="Herb Pruszkowa">
Herb Pruszkowa

Herb Pruszkowa – jeden z symboli miasta Pruszków w postaci herbu.
Wygląd i symbolika.
Herb przedstawia w polu złotym mur blankowany, czerwony o trzech blankowanych wieżach tegoż koloru, w bramie głowa żbika, szara na wprost.
Wkład w rozwój Pruszkowa jako ośrodka miejskiego, przez hr. Antoniego Potulickiego, uhonorowano umieszczeniem na miejskim herbie motywów herbu Grzymała jakim się pieczętował. Głowa żbika to godło mówiące, nawiązujące do Żbikowa, będącego najstarszą częścią Pruszkowa.
Historia.
Poprzedni herb nawiązywał do przemysłowych tradycji miasta. Autorem nowego herbu jest ks. Paweł Dudziński. 

</doc>
<doc id="1371033" url="https://pl.wikipedia.org/wiki?curid=1371033" title="Yueyang">
Yueyang

Yueyang (chiń. 岳阳; pinyin: "Yuèyáng") – miasto o statusie prefektury miejskiej w środkowych Chinach, w prowincji Hunan, nad jeziorem Dongting Hu. W 2010 roku liczba mieszkańców miasta wynosiła 524 068. Prefektura miejska w 1999 roku liczyła 5 206 257 mieszkańców.
Stolica rzymskokatolickiej prefektury apostolskiej Yueyang.
Historia.
Pierwotnie nosiło nazwę Hanchang, a obecną nazwę otrzymało w 210 roku p.n.e. 

</doc>
<doc id="1371034" url="https://pl.wikipedia.org/wiki?curid=1371034" title="Hanchang">
Hanchang



</doc>
<doc id="1371038" url="https://pl.wikipedia.org/wiki?curid=1371038" title="Suknie pokutnicze">
Suknie pokutnicze



</doc>
<doc id="1371039" url="https://pl.wikipedia.org/wiki?curid=1371039" title="Blond Ambition World Tour">
Blond Ambition World Tour

Blond Ambition World Tour – trzecia trasa koncertowa Madonny. W ramach trasy odbyło się 57 koncertów w 27 miastach Azji (Japonia), Ameryki Północnej i Europy. Trasa wywoływała wiele kontrowersji, co spowodowane było łączeniem przez Madonnę elementów religijnych i seksualnych. Magazyn "Rolling Stone" docenił wysiłek Madonny i ogłosił Blond Ambition Tour najlepszą trasą koncertową 1990 roku.

</doc>
<doc id="1371042" url="https://pl.wikipedia.org/wiki?curid=1371042" title="Sympatykomimetyk">
Sympatykomimetyk



</doc>
<doc id="1371045" url="https://pl.wikipedia.org/wiki?curid=1371045" title="Leki adrenergiczne">
Leki adrenergiczne



</doc>
<doc id="1371047" url="https://pl.wikipedia.org/wiki?curid=1371047" title="Agoniści receptorów muskarynowych">
Agoniści receptorów muskarynowych



</doc>
<doc id="1371048" url="https://pl.wikipedia.org/wiki?curid=1371048" title="Jiří Karas">
Jiří Karas

Jiří Karas (ur. 30 lipca 1942 w Brnie) – czeski polityk i dyplomata.
Życiorys.
Ukończył ekonomię w rodzinnym mieście oraz prawo na Uniwersytecie Karola w Pradze. W 1968 roku wstąpił do Czechosłowackiej Partii Ludowej. Od 1990 do 2006 był członkiem Izby Poselskiej z okręgu Třebíč. W 2003 był pomysłodawcą projektu ustawy przywracającej zakaz przerywania ciąży. W 2006 kandydował na szefa KDU-ČSL uzyskując 11 spośród 330 możliwych głosów. W 2007 został konsulem generalnym na Białorusi i zarazem kierownikiem placówki dyplomatycznej.

</doc>
<doc id="1371050" url="https://pl.wikipedia.org/wiki?curid=1371050" title="Flaga Pruszkowa">
Flaga Pruszkowa



</doc>
<doc id="1371053" url="https://pl.wikipedia.org/wiki?curid=1371053" title="Maquillage">
Maquillage

Maquillage – album Martyny Jakubowicz wydany w 1983 roku nakładem wytwórni Pronit. Autorami większości piosenek są Martyna Jakubowicz (muzyka) i jej ówczesny mąż Andrzej Jakubowicz, dziennikarz i tłumacz twórczości Boba Dylana (teksty).
Kompaktowe wznowienie płyty z 1991 zawierają inne wersje utworów "W domach z betonu nie ma wolnej miłości" oraz "Albo cacy, albo lili". 

</doc>
<doc id="1371054" url="https://pl.wikipedia.org/wiki?curid=1371054" title="Union-find">
Union-find



</doc>
<doc id="1371057" url="https://pl.wikipedia.org/wiki?curid=1371057" title="Bardzo groźna księżniczka i ja">
Bardzo groźna księżniczka i ja

Bardzo groźna księżniczka i ja – album Martyny Jakubowicz wydany w 1986 roku nakładem wytwórni Polton.
Lista utworów.
Strona 1
Strona 2
Twórcy.
Personel

</doc>
<doc id="1371058" url="https://pl.wikipedia.org/wiki?curid=1371058" title="Find-Union">
Find-Union



</doc>
<doc id="1371059" url="https://pl.wikipedia.org/wiki?curid=1371059" title="Find Union">
Find Union



</doc>
<doc id="1371066" url="https://pl.wikipedia.org/wiki?curid=1371066" title="Mieczysław Majdzik">
Mieczysław Majdzik

Mieczysław Wawrzyniec Majdzik (ur. 20 lutego 1929, zm. 3 września 2002) – działacz opozycji niepodległościowej i politycznej w PRL, więzień stalinowski.
Życiorys.
Syn Zygmunta Majdzika, funkcjonariusza Policji Państwowej, zamordowanego w Miednoje w 1940 przez NKWD. Jako nastolatek wstąpił do zrzeszenia Wolność i Niezawisłość. Aresztowany i torturowany przez UB, został skazany na 12 lat więzienia. Po wydarzeniach czerwca 1976 roku pomagał represjonowanym robotnikom Radomia. Później działał w Ruchu Obrony Praw Człowieka i Obywatela. Był członkiem założycielem Konfederacji Polski Niepodległej. Od 1981 uczestniczył w Marszach Szlakiem I Kompanii Kadrowej. W 1980 w elektrowni Skawina zakładał NSZZ „Solidarność”. W stanie wojennym był internowany od 13 grudnia 1981 do 23 lipca 1982 roku. . 
Na początku czerwca 2008 z inicjatywy krakowskiego stowarzyszenia Pro Patria Pro Memoria został powołany honorowy komitet budowy pomnika Mieczysława Majdzika, w którego skład weszli m.in.: ks. Tadeusz Isakowicz-Zaleski, prof. Janusz Cisek (dyrektor Muzeum Wojska Polskiego), posłowie PiS Ryszard Terlecki i Zbigniew Ziobro, europoseł PO Bogusław Sonik, Marek Lasota (dyrektor krakowskiego IPN-u) oraz Ryszard Majdzik, syn Mieczysława i przewodniczący małopolskiej Solidarności '80. Wstępnie planowane jest postawienie tego pomnika w miejscu dawnego pomnika sowieckiego marszałka Iwana Koniewa w Krakowie.
28 sierpnia 2006 roku Prezydent Lech Kaczyński odznaczył pośmiertnie Mieczysława Majdzika Krzyżem Oficerskim Orderu Odrodzenia Polski. W 2022 otrzymał pośmiertnie Krzyż Wolności i Solidarności.
8 września 2013 roku, na ścianie bloku przy ulicy Konstytucji 3 Maja 1 w Skawinie, w którym mieszkał, odsłonięto upamiętniającą go tablicę.

</doc>
<doc id="1371069" url="https://pl.wikipedia.org/wiki?curid=1371069" title="Christian Eigler">
Christian Eigler

Christian Eigler (ur. 1 stycznia 1984 w Roth) – niemiecki piłkarz, środkowy napastnik, występujący w pierwszoligowym zespole 1. FC Nürnberg.
Eigler profesjonalną karierę rozpoczął w SpVgg Greuther Fürth. W barwach tego klubu grał tylko w 2. Bundeslidze. W sezonie 2005/2006 został królem strzelców tej ligi. W czerwcu 2006 za sumę jednego miliona euro dołączył do Arminii Bielefeld. W 2008 został zawodnikiem 1. FC Nürnberg.
Kariera reprezentacyjna.
Eigler rozegrał 1 spotkań i zdobył jedną bramkę w reprezentacji Niemiec U-21.

</doc>
<doc id="1371071" url="https://pl.wikipedia.org/wiki?curid=1371071" title="Wschodnia wioska">
Wschodnia wioska

Wschodnia wioska – album Martyny Jakubowicz wydany w 1988 roku nakładem wytwórni Polskie Nagrania „Muza”. Nagrania zrealizowano w okresie 26 maja – 7 czerwca 1987 w krakowskim Teatrze STU.
Lista utworów.
Strona 1
Strona 2
Twórcy.
Personel

</doc>
<doc id="1371072" url="https://pl.wikipedia.org/wiki?curid=1371072" title="Autostrada 406">
Autostrada 406

Autostrada 406 (ang. "Highway 406") - autostrada w Kanadzie, w prowincji Ontario. Przebiega od autostrady QEW przez St. Catharines do Welland. Długość wynosi 25 km, z tego 20 km ma standard autostrady, a 5 km na południowym końcu jest drogą jednojezdniową z jednopoziomowymi skrzyżowaniami. Pierwszy odcinek otwarto w 1965. Przez następne lata autostrada była stopniowo przedłużana w kierunku południowym. Najnowszy odcinek do Port Robinson mający standard autostrady otwarto w 2007. Obecnie rozważane są plany przedłużenia autostrady do Port Colborne.

</doc>
<doc id="1371073" url="https://pl.wikipedia.org/wiki?curid=1371073" title="Patchwork (album)">
Patchwork (album)

Patchwork – album Martyny Jakubowicz wydany w 1991 roku nakładem wytwórni MJM Music PL.
Lista utworów.
LP.
Strona 1
Strona 2
Twórcy.
Personel

</doc>
<doc id="1371074" url="https://pl.wikipedia.org/wiki?curid=1371074" title="Kościół Nawiedzenia Najświętszej Panny Marii w Iwkowej">
Kościół Nawiedzenia Najświętszej Panny Marii w Iwkowej



</doc>
<doc id="1371075" url="https://pl.wikipedia.org/wiki?curid=1371075" title="Jiri Karas">
Jiri Karas



</doc>
<doc id="1371092" url="https://pl.wikipedia.org/wiki?curid=1371092" title="Kropielniczka">
Kropielniczka



</doc>
<doc id="1371095" url="https://pl.wikipedia.org/wiki?curid=1371095" title="Jeunesse Hautcharage">
Jeunesse Hautcharage

Football Club Jeunesse Hautcharage – luksemburski klub piłkarski z siedzibą w mieście Hautcharage.
Historia.
"Jeunesse Hautcharage" założony został w 1919 roku. Zdobyty w 1971 Puchar Luksemburga pozwolił klubowi na jedyny występ w europejskich pucharach – w Pucharze Zdobywców Pucharów w sezonie 1971/72. Już w pierwszej rundzie przyszło zmierzyć się z niezwykle trudnym rywalem – broniącym trofeum angielskim klubem Chelsea F.C. Rywalizacja skończyła się dla luksemburskiego klubu dwoma bardzo dotkliwymi klęskami – 0:8 u siebie i 0:13 w Londynie.
Gdy "Jeunesse Hautcharage" zdobył krajowy puchar, nie grał nawet w I lidze, w której zadebiutował w sezonie 1981/82. Jak się później okazało, był to jedyny występ klubu w najwyższej lidze Luksemburga – po zajęciu 11 miejsca "Jeunesse Hautcharage" wrócił do II ligi, w której grał do połowy lat 80. W 1986/87 klub znalazł się w III lidze. Oprócz przejściowego kryzysu (gra w V lidze w sezonie 1995/96) "Jeunesse Hautcharage" ugruntował swą pozycję stałego III-ligowca, którym pozostał do końca swego istnienia.
W 1997 "Jeunesse Hautcharage" połączył się z klubem Union Sportive Bascharage i utworzył nowy klub – UN Käerjéng 97.

</doc>
<doc id="1371103" url="https://pl.wikipedia.org/wiki?curid=1371103" title="Ostaszewscy herbu Ostoja">
Ostaszewscy herbu Ostoja

Ostaszewscy – polski ród szlachecki herbu Ostoja, wywodzący się z miejscowości Ostaszewo w ziemi ciechanowskiej na Mazowszu. 
Majątki ziemskie i rezydencje.
Awratyn, Bażanówka, Begno, Biała, Bieleck, Bielejewo, Bielsk, Dębno, Długie, Garbatówka, Gołotczyzna, Grabownica, Iwonicz, Iwonicz-Zdrój, Jabłonka, Jackowo, Jaćmierz, Jasionów, Karaczyńce, Klimkówka, Konarzewo, Kraków, Kruszynek, Ladzin, Mamoty, Maszewo, Mdzewko, Milewo, Mistyce, Myszarówka, Ostaszewo, Panki, Pogąsty, Posada Jaćmierska, Posada Zarszyńska, Przybojewo, Pyszki, Sanniki, Sieniawa, Strusin, Strusinek, Trzcianiec, Turze Pole, Udórz, Ulina, Włoski, Woziłów, Wólka Przybójewska, Wzdów, Zarszyn, Żebry Falbogi i Wiatraki

</doc>
<doc id="1371104" url="https://pl.wikipedia.org/wiki?curid=1371104" title="Antoni Ziemba">
Antoni Ziemba

Antoni Ziemba (ur. 1960) – polski historyk sztuki, specjalista w zakresie późnośredniowiecznej i nowożytnej sztuki europejskiej, profesor doktor habilitowany nauk humanistycznych w dyscyplinie historia sztuki.
Życiorys.
Doktorat uzyskał w 1994 roku na Wydziale Historycznym Uniwersytetu Warszawskiego na podstawie rozprawy "Nowe Dzieci Izraela. Biblia a Naród. O recepcji Starego Testamentu w piśmiennictwie i sztuce Północnych Niderlandów w 2 połowie XVI i w XVII wieku", a habilitację na podstawie książki "Iluzja a realizm : gra z widzem w sztuce holenderskiej 1580–1660" w 2005 roku. Od 2011 profesor nauk humanistycznych. 
Profesor zwyczajny w Instytucie Historii Sztuki Uniwersytetu Warszawskiego, przewodniczący Rady Naukowej IHS UW, członek Komitetu Nauk o Sztuce Polskiej Akademii Nauk. Od 2001 roku członek CODART . Pracownik Muzeum Narodowego w Warszawie, kurator zbiorów dawnej sztuki europejskiej, przewodniczący kolegium kuratorów MNW oraz redaktor naczelny „Rocznika Muzeum Narodowego w Warszawie”, 4 lipca 2019 zwolniony ze stanowiska przez dyrektora Jerzego Miziołka. W latach 2012–2015 członek Rady do Spraw Muzeów przy Ministrze Kultury i Dziedzictwa Narodowego. Autor lub współautor wystaw:

</doc>
<doc id="1371105" url="https://pl.wikipedia.org/wiki?curid=1371105" title="Cmentarz żydowski w Novým Bydžovie">
Cmentarz żydowski w Novým Bydžovie

Cmentarz żydowski w Novým Bydžovie – jest jednym z najstarszych cmentarzy żydowskich Czech - powstał w 1520 roku i był wykorzystywany aż do 1885 roku.
Zachowało się na nim około 1500 macew, z których najstarsza pochodzi z 1577 roku. Dominują nagrobki z piaskowca datowane na drugą połowę XVII i XVIII wiek.

</doc>
<doc id="1371107" url="https://pl.wikipedia.org/wiki?curid=1371107" title="Live (album Azylu P.)">
Live (album Azylu P.)

Live – album zespołu Azyl P. wydany w 1985 roku nakładem wytwórni Klub Płytowy Razem.

</doc>
<doc id="1371110" url="https://pl.wikipedia.org/wiki?curid=1371110" title="Kleiszcze smakowite">
Kleiszcze smakowite

Kleiszcze smakowite, klejowiec jadalny ("Aegle marmelos") – gatunek rośliny należący do rodziny rutowatych. Pochodzi z Półwyspu Indyjskiego i Indochin, jest uprawiany również w innych rejonach.

</doc>
<doc id="1371114" url="https://pl.wikipedia.org/wiki?curid=1371114" title="Wacław Szczygielski">
Wacław Szczygielski

Wacław Szczygielski (ur. 20 marca 1905 w Wilczogębach, zm. 16 czerwca 1989 w Łodzi) – polski historyk, autor prac z okresu konfederacji barskiej. Współpracownik Polskiego Słownika Biograficznego.

</doc>
<doc id="1371115" url="https://pl.wikipedia.org/wiki?curid=1371115" title="Nalot (album)">
Nalot (album)

Nalot – drugi album zespołu Azyl P. wydany w 1986 roku nakładem wydawnictwa Razem.
Lista utworów.
W 2012 roku Polskie Radio wydało wznowienie płyty jako digipack wzbogacony o 7 utworów bonusowych.

</doc>
<doc id="1371118" url="https://pl.wikipedia.org/wiki?curid=1371118" title="Krzysztof Jung">
Krzysztof Jung

Krzysztof Jung (ur. 11 lipca 1951 w Warszawie, zm. 5 października 1998 tamże) – polski malarz, grafik, performer, pedagog, twórca koncepcji teatru plastycznego.
Życiorys.
Studiował na Wydziale Architektury Wnętrz Akademii Sztuk Pięknych w Warszawie w latach 1971-1976. Po studiach związał się z Galerią Repassage, którą prowadził w latach 1978-1979 (nosiła wtedy nazwę Repassage 2) i w której działał aż do jej zamknięcia w grudniu 1981. Tworzył w pierwszym okresie polskiego performance. W 1983, pod wpływem namów Wojciecha Karpińskiego i nawiązanego wtedy kontaktu z Józefem Czapskim, zajął się poważnie malarstwem. Zainteresował go przede wszystkim pejzaż, obrazy o mocnym, nasyconym kolorze, któremu artysta nadawał też rolę symboliczną. Od 1988 artysta tworzył i publikował w "Zeszytach Literackich" rysunkowe portrety wybitnych twórców, m.in. Józefa Czapskiego, Zbigniewa Herberta, Konstantego Jeleńskiego, Czesława Miłosza.
Twórczość i koncepcja teatru plastycznego.
Najbardziej charakterystycznym elementem działań i performances Krzysztofa Junga była koncepcja teatru plastycznego, tzw. nitkowania – omotania nicią ludzi, przedmiotów, pomieszczeń. Po raz pierwszy zastosował je w pracy dyplomowej "Wizualne i niewizualne aspekty przestrzeni" (1976). Składał się na nią environment – zanitkowanie przestrzeni oraz performance – nagi mężczyzna siedzący na krześle uwalniał się z „kokonu”, którym omotał go artysta. Najlepszym przykładem nitkowań jest tryptyk wykonany w marcu 1978 w Galerii Repassage. Złożyły się na nie environment "Krzesło" – rama krzesła zawieszona tuż nad podłogą na nieregularnej sieci utkanej z cienkiej nici, oraz dwa performances – "Przemiana" oraz "Miłość". Ideą koncepcji teatru plastycznego było poszukiwanie wspólnego, wizualnego i zarazem sensualnego odpowiednika doznań zmysłowych. W opinii Pawła Leszkowicza:
"(...) Właśnie performance, czyli działania Krzysztofa Junga z końca lat 70. w kontrkulturowej warszawskiej galerii Repassage (1971-1981) uważam za jego najwybitniejszy wkład w eksperymentalną sztukę w Polsce i w przestrzeń płciowej i seksualnej odmienności. (...) Trudno w całej kulturze wizualnej PRL-u o inną równie homoerotyczną obecność. Pomijam oczywiście wszelkie homofobiczne, poniżające przywołania homoseksualizmu, produkowane w celu patologizacji tożsamości. W ich kontekście poważne i poetyckie akcje Junga mają w sobie psychiczną i analityczną głębię refleksji nad związkiem i męskością. Skupienie i rytualny aspekt teatru plastycznego, chronił również te działania przed śmiesznością zarezerwowaną dla homoerotyzmu w komediach polskich tego okresu. (...) Centralne miejsce w polskiej artystycznej i homoerotycznej męskości należy do Krzysztofa Junga, który został przez Grzegorza Kowalskiego" "uznany za pioniera sztuki ciała, która tak zdominowała polską scenę artystyczną w latach 90."
W okresie współpracy z galerią Repassage aranżował też działania uliczne, w których krytycznie komentował otaczającą rzeczywistość społeczno-polityczną. Drugim wątkiem jego sztuki było malarstwo i rysunek. Artysta od czasów studenckich stale rysował, w latach 70. tworząc serie stylizowanych, perfekcyjnych w detalach przedstawień owadów, motywów erotycznych czy scen inspirowanych literaturą (m.in. "Przemianą" Kafki). W latach 80. czerpie inspirację z licznych podróży po Europie, o czym pisze Wojciech Karpiński: "Potrzebowałem pomocy w ożywieniu głosu, ożywieniu spojrzenia. Takim momentem wewnętrznego rozluźnienia i skupienia zarazem, „oderwania się od nieprzyjaciela” (jak to nazywam w swoim prywatnym języku) i zwrócenia się ku sobie i ku światu, było pojawienie się Krzysztofa Junga w Paryżu. Mój przyjaciel malarz miał w sobie, w dobrych chwilach, władzę rozjaśniania świata. W takim nastroju pojechałem w końcu grudnia 1984 roku do Rzymu, razem z Krzysztofem Jungiem, również zaproszonym przez Miriam Chiaromonte. Powróciłem na via Ofanto. Pokazywałem z radością Wieczne Miasto młodemu artyście, który pierwszy raz oglądał je swoimi intensywnymi oczami, a wtedy właśnie powrócił po okresie skrajnie nowoczesnych działań do klasycznych form wypowiedzi plastycznych. Pod wpływem obrazów Józefa Czapskiego namalował serię wspaniałych pejzaży (przywiózł je do Paryża z Warszawy). On także potrzebował odnowienia i wzmocnienia języka, który umożliwiłby mu twórczą rozmowę ze światem. Byłem jednak w czasie tego pobytu rozdarty między chęcią spacerów z Krzysztofem Jungiem po Rzymie a pokusą, nie mniej silną, zamknięcia się w gabinecie Nicoli Chiaromontego i skupienia nad jego tekstami".
Zmarł na astmę. Pochowany na Cmentarzu Wojskowym na Powązkach w Warszawie (kwatera K-1-35).
Wybrane wystawy i działania indywidualne.
Wybrane wystawy zbiorowe:

</doc>
<doc id="1371121" url="https://pl.wikipedia.org/wiki?curid=1371121" title="Cmentarz żydowski w Mikulovie">
Cmentarz żydowski w Mikulovie

Cmentarz żydowski w Mikulovie – cmentarz żydowski (kirkut) w północno-zachodniej części śródmieścia Mikulova na południu Czech, przy Hřbitovní náměstí. Jest jednym z największych cmentarzy żydowskich Moraw. Powstał w połowie XV wieku. Na obszarze 19 180 m² znajduje się według różnych źródeł od 2500 do 4000 nagrobków, z których najstarszy pochodzi z 1618. Na uwagę zasługuje tzw. rabiński wzgórek na którym spoczywają m.in. rabini Moraw oraz znajdują się najstarsze macewy z XVII w. Ostatni pochówek miał miejsce w 1949.
Historia i opis.
Cmentarz powstał w połowie XV wieku, mniej więcej w tym samym okresie, kiedy mikulowska gmina żydowska. O jego metryce świadczy lokalizacja w północno-zachodniej części śródmieścia, na skraju ówczesnej dzielnicy żydowskiej.
Nekropolia znajduje się na zachodnim zboczu Koziego Gródka, zwanego niegdyś Turold. Ma powierzchnię 19 180 m², a jej nieregularny kształt obrazuje kilkusetletnią historię. Całość otoczona jest wapienno-ceglanym (co jest typowe dla zabudowy Mikulova) murem, którego wysokość w niektórych miejscach sięga nawet 8 m.
Centralną i najważniejszą częścią kirkutu jest tzw. rabiński wzgórek (czes. "rabínský vršek", niem. "Rabbonimplatz"). Jest to wzniesienie, na którym znajdują się najstarsze zachowane macewy z XVII w., a także groby rabinów (zarówno Mikulova, jak i całych Moraw) i ich rodzin oraz najbogatszych mieszkańców miasta.
W południowej części cmentarza w 1898 wybudowano według projektu wiedeńskiego architekta Maxa Fleischera neorenesansowy dom przedpogrzebowy, od którego w kierunku północnym wzdłuż muru biegnie tzw. droga wschodnia.
Najmłodsza część kirkutu, z okresu międzywojennego, znajduje się w części północnej, natomiast na zachodzie znajduje się grób węgierskich żydów z 1945. Obszar przy bramie wejściowej zajmuje kwatera dziecięca.
Ostatnie pogrzeby odbyły się w latach 40. XX wieku. Jesienią 1945 pochowano tutaj, po ekshumacji, 21 węgierskich żydów, którzy w styczniu tego roku zginęli w obozie pracy, który funkcjonował w Mikulovie. Ostatnimi pochowanymi byli Hanuš Spielmann (21 kwietnia 1948) i Emil Stankiewicz (5 stycznia 1949).
Nagrobki.
Na Morawach macewy datowane przed rokiem 1620 zachowały się jedynie w Ivančicach, Tovačovie i właśnie w Mikulovie, przez co mikulowski kirkut jest jednym z najstarszych morawskich, a także jednym ze starszych w całych Czechach.
Na cmentarzu żydowskim w Mikulovie znajduje się kilka tysięcy nagrobków. Ich dokładna liczba nie jest znana. Jíří Fiedler podaje liczbę 2500, natomiast Jaroslav Klenovský nawet 4000. Najstarsza zachowana macewa pochodzi z 1618.
Pomniki znajdują się na całym obszarze cmentarza w nieregularnych zespołach, przeważnie na osi wschód-zachód. Wyjątkiem jest „droga wschodnia” – alejka biegnąca od domu przedpogrzebowego w kierunku północnym.
Najstarsze macewy, pochodzące jeszcze z XVII w., znajdują się na wzniesieniu zwanym „rabińskim wzgórkiem” (czes. "rabínský vršek", niem. "Rabbonimplatz"). Oprócz nich są tu groby rabinów, zarówno gminy w Mikulovie, jak i całych Moraw, oraz najbogatszych mieszkańców miasta. Łącznie jest to ok. 80 nagrobków w kilku zwartych rzędach. Przypuszcza się, że rabiński wzgórek stanowił najstarszy rdzeń cmentarza, wokół którego nekropolia stopniowo się powiększała.
Groby z XVII w. mają postać kwadratowych lub prostokątnych steli z płaskorzeźbionymi dekoracjami i pilastrami po obu stronach, zakończonych łukiem z ornamentami. Istnieją też macewy w postaci obramowanej płyty bez detali architektonicznych, także zakończone łukami. Spotyka się również kombinacje obu stylów.
W połowie XVIII w. zaczynają się pojawiać macewy barokowe, posiadające złożone kształty i bardzo bogatą dekorację. Najbardziej typowym zdobieniem spotykanym na cmentarzu w Mikulovie jest muszla. Często spotyka się również różne motywy roślinne.
Na przełomie XVIII i XIX w. zaczął dominować styl rokokowy. Dekoracje macew z tego okresu wyraźnie przypominają dekoracje na zamku w Mikulovie.
Znane osobistości.
Cmentarz żydowski w Mikulovie ma znaczenie nie tylko ze względu na swój wiek i wartość historyczno-artystyczną, ale także dlatego, że pochowany jest tu kilkunastu rabinów, reprezentujących żydów na całych Morawach. Ich groby znajdują się na tzw. wzgórku rabińskim.
Są to:

</doc>
<doc id="1371125" url="https://pl.wikipedia.org/wiki?curid=1371125" title="Papieska elekcja 1181">
Papieska elekcja 1181

Papieska elekcja 31 sierpnia – 1 września 1181 – papieska elekcja, która odbyła się po śmierci Aleksandra III i wybrała na jego następcę Lucjusza III. Była to pierwsza papieska elekcja, która odbywała się według konstytucji "Licet de vitanda" uchwalonej na Soborze Laterańskim III.
Konstytucja "Licet de vitanda".
Sobór laterański III, zwołany przez Aleksandra III w 1179 roku wprowadził nowe zasady wyboru papieża, które miały na celu przeciwdziałanie podwójnym elekcjom i schizmom, które w ciągu poprzednich ponad stu lat były zjawiskiem nagminnym. Konstytucja "Licet de vitanda" usankcjonowała dotychczasową praktykę, zgodnie z którą uprawnienia elektorskie przysługują wszystkim kardynałom, niezależnie od rangi, co położyło kres sporom dotyczącym interpretacji w tym zakresie dekretu „In Nomine Domini” z 1059. Inną nowością wprowadzoną przez konstytucję "Licet de vitanda" była zasada, że do wyboru papieża konieczna jest większość 2/3 głosów.
O skuteczności przyjętych wówczas rozwiązań świadczy najlepiej fakt, że przez blisko 150 lat po Soborze Laterańskim III nie było w Kościele antypapieży.
Lista uczestników.
Papież Aleksander III zmarł 30 sierpnia 1181 roku po 22 latach pontyfikatu, w trakcie których musiał stawiać czoło cesarzowi Fryderykowi Barbarossie i popieranym przez niego antypapieżom. Dopiero w ostatnich latach życia doszło do zawarcia między nimi pokoju i zakończenia schizmy. W chwili śmierci Aleksandra III Święte Kolegium liczyło najprawdopodobniej 25 kardynałów, z czego nie więcej niż 17 wzięło udział w wyborze następcy Aleksandra III:
Wśród elektorów było dwunastu nominatów Aleksandra III, trzech Adriana IV, jeden Innocentego II i jeden Lucjusza II.
Nieobecni.
Co najmniej ośmiu kardynałów, w tym sześciu mianowanych przez Aleksandra III i dwóch przez Adriana IV, nie uczestniczyło w elekcji:
Wybór Lucjusza III.
Kardynałowie zebrali się w celu wyboru następcy Aleksandra III już następnego dnia po jego śmierci. Drugiego dnia obrad, 1 września 1181 jednogłośnie wybrali sędziwego kardynała Ubaldo z Lukki, ostatniego żyjącego nominata Innocentego II. Elekt przyjął wybór i przybrał imię Lucjusz III. Jego intronizacja odbyła się w Velletri 6 września 1181 roku.

</doc>
<doc id="1371126" url="https://pl.wikipedia.org/wiki?curid=1371126" title="Szczygielski">
Szczygielski



</doc>
<doc id="1371127" url="https://pl.wikipedia.org/wiki?curid=1371127" title="Mihails Miholaps">
Mihails Miholaps

Mihails Miholaps (ur. 24 sierpnia 1974 w Kaliningradzie) – piłkarz łotewski grający na pozycji napastnika.
Kariera klubowa.
Miholaps urodził się w Kaliningradzie. Piłkarską karierę rozpoczął w tamtejszej Bałtice Kaliningrad. W 1994 roku zadebiutował w jej barwach w Rosyjskiej Pierwszej Dywizji. W 1995 roku trafił na Łotwę i przez rok grał w zespole Amstrigu Ryga. Zdobył 11 goli w lidze, a po sezonie odszedł do innego ryskiego klubu, Daugavy. W 1996 roku zdobył aż 33 gole w 28 meczach i został królem strzelców ligi łotewskiej.
W 1997 roku Miholaps został zawodnikiem najbardziej utytułowanego klubu w kraju, Skonto Ryga. Swój pierwszy sukces osiągnął już w tym samym roku, kiedy wywalczył swoje pierwsze mistrzostwo Łotwy. Z kolei w latach 1998–2002 powtórzył jeszcze pięciokrotnie z rzędu ten sukces. W latach 1997, 1998, 2000–2002 roku zdobywał także Puchar Łotwy. W sezonie 2001 oraz 2002 po raz drugi i trzeci został królem strzelców ligi (zdobył odpowiednio 24 i 23 gole). W 2003 roku Mihails odszedł do rosyjskiej Ałaniji Władykaukaz, ale po rozegraniu 13 spotkań i zdobyciu 4 goli w Premier Lidze wrócił do Skonto. W latach 2003 i 2004 zdobył kolejne dwa tytuły mistrza kraju, a w barwach Skonto grał do końca 2006 roku i wtedy też czwarty raz był najlepszym strzelcem Virsligi. Łącznie dla Skonto rozegrał 226 meczów i strzelił 155 goli stając się najskuteczniejszym graczem w historii klubu.
W 2007 roku Miholaps wyjechał do Kazachstanu do klubu Szachtior Karaganda. Spędził tam rok i zajął 3. miejsce w Premier Lidze. W 2008 roku wrócił na Łotwę i został zawodnikiem klubu FK Ryga.
Kariera reprezentacyjna.
W reprezentacji Łotwy Miholaps zadebiutował 14 października 1998 roku w wygranym 1:0 spotkaniu eliminacji do Euro 2000 ze Słowenią. W 2004 roku został powołany przez Aleksandrsa Starkovsa do kadry na Euro 2004. Tam był rezerwowym i nie zagrał w żadnym spotkaniu Łotwy. W 2005 roku zakończył reprezentacyjną karierę. W kadrze narodowej wystąpił w 32 meczach i zdobył 2 gole.

</doc>
<doc id="1371132" url="https://pl.wikipedia.org/wiki?curid=1371132" title="Piłwąg">
Piłwąg

Piłwąg – jezioro w zachodniej części powiatu oleckiego, gmina Kowale Oleckie, województwo warmińsko-mazurskie, na Pojezierzu Ełckim.
W północno-wschodniej części jest zasilane wodami jeziora Szwałk Wielki, w południowej części znajduje się odpływ do jeziora Łaźno.
Połączenia są szerokie, a różnice poziomów – w pierwszym przypadku – około 1 m, w drugim – około 0,1 m.
Posiada urozmaiconą linię brzegową. Brzegi jeziora są niskie, otoczone jest lasem mieszanym.
Występuje na nim wiele mulistych zatoczek oraz położone centralnie w niewielkiej odległości od siebie trzy wyspy o łącznej powierzchni 1,6 ha.
Roślinność zajmuje 6,6 ha, czyli około 79,0% linii brzegowej, przeważa trzcina i sitowie, rzadziej spotyka się pałkę wąskolistną, a w zatokach grążel żółty i grzybienie białe.
Wschodnia część jeziora wraz z trzema zalesionymi wysepkami wchodzi w skład rezerwatu przyrody Mazury.

</doc>
<doc id="1371133" url="https://pl.wikipedia.org/wiki?curid=1371133" title="FK Jurmala">
FK Jurmala



</doc>
<doc id="1371136" url="https://pl.wikipedia.org/wiki?curid=1371136" title="Cmentarz żydowski w Strakonicach">
Cmentarz żydowski w Strakonicach

Cmentarz żydowski w Strakonicach – powstał na początku XVIII wieku, najstarsza zachowana macewa pochodzi z 1736 roku. 
Cmentarz położony jest około 2 km na południowy zachód od centrum Strakonic. Był wykorzystywany do 1967 roku. Zachowane nagrobki reprezentują styl barokowy bądź klasycystyczny.

</doc>
<doc id="1371137" url="https://pl.wikipedia.org/wiki?curid=1371137" title="Uniwersytet Północnej Karoliny w Chapel Hill">
Uniwersytet Północnej Karoliny w Chapel Hill



</doc>
<doc id="1371139" url="https://pl.wikipedia.org/wiki?curid=1371139" title="Zespół Filippiego">
Zespół Filippiego

Zespół Filippiego (syndaktylia typu 1 z mikrocefalią i opóźnieniem umysłowym, ang. Filippi syndrome, syndactylky type 1 with microcephaly and mental retardation) – rzadki zespół wad wrodzonych. Zespół opisał Filippi w 1985 roku u trójki rodzeństwa mającej zdrowych rodziców. Dziedziczenie jest autosomalne recesywne. Na fenotyp zespołu składają się syndaktylia 3. i 4. palca, klinodaktylia 4. palców, syndaktylia 2., 3. i 4. palca stopy, pojedyncza bruzda dłoniowa, anomalie paliczków; mikrocefalia; prenatalne i postnatalne opóźnienie wzrostu; opóźnienie umysłowe; ruchy dystoniczne, protruzja języka; cechy dysmorficzne twarzy: szerokie i owłosione czoło, szeroki grzbiet nosa, wydatna kolumienka nosa, hipoplastyczne skrzydełka nosa, krótka rynienka podnosowa, prosta linia ust, cienkie wargi; wada wzroku, zagałkowe poszerzenia żylne, proptosis, atrofia nerwu wzrokowego, ubytek przegrody międzykomorowej.

</doc>
<doc id="1371146" url="https://pl.wikipedia.org/wiki?curid=1371146" title="Czesław Król">
Czesław Król

Czesław Król (ur. 6 lutego 1931, zm. 9 września 1971 w Busku-Zdroju) – syn Jana Króla, artysta rzeźbiarz, samouk, z zawodu piekarz, pierwowzór bohatera „Ballady o Cześku Piekarzu” Wojciecha Belona.
Z zamiłowania rzeźbiarz, „dusza artysty”, po zdanej z kłopotami maturze startował na Akademię Sztuk Pięknych. Nie został przyjęty. Pewnie zaszkodziło mu w tym pochodzenie – jego ojciec, Jan Król, był przed II wojną światową działaczem PPS, w latach 1928–1930 posłem na Sejm RP. W tej sytuacji Czesław podjął pracę w piekarni ojca, mieszczącej się w Busku-Zdroju, na zapleczu rodzinnego domu przy ul. Bohaterów Warszawy 6. Nocami wypiekał pieczywo, w dzień odsypiał, a w wolnych chwilach rzeźbił. Spod jego dłuta wyszły liczne płaskorzeźby, portrety, prace o tematyce sakralnej. W latach 60., pewnie za sprawą podobieństwa charakterów, zaprzyjaźnił się z nim buski licealista Wojciech Belon, ponidziański bard. Często przychodził do piekarni Króla i spędzał tam wiele czasu.
9 września 1971 z niewyjaśnionych przyczyn Czesław Król popełnił samobójstwo, powiesił się w domu na wojskowym pasie – jak opisuje to Belon w „Balladzie o Cześku piekarzu”. Jego śmierć odbiła się głośnym echem w mieście.
„Ballada o Cześku piekarzu” śpiewana przez zespół Wolna Grupa Bukowina należy do kanonu piosenki turystycznej.

</doc>
<doc id="1371148" url="https://pl.wikipedia.org/wiki?curid=1371148" title="The Black Parade is Dead!">
The Black Parade is Dead!

The Black Parade Is Dead! - Wersja DVD zawierająca zapisy z koncertów w Palaco de los Deportes, na sportowej arenie w Meksyku, 7 października 2007 roku, oraz “kameralny” występ w klubie Maxwell’s w Hoboken, w New Jersey. Ponadto The Black Parade Is Dead! zawierać będzie płytę CD na której znajdzie się zapis z koncertu z Meksyku. A tak przedstawia się spis utworów wydawnictwa TBPID!:
Lista utworów.
DVD (Live in Mexico City) 
DVD (Live in Hoboken)

</doc>
<doc id="1371153" url="https://pl.wikipedia.org/wiki?curid=1371153" title="Sawonia">
Sawonia

Sawonia (fin. "Savo", także "Savonia", szw. "Savolax") – fińska prowincja historyczna, zwykle dzielona na Sawonię Południową, z głównym ośrodkiem w Mikkeli oraz Sawonię Północną z centrum w Kuopio. Region cechuje duża odrębność zwyczajów, własne tradycje, a także silnie zakorzeniony dialekt.
Historia.
Sawonia, która była częścią Szwecji od późnych lat XIII wieku, została oddzielona od tego kraju, kiedy w 1809 roku Finlandia została scedowana na rzecz Imperium Rosyjskiego. Prowincje nie mają funkcji administracyjnych, lecz funkcjonują w świadomości historycznej w obu krajach.

</doc>
<doc id="1371154" url="https://pl.wikipedia.org/wiki?curid=1371154" title="8Ball &amp; MJG">
8Ball &amp; MJG

8Ball &amp; MJG – amerykański duet hip-hopowy.
Obaj członkowie poznali się w szkole „Ridgeway Middle School” w 1984 r. W 1993 zadebiutowali z albumem „Comin' Out Hard”. Ich pierwszym większym sukcesem był trzeci album, „On Top Of The World”, który został zatwierdzony jako złoto i zadebiutował na 8. miejscu listy Billboard 200. Jednak największy sukces osiągnął ich pierwszy album dla Bad Boy Records, „Living Legends”, który został zatwierdzony przez RIAA jako złoto i znalazł się na 3. miejscu listy Billboard 200.
Zespół posiada własne wytwórnie muzyczne – 8 Ways Entertainment (8Balla) i M.J.G Muzik (MJG).

</doc>
<doc id="1371156" url="https://pl.wikipedia.org/wiki?curid=1371156" title="Savonia">
Savonia



</doc>
<doc id="1371157" url="https://pl.wikipedia.org/wiki?curid=1371157" title="Lisa Ray">
Lisa Ray

Lisa Ray (ur. 4 kwietnia 1972 w Toronto) – indyjsko-kanadyjska aktorka oraz modelka, córka Bengalczyka i Polki.
Życiorys.
Ray zaczęła pracę jako modelka w wieku 16 lat.
Występuje w filmach zarówno hollywoodzkich jak i bollywoodzkich, jednak jak sama podkreśla, lepiej wysławia się w języku polskim, niż w języku hindi.
W 2009 rozpoznano u niej nowotwór złośliwy - szpiczaka mnogiego. 22 kwietnia 2010 ogłoszono, że po przeszczepie komórek macierzystych została uwolniona od tego uprzednio nieuleczalnego nowotworu.

</doc>
<doc id="1371159" url="https://pl.wikipedia.org/wiki?curid=1371159" title="Georgi Czilikow">
Georgi Czilikow

Georgi Czilikow (bułg. Георги Чиликов; ur. 23 sierpnia 1978 roku w Burgasie) – bułgarski piłkarz występujący na pozycji napastnika. Obecnie gra w zespole Czernomorec Burgas.
Kariera klubowa.
Georgi Czilikow zawodową karierę rozpoczynał w 1995 roku w trzecioligowym bułgarskim zespole Czernomorec Burgas. Spędził tam 3,5 sezonu, w trakcie których zdobył 29 bramek w 56 spotkaniach. Podczas rozgrywek 1998/1999 Bułgar zasilił Nafteks Burgas. W nowym klubie prezentował już słabszą skuteczność, jednak mimo wszystko w 2001 roku podpisał kontrakt z jedną z najlepszych drużyn w kraju – Lewski Sofia. W 2002 roku sięgnął z nim po tytuł mistrza kraju, natomiast w kolejnych dwóch sezonach Lewski kończyło ligowe rozgrywki na drugiej pozycji. Czilikow 3 razy zdobył także puchar i raz superpuchar kraju. W sezonie 2002/2003 Czilikow strzelając 22 gole w 21 ligowych pojedynkach został królem strzelców A PFG. W barwach Lewski wystąpił łącznie w 97 spotkaniach i 55 razy wpisał się na listę strzelców.
W 2005 roku napastnik przeprowadził się do Portugalii, gdzie został zawodnikiem Nacional Funchal. W nowym klubie jednak zawiódł i w 39 spotkaniach zdobył tylko 4 bramki. Latem 2007 roku Czilikow powrócił do kraju i trafił do CSKA Sofia, natomiast 2008 roku przeniósł się do chińskiego Dalian Shide. W Chinese Super League zajął z nim 14. pozycję w gronie 16 zespołów. W 2009 roku Czilikow trafił do kazachskiego Tobyłu Kostanaj i po rozegraniu 9 spotkań powrócił do klubu Czernomorec Burgas.
Kariera reprezentacyjna.
W reprezentacji Bułgarii Czilikow zadebiutował 7 września 2002 roku w wygranym 2:0 spotkaniu z Belgią. W 2004 roku Płamen Markow powołał go do 23–osobowej kadry na Mistrzostwa Europy w Portugalii. Na turnieju tym Bułgarzy nie zdobyli ani jednego punktu i zajęli ostatnie miejsce w swojej grupie. Sam Czilikow na Euro wystąpił tylko w przegranym 0:5 meczu przeciwko Szwecji, kiedy to w 76. minucie zmienił Dimityra Berbatowa.

</doc>
<doc id="1371160" url="https://pl.wikipedia.org/wiki?curid=1371160" title="Georgi Chilikov">
Georgi Chilikov



</doc>
<doc id="1371161" url="https://pl.wikipedia.org/wiki?curid=1371161" title="Tavastia">
Tavastia



</doc>
<doc id="1371162" url="https://pl.wikipedia.org/wiki?curid=1371162" title="Czernomorec Burgas">
Czernomorec Burgas

Czernomorec Burgas (bułg. Футболен клуб Черноморец Бургас) – bułgarski klub piłkarski, mający siedzibę w mieście Burgas na wschodzie kraju.
Historia.
Chronologia nazw:
Klub piłkarski Czernomorec został założony w Burgas 1 sierpnia 1919 roku. W 1921 roku do Czernomorca dołączył „Olimpijec” (założony w 1920). W latach 1924–1937 drużyna uczestniczyła w państwowych mistrzostwach Bułgarii, odpadając na różnych szczeblach drabinki pucharowej. Najlepszym wynikiem było dotarcie do ćwierćfinału w 1924. Potem grała w nowo utworzonej lidze, maksymalnie 8.miejsce zdobyte w sezonie 1937/1938. W 1929 roku klub połączył się z „Czegan” (utworzony w 1927 roku po zjednoczeniu klubów „Botew” i „Nowa Streła” – obydwa założone w 1921 roku) po czym przyjął nazwę Czernomorec-29 Burgas. W 1931 roku klub przywrócił nazwę Czernomorec Burgas. W latach 1937–1944 drużyna uczestniczyła w państwowych mistrzostwach Bułgarii, regularnie awansując i spadając z różnych szczebli ligi.
W 1944 roku klub został kupiony przez Gminę Burgas, a jego nazwa została zmieniona na Lubosław Burgas. Również został zatrudniony nowy menedżer węgierski trener Kramer Lipot. Jednak wyniki nie były dobre, a wkrótce trener został zwolniony z pracy.
W 1945 roku decyzją Komitetu Centralnego Komunistycznej Partii Bułgarii zdecydowano o rozwiązaniu klubu. W Burgasie pozostało tylko trzy kluby – „Lewski”, „Botew” i „Slawia”. „Lewski” i „Botew” połączono pod nazwą „LB-45”. W 1946 roku odbyła się fuzja „LB-45” ze „Slawią” pod nazwą „Lubisław”. W sezonie 1948/49 po przywróceniu systemu ligowego „Botew” został włączony do Republikańskiej futbolowej dywizji. W 1949 roku na wzorzec klubów radzieckich zostały stworzone dobrowolne towarzystwa sportowe, które istniały do 1956 roku. W Burgasie było takich 11: „Minior”, „Czerweno Zname”, „Spartak”, „Łokomotiw”, „Dinamo”, „Udarnik”, „Stroitel”, „Urożaj”, DNA, „Septemwri” i „Torpedo”. Dla zespołu z Burgasu nie znalazło się miejsca w Grupie „A”. Po rozwiązaniu dobrowolnych towarzystw sportowych w Burgasie w 1957 roku powstały dwa kluby – „Lewski” i „Czernomorski sportist”. W 1958 roku „Lewski” i „Czernomorski sportist” są zjednoczeni pod nazwą Botew Burgas.
Po dłuższej przerwie w sezonie 1965/1966 Botew powrócił do najwyższej ligi. 8 sierpnia 1968 klub przywrócił historyczną nazwę Czernomorec Burgas. W sezonie 1972/1973 zespół zajął 12. miejsce, ale ponieważ w następnym sezonie została zredukowana liczba drużyn w Grupie „A” z 18 do 12, został zdegradowany do Grupy „B” Mistrzostw Bułgarii. W 1977 wrócił do Grupy „A”. Po zakończeniu sezonu 1981/1982 uplasował się na szóstej pozycji, co pozwoliło zakwalifikować się po raz pierwszy do rozgrywek europejskich. W rozgrywkach o Puchar Intertoto UEFA zajął 3. miejsce wśród 4 zespołów w grupie 9. Po sezonie 1984/1985, w którym finiszował na ostatniej 16 pozycji spadł do Grupy „B”. W następnym sezonie zdobył mistrzostwo Grupy „B” i po rocznej przerwie powrócił do I ligi bułgarskiej. Jednak powrót był nieudany, 12. miejsce w końcowej klasyfikacji i spadek do Grupy „B”. Po roku gry w drugiej lidze w 1986 znów wrócił do ekstraligi, ale w sezonie 1987/1988 zajął przedostatnie miejsce i ponownie został zdegradowany do grupy „B”. W 1989 powrócił do grupy „A” po roku gry w niższej klasie i zmagał się w niej do sezonu 1993/1994. W 1995 był na 9 pozycji w południowej grupie „B” i spadł nawet do Południowej Grupy „W”, gdzie spędził jeden sezon. W 1999 awansował po raz kolejny do grupy „A”. W sezonie 2003/2004 zajął 16.miejsce i spadł do grupy „B”. W sezonie 2004/2005 zakończył rozgrywki na 15 pozycji i znów został zdegradowany do południowo-wschodniej grupy „W”. W sezonie 2006/2007 z przyczyn finansowych zrezygnował z dalszych rozgrywek i został rozwiązany.
W celu kontynuacji tradycji i historii Czernomorca został w 2006 utworzony nowy klub Czernomorec 919 Burgas.
Stadion.
Klub rozgrywał swoje mecze domowe na stadionie Czernomorec w Burgasie, który może pomieścić 22000 widzów.

</doc>
<doc id="1371163" url="https://pl.wikipedia.org/wiki?curid=1371163" title="Cmentarz żydowski w Trewirze">
Cmentarz żydowski w Trewirze

Cmentarz żydowski w Trewirze – powstał w między 1620 a 1650 rokiem był wykorzystywany do 1922 roku. Zachowało się około 500 nagrobków. Wśród pochowanych są m.in. przodkowie Karola Marksa.

</doc>
<doc id="1371172" url="https://pl.wikipedia.org/wiki?curid=1371172" title="Cmentarz żydowski w Kolonii-Deutz">
Cmentarz żydowski w Kolonii-Deutz

Cmentarz żydowski w Kolonii-Deutz – powstał w 1695 roku co czyni go najstarszym cmentarzem żydowskim w obecnych granicach Kolonii. Wśród pochowanych są m.in. ojciec Jacques’a Offenbacha – Izaak, filozof Moses Hess oraz rodzina bankierów Oppenheimów.

</doc>
<doc id="1371178" url="https://pl.wikipedia.org/wiki?curid=1371178" title="Al Faisalyah Center">
Al Faisalyah Center

Al Faisalyah Center – wieżowiec w Rijadzie, w Arabii Saudyjskiej, o wysokości 266,9 m. Budynek został otwarty w 2000.

</doc>
<doc id="1371179" url="https://pl.wikipedia.org/wiki?curid=1371179" title="Cmentarz żydowski w Deutz">
Cmentarz żydowski w Deutz



</doc>
<doc id="1371182" url="https://pl.wikipedia.org/wiki?curid=1371182" title="Parafia św. Wawrzyńca w Plutach">
Parafia św. Wawrzyńca w Plutach

Parafia św. Wawrzyńca w Plutach należy do dekanatu w Pieniężnie. Parafia w Plutach powstała w XIV w. i od chwili utworzenia archiprezbiteratów należała do archiprezbiteratu w Pieniężnie.
Wieś założona została w roku 1325, a parafię dotowano w 1326. Pierwsza wzmianka o proboszczu w Plutach pojawiła się w roku 1343. Kościół murowany zbudowany był tu w połowie XIV w. Zniszczony został w czasie wojny polsko-krzyżackiej w 1410.
Odbudowany kościół w roku 1581 konsekrował pw. śś. Wawrzyńca i Stanisława biskup warmiński Marcin Kromer. W roku 1801 świątynię przedłużono ku zachodowi i dobudowano obecną wieżę. W kościele znajdowało się renesansowe epitafium proboszcza Szymona Arnolda († 1674).
Wsie należące do parafii w roku 1729: Pluty, Łoźnik, Wopy, Lubianka, Glądy Pełty, Kowale, Jeziorko i Pawły, Kowale, Dobrzynka, Grotowo, Zięby
Ruch naturalny w parafii w roku 1772: urodzeni - 34, zmarli - 44, śluby - 9, Komunia św. wielkanocna - 713. W roku 1878 do Komunii przystąpiło 1241 osób.
Współcześnie terytorium parafii znajduje się na terenie dwóch gmin: gminy Pieniężno i gminy Górowo Iławeckie. Do parafii w Plutach należą kaplice filialne w Łoźniku i Grotowie.

</doc>
<doc id="1371184" url="https://pl.wikipedia.org/wiki?curid=1371184" title="Tooting Bec">
Tooting Bec

Tooting Bec – stacja metra londyńskiego położona w dzielnicy Wandsworth.
Została otwarta w 1926. Projektantem stacji był Charles Holden. Zatrzymują się na niej pociągi Northern Line. Ze stacji korzysta ok. 7,1 mln pasażerów rocznie. Należy do trzeciej strefy biletowej.

</doc>
<doc id="1371185" url="https://pl.wikipedia.org/wiki?curid=1371185" title="120 Collins Street">
120 Collins Street

120 Collins Street – wieżowiec w Melbourne, w Australii, o wysokości 264 m. Budynek został otwarty w 1991, posiada 52 kondygnacje.

</doc>
<doc id="1371188" url="https://pl.wikipedia.org/wiki?curid=1371188" title="Katalog Zabytków Sztuki w Polsce">
Katalog Zabytków Sztuki w Polsce

Katalog Zabytków Sztuki w Polsce – wydawnictwo seryjne wydawane przez Instytut Sztuki PAN od 1951, w którym publikowane są zinwentaryzowane dane zabytków sztuki, w oparciu o podział administracyjny Polski. Zeszyt z katalogiem składa się z charakterystyki danego rejonu, specyfiki jego zabytków, katalogu zabytków w układzie topograficznym-alfabetycznym, bibliografii, map, ilustracji, indeksów oraz spisu dotychczas wydanych zeszytów.
Seria stara.
Obejmuje 13 tomów zgodnie z podziałem administracyjnych sprzed roku 1975.
Seria nowa.
Obejmuje 12 tomów odpowiadających podziałowi administracyjnemu z roku 1975. Dawne powiaty określane są jako okolice ważniejszych miejscowości (np. Krosno, Dukla i okolice).
Linki zewnętrzne.
strona "Katalogu Zabytków Sztuki w Polsce"

</doc>
<doc id="1371189" url="https://pl.wikipedia.org/wiki?curid=1371189" title="Tooting Broadway">
Tooting Broadway

Tooting Broadway - stacja metra londyńskiego położona w dzielnicy Wandsworth. Została otwarta w 1926. Projektantem stacji był Charles Holden. Znajduje się na trasie Northern Line. Obecnie korzysta z niej ok. 13,9 mln pasażerów rocznie. Należy do trzeciej strefy biletowej.

</doc>
<doc id="1371190" url="https://pl.wikipedia.org/wiki?curid=1371190" title="Achet">
Achet

Achet ("Axt") – w starożytnym Egipcie pierwsza pora kalendarza egipskiego, w którym wylewał Nil. Pora achet trwała 120 dni od 19 lipca do 15 listopada. W skład pory achet wchodziły cztery miesiące. Po porze achet następowała pora wzrastania roślin – peret.

</doc>
<doc id="1371191" url="https://pl.wikipedia.org/wiki?curid=1371191" title="Józef Tokarzewski">
Józef Tokarzewski

Józef Tokarzewski (ur. 23 stycznia 1879 w Krzepicach, zm. 9 kwietnia 1931 w Warszawie) – generał brygady Wojska Polskiego.
Życiorys.
Był synem Konstantego i Bolesławy Izydory z domu Otto. Od 1899 w służbie rosyjskiej. Ukończył Oficerską Szkołę Kawalerii w Twerze i akademię Wojskowa w Petersburgu. W 1900 podporucznik i oficer zawodowy huzarów rosyjskich. Walczył w wojnie rosyjsko japońskiej 1904-1905. Odznaczył się i był awansowany do stopnia porucznika. Podczas I wojny światowej dowódca dywizjonu na froncie niemieckim, rotmistrz z 1915, podpułkownik z 1916, pułkownik z grudnia 1917. W latach 1917-1918 organizator i dowódca 2 pułku ułanów w I Korpusie Polskim na Wschodzie (w Rosji).
W Wojsku Polskim od listopada 1918. Do marca 1919 dowódca 2 pułku Ułanów Grochowskich. Z dniem 5 kwietnia 1919 roku został mianowany dowódcą 12 pułku Ułanów Podolskich. Czerwiec 1920 – listopad 1921 dowódca 6 Brygady Jazdy, listopad 1921 – kwiecień 1922 dowódca Dywizji Jazdy Wojska Litwy Środkowej. Od kwietnia 1922 dowodził III Brygadą Jazdy. 3 maja 1922 został zweryfikowany w stopniu pułkownika ze starszeństwem z 1 czerwca 1919 i 9. lokatą w korpusie oficerów jazdy (od 1924 – kawalerii). 1 czerwca 1924 został dowódcą 3 Samodzielnej Brygady Kawalerii w Wilnie. Z dniem 21 października 1924 został wyznaczony na stanowisko inspektora formacji konnych Korpusu Ochrony Pogranicza.
1 grudnia 1924 Prezydent RP, Stanisław Wojciechowski mianował go generałem brygady ze starszeństwem z dniem 15 sierpnia 1924 i 21. lokatą w korpusie generałów. 7 września 1926, po śmierci generała brygady Aleksandra Pajewskiego, został szefem Departamentu II Kawalerii Ministerstwa Spraw Wojskowych w Warszawie. 29 listopada 1927 został wyznaczony na stanowisko dowódcy 3 Dywizji Kawalerii w Poznaniu. Z dniem 30 listopada 1928 został przeniesiony w stan spoczynku. Osiadł w Warszawie, gdzie zmarł 9 kwietnia 1931 roku. Pochowany na cmentarzu Powązki Wojskowe w Warszawie (kwatera B17-2-18). 
W 1921 poślubił Lucynę Figiel.

</doc>
<doc id="1371193" url="https://pl.wikipedia.org/wiki?curid=1371193" title="Peter Spiering">
Peter Spiering

Peter Spiering (ur. 1595, zm. 19 lutego 1652 w Londynie)– holenderski finansista, kupiec, handlarz dziełami sztuki i fabrykant tapet z Delftu; także szwedzki kaper i dyplomata.
W 1614 roku próbował uzyskać od Gdańska 15 tysięcy dukatów jako spadek po krewnych. Gdy miasto nie chciało wydać tej sumy, podczas podróży do Szwecji nawiązał kontakt z kanclerzem Axelem Oxenstierną, zaciągnął się na służbę u króla Szwecji Gustawa Adolfa i odtąd działał przeciwko grodowi nad Motławą.
W maju 1626 (kilka tygodni przed lądowaniem 6 lipca w Piławie) Spiering zawinął do Zatoki Gdańskiej, napadł na statki i szpiegował flotę królewską. Spalił między innymi 3 szkuty z drewnem i przyczynił miastu znacznych szkód. Jeszcze w sierpniu 1626 Gustaw Adolf żądał od Gdańska spełnienia żądań Spieringa.
W latach 1627–1631 został on generalnym administratorem celnym na terenie Prus Szwedzkich.
W latach 1632–1634 był członkiem rady finansowej przy Oxenstiernie w południowych Niemczech, a w 1636 w Szwecji został doradcą finansowym kanclerza i ożenił się z Joanną Dorotą Daurées.
W tym samym roku został przedstawicielem Szwecji w Niderlandach i odtąd aż do 1649 roku przebywał okresowo w Hadze.
W grudniu 1651 wyjechał do Londynu, gdzie zachorował i zmarł.

</doc>
<doc id="1371194" url="https://pl.wikipedia.org/wiki?curid=1371194" title="Shenzhen Special Zone Press Tower">
Shenzhen Special Zone Press Tower

Shenzhen Special Zone Press Tower () – wieżowiec w Shenzhen, w Chinach, o wysokości 262 m. Budynek został otwarty w 1998, ma 47 kondygnacji.

</doc>
<doc id="1371197" url="https://pl.wikipedia.org/wiki?curid=1371197" title="Twierdzenie Steinera (geometria)">
Twierdzenie Steinera (geometria)



</doc>
<doc id="1371198" url="https://pl.wikipedia.org/wiki?curid=1371198" title="Colliers Wood">
Colliers Wood

Colliers Wood - stacja metra londyńskiego położona w dzielnicy Merton. Została otwarta w 1926. Projektantem stacji był Charles Holden. Zatrzymują się na niej pociągi Northern Line. Obecnie korzysta z niej ok. 5,2 mln pasażerów rocznie. Należy do trzeciej strefy biletowej.

</doc>
<doc id="1371200" url="https://pl.wikipedia.org/wiki?curid=1371200" title="South Wimbledon">
South Wimbledon

South Wimbledon - stacja metra londyńskiego położona w dzielnicy Merton. Została otwarta w 1926. Projektantem stacji był Charles Holden. Zatrzymują się na niej pociągi Northern Line. Obecnie korzysta z niej ok. 3,7 mln pasażerów rocznie. Leży na granicy trzeciej i czwartej strefy biletowej.

</doc>
<doc id="1371204" url="https://pl.wikipedia.org/wiki?curid=1371204" title="ISight">
ISight

iSight – kamera internetowa opracowana i sprzedawana przez Apple, jest to również określenie wbudowanej kamery w komputerach: iMac, MacBook, MacBook Pro i MacBook Air. iSight pojawiła się pierwszy raz na Worldwide Developers Conference w 2003, przeznaczona do użycia z iChat. Od 16 grudnia 2006 r. nie jest już w sprzedaży w sklepie internetowym Apple ani w miejscach sprzedaży detalicznej. Obecnie mianem iSight określa się również aparat fotograficzny zawarty w najnowszych urządzeniach mobilnych od Apple, tj. iPhone (iPhone 4 i nowsze), iPad (iPad 3. generacji i nowsze oraz wszystkie generacje iPada mini) oraz iPod Touch (5. generacji).

</doc>
<doc id="1371205" url="https://pl.wikipedia.org/wiki?curid=1371205" title="Ymittos">
Ymittos



</doc>
<doc id="1371206" url="https://pl.wikipedia.org/wiki?curid=1371206" title="C.L. Lehmus">
C.L. Lehmus

Daniel Christian Ludolph Lehmus (ur. 3 lipca 1780 w Soest, zm. 18 stycznia 1863 w Berlinie) - niemiecki matematyk. Twierdzenie Steinera-Lehmusa zostało nazwane jego imieniem.
Lehmus pisał książki i biuletyny matematyczne oraz był jednym z redaktorów pisma "Crelle" od jego pierwszego wydania (w 1826).

</doc>
<doc id="1371207" url="https://pl.wikipedia.org/wiki?curid=1371207" title="IMovie">
IMovie

iMovie – program komputerowy firmy Apple przeznaczony do domowej edycji materiału filmowego na komputerach Mac. Został on pierwotnie wydane przez Apple w 1999 r. jako aplikacja Mac OS 8 w pakiecie z komputerem iMac DV. Od wersji 3 iMovie jest częścią pakietu iLife. Importowanie materiału wideo na Mac odbywa się przy użyciu FireWire, interfejs w formacie MiniDV, czyli większości cyfrowych kamer wideo. Użytkownik programu może edytować klipy wideo, dodać tytuły oraz dodać muzykę.

</doc>
<doc id="1371208" url="https://pl.wikipedia.org/wiki?curid=1371208" title="Imittos">
Imittos



</doc>
<doc id="1371209" url="https://pl.wikipedia.org/wiki?curid=1371209" title="Whatcha Gonna Do? (album Jayo Felony’ego)">
Whatcha Gonna Do? (album Jayo Felony’ego)

Whatcha Gonna Do? to wydany 25 sierpnia 1998 roku przez wytwórnię Def Jam album amerykańskiego rapera Jayo Felony’ego. Album został dobrze przyjęty przez krytyków, a także był komercyjnym sukcesem osiągając #46 miejsce na liście Billboard 200 i #8 na Top R&amp;B/Hip-Hop Albums. Promują go dwa single: „Whatcha Gonna Do?” i „Nitty Gritty”. Na albumie wystąpili gościnnie 8Ball &amp; MJG, Method Man, DMX, Mack 10, WC, Redman, Kokane, Ice Cube i E-40.

</doc>
<doc id="1371212" url="https://pl.wikipedia.org/wiki?curid=1371212" title="Transformacja systemowa w Polsce">
Transformacja systemowa w Polsce

Transformacja systemowa w Polsce – ogół zmian zapoczątkowanych w Polsce w latach 80. XX wieku, które zostały ukierunkowane na budowę wolnego rynku, stworzenie społeczeństwa obywatelskiego oraz demokratyzację.
Przebudowa państwa objęła swoim zasięgiem niemal wszystkie sfery życia społecznego, dlatego na potrzeby badawcze wyróżnia się następujące podkategorie transformacji:
Polska, jako pierwszy kraj w obozie socjalistycznym, wkroczyła na drogę transformacji. Wraz z powstaniem NSZZ „Solidarność” w 1980 stworzono podstawy samorządnej Rzeczypospolitej.
Tło polityczne.
Zmiany polityczne w Polsce, zainaugurowane kompromisem między władzami komunistycznymi a solidarnościową opozycją podczas obrad „okrągłego stołu”, przyspieszyły pierwsze w powojennym okresie, częściowo wolne wybory parlamentarne 4 czerwca 1989 r. Wyniki wyborów unaoczniły brak poparcia społeczeństwa dla rządzących i umożliwiły opozycji powołanie rządu. Misja jego utworzenia została powierzona znanemu działaczowi opozycyjnemu, doradcy związkowemu Lecha Wałęsy, Tadeuszowi Mazowieckiemu. W rządzie T. Mazowieckiego, obok reprezentantów Obywatelskiego Klubu Poselskiego, skupiającego posłów obozu solidarnościowego, znaleźli się członkowie partii rządzących w czasach PRL (PZPR, SD i ZSL).
W przemówieniu sejmowym, wygłoszonym w końcu sierpnia 1989 r., premier T. Mazowiecki przedstawił program ustrojowych reform politycznych i gospodarczych. Zapoczątkowały je zmiany personalne i organizacyjne w najważniejszych instytucjach państwowych, ograniczające wpływy komunistów i ich sojuszników. Kluczową pozycję w rządzie w sprawach gospodarczych powierzono wicepremierowi i ministrowi finansów Leszkowi Balcerowiczowi.
W styczniu 1990 r. nastąpiło rozwiązanie PZPR, a część jej członków utworzyła Socjaldemokrację Rzeczypospolitej Polskiej (SdRP). ZSL zostało zastąpione przez nawiązujące do tradycji mikołajczykowskich Polskie Stronnictwo Ludowe (PSL). Umacniały się ugrupowania działające w PRL nielegalnie i powstawały nowe partie skupiające przedstawicieli dawnej opozycji. Wielość stronnictw wskazywała na klęskę układu monopartyjnego z czasów PRL i umacnianie się pluralizmu politycznego. Ujawniała także silne wewnętrzne podziały w środowisku dawnej opozycji i słabość poszczególnych partii je reprezentujących.
Podziały te z całą siłą wystąpiły podczas wyborów prezydenckich jesienią 1990 r. Zwycięstwo L. Wałęsy i przegrana T. Mazowieckiego pogłębiły proces polaryzacji obozu antykomunistycznego. T. Mazowiecki ustąpił ze stanowiska premiera, a jego miejsce na początku 1991 r. zajął, wywodzący się z Kongresu Liberalno-Demokratycznego (KL-D), Jan Krzysztof Bielecki. Symbolem kontynuacji rozpoczętych reform gospodarczych było utrzymanie dotychczasowej pozycji w rządzie przez L. Balcerowicza, zaś zagrożeniem dla nich lawinowo narastające spory i podziały w koalicji rządzącej, osłabiające je politycznie (tzw. wojna na górze).
Wszystkie te okoliczności wpłynęły na niską frekwencję i wyniki wyborów parlamentarnych na jesieni 1991 r. Najwięcej, choć silnie rozproszonych głosów, otrzymała Unia Demokratyczna (UD) T. Mazowieckiego i postkomunistyczny Sojusz Lewicy Demokratycznej (SLD), skupiony wokół SdRP Aleksandra Kwaśniewskiego. Po długich zabiegach związanych z utworzeniem rządu na jego czele stanął Jan Olszewski z Porozumienia Centrum (PC).
Rząd J. Olszewskiego, który szybko popadł w konflikt z prezydentem L. Wałęsą i parlamentem na tle nieudolnej propozycji lustracji kadr państwowych, przetrwał tylko do połowy 1992 r. Zastąpił go, po nieudanej próbie stworzenia rządu przez Waldemara Pawlaka z PSL, gabinet sformowany przez Hannę Suchocką z UD. Jednak nasilające się spory polityczne na prawicy i pogłębiający się konflikt między rządem, NSZZ „Solidarność” i prezydentem do prowadziły do upadku gabinetu H. Suchockiej w maju 1993 r. i rozpisania przedterminowych wyborów parlamentarnych.
Wybory z września 1993 r. przyniosły zwycięstwo postkomunistów zorganizowanych w SLD i klęskę ugrupowań postsolidarnościowych. W rękach dawnej opozycji pozostał tylko urząd Prezydenta RP oraz tzw. resorty prezydenckie: obrony narodowej, spraw wewnętrznych i spraw zagranicznych. Społeczeństwo, zdezorientowane i zmęczone nie zawsze dla niego jasnymi sporami politycznymi, a przede wszystkim ciężarami przeprowadzanych reform gospodarczych, opowiedziało się za ugrupowaniami lewicowymi, które w warunkach nowego ustroju politycznego zasadniczo zmieniły głoszone hasła polityczne i rozbudziły nadzieje na bezbolesne zmiany systemowe. Na czele rządu sformowanego przez koalicję SLD i PSL stanął W. Pawlak, w marcu 1995 r. zastąpiony przez sprawniejszego przedstawiciela SLD – Józefa Oleksego. Niespełna rok później, wobec pojawienia się zarzutów o szpiegostwo, premier J. Oleksy podał się do dymisji. Jego miejsce zajął inny polityk SLD, Włodzimierz Cimoszewicz.
Skutecznie przeprowadzona kampania przed wyborami prezydenckimi na jesieni 1995 r. dała przewagę kandydatowi SLD A. Kwaśniewskiemu. Jego nieznaczne zwycięstwo nad L. Wałęsą doprowadziło do sytuacji, w której lewica związana koalicyjnie z PSL odzyskała monopol władzy. Nie tylko miała przewagę w parlamencie i rządzie, ale objęła także urząd prezydencki. Ułatwiło to uchwalenie w 1997 r. nowej, demokratycznej Konstytucji Rzeczypospolitej Polskiej. Po sześciu latach od powstania rządów solidarnościowych ugrupowania wyrosłe z walki z władzami komunistycznymi ponownie znalazły się w opozycji.
Ugrupowania te nie ustawały jednak w wysiłkach, aby w kolejnych wyborach parlamentarnych sięgnąć po władzę. Utworzona w 1996 r. przez Mariana Krzaklewskiego Akcja Wyborcza „Solidarność” (AWS) szybko zyskiwała poparcie społeczne. Po zwycięskich wyborach koalicja AWS i Unii Wolności (UW), powstałej w 1994 r. z połączenia KLD i UD, umożliwiła sformowanie na jesieni 1997 r. rządu Jerzego Buzka. W jego gabinecie funkcję wicepremiera odpowiedzialnego za sprawy gospodarcze i ministra finansów ponownie powierzono L. Balcerowiczowi, liderowi UW.
Rządy AWS-UW szybko jednak zaczęły tracić poparcie społeczne pod wpływem pogarszającej się sytuacji gospodarczej kraju, niesprawnie wdrażanych reform społeczno-ekonomicznych i licznych przejawów korupcji. Na zmniejszone poparcie dla rządu nałożyły się spory między AWS i UW, które w 2000 r. doprowadziły do ustąpienia ministrów z UW, m.in. L. Balcerowicza. W kolejnych wyborach prezydenckich społeczeństwo, zmęczone utarczkami politycznymi i trudną sytuacją ekonomiczną, zdecydowanie opowiedziało się za kontynuowaniem prezydentury przez A. Kwaśniewskiego.
Transformacja ustrojowa.
Obrady Okrągłego Stołu i wybory z czerwca 1989 stanowiły natomiast początek transformacji ustrojowej.
Pierwsze częściowo wolne wybory odbyły się 4 i 18 czerwca 1989 – w ich wyniku Komitet Obywatelski „Solidarność” otrzymał maksymalną dopuszczoną liczbę miejsc w Sejmie. 24 sierpnia 1989 powstał rząd Tadeusza Mazowieckiego. W tym czasie prezydentem został mianowany Wojciech Jaruzelski. Rok później przeprowadzono wybory prezydenckie, które wygrał Lech Wałęsa. Pierwsze w pełni demokratyczne wybory parlamentarne odbyły się w 1991. W ich efekcie utworzono pierwszy demokratyczny rząd Jana Olszewskiego, a Polska stała się w pełni demokratycznym państwem.
Demokratyczne władze Polski przeprowadziły w czasie pierwszych lat III Rzeczypospolitej wiele istotnych zmian i reform. Początkowo wprowadzono zmiany do Konstytucji PRL zmieniające nazwę państwa na Rzeczpospolita Polska, powracające do godła orła w koronie i odrzucające zasady komunistycznego systemu jednopartyjnego.
Transformacja gospodarcza.
Powołany w 1989 r. rząd T. Mazowieckiego przystąpił do gruntownych reform ekonomicznych. Stanowiły one ważny element transformacji ustrojowej, przygotowanej i realizowanej pod kierunkiem wicepremiera L. Balcerowicza, przy udziale doradców z Zachodu. Pierwszym zadaniem reformatorów było powstrzymanie, rozkręconej latem 1989 r. przez ostatni rząd komunistyczny, spirali cen i dochodów, która na jesieni przeszła w hiperinflację.
W celu przeciwdziałania hiperinflacji L. Balcerowicz wprowadził system indeksacji płac, ograniczający ich wzrost, a także doprowadził do dewaluacji złotego z 988 zł (sprzed denominacji) w sierpniu do 6500 zł za 1 USD w końcu grudnia 1989 r. Przygotował też zmiany w zdezaktualizowanym budżecie państwa, podwyższające jego deficyt, ale także zwiększające dochody, m.in. przez podwyżkę cen energii i alkoholu. Prowadził również rozmowy z zachodnimi instytucjami międzynarodowymi na temat pomocy ekonomicznej dla Polski, redukcji zadłużenia i stabilizacji złotego.
Równocześnie z działaniami bieżącymi L. Balcerowicz pracował nad pakietem kompleksowych reform stabilizacyjnych i zmian systemowych, które w październiku 1989 r. zostały przyjęte przez Radę Ministrów jako „Program gospodarczy rządu – główne założenia i kierunki”. Program, nazwany przez dziennikarzy planem Balcerowicza, wychodził z założenia, że w warunkach wolności politycznej możliwy jest swobodny wybór ustroju ekonomicznego kraju. Wdrażać jednak należy system sprawdzony, oparty na prywatnej własności, konkurencji, mocnym i wymienialnym pieniądzu oraz rozbudowanej wymianie z zagranicą, niezależny od biurokracji państwowej i nacisków związków zawodowych.
Reformy systemowe i instytucjonalne w ramach planu Balcerowicza obejmowały: likwidację pozostałości systemu centralnego kierowania gospodarką, reaktywowanie samorządu terytorialnego i własności komunalnej, przeprowadzenie prywatyzacji, odrzucenie zasady automatycznego finansowania przedsięwzięć gospodarczych, zmianę systemu podatkowego, usamodzielnienie przedsiębiorstw państwowych, wprowadzenie wymienialności pieniądza, liberalizację handlu zagranicznego, demonopolizację, stworzenie rynku nieruchomości, komercjalizację sektora bankowego i ubezpieczeniowego, zorganizowanie rynku papierów wartościowych, ułatwienie funkcjonowania inwestorów zagranicznych i wprowadzenie osłony socjalnej dla bezrobotnych.
L. Balcerowicz uważał, że tworzenie nowego ustroju ekonomicznego musi być powiązane z dalszym zdecydowanym zwalczaniem inflacji. Z uwagi na kilkudziesięcioprocentową stopę inflacji w skali miesiąca proponował radykalne posunięcia (nazwane terapią radykalną lub terapią szokową), polegające na ograniczeniu ilości pieniądza dopływającego do gospodarki, obniżeniu pułapu wzrostu płac i ustaleniu stałego (na kilka miesięcy) kursu waluty. L. Balcerowicz nie był pewny co do skuteczności tej polityki ze względu na dominację gospodarki państwowej z jej zadawnionymi wynaturzeniami. Był jednak przekonany, że konsekwentna walka z inflacją nie tylko jest warunkiem uruchomienia procesu transformacji gospodarki, ale także jego wsparcia przez państwa zachodnie i Międzynarodowy Fundusz Walutowy (MFW).
Plan Balcerowicza ujęty został w pakiet stabilizacyjny, na który składało się 11 ustaw przyjętych przez Sejm między świętami Bożego Narodzenia a sylwestrem 1989 r. Zawarte w nowych aktach prawnych podstawowe cele polityki gospodarczej na 1990 r. sprowadzały się do ograniczenia deficytu budżetowego oraz zahamowania tempa przyrostu podaży pieniądza. Zmniejszono nakłady inwestycyjne, ograniczono ulgi podatkowe i radykalnie zredukowano dotacje, szczególnie do nośników energii. W rezultacie drastycznie (3-4 razy) wzrosły ceny węgla, gazu i prądu elektrycznego. Temu samemu celowi służyła wysoka podwyżka taryf kolejowych pasażerskich i towarowych. Zmiany cen miały także charakter korekcyjny, stopniowo zbliżający ich poziom do światowego. W celu zachęcenia do oszczędzania w walucie krajowej podniesiono oprocentowanie lokat bankowych, urealniając ich stopę.
Wprowadzono częściową (wewnętrzną) wymienialność złotego i ustalono sztywny kurs złotego na poziomie 9500 zł (sprzed denominacji) za 1 USD. W maju 1991 r. zmieniono sposób kształtowania kursu złotego. Zamiast do dolara kurs zaczęto ustalać w stosunku do tzw. koszyka walut, który utrzymał się do końca 1998 r. Koszyk składał się w 45% z dolarów USA, 35% – marek niemieckich, 10% – funtów brytyjskich, 5% – franków francuskich i 5% – franków szwajcarskich. Dodatkowo, od jesieni 1991 r. stosowano zasadę pełzającej dewaluacji, czyli codziennego podwyższania wartości koszyka walut wyrażonego w złotych polskich. Początkowo dewaluacja wynosiła 1,8% miesięcznie, w kolejnych latach była stopniowo redukowana aż do 0,5% w 1998 r. Jednocześnie nie rezygnowano ze skokowej dewaluacji, którą przeprowadzono w lutym 1992 r. i w sierpniu 1993 r. Podstawowym celem dewaluacji – jak zakładano – miało być pobudzanie wzrostu gospodarczego. W 1999 r., w związku z powstaniem Europejskiej Unii Monetarnej i wspólnego pieniądza euro, zmieniono skład koszyka walut Narodowego Banku Polskiego. Zawartość koszyka ograniczono do dwóch walut – euro i dolara w proporcji 55 do 45.
Dążąc do ograniczenia nadmiernego wzrostu płac w przedsiębiorstwach wprowadzono podatek od ponadnormatywego wzrostu wynagrodzeń, zwany „popiwkiem”. Przekroczenie pewnego zmiennego progu ściągało, głównie na pozbawione naturalnego hamulca płacowego przedsiębiorstwa państwowe, sankcje podatkowe. Jednocześnie, wykorzystując wewnętrzną wymienialność złotego, zobowiązano przedsiębiorstwa do odsprzedawania bankom wpływów z eksportu i zezwolono im na zakup walut obcych na opłacenie importu.
Równocześnie z uruchomieniem silnych hamulców antyinflacyjnych przystąpiono do stopniowej liberalizacji życia gospodarczego. Już w styczniu 1990 r. zezwolono na swobodne kształtowanie 90% cen, co pozwoliło ograniczyć dotacje budżetowe i stopniowo równoważyć rynek. Dopuszczono do prowadzenia handlu zagranicznego wszystkie podmioty, likwidując państwowy monopol handlu zagranicznego. W 1991 r. wprowadzono nową taryfę celną o charakterze ochronnym, a jednocześnie zgodną z normami prawa międzynarodowego. Uchylono ograniczenia w obrocie ziemią i posiadaniu gruntów przez gospodarstwa prywatne. Nie dotyczyło to obcokrajowców, którzy zgodnie z obowiązującym jeszcze przedwojennym prawem musieli uzyskiwać zezwolenia Ministerstwa Spraw Wewnętrznych.
W ramach przekształceń instytucjonalnych przystąpiono do reformowania sfery budżetowej i systemu podatkowego. Rozdzielono budżet centralny i budżety terenowe, powołano izby i urzędy skarbowe wyposażone w silną egzekutywę fiskalną. Przystąpiono do zmian systemu podatkowego, czerpiąc wzorce z gospodarki zachodniej. Jego podstawą stał się jednolity podatek dochodowy od przedsiębiorstw, powszechny podatek od dochodów osobistych i podatek od towarów i usług (ze względu na swą konstrukcję zwany podatkiem VAT). Powstał Urząd Antymonopolowy, którego celem było rozbicie wielkich monopoli w sferze produkcji i handlu.
Zmiany w przemyśle inicjowała m.in. powołana w 1991 r. Agencja Rozwoju Przemysłu. Z jej środków udzielano kredytów preferencyjnych służących do uzdrowienia gospodarki przedsiębiorstw znajdujących się w złej kondycji ekonomicznej. Podjęto także wdrażanie kilkudziesięciu programów restrukturyzacji poszczególnych branż i przedsiębiorstw (m.in. górnictwa węgla kamiennego, hutnictwa, przemysłu zbrojeniowego). Umarzano część zaległości podatkowych oraz tolerowano zaległości w płatnościach na rzecz ZUS.
Polityka państwa wobec rolnictwa, oprócz prywatyzacji, koncentrowała się na jego stopniowym dostosowywaniu do Wspólnej Polityki Rolnej Unii Europejskiej i podniesieniu konkurencyjności niezbędnej do rozszerzenia eksportu. Praktycznie wyeliminowano dotacje, ograniczając pomoc do ulg podatkowych, ochrony przed dotowanym importem i kredytów preferencyjnych. Mało efektywna ochrona przed konkurencyjnym importem realizowana była poprzez system stawek celnych i podatek importowy. Skromną pomoc finansową – przy udziale środków zagranicznych – oferowała Agencja Restrukturyzacji i Modernizacji Rolnictwa. Mierne efekty przynosiła działalność Agencji Rynku Rolnego, której celem była interwencja na rynku produktów rolnych.
Zlikwidowano centralne związki spółdzielcze, umożliwiając demonopolizację spółdzielczości oraz jej nieskrępowany rozwój. Reaktywowano samorząd terytorialny, którego podstawę ekonomiczną stanowiły skomunalizowana część mienia państwowego i samodzielne budżety gmin. Pojawiły się różnorodne inicjatywy rozwijania samorządu gospodarczego reprezentującego sektor prywatny. Rozpoczęto komercjalizację sektora państwowego jako wstęp do jego prywatyzacji i umożliwiono tworzenie banków prywatnych. Wystąpiono na drogę sądową, zmierzając do likwidacji przedsiębiorstw-bankrutów i tych, które utraciły wiarygodność kredytową.
Oprócz działań w sferze gospodarczej, tworzono osłonę socjalną dla rosnącej liczby bezrobotnych i osób znajdujących się w trudnych warunkach materialnych. Wprowadzono zasiłek dla bezrobotnych, zwykle wypłacany przez 12 miesięcy w wysokości 36% przeciętnego wynagrodzenia w gospodarce. W ramach reformy pomocy społecznej wprowadzono zasiłki stałe lub okresowe, w tym na zakup leków, dla kobiet w ciąży i mieszkaniowe. Zasiłki stanowiły uzupełnienie tych instytucji socjalnych, które funkcjonowały już wcześniej.
Restrykcyjna polityka pieniężna została nieco złagodzona w czerwcu 1990 r. Zmniejszono ciężar „popiwku” i obniżono stopę procentową NBP. Sytuację skomplikowało przejście z początkiem 1991 r. na rozliczenia dolarowe w stosunkach z ZSRR, a następnie rozwiązanie RWPG. Spowodowało ono gwałtowny wzrost cen paliw i załamanie eksportu do krajów byłego bloku wschodniego. Nastąpiły spadek produkcji, pogorszenie bilansu płatniczego i wzrost deficytu budżetowego, głównie pod wpływem rosnących wydatków socjalnych. Te niekorzystne tendencje skłoniły władze gospodarcze do przeprowadzenia w maju 1991 r. skokowej dewaluacji złotego w celu zwiększenia atrakcyjności eksportu. Obniżka stopy oprocentowania kredytu refinansowego NBP miała pobudzić skłonność do inwestowania. Jednocześnie przyjęto ustawę o spółkach z udziałem zagranicznym, zachęcającą obcy kapitał do inwestowania w Polsce.
Rząd J. Olszewskiego, który objął władzę w 1992 r., był krytycznie nastawiony do polityki gospodarczej L. Balcerowicza. Jednak jego ministrowie finansów Karol Lutkowski i Andrzej Olechowski kontynuowali ją, próbując łączyć ograniczanie inflacji z pobudzaniem wzrostu gospodarczego i opłacalności eksportu. Skokowa dewaluacja złotego spowodowała wzrost kursu dolara, co stymulowało eksport. Jednocześnie wzrosły cła importowe (w tym szczególnie silnie na samochody) i wprowadzono specjalną opłatę, hamującą nadmierny przywóz towarów.
Wydarzenia polityczne z połowy 1993 r. (upadek rządu H. Suchockiej) negatywnie wpłynęły na skuteczność polityki gospodarczej. Zahamowały proces prywatyzacji i wdrażania nowych rozwiązań instytucjonalnych. Pozytywnym zjawiskiem w polityce rządu było uzgodnienie Paktu o przedsiębiorstwie. Tworzył go pakiet ustaw odnoszących się do warunków pracy, spraw socjalnych i prywatyzacji przedsiębiorstw państwowych. Pakt o przedsiębiorstwie stworzył warunki prawne do poprawy kondycji ekonomicznej firm zarządzanych przez państwo oraz ich prywatyzacji, gwarantującej korzyści dla załóg.
Ukształtowany na jesieni 1993 r. lewicowy rząd koalicyjny SLD-PSL zapowiedział przyjęcie prospołecznego wariantu gospodarki rynkowej. Zarys zmian w polityce gospodarczej, po krótkiej kadencji na stanowisku ministra finansów Marka Borowskiego, zaprezentowany został dopiero w czerwcu 1994 r. w postaci przygotowanej przez następnego wicepremiera i ministra finansów Grzegorza W. Kołodkę Strategii dla Polski. Zawarte w niej rozwiązania zapoczątkowały nową fazę transformacji, wysuwając trzy priorytety: szybki wzrost gospodarczy, stabilizację systemową i makroekonomiczną oraz poprawę warunków życia. W ramach realizacji Strategii dla Polski nastąpiła likwidacja „popiwku”, którego funkcję powstrzymywania nadmiernego wzrostu płac przejęła Komisja Trójstronna do Spraw Społeczno-Gospodarczych. Zasiadający w niej przedstawiciele rządu, związków zawodowych i pracodawców uzgadniali dla podmiotów gospodarczych zatrudniających powyżej 50 osób maksymalny wskaźnik przyrostu wynagrodzeń zaliczanych w ciężar kosztów.
Tymczasem, ujawniające się spory między NBP, kierowanym przez Hannę Gronkiewicz-Waltz, a Ministerstwem Finansów dotyczące polityki pieniężnej wywoływały sprzeczne decyzje w sprawie stóp procentowych. Jednak ich podwyżki osłabiły aktywność gospodarczą, a obniżki w małym stopniu na nią wpłynęły, szczególnie na eksport.
Posunięciem o charakterze porządkującym i psychologicznym było rozpoczęcie przez NBP w 1995 r. ekwiwalentnej denominacji złotego. Polegała ona na stopniowym wprowadzaniu do obiegu nowego złotego w relacji 1 nowy złoty za 10 000 starych złotych.
Generalnie, polityka gospodarcza rządów postkomunistycznych w latach 1994–1997 była bardziej zachowawcza od realizowanej wcześniej. Nie podejmowano zasadniczych reform strukturalnych (np. w zakresie ubezpieczeń społecznych), a nawet wzmacniano pozycję państwa i sektora publicznego w gospodarce. Utrzymywano ochronę rynku wewnętrznego przed konkurencją towarów zagranicznych, szczególnie rolnych.
Inauguracji na jesieni 1997 r. funkcjonowania rządu AWS-UW towarzyszyły poważne perturbacje w gospodarce światowej, szczególnie w Rosji. Niosły one poważne zagrożenia dla koniunktury gospodarczej w Polsce. Rząd, a szczególnie wicepremier L. Balcerowicz oraz powołana w 1998 r. Rada Polityki Pieniężnej NBP opowiedzieli się za pewnym schłodzeniem gospodarki. Natomiast szef Rządowego Centrum Studiów Strategicznych Jerzy Kropiwnicki i przedstawiciele opozycji wzywali do pobudzenia wzrostu przez obniżenie stóp procentowych i dewaluację złotego. Mimo komplikującej się sytuacji ekonomicznej, rząd zgodnie z obietnicami wyborczymi podjął niezbędną, ale ryzykowną politycznie, decyzję o wprowadzeniu w 1998 r. reformy samorządu terytorialnego oraz o wdrożeniu od 1999 r. nowego systemu emerytalnego, reformy służby zdrowia i szkolnictwa (program czterech reform).
W całym okresie 1990-2000 wysiłki poszczególnych rządów nakierowane były na nawiązanie ściślejszych kontaktów z organizacjami międzynarodowymi świata zachodniego, ułatwiającymi wymianę towarową i zmniejszającymi ciężar zadłużenia. Na podstawie podpisanej w grudniu 1991 r. Umowy Stowarzyszeniowej pomiędzy Polską a Wspólnotami Europejskimi w marcu 1992 r. zaczęło funkcjonować przejściowe porozumienie, regulujące kwestie handlowe. W lutym 1994 r. weszła w życie pełna umowa (Układ Europejski) obejmująca m.in. zagadnienia ruchu siły roboczej i kapitału, usług, dostosowania ustawodawstwa i polityki w dziedzinie konkurencji. W tym samym roku Polska złożyła wniosek o członkostwo w Unii Europejskiej, a następnie rozpoczęła żmudne negocjacje i szerokie prace dostosowawcze.
Układ Europejski przez liberalizację polityki celnej stopniowo otwierał Wspólnoty Europejskie na polski eksport. W ciągu dziesięciu lat miało dojść do utworzenia strefy wolnego handlu wyrobami przemysłowymi. Natomiast bardziej rygorystycznie potraktowano produkty rolne, uzależniając ich import przez Unię od tempa znoszenia przez Polskę ceł i opłat na produkty eksportowane przez państwa Europy Zachodniej. Podobnie, korzystniejsze warunki (głównie dla eksportu przemysłowego) stworzyła umowa z grudnia 1992 r. z krajami Europejskiego Stowarzyszenia Wolnego Handlu (EFTA) o utworzeniu strefy wolnego handlu, zakładająca fazową redukcję barier celnych.
Ważnym wydarzeniem było powołanie w grudniu 1992 r. przez Polskę, Czechy, Słowację i Węgry Środkowo-Europejskiego Porozumienia o Wolnym Handlu (CEFTA), do którego w latach 1996–1998 przystąpiły: Słowenia, Rumunia i Bułgaria. Celem CEFTA, która zainaugurowała działalność w 1994 r., było utworzenie strefy wolnego handlu wyrobami przemysłowymi oraz liberalizacja handlu artykułami rolno-spożywczymi.
W grudniu 1989 r. rząd polski przesłał do MFW List intencyjny i Memorandum, zawierające założenia programu gospodarczego oraz cele polityki gospodarczej. Dokumenty, przyjęte przez MFW, były podstawą przyznania Polsce kredytu w wysokości ponad 720 mln USD. Jednocześnie kraje uprzemysłowione utworzyły Fundusz Stabilizacyjny, na który składały się darowizny, pożyczki i linie kredytowe o wartości ok. 1 mld USD. Środki te miały posłużyć do osiągnięcia częściowej wymienialności złotego. Strona polska czyniła starania o wykorzystanie Funduszu Stabilizacyjnego na restrukturyzację systemu bankowego i prywatyzację. Na przeszkodzie pełnego wykorzystania pomocy MFW stały nadmierny deficyt budżetowy i inflacja, które przekraczały ustalenia między rządem polskim a władzami MFW.
Pomoc nadeszła także z Międzynarodowego Banku Odbudowy i Rozwoju (Bank Światowy), Europejskiego Banku Odbudowy i Rozwoju (EBOR), OECD (Organizacja Współpracy Gospodarczej i Rozwoju) oraz Komisji Unii Europejskiej. Głównymi celami tej pomocy były reformy systemu ekonomicznego (w tym prywatyzacja), zmiany w strukturze wytwórczości i podniesienie wiarygodności kredytowej Polski. Tylko Unia Europejska przekazała Polsce w latach 1990–1999 ponad 2 mld euro, głównie na różne cele związane z rozwojem regionalnym.
Zasadniczym problemem w międzynarodowych stosunkach finansowych pozostawała kwestia zadłużenia wobec państw Zachodu, którą starano się łagodzić przy udziale MFW. Wierzyciele Polski skupieni byli w dwóch grupach, łącznie obejmujących 89% wierzytelności. Pierwszą stanowiło 17 państw Klubu Paryskiego, reprezentujących kredyty gwarantowane przez rządy, do drugiej należeli przedstawiciele banków komercyjnych (Klub Londyński). Rozmowy z klubami nie należały do łatwych, zwłaszcza w odniesieniu do kredytów zaciągniętych w bankach komercyjnych. Początkowo doprowadziły one do zawarcia w lutym 1990 r. porozumienia z Klubem Paryskim, zawieszającego na jeden rok wszelkie polskie płatności. Dopiero wówczas przystąpiono do ofensywy dyplomatycznej mającej na celu redukcję zadłużenia. W 1991 r. osiągnięto porozumienie z Klubem Paryskim, a negocjacje z Klubem Londyńskim przeciągnęły się do 1994 r.
W wyniku porozumień z Klubem Paryskim umorzono 20–30% polskiego zadłużenia wobec poszczególnych krajów oraz radykalnie zmniejszono spłatę odsetek. Ustalenia z Klubem Londyńskim oznaczały 49% redukcję zadłużenia, łącznie z zaległymi odsetkami. Po redukcjach Polska znalazła się w grupie państw średnio zadłużonych, bardziej wiarygodnych kredytowo.
Przekształcenia własnościowe.
Zasadniczym elementem przemian ustrojowych stał się proces prywatyzacji, którego ramy prawne stworzyło kilka ustaw. Były to: ustawa z 13 lipca 1990 r. o prywatyzacji przedsiębiorstw państwowych; ustawa z 19 października 1991 r. o gospodarowaniu nieruchomościami rolnymi Skarbu Państwa oraz o zmianie niektórych ustaw; ustawa z 30 kwietnia 1993 r. o narodowych funduszach inwestycyjnych i ich prywatyzacji oraz ustawa z 30 sierpnia 1996 r. o komercjalizacji i prywatyzacji przedsiębiorstw państwowych. Wykorzystano także ustawę z 25 września 1981 r. o przedsiębiorstwach państwowych, umożliwiającą ich likwidację.
Wymienione ustawy były podstawą do przyjęcia kilku ścieżek prywatyzacji. I tak, ścieżka kapitałowa (prywatyzacja pośrednia) polegała na przekształceniu największych przedsiębiorstw państwowych w jednoosobowe spółki Skarbu Państwa, czyli ich komercjalizacji. Następnie akcje lub udziały samodzielnych spółek były przejmowane przez inwestorów, głównie strategicznych. Jednoosobowe spółki Skarbu Państwa włączone zostały także do procesu masowej prywatyzacji z wykorzystaniem Narodowych Funduszy Inwestycyjnych (NFI). Przedsiębiorstwa małe i średnie korzystały ze ścieżki likwidacyjnej (prywatyzacja bezpośrednia). W jej ramach sprzedawano, wnoszono do spółek lub oddawano w odpłatne użytkowanie majątek przedsiębiorstw państwowych. Grunty rolne państwowych gospodarstw rolnych przed ich prywatyzacją włączono do Zasobu Własności Rolnej Skarbu Państwa. Oprócz prywatyzacji sterowanej odgórnie, zaczęła rozwijać się oddolna prywatyzacja założycielska z udziałem kapitału krajowego i zagranicznego.
We wrześniu 1989 r. powstało – w ramach Ministerstwa Finansów – Biuro Pełnomocnika Rządu do spraw Przekształceń Własnościowych. Przygotowywało ono program prywatyzacji, a do jego pierwszych zadań należało zablokowanie narastającego od początku 1989 r. procesu tworzenia spółek „nomenklaturowych”. Powstawały one w wyniku przejmowania majątku państwowego przez osoby związane z zarządami przedsiębiorstw państwowych lub dawnymi władzami, uwłaszczając wybraną grupę społeczną kosztem pozostałych. Na podstawie ustawy z lipca 1990 r. prywatyzowanie majątku państwowego powierzono Ministerstwu Przekształceń Własnościowych. Wspomagały je różne instytucje, w tym powołana w 1992 r. Agencja Własności Rolnej Skarbu Państwa, której głównym celem było zagospodarowanie gruntów likwidowanych państwowych gospodarstw rolnych. Od 1996 r. problematyka przekształceń własnościowych skoncentrowana została w Ministerstwie Skarbu Państwa.
Ważnym wydarzeniem dla procesu przekształceń własnościowych było uruchomienie w kwietniu 1991 r. Warszawskiej Giełdy Papierów Wartościowych. Pierwszymi spółkami, których akcje notowano na giełdzie, były spółki przemysłowe i budowlane: Tonsil, Próchnik, Krosno, Exbud, Kable, a następnie Swarzędz, Wólczanka, Żywiec i Wedel. W ten sposób zainaugurowano szerszy proces przekształceń własnościowych na drodze kapitałowej. W 2000 r. na giełdzie notowano akcje 194 spółek, a także obligacje Skarbu Państwa, kontrakty terminowe i inne papiery wartościowe. Obroty na giełdzie papierów wartościowych wzrosły z zaledwie 29,2 mln zł w 1991 r. do 232,6 mld zł w 2000 r. Giełda wzmocniła podstawy gospodarki rynkowej w Polsce i przyspieszyła proces przekształceń własnościowych.
Tempo prywatyzacji było funkcją woli politycznej władz i przygotowań organizacyjnych, a przede wszystkim zainteresowania ze strony kapitału. Zaangażowanie poszczególnych rządów w przekształcenia własnościowe było różne. Generalnie, większy postęp notowano w okresie sprawowania władzy przez ekipy postsolidarnościowe niż postkomunistyczne. Podkreślić jednak należy, że podstawową przeszkodą dla szybkiej prywatyzacji był niedostatek kapitału krajowego. Kapitał zagraniczny, początkowo dosyć wstrzemięźliwy, większym strumieniem zaczął napływać od 1992 r. Motywowały go rozmiary polskiego rynku, rysujący się wzrost gospodarczy, niski koszt siły roboczej i umacnianie reform rynkowych.
Kapitał zagraniczny dokonywał zakupu prywatyzowanych przedsiębiorstw, tworzył spółki joint ventures i nabywał akcje na giełdzie.
Początkowo największe zainteresowanie inwestowaniem w Polsce wykazywały firmy amerykańskie, wielonarodowe, niemieckie, włoskie, francuskie i holenderskie. Ich kapitały kierowały się głównie do handlu i przemysłu przetwórczego. Do 1994 r. wartość zagranicznych inwestycji bezpośrednich osiągnęła 4,3 mld USD. Sytuację w tym zakresie zdecydowanie poprawił 1995 r., w którym wartość inwestycji zagranicznych zwiększyła się o 2,5 mld USD. Zakupy w Polsce poczynili m.in. British American Tobacco, Michelin i Goodyear. W latach 1990–2000 łączna wartość kapitału zagranicznego osiągnęła 45 mld USD, zaś głównymi krajami jego pochodzenia były: Francja, USA, Niemcy i Holandia. Ponad 1 mld USD zainwestowały następujące korporacje: Daewoo, Fiat, Vivendi, United Pan-Europe Communications, RAO Gazprom, UniCredito Italiano i Bayerische Hypo- und Vereinsbank AG. Polska uzyskała 30% inwestycji, które napłynęły do Europy Środkowo-Wschodniej. Jednak w przeliczeniu na 1 mieszkańca zaangażowanie obcego kapitału w Polsce pozostawało na znacznie niższym poziomie niż na Węgrzech, Słowacji i w Czechach.
W latach 1990–2000 proces przekształceń własnościowych objął 75% przedsiębiorstw państwowych. W ramach prywatyzacji kapitałowej powstało blisko 1500 jednoosobowych spółek Skarbu Państwa, z których 1/3 sprywatyzowano. Przedsiębiorstwa trafiły prawie po połowie w ręce kapitału polskiego i zagranicznego. Do największych transakcji należały sprzedaże: KGHM „Polska Miedź” S.A., Celulozy „Świecie” S.A., Zakładów Przemysłu Tytoniowego Kraków S.A., Banku Handlowego w Warszawie S.A., Banku Pekao S.A., Banku Przemysłowo-Handlowego S.A., Powszechnego Zakładu Ubezpieczeń S.A. i Telekomunikacji Polskiej S.A.
Prywatyzacja bezpośrednia objęła 1800 przedsiębiorstw zatrudniających do 500 pracowników. Szczególną atrakcyjnością cieszyło się oddanie majątku w leasing spółkom pracowniczym, motywowane chęcią utrzymania miejsc pracy. Ich powstanie pozytywnie wpływało na stosunki pracownicze, a także wyniki ekonomiczne przedsiębiorstw. Najsłabsze ekonomicznie przedsiębiorstwa zostały wystawione na sprzedaż w otwartych przetargach.
Odbiegające od przewidywań wyniki odgórnej prywatyzacji sprawiły, że w 2000 r. działało jeszcze 2268 przedsiębiorstw państwowych, czyli 1/4 ich liczby z 1990 r. Większość przedsiębiorstw państwowych – szczególnie kopalnie węgla kamiennego, zakłady zbrojeniowe i Polskie Koleje Państwowe – przeżywały poważne problemy finansowe i nękane były konfliktami pracowniczymi.
Do bardziej skomplikowanych należał proces prywatyzacji PGR-ów, m.in. ze względu na ich koncentrację na zachodzie i północy Polski, podczas gdy nadmiar ludności rolniczej występował w centrum i na południu kraju. Grunty PGR-ów, łącznie 4,7 mln ha, włączono do Zasobu Własności Rolnej Skarbu Państwa. Do 2000 r. sprzedano 967 tys. ha, czyli zaledwie 21% przejętych gruntów. Większość gruntów ZWRSP (55%) została wydzierżawiona, w tym cudzoziemcom.
Niedostatek kapitału, wysokie ceny kredytu i najmu lokali sprawiły, że motorem przekształceń własnościowych stała się tzw. mała prywatyzacja. Polegała ona na kupowaniu drobnych zakładów państwowych lub spółdzielczych oraz uruchamianiu nowych, głównie handlowych. Tylko w latach 1990–1994 przybyło ponad 800 tys. przedsiębiorstw, często o niewielkim kapitale, ale bardzo aktywnych.
Na zwiększenie liczebności przedsiębiorstw prywatnych wpływ miała także zmiana klasyfikacji spółdzielni. W PRL stanowiły one część tzw. sektora uspołecznionego, zaś w III Rzeczypospolitej zasiliły własność prywatną. Szybki przyrost liczby małych firm został zahamowany w połowie lat dziewięćdziesiątych na skutek nasycenia rynku i nasilających się bankructw oraz z powodu wysokich obciążeń podatkowych, drogich kredytów i niedostatecznego popytu. W drugiej połowie lat dziewięćdziesiątych liczba przedsiębiorstw należących do pojedynczych właścicieli utrzymywała się na poziomie przeszło 2 mln. Wśród małych przedsiębiorstw dominowały firmy handlowe i warsztaty naprawcze (38%).
Zasadniczą transformację przeszedł sektor bankowy, który do 1989 r. cechowało daleko posunięte upaństwowienie i centralizacja. Zachowano państwową formę NBP jako banku państwa, banku emisyjnego i banku banków. Z jego struktury wydzielono natomiast 9 największych oddziałów okręgowych, które utworzyły sieć państwowych banków uniwersalnych. Zezwolono także na tworzenie banków: publicznych, o kapitale mieszanym państwowo-prywatnym, i prywatnych, w tym z kapitałem zagranicznym.
W 1991 r. nowe banki państwowe przekształcono w spółki akcyjne będące własnością Skarbu Państwa i podjęto przygotowania do ich prywatyzacji. Jako pierwszy sprywatyzowano i wprowadzono na giełdę Bank Rozwoju Eksportu S.A., a następnie: Wielkopolski Bank Kredytowy S.A. i Bank Przemysłowo-Handlowy S.A. w Krakowie. Jednocześnie w latach 1990–1991 dynamicznie powstawały banki w formie spółek akcyjnych. W następnych latach na skutek zaostrzenia wymogów licencyjnych liczba nowo tworzonych banków drastycznie spadła. Dodatkowo, nasiliła się tendencja do łączenia małych banków, szczególnie spółdzielczych. W konsekwencji liczba banków (bez spółdzielczych), która w 1992 r. zbliżyła się do 100, w 1995 r. wynosiła 77. Również następne lata przyniosły fuzje banków, a z nich wyłoniły się grupy bankowe, np. Bank Pekao S.A. przejął: Pomorski Bank Kredytowy, Bank Depozytowo-Kredytowy i Powszechny Bank Gospodarczy. Kontynuowany był także proces prywatyzacji przy szerokim udziale kapitału zagranicznego, m.in. w 1999 r. Bank Pekao S.A. kupiony został przez kapitał włoski, a Bank Handlowy S.A. w Warszawie przez kapitał amerykański. Wielkie banki światowe tworzyły także swoje oddziały, np. Deutsche Bank, Crédit Lyonnais czy Creditanstalt. Udział kapitału zagranicznego w aktywach polskiego sektora bankowego zbliżył się do 80%.
Równocześnie z prywatyzacją bezpośrednią i pośrednią trwały przygotowania do powszechnej prywatyzacji, zakładającej przekazanie wszystkim dorosłym obywatelom 60% majątku 512 przedsiębiorstw państwowych, które weszły w skład 15 Narodowych Funduszy Inwestycyjnych. W listopadzie 1995 r. przystąpiono do pierwszego etapu powszechnej prywatyzacji, tj. sprzedaży każdemu dorosłemu Polakowi świadectw udziałowych. Do 2000 r. połowa spółek uczestniczących w programie NFI została sprywatyzowana.
Ekspansja dużego i małego kapitału, w tym zagranicznego, wywoływała istotne zmiany w strukturze własnościowej gospodarki. W 1993 r. udział sektora prywatnego w tworzeniu PKB przekroczył 50%, gdy jeszcze w 1990 r. nie przekraczał 1/3. W 2000 r. sektor prywatny partycypował w tworzeniu PKB w wysokości 63%. Odpowiednio zwiększył się odsetek zatrudnionych w sektorze prywatnym, w stosunku do ogólnego zatrudnienia, z 49% w 1990 r. do 74% w 2000 r. Największą rolę odgrywał sektor prywatny w budownictwie (96% produkcji sprzedanej), handlu detalicznym (95% sprzedaży), rolnictwie (95% produkcji globalnej) i przemyśle (72% produkcji sprzedanej).
Zmiany strukturalne nastąpiły także w sektorze publicznym, głównie po reaktywowaniu samorządu lokalnego. Ustawa o samorządzie terytorialnym z 8 marca 1990 r. uznała za podstawowy podmiot aktywności terenowej gminę, której powierzono wszystkie sprawy publiczne o znaczeniu lokalnym, nie zastrzeżone ustawami na rzecz innych podmiotów. Z mocy prawa gminy nabyły te składniki majątkowe, którymi dysponowały bezpośrednio dawne rady narodowe i terenowe organy administracji państwowej. Nastąpiła w ten sposób komunalizacja części majątku państwowego, tworząc nową formę własności, stanowiącą podstawę rozwijającej się demokracji lokalnej. Jej ugruntowaniu służył wprowadzony w 1999 r. podział administracyjny kraju na powiaty i duże województwa – regiony.

</doc>
<doc id="1371217" url="https://pl.wikipedia.org/wiki?curid=1371217" title="Morden (stacja metra)">
Morden (stacja metra)

Morden - stacja metra londyńskiego położona w dzielnicy Merton. Została otwarta w 1926. Projektantem stacji był Charles Holden. Obecnie stanowi południowy kraniec Northern Line i zarazem najbardziej wysuniętą na południe spośród wszystkich stacji metra. Dalej tory prowadzą do noszącej taką samą nazwę stacji techniczno-postojowej, będącej głównym miejscem bieżących napraw składów obsługujących Northern Line. Ze stacji korzysta aktualnie ok. 6,28 mln pasażerów rocznie. Należy do czwartej strefy biletowej.

</doc>
<doc id="1371219" url="https://pl.wikipedia.org/wiki?curid=1371219" title="Yokan">
Yokan

 – singiel zespołu Dir En Grey wydany w 1999 roku. Druga piosenka to zremiksowana wersja tytułowego utworu poprzedniego singla - Cage.
Lista utworów.
Obydwa teksty napisał Kyo. Muzykę do tytułowej piosenki skomponował Die. 

</doc>
<doc id="1371223" url="https://pl.wikipedia.org/wiki?curid=1371223" title="IDVD">
IDVD

iDVD to program komputerowy do tworzenia filmów DVD stworzony przez Apple dla OS X. iDVD pozwala użytkownikowi na dodawanie filmów QuickTime, MP3, muzyki, i zdjęć cyfrowych na DVD. Program pojawił się po raz pierwszy 9 stycznia 2001 r. Jest częścią pakietu iLife.

</doc>
<doc id="1371225" url="https://pl.wikipedia.org/wiki?curid=1371225" title="Bule lyońskie">
Bule lyońskie

Bule lyońskie ("'Boule Lyonnaise' ", " 'Sport-boules' ", " 'Le jeu Lyonnaise' ", " 'Boule a la longue' ") – popularna francuska wariacja gry w bule i być może najstarsza dyscyplina sportu z udziałem bul we Francji.
We Włoszech, odpowiednikiem bul lyońskich jest gra Volo (pol.: "lot"), która także rozgrywana jest bulami z brązu.
Historia.
Aktualna wersja gry rozwinęła się w XVIII wieku w pobliżu Lyonu (jak sugeruje nazwa).
Również największy w historii turniej gry w bule lyońskie – Whit Lyon – został powołany w tym mieście. Organizowany był od roku 1894, zbiera corocznie 8000 zawodników skupionych w 1800 cztero- lub pięcioosobowych zespołach. Historycznie rozgrywany był w kilku kategoriach, w tym dla młodzieży, dla kobiet i dla wojskowych. Siedemset torów do gry rozlokowanych było w pięciu lokalizacjach w okolicy Lyonu, wiele w samym centrum miasta i na Place Bellecour. Współcześnie na Place Bellecourt rozgrywany jest też inny duży turniej – Tournoi de la Pentecôte.
W roku 1906, uformowała się "Fédération Lyonnaise et Régionale", następnie "Fédération Nationale des Boules" w 1933, która przekształciła się w "Fédération Française de Boules" w 1942 by ostatecznie stać się Fédération Française de Sport Boules.
Teren i sprzęt.
Według oficjalnych zasad boisko musi mieć 27,5 m długości i od 2,5 m do 4 m szerokości, z czystym polem gry o wymiarach 12,5 m x&amp; 7,5 m przy każdym końcu (jeden koniec jest strefą rzutu, a drugi znajduje się w miejscu, z którego zawodnicy rzucają kule).
Kiedy "świnka" jest rzucona, musi wylądować w odległości co najmniej 12,5 m od zawodnika.
Bule różnią się rozmiarem, wagą i nacięciami, zwykle po to by lepiej pasowały do dłoni gracza. Najczęściej są wykonywane z brązu, rzadziej ze stali (świnka jest drewniana) i mają zwykle 9 do 11 cm średnicy. Ważą mniej niż 1,3 kg, jednakże, muszą być odpowiednio wyważone. Każdy zawodnik ma 3 lub 4 bule przy singlach (grze pojedynczej), lub 3 bule na drużynę w grze zespołowej.
Zasady.
Podstawowe zasady są podobne do reguł obowiązujących w pétanque i innych grach z udziałem bul – celem gry jest umieszczenie kul jak najbliżej świnki.

</doc>
<doc id="1371227" url="https://pl.wikipedia.org/wiki?curid=1371227" title="Iraklio">
Iraklio



</doc>
<doc id="1371230" url="https://pl.wikipedia.org/wiki?curid=1371230" title="IWeb">
IWeb

iWeb to program komputerowy stworzony przez Apple. Po raz pierwszy wprowadzony w pakiecie iLife 06, służy do tworzenia prostych stron WWW opartych o szablony. Możliwe jest dodawanie podcastów, photocastów oraz synchronizacja z Mac. Po śmierci Steve'a Jobsa usunięty z usług Apple w roku 2012. Najnowszy macOS Monterey nie pozwala na jego uruchomienie. Ostatnia wersja, która pozwalała na uruchomienie iWeb to macOS Mojave zdezaktualizowana w październiku 2019 roku. 
iWeb '11 został wydany 20 października 2010 roku jako część pakietu iLife '11, chociaż nie został zaktualizowany w stosunku do poprzedniego wydania (wersja 3.0.2).

</doc>
<doc id="1371233" url="https://pl.wikipedia.org/wiki?curid=1371233" title="Streptococcus pyogenes">
Streptococcus pyogenes

Streptococcus pyogenes – paciorkowiec beta-hemolizujący zaliczany do ziarniaków, będący czynnikiem etiologicznym anginy oraz kilku innych zespołów chorobowych. Ze względu na objawy kliniczne towarzyszące infekcji bywa nazywany "paciorkowcem ropnym". Według podziału Lancefield, opierającego się na wytwarzaniu specyficznego wielocukru C, należy do grupy serologicznej A. Źródłem zakażenia jest człowiek, nosicielstwo wynosi około 10-20% (kolonizacja u dzieci jest częstsza). 
Morfologia i fizjologia.
"Streptococcus pyogenes" barwi się dodatnio metodą Grama, jednak starsze kolonie łatwo ulegają odbarwieniu stając się Gram-ujemne.
Pojedyncza bakteria ma kształt kulisty oraz wykazuje tendencję do łączenia się w łańcuszki składające się z kilku-kilkudziesięciu komórek. Nie wytwarza rzęsek oraz przetrwalników, część szczepów ma otoczkę.
Drobnoustrój jest zaliczany do tlenowców lub względnych beztlenowców. Wzrasta w zakresie temperatur 20-40 °C, przy optimum 36-37 °C. Największy wzrost uzyskuje się przy pH około 7,5 – w przypadku zakwaszenia podłoża ginie stosunkowo szybko.
Bakteria jest wrażliwa na standardowe środki dezynfekcyjne, nawet w niskich stężeniach.
Czynniki zjadliwości.
Do czynników zjadliwości zaliczane są:
Chorobotwórczość.
Bakteria może wywoływać anginę oraz rzadziej: zapalenie węzłów chłonnych, liszajec, różę, zapalenie naczyń limfatycznych, ucha środkowego i inne. Szczepy wytwarzające toksyny mogą ponadto powodować płonicę, paciorkowcowy zespół wstrząsu toksycznego czy martwicze zapalenie powięzi.
Infekcje okołoporodowe.
Bakteria jest jedną z przyczyn zakażenia rany pępkowej oraz kikuta pępowiny u noworodków. Infekcja jest przenoszona przez zanieczyszczone ręce personelu. Dawniej "Streptococcus pyogenes" odpowiadał za sepsę u położnic (tzw. gorączka połogowa).
Powikłania poinfekcyjne.
Ze względu na podobieństwo antygenów bakteryjnych do niektórych antygenów występujących w organizmie ludzkim istnieje zagrożenie, że wytworzone przeciwciała przeciwko bakteriom zaczną reagować z własnymi tkankami i dojdzie do rozwoju takich chorób autoimmunologicznych jak gorączka reumatyczna i kłębuszkowe zapalenie nerek. Uszkodzenie własnych narządów rozpoczyna się typowo w około 2 tygodnie po przebytym zakażeniu gardła. Wyeliminowanie bakterii nie oznacza zaprzestania wytwarzania autoprzeciwciał przez organizm.
Diagnostyka.
"Streptococcus pyogenes" nie wzrasta na prostych podłożach hodowlanych, takich jak agar zwykły. Hoduje się go na pożywkach wzbogaconych surowicą, krwią baranią lub glukozą, w optymalnej temperaturze i pH. Na agarze z krwią wywołuje hemolizę typu beta, co oznacza całkowite zniszczenie erytrocytów.
Wrażliwość na antybiotyki.
Pomimo wieloletniego stosowania antybiotyków z grupy penicylin, nie zanotowano dotąd oporności na tę grupę leków, dlatego są to ciągle leki pierwszego rzutu. W przypadku niepowodzenia terapeutycznego można zastosować penicylinę z inhibitorem – o ile sam "Streptococcus pyogenes" nie wytwarza β-laktamazy, to flora fizjologiczna zasiedlająca okolicę gardła może ją produkować – w ten sposób inne drobnoustroje chronią paciorkowca przed antybiotykiem.
W przypadku uczulenia na penicyliny stosuje się makrolidy lub klindamycynę, jednak ze względu na ryzyko oporności konieczne może być sporządzenie antybiogramu. 
Zastosowanie.
Endonukleaza Cas9 wyizolowana ze szczepu "Streptococcus pyogenes" to najczęściej wykorzystywany enzym do edycji genomu i manipulacji genetycznych przy użyciu metody CRISPR/Cas9.

</doc>
<doc id="1371234" url="https://pl.wikipedia.org/wiki?curid=1371234" title="Paciorkowiec ropny">
Paciorkowiec ropny



</doc>
<doc id="1371236" url="https://pl.wikipedia.org/wiki?curid=1371236" title="Rocko i jego świat">
Rocko i jego świat

Rocko i jego świat (ang. "Rocko's Modern Life", 1993-1996) – amerykański serial animowany, emitowany w Polsce w połowie lat 90. w pasmach oddziałów terenowych TVP oraz na kanale Fantastic.
Odcinki.
Premiery w Polsce:

</doc>
<doc id="1371239" url="https://pl.wikipedia.org/wiki?curid=1371239" title="Stosunki procesowe">
Stosunki procesowe

Stosunki procesowe w literaturze prawniczej są definiowane jako "sytuacje prawne zachodzące między uczestnikami procesu i unormowane przez prawo karne procesowe". Mają charakter społeczny, prawny i dynamiczny. Dzielą się na idealne (pożądane przez ustawodawcę i naukę) oraz faktyczne (stany prawne, tworzące się w konkretnych procesach).

</doc>
<doc id="1371243" url="https://pl.wikipedia.org/wiki?curid=1371243" title="London Borough of Merton">
London Borough of Merton

London Borough of Merton – jedna z 32 gmin Wielkiego Londynu położona w jego południowej części. Wraz z 19 innymi gminami wchodzi w skład tzw. Londynu Zewnętrznego. Władzę stanowi Rada Gminy Merton (ang. Merton Council). Na terenie gminy rozgrywany jest najstarszy i najbardziej prestiżowy turniej tenisowy na świecie Championships, Wimbledon.
Historia.
Gminę utworzono w 1965 roku na podstawie ustawy London Government Act 1963 z obszarów Mitcham (ang. Municipal Borough of Mitcham) utworzonego w 1934 roku, Wimbledon (ang. Municipal Borough of Wimbledon) utworzonego w 1905 roku oraz Merton and Morden (ang. Merton and Morden Urban District) utworzonego w 1907 roku.
Geografia.
Gmina Merton ma powierzchnię 37,61 km², graniczy od północy z Wandsworth, od północnego wschodu z Lambeth, od zachodu z Kingston upon Thames, od południa z Sutton, zaś od wschodu z Croydon.
W skład gminy Merton wchodzą następujące obszary:
Gmina dzieli się na 20 okręgów wyborczych które nie pokrywają się dokładnie z podziałem na obszary, zaś mieszczą się w dwóch rejonach tzw. borough constituencies – Mitcham and Morden i Wimbledon.
Demografia.
W 2011 roku gmina Merton miała 199 693 mieszkańców.
Podział mieszkańców według grup etnicznych na podstawie spisu powszechnego z 2011 roku:
Podział mieszkańców według wyznania na podstawie spisu powszechnego z 2011 roku:
Podział mieszkańców według miejsca urodzenia na podstawie spisu powszechnego z 2011 roku:
Transport.
Przez Merton przebiegają dwie linie metra: District Line i Northern Line.
Stacje metra:
Pasażerskie połączenia kolejowe na terenie Merton obsługują przewoźnicy: First Capital Connect, South West Trains i Southern.
Stacje kolejowe:
Na terenie gminy Merton działa system komunikacji tramwajowej Tramlink.
Przystanki tramwajowe:
Letnie Igrzyska Olimpijskie 2012.
W ramach Letnich Igrzysk Olimpijskich 2012 na terenie gminy Merton odbyły się zawody w następującym miejscu:
Znane osoby.
W Merton urodzili się m.in.

</doc>
<doc id="1371245" url="https://pl.wikipedia.org/wiki?curid=1371245" title="Hame">
Hame



</doc>
<doc id="1371248" url="https://pl.wikipedia.org/wiki?curid=1371248" title="Józef Wajda">
Józef Wajda

Józef Wajda (ur. 18 marca 1849 w Nieboczowach, zm. 3 lutego 1923 w Hajdukach Wielkich (obecnie dzielnica Chorzowa)), polski duchowny rzymskokatolicki, działacz społeczny i narodowy na Górnym Śląsku, poseł do parlamentu Rzeszy (1908–1912) oraz do pruskiego Landtagu (1922–1923). 
Życiorys.
Urodził się w Nieboczowach leżących w powiecie wodzisławskim. Pochodził z biednej rodziny chłopskiej z tradycjami śląskimi. Naukę w gimnazjum rozpoczął w Raciborzu, kontynuował ją w Poznaniu. 
W czasie wojny francusko-pruskiej (1870–1871) został wcielony do wojska. Po wojnie w 1872 zdał egzamin dojrzałości, po czym rozpoczął studia, początkowo prawnicze a potem teologiczne na Uniwersytecie Wrocławskim. 
Po ukończonych studiach teologicznych w 1875 ze względu na wzmagający się Kulturkampf nie mógł otrzymać święceń kapłańskich we Wrocławiu, dopiero w 1876 przyjął je w Pradze. Później z tego samego powodu stał się kapelanem oraz domowym nauczycielem rodziny hrabiów Chłapowskich w Czerwonej Wsi koło Kościana. Przez pewien czas przebywał także na zachodzie Europy.
W 1883 roku został mianowany wikariuszem parafii w Wodzisławiu. Od 1885 administrator, następnie proboszcz parafii w Kielczy. Przyczynił się do odnowy kościoła parafialnego, zainicjował budowę nowego kościoła w pobliskich Żędowicach.
Udzielał się w organizacjach polskich. Założyciel i przewodniczący Związku Katolickich Robotników w Kielczy, wspierał Związek Pomocy Chrześcijańskich Robotników Górnośląskich w Zawadzkiem. Inicjator Kasy Oszczędnościowo-Pożyczkowej, a także Banku Ludowego w Szczepanku. Wspierał polskie chóry kościelne i świeckie.
W 1908 roku wybrany z okręgu pszczyńsko-rybnickiego do parlamentu Rzeszy. W marcu 1911 wygłosił słynną mowę w parlamencie w Berlinie, w obronie prawa Górnoślązaków do języka polskiego. Argumentował przeciwko pozbawianiu wiernych prawa do wyznawania wiary w języku ojczystym. 
Działał na rzecz polskości Śląska. W trakcie plebiscytu zaangażował się w działalność Komitetu Polskiego dla Górnego Śląska w Bytomiu. W 1922, po podziale Śląska oraz zorganizowanym napadzie bojówki niemieckiej na niego, przeprowadził się do parafii pw. Wniebowzięcia NMP w Wielkich Hajdukach (obecnie Chorzów Batory, dzielnica Chorzowa), gdzie proboszczem był ksiądz Józef Czempiel.
W przedterminowych wyborach do Landtagu w Berlinie w 1922 wybrano go posłem z rejencji opolskiej, z listy Polsko-Katolickiej Partii Ludowej, mandat sprawował do śmierci. 
Wkrótce podupadł na zdrowiu, zmarł 3 lutego 1923 roku w Hajdukach Wielkich. Początkowo tam został pochowany, lecz po ekshumacji w 1946 roku spoczął na cmentarzu parafialnym w Kielczy.

</doc>
<doc id="1371249" url="https://pl.wikipedia.org/wiki?curid=1371249" title="Prawie proste piosenki">
Prawie proste piosenki

Prawie proste piosenki – siódmy album polskiego zespołu rockowego, Big Day, wydany 2 lutego 2008. Płyta zawiera 11 kompozycji.
Lista utworów.
źródło:.
Twórcy.
źródło:.

</doc>
<doc id="1371250" url="https://pl.wikipedia.org/wiki?curid=1371250" title="Konstytucja Andory">
Konstytucja Andory

Konstytucja Andory - została przyjęta 2 lutego 1993 r., a zatwierdzona w ogólnokrajowym referendum 14 marca 1993 r. Weszła w życie 28 kwietnia 1993 wraz z publikacją w Dzienniku Oficjalnym Księstwa Andory.
Ustanawia ona Andorę monarchią konstytucyjną z dwoma współksiążętami: episkopalnym i prezydentem Francji. Na czele władzy wykonawczej stoi premier.

</doc>
<doc id="1371252" url="https://pl.wikipedia.org/wiki?curid=1371252" title="Park Monceau">
Park Monceau

Park Monceau – park publiczny położony w Paryżu w 8. dzielnicy. Zajmuje część ulic: Boulevard de Courcelles, de Prony oraz Georges Berger. Przy głównym wejściu do parku znajduje się charakterystyczna rotunda.
Park został utworzony przez Ludwika Filipa Józefa Burbona-Orleańskiego, kuzyna ówczesnego króla Francji. Ogród został otwarty w 1769 roku, a pracami przy jego tworzeniu kierował Louis Carrogis Carmontelle. Carmontelle, znany ze swojej sympatii do Anglii, zaprojektował ogród w stylu angielskim, czerpiąc wzory z ówczesnych XVIII-wiecznych ogrodów angielskiej arystokracji. Ogród w ciągu następnych lat znacznie się rozrósł. Jego powierzchnia w 1778 roku wynosiła 12 hektarów.
W 1793 roku, w trakcie trwania rewolucji francuskiej, Ludwik Filip został ścięty na gilotynie. Wówczas park przeszedł w ręce publiczne. Krótko po tym została zbudowana w nim rotunda, zaprojektowana przez Claude Nicolasa Ledouxa.
W 1797 roku park był miejscem pierwszego skoku ze spadochronem, kiedy to André-Jacques Garnerin wyskoczył z balonu na ogrzane powietrze projektu Braci Montgolfier i wylądował na oczach tłumu widzów.
Władze miasta Paryża wykupiły park w 1860 roku. Wówczas ponad połowa jego ówczesnego terenu została sprzedana pod budowę nowych nieruchomości. Dzięki inicjatywie Georges'a Haussmanna połowa parku, która miała zostać sprzedana, pozostała w jego granicach. Park otrzymał miano publicznego i został oficjalnie otwarty przez cesarza Napoleona III w 1861 roku.
Podczas komuny paryskiej w 1871 roku park Monceau był miejscem masakry wielu komunardów, którzy się tam schronili. Żołnierze wersalscy wkroczyli do parku na rozkaz Napoleona III, dokonując rzezi znajdujących się tam ludzi. 
Park Monceau był motywem prac wielu artystów XIX-wiecznych, w tym Claude Moneta, który stworzył obraz "Le Parc Monceau" w 1876 roku, oraz Hectora Berlioza.
Obecnie w parku Monceau znajdują się liczne place zabaw dla dzieci, przez co jest on popularnym miejscem wypoczynku całych rodzin. W parku znajduje się także darmowa strefa Wi-Fi, skonstruowana dla użytkowników przenośnych komputerów, chcących skorzystać z dostępu do internetu.
Najbliższą stacją paryskiego metra jest Monceau.

</doc>
<doc id="1371253" url="https://pl.wikipedia.org/wiki?curid=1371253" title="Pacific Linguistics">
Pacific Linguistics

Pacific Linguistics – wydawnictwo non-profit przy Australijskim Uniwersytecie Narodowym, zajmujące się publikowaniem materiałów do nauki języków Oceanii i Azji Południowo-Wschodniej. Zostało założone w 1963 roku przez Stephena Wurma. Obecnie redaktorami głównymi są Malcolm Ross, Darrell Tryon i John Bowden.

</doc>
<doc id="1371255" url="https://pl.wikipedia.org/wiki?curid=1371255" title="Konkretyzacja abstrakcyjnego zespołu znamion przestępstwa">
Konkretyzacja abstrakcyjnego zespołu znamion przestępstwa



</doc>
<doc id="1371263" url="https://pl.wikipedia.org/wiki?curid=1371263" title="Santa Ana de Coro">
Santa Ana de Coro



</doc>
<doc id="1371266" url="https://pl.wikipedia.org/wiki?curid=1371266" title="Państwa postkomunistyczne">
Państwa postkomunistyczne

Państwa postkomunistyczne – zbiorcze określenie odnoszące się do państw Europy Środkowo-Wschodniej oraz Azji, które na przełomie lat 80. i 90. XX wieku odeszły od ustroju socjalistycznego.
Zmiana ustroju wywołała w krajach postkomunistycznych wiele problemów. Demokratyzacja ujawniła „zamrożone” w okresie socjalizmu konflikty społeczne. Reformy gospodarcze związane z przejściem do gospodarki rynkowej skutkowały wzrostem bezrobocia i ogólnym zubożeniem ludności. Wiele krajów postkomunistycznych wciąż jeszcze ma niższy wskaźnik PKB niż w 1989 roku np. Białoruś, Mołdawia.
Krajom Europy Środkowo-Wschodniej w większości udało się skutecznie przeprowadzić proces demokratyzacji, podczas gdy w byłych azjatyckich Republikach Związku Radzieckiego rządy mają charakter autokratyczny.

</doc>
<doc id="1371267" url="https://pl.wikipedia.org/wiki?curid=1371267" title="Mayaguez">
Mayaguez



</doc>
<doc id="1371271" url="https://pl.wikipedia.org/wiki?curid=1371271" title="Karabin M231 FPW">
Karabin M231 FPW

M231 Firing Port Weapon (FPW) – amerykański karabinek automatyczny przeznaczony do prowadzenia ognia przez otwory strzelnicze bojowego wozu piechoty M2 Bradley.
Początki.
Prace nad bronią rozpoczęto na początku lat 70. XX wieku, ze względu na zbyt dużą długość M16, która mogła utrudniać prowadzenie ognia przez otwory strzelnicze bojowego wozu piechoty nad którym pracowano w ramach programu "Mechanized Infrantry Combat Vehicle". Swoje konstrukcje przedstawiły firmy Heckler und Koch oraz Rock Island Arsenal. Karabinek firmy "Heckler und Koch" opierał się na amerykańskim karabinku automatycznym M16 oraz niemieckim HK33 (karabin G3 przystosowany do standardu naboju 5,56x45mm), natomiast broń firmy "Rock Insland Arsenal" opracowano na podstawie amerykańskiego pistoletu maszynowego M3 Grease Gun. Karabinek firmy "Hecker und Koch" wyposażony był w lufę o długości 380mm (15,6 cala), posiadał kolbę prętową i mechaniczne przyrządy celownicze oraz strzelał z niewielką szybkostrzelnością teoretyczną (200 strzałów na minutę). Broń firmy "Rock Insland Arsenal" działała na zasadzie odrzutu zamka swobodnego, strzelała z zamka otwartego, była wyposażona w lufę o długości 280mm (11 cali), posiadała kolbę prętową i mechaniczne przyrządy celownicze oraz strzelała z bardzo dużą szybkostrzelnością teoretyczną (1000 strzałów na minutę). Do dalszego rozwoju wybrano broń firmy "Heckler und Koch", której nadano uznaczenie "XM231", przy czym dopracowanie karabinka zlecono firmie Colt. "M231 FPW" wprowadzono do uzbrojenia w 1979r.
Przeznaczenie.
"M231 FPW" to broń bardzo nietypowa. Trudno znaleźć inny karabinek automatyczny przeznaczony przede wszystkim do strzelania przez otwory strzelnicze wozów bojowych. Podobnie trudno znaleźć także karabinek automatyczny wyposażony w mechanizm umożliwiający strzelanie jedynie ogniem ciągłym. Początkowo bojowe wozy piechoty "M2 Bradley" wyposażone były w cztery otwory strzelnicze umieszczone w burtach oraz dwa otwory strzelnicze umieszczone w tylnej rampie, jednak kolejne modyfikacje doprowadziły do wzmocnienia pancerza i jednocześnie zasłonięcia otworów strzelniczych umieszczonych w burtach pojazdu. Brak otworów strzelniczych w burtach zmniejszył przydatność karabinka "M231 FPW", który jednak nadal stanowi uzbrojenie bojowych wozów piechoty "M2 Bradley", między innymi jako broń wykorzystywana przez załogę w razie konieczności opuszczenia wozu. Brak przyrządów celowniczych i kolby utrudnia jednak korzystanie z karabinka po opuszczeniu wozu bojowego.
Budowa.
"M231 FPW" działa na zasadzie odprowadzania gazów prochowych przez boczny otwór w lufie. Zastosowano układ gazowy bez tłoka, dlatego też gazy prochowe dostarczane są poprzez element znany jako ""gas key" do komory gazowej umieszczonej pomiędzy tylną częścią zamka a suwadłem. Ryglowanie następuje poprzez obrót wieloryglowego zamka w prawo. Broń charakteryzuje się suwadłem o dużej powierzchni kontaktu z komorą zamkową, natomiast brak odcinka swobodnego ruchu suwadła wymusił zastosowanie "buffera"" wygaszającego odbicie suwadła. Karabinek strzela z bardzo dużą szybkostrzelnością teoretyczną - 1200 strzałów na minutę. Po wystrzeleniu z magazynka ostatniego naboju zespół ruchomy zatrzymuje się w tylnym położeniu. Dźwignia zatrzasku (która znajduje się po lewej stronie komory spustowej) umożliwiająca zwolnienie zespołu ruchomego w przednim położeniu. Broń posiada nieruchomą podczas strzelania rączkę zamkową umieszczoną nad komorą zamkową za chwytem transportowym. Brak ręcznego dosyłacza zamka w połączeniu z nieruchomą podczas strzelania rączką zamkową powodują, że jeśli zespół ruchomy z jakiegoś powodu nie chce dojść w przednie położenie (przykładowo ze względu na zanieczyszczenia), to jego dopchnięcie możliwe jest dopiero po rozłożeniu częściowym broni. Zastosowano mechanizm uderzeniowy z kurkiem zakrytym oraz mechanizm spustowy umożliwiający strzelanie jedynie ogniem cięgłym. Skrzydełko blokującego spust bezpiecznika nastawnego znajduje się po lewej stronie komory spustowej nad chwytem pistoletowym. "M231 FPW" zasilany jest amerykańskim małokalibrowym nabojem pośrednim 5,56x45mm. Broń nie została wyposażona w przyrządy celownicze, dlatego też zaleca się strzelanie przy wykorzystaniu naboi "M196" z pociskiem smugowym, co umożliwia korygowanie ognia na podstawie widocznych smug pocisków. Karabinek może również strzelać nabojem "M193" ze "zwykłym" pociskiem pełnopłaszczowym, nie jest natomiast możliwe celne strzelanie przy wykorzystaniu standardowego natowskiego naboju "SS109". Zasilanie odbywa się z dwurzędowych magazynków łukowych o pojemności 30 naboi lub dwurzędowych magazynków pudełkowych na 20 naboi (takie same jak w przypadku karabinu "M16"). Broń może być również zasilana z innych magazynków pasujących do gniazda "M16" (przykładowo magazynków "C-MAG" o pojemności 120 naboi). Gniazdo magazynka znajduje się pod komorą zamkową przed chwytem pistoletowym. Przycisk zatrzasku magazynka umieszczono po prawej stronie komory spustowej. Z tylnej części komory zamkowej wystaje tuleja wewnątrz której znajduje się sprężyna powrotna. Na końcu lufy o długości 396mm znajduje się szczelinowy tłumik płomieni. Komorę zamkową oraz komorę spustową wykonano ze stopu aluminium, natomiast łoże i chwyt pistoletowy zostały wykonane z tworzywa sztucznego. Wokół przedniej części łoża umieszczono pierścienie umożliwiające mocowanie broni w otworach strzelniczych wozu bojowego. Broń nie została wyposażona w kolbę.

</doc>
<doc id="1371273" url="https://pl.wikipedia.org/wiki?curid=1371273" title="Krystyna Wiśniewska">
Krystyna Wiśniewska

Krystyna Wiśniewska (ur. 7 marca 1954 w Łodzi) – polska aktorka dubbingowa i teatralna.
Jest absolwentką Wydziału Aktorskiego PWSFTViT im. L. Schillera w Łodzi, a także aktorką Teatru Śląskiego.

</doc>
<doc id="1371283" url="https://pl.wikipedia.org/wiki?curid=1371283" title="Osobiste dochody ludności">
Osobiste dochody ludności



</doc>
<doc id="1371292" url="https://pl.wikipedia.org/wiki?curid=1371292" title="Prawo Unii Europejskiej">
Prawo Unii Europejskiej

Prawo Unii Europejskiej – zbiór aktów składających się na system prawny Unii Europejskiej. Całość dorobku prawnego Unii Europejskiej, łącznie np. z orzeczeniami TSUE, nosi nazwę "acquis". Przed Traktatem z Lizbony znaczna część uregulowań wymienionych w niniejszym artykule występowała pod nazwą "prawo wspólnotowe". Wraz z wejściem w życie Traktatu, z dniem 30 listopada 2009 roku Wspólnota Europejska (a wraz z nią "prawo wspólnotowe" jako odrębna kategoria) przestała istnieć, a jej spadkobiercą prawnym została Unia Europejska.
Źródła prawa Unii Europejskiej.
Podstawowym podziałem prawa UE jest podział na prawo pierwotne – stanowione przez państwa członkowskie jako część prawa międzynarodowego oraz prawo wtórne – stanowione przez instytucje Unii. W razie konfliktu norm prawnych z zakresu prawa pierwotnego i prawa wtórnego, pierwszeństwo przysługuje prawu pierwotnemu. Nie jest to jednak podział wyczerpujący – obejmuje on bowiem również: umowy międzynarodowe, których stroną jest UE, ogólne zasady prawa i prawo zwyczajowe.
Prawo pierwotne.
Na prawo pierwotne składają się traktaty zawierane przez Państwa członkowskie – z prawnego punktu widzenia są to zwyczajne umowy międzynarodowe, jednakże jedynie początkowo zawierane w sposób uregulowany Konwencją wiedeńską o prawie traktatów. Obecnie tryb zmiany traktatów opisany jest w artykule 48 Traktatu o Unii Europejskiej.
Lista aktów prawa pierwotnego (akty zaznaczone na szaro jeszcze nie obowiązują lub już przestały):
Częścią prawa pierwotnego są również załączniki (w formie protokołów) dołączone do wyżej wymienionych umów, ogólne zasady prawa oraz Karta praw podstawowych Unii Europejskiej.
Prawo wtórne.
Prawo wtórne (nazywane często pochodnym) znajduje swoje umocowanie przede wszystkim w art. 288 Traktatu z Lizbony, dawny art. 249 TWE.
Prawo wtórne jest tworzone przez instytucje Unii na podstawie prawa pierwotnego. Składa się ono z ogromnej liczby aktów prawnych o różnorodnej postaci. Warto zwrócić uwagę, że choć analogie pomiędzy typami aktów prawnych a aktami prawa krajowego są wyraźne, mogą jednak prowadzić do błędów. Nie zawsze bowiem nazwa aktu odpowiada jego faktycznej zawartości – przyjmowane są np. rozporządzenia o faktycznym charakterze decyzji (i odwrotnie).
Wyróżnia się (na podstawie treści art. 288) pięć kategorii aktów prawnych.
Rozporządzenia.
Rozporządzenia swoim charakterem zbliżone są do ustaw polskiego porządku prawnego, pełnią rolę ujednolicającą przepisy prawa w krajach wspólnotowych UE, mają charakter wiążący, zasięg ogólny (adresatami mogą być zarówno państwa, jak i jednostki) oraz abstrakcyjny (dotyczą nieokreślonej liczby przypadków / sytuacji). Podlegają ogłoszeniu w Dzienniku Urzędowym UE. Każde rozporządzenie wchodzi w życie w terminie w nim zawartym. Obowiązują bezpośrednio, to znaczy, że nie wymagana jest dodatkowo transpozycja zawartego w rozporządzeniach prawa do krajowych porządków prawnych ani inne dodatkowe działanie legislacyjne. W praktyce do rozporządzeń dodawane są również akty wykonawcze. Władze krajowe mają obowiązek uchylenia wszelkich przepisów niezgodnych z treścią rozporządzenia oraz zakaz wydawania aktów prawnych niezgodnych z jego treścią. Dodatkowo państwa członkowskie nie posiadają żadnej swobody regulacyjnej w ramach wprowadzania / wykonywania postanowień zawartych w rozporządzeniu. Artykuł 296 akapit 2 Traktatu o Funkcjonowaniu UE nakazuje uzasadniać rozporządzenia.
Publikacja w Dzienniku Urzędowym UE
Zgodnie z art. 297 pkt. 1 akapit drugi oraz pkt. 2 akapit drugi Traktatu o Funkcjonowaniu Unii Europejskiej, rozporządzenie musi być opublikowane w Dzienniku Urzędowym Unii Europejskiej. Wchodzi w życie z dniem określonym w rozporządzeniu bądź dwadzieścia dni po jego ogłoszeniu (jeśli w rozporządzeniu nie zawarto daty wejścia w życie).
W 2007 roku Trybunał Sprawiedliwości Unii Europejskiej wypowiedział się w kwestii mocy obowiązującej przepisów rozporządzenia przed jego publikacją w oficjalnym Dzienniku Urzędowym UE, a po opublikowaniu treści rozporządzenia na stronie internetowej Eur-Lex. Trybunał, w sprawie Skoma-Lux sro vs. Celní ředitelství Olomouc, C-161/06, wyrokiem z dnia 11 grudnia 2007 r. stwierdził, że opublikowanie treści aktu prawnego w internecie nie jest równoznaczne z tym, że przepisy takiego aktu prawnego uzyskują moc obowiązującą. Czyli możliwość zapoznania się z treścią aktu nie czyni go jeszcze wiążącym. Tak więc akty prawne mogą nabrać mocy obowiązującej dopiero po ich publikacji w Dzienniku Urzędowym UE w języku urzędowym danego państwa. W przypadku braku takiej publikacji nie obowiązują.
Bezpośrednie obowiązywanie rozporządzenia i wykonanie rozporządzenia
Bezpośrednia skuteczność oznacza, że wejście w życie rozporządzenia i stosowanie na korzyść lub niekorzyść tych, którzy mu podlegają, jest całkowicie niezależne od prawa danego państwa członkowskiego. Zgodnie z orzeczeniem w sprawie 34/73 F. Variola SpA v. Włoski Zarząd Finansów (Zbiór Orzeczeń 1973, s. 981) „postanowienia prawa krajowego reprodukujące treść bezpośrednio skutecznego postanowienia wspólnotowego nie mogą w żaden sposób wpływać na bezpośrednią skuteczność lub jurysdykcję Trybunału wynikającą z Traktatu”. Ponadto w orzeczeniu tym stwierdzono, że prawo krajowe nie może uchylać postanowień rozporządzenia. Zgodnie z wyrokiem w sprawie 40/69 Bollman państwo członkowskie nie może podejmować takich kroków w celu wykonania rozporządzenia, które doprowadziłyby do zmiany jego treści.
Dyrektywy.
Dyrektywy mają charakter wiążący, zaś adresatami mogą być wyłącznie państwa członkowskie UE. Wiążą wyłącznie co do rezultatu, a państwo członkowskie ma co do zasady swobodę wyboru formy i środków implementacji danej dyrektywy. Dyrektywy podlegają ogłoszeniu w Dzienniku Urzędowym UE. Okres transpozycji podany jest każdorazowo w treści dyrektywy – na ogół wynosi od roku do 3 lat. W tym czasie państwa są zobowiązane do dostosowania prawa krajowego do założeń i postanowień dyrektywy. Transpozycja następuje poprzez przyjęcie przez odpowiednie organy prawodawcze danego państwa odpowiedniego aktu prawnego, powszechnie obowiązującego (w polskim porządku prawnym rolę taką pełni ustawa). Obowiązek transpozycji dyrektywy jest jednym z podstawowych obowiązków ciążących na państwach członkowskich, w świetle art. 4 TUE, który ustanawia tzw. zasadę lojalności. Monitorem poprawnego transponowania oraz późniejszego przestrzegania praw zawartych w dyrektywach jest Komisja Europejska. Naruszenie zobowiązania pełnej i terminowej transpozycji dyrektywy może być podstawą wniesienia przez Komisję lub państwo członkowskie skargi do TSUE o stwierdzenie uchybienia zobowiązaniom wspólnotowym. Wynikiem tego może być narzucona na dane państwo – naruszyciela, sankcji finansowych lub możliwość wystąpienia z postępowaniem roszczeniowym przeciwko własnemu państwu przez osobę fizyczną lub osobę prawną (odpowiedzialność odszkodowawcza). Funkcją dyrektyw nie jest ujednolicanie krajowych porządków prawnych państw członkowskich, lecz ich harmonizowanie.
Decyzje.
Decyzje Unii Europejskiej swoim charakterem odpowiadają decyzjom wydawanym w polskim porządku prawnym. Decyzje mają charakter indywidualny i konkretny co oznacza, że każda z nich jest skierowana do ściśle określonego grona adresatów i dotyczą ściśle określonych spraw czy sytuacji. Adresatami decyzji są przede wszystkim państwa członkowskie lub osoby prawne lub fizyczne, dla których mają one charakter wiążący. Jeżeli decyzja jest adresowana do wszystkich państw członkowskich, wówczas podlega publikacji w Dzienniku Urzędowym UE, jeżeli zaś skierowana jest do mniejszej liczby adresatów – podlega notyfikacji adresatom, do których jest skierowana.
Opinie.
Nie mają mocy wiążącej, zawierają określone oceny, często stosowane w postępowaniu między instytucjami i organami wspólnot
Zalecenia.
Nie mają mocy wiążącej, sugerują podjęcie określonych działań.
Rozporządzenia, dyrektywy i decyzje są wydawane przez Radę Unii Europejskiej przy współudziale Parlamentu Europejskiego (procedury współpracy i współdecydowania). Wyłączna inicjatywa ustawodawcza w tym zakresie przysługuje Komisji Europejskiej (wyjątkiem jest prawo Parlamentu do opracowania projektu jednolitej ordynacji wyborczej do PE).
Szczególny rodzaj rozporządzeń, tzw. rozporządzenia wykonawcze, są wydawane przez Komisję Europejską. W hierarchii aktów prawnych stoją one niżej od zwykłych rozporządzeń, mogą je jednak zmieniać, jeśli w rozporządzeniu na podstawie którego zostało wydane rozporządzenie wykonawcze zapisano taką możliwość.
Opinie i zalecenia może wydawać każdy z organów unijnych.
Oprócz wyżej wymienionych aktów prawnych istnieje też wiele rodzajów aktów nienazwanych w traktatach, lecz mogących mieć niekiedy moc wiążącą. Są one nazywane aktami "sui generis". Noszą one rozmaite nazwy: oświadczenie, deklaracja, program działania, protokół, rezolucja, konkluzje, wnioski, wspólne działanie, komunikat, obwieszczenie.
Inne źródła prawa.
Niektóre ze źródeł prawa wspólnotowego nasuwają wątpliwości co do ich przynależności do prawa pierwotnego czy wtórnego:
Publikacja aktów prawnych.
Większość aktów normatywnych prawa wspólnotowego jest publikowana w "Dzienniku Urzędowym Unii Europejskiej" (do 2003 r. nosił on nazwę "Dziennik Urzędowy Wspólnot Europejskich"). Jest on wydawany we wszystkich językach oficjalnych UE; każda z wersji językowych jest jednakowo autentyczna.
Podstawowe zasady wspólnotowego systemu prawnego i ich pochodzenie.
W większości przypadku zasady te stwierdzane są przez Trybunał Sprawiedliwości Unii Europejskiej (TSUE) w toku jego pracy orzeczniczej i nie są bezpośrednio zapisane w prawie pierwotnym.
Procedury stanowienia prawa.
Inicjatywę ustawodawczą ma co do zasady Komisja Europejska. Rolę prawodawczą pełnią zasadniczo Parlament Europejski i Rada Unii Europejskiej. Zakres ich roli zależy jednak od stosowanej procedury prawodawczej.
Podział prawa Unii Europejskiej ze względu na treść.
Prawo instytucjonalne.
Na prawo instytucjonalne składa się całokształt regulacji zawartych w aktach prawa zarówno pierwotnego, jak i pochodnego, które określają strukturę, kompetencje oraz wzajemne relacje instytucji i organów Unii Europejskiej, takich jak Parlament Europejski, Rada Europejska czy Trybunał Sprawiedliwości. Stanowi odpowiednik ustrojowych części ustaw zasadniczych.
Prawo materialne.
Na prawo materialne Unii Europejskiej składa się zbiór pozainstytucjonalnych norm prawnych regulujących stosunki między państwami członkowskimi, między państwami członkowskimi a podmiotami prywatnymi oraz między podmiotami prawnymi. Akty prawa materialnego uchwalane są w dziedzinach, w których traktaty przyznały odpowiednie kompetencje Unii. Akty prawa materialnego nakierowane są przede wszystkim na zbliżenie gospodarek państw członkowskich, dotyczą przykładowo reguł konkurencji i czterech swobód:

</doc>
<doc id="1371293" url="https://pl.wikipedia.org/wiki?curid=1371293" title="Obrona słowiańska">
Obrona słowiańska

Obrona słowiańska – otwarcie szachowe, w encyklopedii debiutów oznaczone kodami od D10 do D19, rozpoczynający się posunięciami: 
Należy do rodziny debiutów związanych z gambitem hetmańskim. Obecnie jest popularnym otwarciem, posiadającym opinię solidnego systemu obronnego, stosowanym przez czołowych arcymistrzów świata, m.in. Władimira Kramnika i Borysa Gelfanda czy Magnusa Carlsena.
Obrona swoją nazwę zawdzięcza Siemionowi Ałapinowi, Aleksandrowi Alechinowi (obaj z Rosji) oraz Jefimowi Bogolubowowi z Ukrainy, którzy w dużym stopniu przyczynili się do jej opracowania.

</doc>
<doc id="1371300" url="https://pl.wikipedia.org/wiki?curid=1371300" title="Polk in Love">
Polk in Love

Polk in Love – debiutancki album Piotra Polka wydany 2 czerwca 2008 w wytwórni Ql Music.
Wszystkie utwory są w języku angielskim. 22 kwietnia 2009 roku album uzyskał status złotej płyty.

</doc>
<doc id="1371302" url="https://pl.wikipedia.org/wiki?curid=1371302" title="Papieska elekcja 1185">
Papieska elekcja 1185

Papieska elekcja 25 listopada 1185 – papieska elekcja, która odbyła się po śmierci Lucjusza III i zakończyła wyborem Uberto Crivelliego, który przybrał imię Urban III.
Lista uczestników.
Sędziwy papież Lucjusz III zmarł 25 listopada 1185 roku w Weronie. Prawdopodobnie Święte Kolegium liczyło wówczas 26 kardynałów, z czego 18 było obecnych przy śmierci Lucjusza III i wyborze jego następcy:
Dziesięciu elektorów zostało mianowanych przez Lucjusza III, pięciu przez Aleksandra III, dwóch przez Adriana IV.
Nieobecni.
Ośmiu kardynałów było nieobecnych. Kardynałowie rzymskiego pochodzenia (Paolo Scolari, Bobo, Giacinto Bobone, Ottaviano, Pietro de Bono) prawdopodobnie pozostali w Rzymie po opuszczeniu miasta przez Lucjusza III w 1184:
Czterech nieobecnych mianował Aleksander III, trzech Lucjusz III, jednego Adrian IV a jednego Lucjusz II.
Wybór Urbana III.
Obecni w Weronie kardynałowie od razu w dniu śmierci Lucjusza III przystąpili do wyboru jego następcy. Jeszcze tego samego dnia jednogłośny wybór padł na kardynała Uberto Crivelli, od niedawna arcybiskupa Mediolanu. Elekt, zaliczający się do frakcji radykalnie antycesarskiej, przyjął wybór i przybrał imię Urban III. Mimo wyboru na Stolice Piotrową aż do śmierci pozostał także arcybiskupem Mediolanu, chcąc uniemożliwić w ten sposób pobieranie cesarzowi dochodów z tej archidiecezji przysługujących mu w czasie wakatu. Inauguracja pontyfikatu odbyła się 1 grudnia 1185.

</doc>
<doc id="1371303" url="https://pl.wikipedia.org/wiki?curid=1371303" title="August Antoni Jakubowski">
August Antoni Jakubowski

August Antoni Jakubowski (ur. ok. 1815, zm. 25 kwietnia 1837 w Northampton w USA) – polski poeta, uczestnik powstania listopadowego. Syn poety Antoniego Malczewskiego z nieprawego łoża. Bratanek generała Konstantego Malczewskiego.
Jego matka jest jak dotąd nieznana. Otrzymał staranne wychowanie, co może świadczyć o dobrym pochodzeniu matki.
W wieku 16 lat wziął udział w powstaniu listopadowym. Potem udał się na emigrację za ocean. Krewnym, którego szukał w Meksyku był jego stryj i wojskowy Konstanty Malczewski.
Zmarł stosunkowo młodo wskutek choroby w Northampton w Stanach Zjednoczonych. „Młoda Polska” w numerze z 10 września 1838 zamieściła jego nekrolog oraz wiersz do matki.

</doc>
<doc id="1371304" url="https://pl.wikipedia.org/wiki?curid=1371304" title="Jezioro Dudeckie">
Jezioro Dudeckie

Jezioro Dudeckie – jezioro położone w gminie Świętajno, na obszarze Pojezierza Ełckiego.
Kształtem jezioro przypomina elipsę, natomiast jego linia brzegowa jest słabo rozwinięta. 
Ma cztery wyspy (trzy przy zachodnim brzegu w południowej i środkowej części, jedna przy brzegu wschodnim, na północ od poprzednich) o łącznej powierzchni 2,5 ha.
Istnieją dwa małe odpływy.
Od północnej strony z jeziora Zajdy, a z południa z jeziora Kukowino oraz odpływ do jeziora Dworackiego. 
Otoczone jest użytkami rolnymi, z południowo-zachodniej strony rozpościera się wieś Zabielne. Roślinność wynurzona zajmuje 8,2 ha oraz 80% linii brzegowej i składa się w przeważającej części z trzciny, w mniejszej ilości występuje sitowie i tatarak.

</doc>
<doc id="1371305" url="https://pl.wikipedia.org/wiki?curid=1371305" title="1.Fussballclub Magdeburg">
1.Fussballclub Magdeburg



</doc>
<doc id="1371306" url="https://pl.wikipedia.org/wiki?curid=1371306" title="Metochia">
Metochia



</doc>
<doc id="1371311" url="https://pl.wikipedia.org/wiki?curid=1371311" title="Ścieżka audytu">
Ścieżka audytu

Ścieżka audytu (ślad rewizyjny, ang. "audit trail") – dokument zawierający przejrzysty opis przebiegu danej operacji finansowej, gospodarczej lub innego procesu od samego początku aż po zakończenie, z opisem sposobu dokumentowania i kontroli tych operacji.
Ścieżka audytu powinna umożliwiać śledzenie kolejnych faz zatwierdzania, rejestrowania i sprawdzania pojedynczej operacji lub procesu. Jest narzędziem wspomagającym zarządzanie w organizacji i jest jednym z podstawowych mechanizmów kontroli wewnętrznej, umożliwiającym wykrycie luk i niesprawności w procesie.
Ścieżka audytu często wykorzystywana jest w trakcie audytów wewnętrznych do zrozumienia przebiegu procesu, analizy kontroli wewnętrznej oraz identyfikacji słabych punktów procesu.

</doc>
<doc id="1371312" url="https://pl.wikipedia.org/wiki?curid=1371312" title="Droga wojewódzka nr 137">
Droga wojewódzka nr 137

Droga wojewódzka nr 137 (DW 137) – droga wojewódzka w województwie lubuskim o długości 100,1 km, łącząca Słubice (DK 29) przez Ośno Lubuskie, Sulęcin i Międzyrzecz z Trzcielem (DK 92). Została zaliczona do klasy G. Jej zarządcą jest Dyrektor Zarządu Dróg Wojewódzkich w Zielonej Górze.
Z uwagi na fakt, że DW 137 biegnie równolegle do drogi krajowej nr 92, stanowi dla niej trasę alternatywną (DW 137 krzyżuje się z DK 92 w Trzcielu i na tym skrzyżowaniu kończy swój przebieg).
Od 21 grudnia 2016 – dzięki wybudowaniu węzła Międzyrzecz Zachód – DW 137 posiada bezpośrednie połączenie z drogą ekspresową S3 (układ łącznic i rond umożliwia wjazd oraz wyjazd we wszystkich relacjach).
Na odcinku Słubice – Nowe Biskupice pokrywa się z dawnym śladem drogi międzynarodowej E8, istniejącej w latach 1962–1985.
Parametry techniczne.
DW 137 jest drogą o przekroju jednojezdniowym, z dwoma pasami ruchu o szerokościach od 3,25 m do 4,80 m (po jednym w każdym kierunku) i o nawierzchni twardej (z masy bitumicznej). Na całej swej długości została zaliczona do klasy technicznej G (główna).
Przebudowy i rozbudowy.
Od kwietnia 2005 do października 2006 – kosztem 20,11 mln zł – przebudowano 19-kilometrowy odcinek z Bobowicka do Trzciela (wykonawcą robót było Przedsiębiorstwo Robót Drogowych Lubartów SA), zaś pomiędzy październikiem 2006, a październikiem 2007 za 20,18 mln zł przebudowano 28,3-kilometrowy fragment odcinka Słubice – Międzyrzecz (wykonawca: Polski Asfalt Sp. z o.o.). Obydwie inwestycje współfinansowano z Europejskiego Funduszu Rozwoju Regionalnego w ramach Zintegrowanego Programu Operacyjnego Rozwoju Regionalnego. Od czerwca 2018 do marca 2020, kosztem 12,57 mln zł (w tym 10,7 mln zł z dofinansowania środkami Europejskiego Funduszu Rozwoju Regionalnego w ramach RPO-Lubuskie 2020), przebudowano i rozbudowano kolejne cztery fragmenty odcinka Słubice – Międzyrzecz o łącznej długości 5,61 km (wykonawca: Drogbud Przedsiębiorstwo Robót Drogowych Sp. z o.o. oraz Przedsiębiorstwo Budowy Dróg i Mostów Sp. z o.o Mińsk Mazowiecki).
W międzyczasie, pomiędzy majem 2010, a grudniem 2011 - w ciągu DW 137 i DW 134 - wybudowano obwodnicę Ośna Lubuskiego, liczącą 5,745 km długości. Wykonawcą było konsorcjum: Przedsiębiorstwo Drogowe „Kontrakt” Sp. z o.o. (lider) i Energopol–Szczecin SA (partner). Wartość inwestycji wyniosła 28,7 mln zł, z czego 23,9 mln zł stanowiło dofinansowanie ze środków Europejskiego Funduszu Rozwoju Regionalnego w ramach Lubuskiego Regionalnego Programu Operacyjnego.
Historia numeracji.
Na przestrzeni lat trasa posiadała różne oznaczenia i kategorie/klasyfikacje:
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony, z wyjątkiem określonych odcinków oznaczonych znakiem zakazu B-19.
Do 13 marca 2021 r..
Wcześniej droga wojewódzka nr 137 była objęta ograniczeniami dopuszczalnego nacisku pojedynczej osi:

</doc>
<doc id="1371313" url="https://pl.wikipedia.org/wiki?curid=1371313" title="Dyndalski">
Dyndalski

Marszałek Dyndalski – epizodyczny bohater komedii "Zemsta" Aleksandra Fredry.
Dyndalski jest sługą i marszałkiem cześnika Macieja Raptusiewicza. Jest osobą spokojną, opanowaną i rozsądną. W komedii pojawia się w I i IV akcie. Nie był zbyt dobrze wykształcony. W związku z tym, gdy w IV akcie Cześnik dyktował mu list do Wacława Milczka, pisał każde słowo, nawet powtarzane "mocium panie".
W filmowych ekranizacjach "Zemsty" w roli Dyndalskiego wystąpili Edward Fertner ("Zemsta", 1956) i Daniel Olbrychski ("Zemsta", 2002).

</doc>
<doc id="1371314" url="https://pl.wikipedia.org/wiki?curid=1371314" title="Tożsamość czynu">
Tożsamość czynu

Tożsamość czynu była przedmiotem wieloletniej dyskusji wśród teoretyków prawa. Początkowo próbowano ją definiować pozytywnie (Stanisław Śliwiński, Jerzy Bafia, Alfred Kaftal), później sformułowano dopiero kryteria negatywne, obecnie przyjmowane przez literaturę naukową.
Wyłączanie tożsamości czynu ma miejsce w przypadku:
Polskie prawo karne procesowe przewiduje, że brak tożsamości czynu pociąga za sobą umorzenie postępowania sądowego. Kodeks postępowania karnego z 1997 roku zezwala sądowi na rozpoznanie nowego oskarżenia za zgodą oskarżonego na tej samej rozprawie na podstawie okoliczności, które wyszły na jaw w toku rozprawy (art. 398 § 1). Nie może jednak dojść do zastąpienia dawnego czynu nowo ujawnionym.
W postępowaniu przygotowawczym sprawa jest uregulowana nieco inaczej. Jeżeli w czasie śledztwa okaże się, że podejrzanemu należy zarzucić czyn w zmienionej w istotny sposób postaci lub należy zakwalifikować go z surowszego przepisu, wydaje się niezwłocznie nowe postanowienie, ogłasza się podejrzanemu i przesłuchuje się go (k.p.k. art. 314).

</doc>
<doc id="1371315" url="https://pl.wikipedia.org/wiki?curid=1371315" title="Droga wojewódzka nr 136">
Droga wojewódzka nr 136

Droga wojewódzka nr 136 (DW136) – droga wojewódzka w województwie lubuskim o długości 18,114 km. Arteria łączy drogę krajową nr 22 we wsi Wałdowice z drogą wojewódzką nr 137 w miejscowości Wędrzyn.
Historia numeracji.
Na przestrzeni lat trasa posiadała różne oznaczenia i kategorie/klasyfikacje:
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony, z wyjątkiem określonych odcinków oznaczonych znakiem zakazu B-19.
Do 13 marca 2021 r..
Wcześniej droga wojewódzka nr 136 była objęta ograniczeniami dopuszczalnego nacisku pojedynczej osi:

</doc>
<doc id="1371317" url="https://pl.wikipedia.org/wiki?curid=1371317" title="Mirosław Neinert">
Mirosław Neinert

Mirosław Neinert (ur. 12 stycznia 1959 w Nysie) – polski aktor teatralny i dubbingowy, reżyser, dyrektor Teatru Korez w Katowicach, gdzie występuje w niemal wszystkich spektaklach.
Nagrody.
Za dotychczasową działalność oraz grę aktorską otrzymał nagród, między innymi:

</doc>
<doc id="1371318" url="https://pl.wikipedia.org/wiki?curid=1371318" title="Zarbon">
Zarbon



</doc>
<doc id="1371321" url="https://pl.wikipedia.org/wiki?curid=1371321" title="Droga wojewódzka nr 139">
Droga wojewódzka nr 139

Droga wojewódzka nr 139 (DW139) – droga wojewódzka w województwie lubuskim o długości około 47 km. Arteria łączy leżącą przy drodze krajowej nr 31 miejscowość Górzyca przez Rzepin z wioską Debrznica (skrzyżowanie z drogą wojewódzką nr 138).
Historia numeracji.
Na przestrzeni lat trasa posiadała różne oznaczenia i kategorie/klasyfikacje:
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony, z wyjątkiem określonych odcinków oznaczonych znakiem zakazu B-19.
Do 13 marca 2021 r..
We wcześniejszych latach po drodze mogły poruszać się pojazdy o nacisku na oś nie przekraczającym 8 ton.

</doc>
<doc id="1371328" url="https://pl.wikipedia.org/wiki?curid=1371328" title="Nombre de Dios">
Nombre de Dios

Nombre de Dios (hiszp.: "Imię Boga") to miasto na atlantyckim wybrzeżu Panamy w prowincji Colón.
Historia.
Miasto zostało założone w 1510 roku przez Hiszpana Diego de Nicuesa. Była to jedna z pierwszych europejskich osad na Przesmyku Panamskim i jest to najstarsza wciąż zamieszkana miejscowość w Panamie. Początkowo był to port dla hiszpańskiej floty skarbów, jednak Nombre de Dios położone było na mokradłach co uniemożliwiało jego fortyfikację. W czerwcu 1572 roku Francis Drake złupił miasto, a rok później, w kwietniu, zastawił zasadzkę na konwój wiozący metale szlachetne do portu.
W XVII wieku miasto zostało opuszczone przez Hiszpanów, a rolę portu dla floty skarbów przejęło pobliskie miasto Puerto Bello. Nombre de Dios istnieje do dnia dzisiejszego, jest jednak znacznie mniejsze niż w XVI wieku.

</doc>
<doc id="1371329" url="https://pl.wikipedia.org/wiki?curid=1371329" title="Przestrzeń wolności, bezpieczeństwa i sprawiedliwości">
Przestrzeń wolności, bezpieczeństwa i sprawiedliwości

Przestrzeń wolności, bezpieczeństwa i sprawiedliwości – termin odnoszący się do części polityki wewnętrznej Unii Europejskiej, która, w poszanowaniu praw podstawowych oraz różnych systemów i tradycji prawnych państw członkowskich, zapewnia:
Przestrzeń wolności, bezpieczeństwa i sprawiedliwości jest ustanowiona na podstawie art. 3 ust. 2 Traktatu o Unii Europejskiej. Szczegółowe regulacje zawiera Tytuł V części trzeciej Traktatu o funkcjonowaniu Unii Europejskiej.
Rola instytucji unijnych i krajowych w zakresie przestrzeni wolności, bezpieczeństwa i sprawiedliwości.
Rada Europejska określa strategiczne wytyczne dotyczące planowania działań legislacyjnych i operacyjnych w przestrzeni wolności, bezpieczeństwa i sprawiedliwości.
Parlamenty narodowe państw członkowskich czuwają nad zachowaniem zgodności działań podejmowanych w zakresie przestrzeni wolności, bezpieczeństwa i sprawiedliwości z zasadą pomocniczości. Sprawują też (wraz z Parlamentem Europejskim) polityczną kontrolę nad działaniami podejmowanymi w tym zakresie.
Rada Unii Europejskiej przyjmuje środki prawne służące współpracy administracyjnej pomiędzy służbami państw członkowskich, oraz pomiędzy nimi a Komisją Europejską. Czyni to na wniosek Komisji Europejskiej po uzyskaniu opinii Parlamentu Europejskiego. Może również, wraz z Parlamentem Europejskim, zgodnie ze zwykłą procedurą prawodawczą, uchwalać rozporządzenia dotyczące przepływów pieniężnych w celu zapobiegania finansowaniu terroryzmu. W jej ramach ustanawia się stały komitet zapewniający współpracę w zakresie bezpieczeństwa wewnętrznego.
Rządy państw członkowskich (w liczbie co najmniej 1/4 liczby państw członkowskich) mają, obok Komisji Europejskiej, inicjatywę ustawodawczą w zakresie aktów prawnych dotyczących współpracy policyjnej i współpracy sądowej w sprawach karnych.
Historia.
TREVI (1974-1993).
Korzenie przestrzeni wolności bezpieczeństwa i sprawiedliwości sięgają TREVI (fr. - "Terrorisme, Radicalisme, Extremisme, Violence Internationale") – wewnętrznej grupy ds. bezpieczeństwa utworzonej przez Radę Europejską w Rzymie w 1975 roku.
Stała się ona pierwszym sygnałem współpracy ministrów spraw wewnętrznych i sprawiedliwości krajów Wspólnoty Europejskiej w zakresie polityki bezpieczeństwa i podwaliny powstałego później Traktatu Amsterdamskiego (1997) trzeciego filaru Unii Europejskiej.
Stały sekretariat TREVI powstał w Rzymie w 1975 roku. W kolejnych latach powstały też grupy robocze.
TREVI I.
Grupa TREVI I została powołana w 1976 roku. Powstała zatem w okresie natężenia działalności takich grup jak ETA, IRA, Czarny Wrzesień, czy też RAF. Głównym zadaniem grupy miała być poprawa przepływu informacji na temat organizacji terrorystycznych oraz wspólna analiza zagrożeń. Otrzymała też za zadanie wypracowanie wspólnej strategii zwalczania międzynarodowego terroryzmu. Ponadto stała się forum wymiany doświadczeń państw członkowskich w tym zakresie.
TREVI II.
Grupa TREVI II została utworzona w 1976, powołano ją w celu poprawienia współpracy nad ochroną bezpieczeństwa i porządku publicznego, w tym organizacji międzynarodowych meczów piłkarskich. Do jej zadań należały też prace związane ze szkoleniami policji krajów Wspólnot Europejskich.
TREVI III.
Grupa TREVI III została powołana w 1986 roku, do walki z przestępczością zorganizowaną (szczególnie kradzieżami samochodów, przemytem dzieł sztuki, praniem brudnych pieniędzy) oraz handlem narkotykami. Jej działalność doprowadziła m.in. do utworzenia krajowych jednostek antynarkotykowych.
TREVI 92.
Grupę TREVI 92 utworzono w 1989 roku. Jej powstanie wiązało się z nadchodzącym zniesieniem kontroli na granicach wewnętrznych i uruchomieniem SIS.
Współpraca w zakresie wymiaru sprawiedliwości i spraw wewnętrznych (1993-1999).
Wskutek traktatu z Maastricht w 1992 r. utworzony został międzyrządowy trzeci filar Unii Europejskiej. Współpraca w tym obszarze koncentrowała się wokół zwalczania przestępczości. Jego pierwotna nazwa brzmiała: współpraca w zakresie wymiaru sprawiedliwości i spraw wewnętrznych (WSiSW, ang. "Justice and Home Affairs", JHA). Dotyczył on problemów imigracji, przestępczości zorganizowanej, terroryzmu i patologii społecznej oraz spraw wizowych i azylów.
Najważniejsze instrumenty przyjęte w ramach filaru:
Współpraca policyjna i sądowa w sprawach karnych (1999-2008).
W wyniku wejścia w życie traktatu amsterdamskiego z 1997 r. nastąpiło "uwspólnotowienie" części tego filaru, czyli przeniesienie niektórych polityk (polityka wizowa, azylowa, imigracyjna i inne polityki związane ze swobodnym przepływem osób) do pierwszego filaru. Tym samym sprawy te zostały objęte jurysdykcją Trybunału Sprawiedliwości. 
Nazwę pozostałego międzyrządowego III filaru zmieniono na współpraca policyjna i sądowa w sprawach karnych.
W ramach III filaru UE działały:
Po traktacie lizbońskim (od 2009).
Wraz z wejściem w życie Traktatu lizbońskiego zniesiona została trójfilarowa struktura UE.
Przestrzeń wolności, bezpieczeństwa i sprawiedliwości zmieniła wówczas swój charakter z ogólnie zarysowanego konceptu na zbiór konkretnych polityk unijnych należących do dawnego trzeciego filaru, zarówno tych wyłączonych z niego w roku 1999 jak i tych, które wówczas w nim pozostawione, a połączonych ponownie w jednolitą domenę wspólnotową.

</doc>
<doc id="1371331" url="https://pl.wikipedia.org/wiki?curid=1371331" title="Droga wojewódzka nr 153">
Droga wojewódzka nr 153

Droga wojewódzka nr 153 (DW153) – droga wojewódzka w województwie wielkopolskim, o długości 21 km. Arteria łączy wioskę Siedlisko przez Ciszkowo z Lubaszem.
W ciągu drogi znajduje się całoroczna przeprawa promowa przez Noteć, o maksymalnej nośności 7 ton. Prom kursuje według określonego harmonogramu, a jego operatorem jest Wielkopolski Zarząd Dróg Wojewódzkich w Poznaniu.

</doc>
<doc id="1371334" url="https://pl.wikipedia.org/wiki?curid=1371334" title="Przestrzeń Wolności, Bezpieczeństwa i Sprawiedliwości">
Przestrzeń Wolności, Bezpieczeństwa i Sprawiedliwości



</doc>
<doc id="1371336" url="https://pl.wikipedia.org/wiki?curid=1371336" title="Wiązanie zdelokalizowane">
Wiązanie zdelokalizowane



</doc>
<doc id="1371350" url="https://pl.wikipedia.org/wiki?curid=1371350" title="Roy Disney">
Roy Disney



</doc>
<doc id="1371351" url="https://pl.wikipedia.org/wiki?curid=1371351" title="Herb Rzeczypospolitej Polskiej">
Herb Rzeczypospolitej Polskiej



</doc>
<doc id="1371354" url="https://pl.wikipedia.org/wiki?curid=1371354" title="Herb Polskiej Rzeczypospolitej Ludowej">
Herb Polskiej Rzeczypospolitej Ludowej



</doc>
<doc id="1371355" url="https://pl.wikipedia.org/wiki?curid=1371355" title="Non molto">
Non molto



</doc>
<doc id="1371356" url="https://pl.wikipedia.org/wiki?curid=1371356" title="Wieża widokowa na Wieżycy">
Wieża widokowa na Wieżycy

Wieża widokowa na Wieżycy – wieża widokowa-pomnik na szczycie Wieżycy (395 m n.p.m.) na Pogórzu Bolkowskim.
W 1745 ze szczytu góry dowódcy austriaccy wypatrywali wojsk pruskich przed bitwą pod Dobromierzem. Z okazji setnej rocznicy bitwy postanowiono wznieść na szczycie pomnik, który równocześnie miał być wieżą widokową. Z powodu braku funduszy wieżę ukończono dopiero w 1852. W latach 1877-1879 wieżę przebudowano według projektu Karla Lüdecke na Pomnik Chwały Żołnierza Pruskiego. Obok wieży wybudowano restaurację z salą balową oraz letnią restaurację. Po wojnie obiekty na Wieżycy działały do około 1952, gdy dzierżawcy zrezygnowali z powodu nadmiernych obciążeń podatkowych. Już około 3 lata później restauracje przestały istnieć. W 1991 wieżę zakupił prywatny właściciel, który przeprowadził remont obiektu.

</doc>
<doc id="1371359" url="https://pl.wikipedia.org/wiki?curid=1371359" title="Colin Mochrie">
Colin Mochrie

Colin Andrew Mochrie (ur. 30 listopada 1957) – szkocko-kanadyjski aktor i komik specjalizujący się w improwizacji.
Życiorys.
Urodził się w Kilmarnock (Szkocja), w 1964 przeniósł się z rodziną do Kanady. Ukończył z wyróżnieniem Killarney Secondary School w Vancouver w 1975. Jest wychowankiem pochodzącego z Toronto kabaretu Second City, dla którego pisał teksty. Wystąpił w trzech produkcjach oraz reżyserował trzy sezony ich krajowych występów.
Przez 9 lat występował okazyjnie na brytyjskim kanale Channel 4 w improwizowanym programie Whose Line Is It Anyway?, a następnie wystąpił we wszystkich odcinkach amerykańskiej wersji programu na kanale ABC, prowadzonej przez Drew Careya. Współuczestnicy programu często drwili z jego łysiny, m.in. opowiadając dowcipy o łysych. W tym samym czasie występował w kanadyjskich serialach komediowych Blackfly i Supertown Challenge. Występował również w programach This Hour Has 22 Minutes (2001-2003), Drew Carey's Green Screen Show (2004) i Getting Along Famously (2006).
Mochrie wystąpił gościnnie w trzech odcinkach serialu komediowego The Drew Carey Show: She's Gotta Have It (1999), Drew Live (1999), i Drew Live II (2000). Pojawił się również w programie stacji Nickelodeon – Figure It Out oraz w jednym odcinku Goosebumps.
Znany jest z naśladowania takich osób jak: Peter Graves, pułkownik Klink oraz prezenter CBC Peter Mansbridge.
Zagrał również mniej znaczącą rolę kustosza muzeum w filmie The Tuxedo (2002).
W 2003, po wykryciu w Toronto przypadków zachorowań na SARS, wziął udział wraz z Lesliem Nielsenem, Wayne’em Gretzkym i Royem Halladayem w kampanii zachęcającej do odwiedzin miasta.
W maju 2004 prowadził na kanale Animal Planet ironiczny poradnik "Wild Survival Guide", uczący jak przeżyć ataki dzikich zwierząt. Wspierał również organizację Habitat for Humanity. Pojawił się w programie The Tonight Show with Jay Leno jako "superbohater" – Zbyt Wrażliwy Człowiek. Był też gościem programu Distinguished Artists.
Wraz z Bradem Sherwood jeździ po Stanach Zjednoczonych i Kanadzie odgrywając klasyczne improwizatorskie gry znane z programu Whose Line. Czasami występuje wspólnie z innymi byłymi gwiazdami programu Whose Line na pokazach Improv Allstar. Mochrie gościnnie wystąpił również w dwóch odcinkach The Red Green Show jako Frank Kepke, specjalista od hot-dogów i parówek.
Wraz z Rosie O’Donnell występuje w nagraniu wprowadzającym do "wycieczki po piekarnictwie" w Disney's California Adventure Park. W nagraniu stara się wyjaśnić m.in. w jaki sposób powstaje zakwas chlebowy. 25 grudnia 2005 miała miejsce na antenie CBC premiera filmu The Magical Gathering, w których wystąpił Mochrie oraz jego syn Luke. W lutym 2007 wystąpił gościnnie jako ksiądz w kanadyjskim serialu komediowym Little Mosque on the Prairie.
8 marca 2007 wraz z Bradem Sherwood poprowadził program Press Correspondents' Dinner with the President, w którym m.in. zachęcili doradcę prezydenta George’a Busha, Karla Rove, do rapowania. W październiku 2007 został głównym prowadzącym teleturniej Are You Smarter Than a Canadian 5th Grader?.
Wizerunek Colina Mochrie jest często wykorzystywany przez internautów do różnego rodzaju animacji flash. Sam Mochrie przyznał w wywiadzie, że był bardzo zaskoczony po raz pierwszy spotykając się z takimi animacjami, ale jest dumny ze swojego udziału w tego typu inicjatywie.
Nagrody.
Colin Mochrie był pięć razy nominowany do Canadian Comedy Awards, wygrywając dwa razy. Wygrał również Gemini Award oraz Writers Guild of Canada Award za program "This Hour Has 22 Minutes".
Życie prywatne.
W 1989 ożenił się z Debrą McGrath. Mają jedną córkę o imieniu Kinley (przyszła na świat w 1990 jako Luke). Jest bliskim przyjacielem Ryana Stilesa, którego poznał w kabarecie Second City.
Linki zewnętrzne.
Profile i ogólne informacje
Strony związane z programami i występami:
Wywiady:

</doc>
<doc id="1371360" url="https://pl.wikipedia.org/wiki?curid=1371360" title="Jezioro harmoniczne">
Jezioro harmoniczne



</doc>
<doc id="1371364" url="https://pl.wikipedia.org/wiki?curid=1371364" title="Hymn państwowy Rzeczypospolitej Polskiej">
Hymn państwowy Rzeczypospolitej Polskiej



</doc>
<doc id="1371369" url="https://pl.wikipedia.org/wiki?curid=1371369" title="David Flint">
David Flint

David Flint – australijski prawnik przywódca organizacji Australijczycy dla Monarchii Konstytucyjnej
Prawo.
Flint po kądzieli jest krwi holenderskiej (kolonia holenderska na obszarach dzisiejszej Indonezji i Papui-Nowej Gwinei) Uczył się w Sydney Boys High School bea potem studiował prawo, ekonomię i stosunki międzynarodowe kolejno na uniwersytetach w Londynie, Paryżu i Sydney. Wykładał potem prawo i wstępując do Międzynarodowego Stowarzyszenia Prawników i zostając drugim wiceprezydentem i prezydentem narodowym stowarzyszenia jurystów.
Polityka.
Flint jest jednym z najbardziej prominentnych australijskich monarchistów. Jego książka "The Cane Toad Republic", odegrała ważną rolę w kampanii podczas zwycięskiego dla monarchistów referendum ustrojowego w 1999. Obserwując upadek inteligencji lewicy napisał książkę "Twighlight of the Elites". Wierzący w słuszność i ponadczasowość monarchii założył w 2003 roku organizację "Australians for the Constitutional Monarchy" i wstąpił do Stowarzyszenia Samuela Griffitha. Jest naczelnikiem Międzynarodowej Ligi Monarchistycznej w Australii. Często prowadzi programy gdzie promuje pogląd o tym, że monarchia jest najlepszym ustrojem dla świata.
Książki.
The Cane Toad Republic (Wakefield Press, 1999; )
The Twilight of the Elites (Freedom Publishing, 2003; )
Malice in Media Land (Freedom Publishing, 2005; )
Her Majesty at 80; Impeccable Service in an Indispensable Office (Australians for Constitutional Monarchy,2006; )

</doc>
<doc id="1371375" url="https://pl.wikipedia.org/wiki?curid=1371375" title="Italia Scacchistica">
Italia Scacchistica

L' Italia Scacchistica włoskie czasopismo szachowe ukazujące się od 1911 roku w Mediolanie. Nie było wydawane w latach 1944-1945. Od 1970 roku jest organem Włoskiej Federacji Szachowej.

</doc>
<doc id="1371382" url="https://pl.wikipedia.org/wiki?curid=1371382" title="Baudilio Jáuregui">
Baudilio Jáuregui

Baudilio Jorge Jáuregui (ur. 9 lipca 1945) - piłkarz urugwajski, prawy obrońca. Wzrost 172 cm, waga 78 kg.
Jako piłkarz argentyńskiego klubu River Plate wziął udział wraz z reprezentacją Urugwaju w finałach mistrzostw świata w 1974 roku, gdzie Urugwaj odpadł już w fazie grupowej. Jáuregui zagrał we wszystkich trzech meczach - z Holandią, Bułgarią i Szwecją.
Nigdy nie wziął udziału w turnieju Copa América.
Od 31 maja 1972 do 23 czerwca 1974 Jáuregui rozegrał w reprezentacji Urugwaju 9 meczów.
Po mistrzostwach wrócił do Urugwaju gdzie grał w klubie Defensor Sporting. Grał także w Chile, w klubie Cobreloa.
Po zakończeniu kariery piłkarskiej został trenerem - prowadził m.in. drużynę klubu Defensor, w którym sam wcześniej występował.

</doc>
<doc id="1371383" url="https://pl.wikipedia.org/wiki?curid=1371383" title="Baudilio Jauregui">
Baudilio Jauregui



</doc>
<doc id="1371384" url="https://pl.wikipedia.org/wiki?curid=1371384" title="Mutiny/The Bad Seed">
Mutiny/The Bad Seed

'Mutiny/The Bad Seed – album kompilacyjny zespołu The Birthday Party. Jego zawartość została wydana pierwotnie w 1983 roku jako dwa single. Pierwszy z nich The Bad Seed wydało wydawnictwo 4AD, natomiast drugi Mutiny! przez wydawnictwo Mute. 
W 1988 połączoną zawartość wydało powtórnie wydawnictwo 4AD.

</doc>
<doc id="1371386" url="https://pl.wikipedia.org/wiki?curid=1371386" title="Akcja cywilna">
Akcja cywilna

Akcja cywilna - postępowanie w procesie karnym, zmierzające do załatwienia kwestii odpowiedzialności cywilnej oskarżonego.
W starszej literaturze akcja cywilna była używana jako synonim procesu adhezyjnego.
Akcja cywilna jest korzystna zarówno dla wymiaru sprawiedliwości, jak i oskarżonego i pokrzywdzonego. Akcja cywilna jest korzystna dla wymiaru sprawiedliwości, bo kwestiami dwóch rodzajów odpowiedzialności prawnej zajmuje się jeden sąd. Dla pokrzywdzonego, gdyż nie musi stawać przed dwoma sądami, z kolei drugi odpowiada tylko w jednym procesie, przez co jest narażony na niższe koszty sądowe. Według polskiego kodeksu postępowania cywilnego ustalenia prawomocnego wyroku skazującego wydanego w postępowaniu karnym wiążą sąd w postępowaniu cywilnym (art. 11 zd. 1).
Formami akcji cywilnej w polskim procesie karnym są:

</doc>
<doc id="1371387" url="https://pl.wikipedia.org/wiki?curid=1371387" title="Moulin de la Galette">
Moulin de la Galette

Moulin de la Galette jest to wiatrak położony na szczycie dzielnicy Montmartre w Paryżu. Rejon wokół młyna jest popularny wśród paryskich artystów oraz pisarzy. W przeszłości bary oraz kawiarnię wokół Moulin de la Galette były odwiedzane m.in. przez Auguste Renoira, Pablo Picasso, Vincenta van Gogha, Henri de Toulouse-Lautreca oraz Ramona Casasa.
Od 1939 roku młyn posiada status monumentu.
Nad młynem de la Galette powstała restauracja działająca pod nazwą Moulin Radet. Nazwa restauracji wzięła nazwę od nazwiska rodziny która była właścicielem młyna Galette. Wnętrze restauracji jest ozdobione licznymi portretami, głównie autorstwa Renoira.

</doc>
<doc id="1371389" url="https://pl.wikipedia.org/wiki?curid=1371389" title="Droga wojewódzka nr 200">
Droga wojewódzka nr 200

Droga wojewódzka nr 200 (DW200) – droga wojewódzka w województwie kujawsko-pomorskim o długości ok. 0,8 km, łącząca stację kolejową w Cierpicach z drogą krajową nr 10.

</doc>
<doc id="1371390" url="https://pl.wikipedia.org/wiki?curid=1371390" title="Baudilio Jorge Jáuregui">
Baudilio Jorge Jáuregui



</doc>
<doc id="1371391" url="https://pl.wikipedia.org/wiki?curid=1371391" title="Bad Schlema">
Bad Schlema

Bad Schlema – uzdrowiskowa część miasta ("Ortsteil") Aue-Bad Schlema w Niemczech, w kraju związkowym Saksonia, w powiecie Erzgebirgskreis. Do 31 grudnia 2018 samodzielna gmina. Do 29 lutego 2012 w okręgu administracyjnym Chemnitz, do 31 lipca 2008 w powiecie Aue-Schwarzenberg.
Geografia.
Bad Schlema leży w zachodniej części powiatu, pomiędzy Aue i miastem Schneeberg.
W skład jednostki administracyjnej wchodzą ("Ortsgebiet"):
Przez Bad Schlema przebiega droga krajowa B169.

</doc>
<doc id="1371393" url="https://pl.wikipedia.org/wiki?curid=1371393" title="Droga wojewódzka nr 202">
Droga wojewódzka nr 202

Droga wojewódzka nr 202 (DW202) – droga wojewódzka w województwie pomorskim o długości 14 km, łącząca Czarne z drogą krajową nr 25 w miejscowości Rzeczenica.

</doc>
<doc id="1371395" url="https://pl.wikipedia.org/wiki?curid=1371395" title="Botforty">
Botforty

 
Botforty (z franc. "bottes fortes" – dosł. mocne buty) – sięgające poza kolana skórzane buty używane na zachodzie Europy w XVI-XVIII wieku zarówno w wojsku (zwłaszcza przez rajtarów, dragonów, arkebuzerów i kirasjerów), jak i do ubioru cywilnego. Cechą typową była podwyższona z przodu cholewa, zapewniająca ochronę kolana jeźdźca. W Polsce, gdzie określano je jako „buty rajtarskie”, nosili je żołnierze autoramentu cudzoziemskiego oraz bogaci mieszczanie jako część stroju obcego pochodzenia.

</doc>
<doc id="1371399" url="https://pl.wikipedia.org/wiki?curid=1371399" title="Fernschach">
Fernschach

Fernschach niemieckie czasopismo szachowe. Jest wydawane Hamburgu od 1928 roku. Jest suplementem pisma Kagans Neueste Schachnachrichten. Po II wojnie światowej stało się oficjalnym organem Federacji Szachowej RFN korespondencyjnej gry w szachy.

</doc>
<doc id="1371400" url="https://pl.wikipedia.org/wiki?curid=1371400" title="Wydra olbrzymia">
Wydra olbrzymia



</doc>
<doc id="1371401" url="https://pl.wikipedia.org/wiki?curid=1371401" title="Papieska elekcja 1187 (Grzegorz VIII)">
Papieska elekcja 1187 (Grzegorz VIII)

Papieska elekcja 21 października 1187 – papieska elekcja, która odbyła się po śmierci Urbana III i zakończyła się wyborem Grzegorza VIII.
Lista uczestników.
Urban III zmarł 20 października 1187 w Ferrarze. Na podstawie dostępnych danych najbardziej prawdopodobne wydaje się, że Święte Kolegium liczyło wówczas 23 kardynałów, z czego 13 uczestniczyło w wyborze nowego papieża:
Sześciu elektorów mianował Lucjusz III, pięciu Aleksander III a po jednym Adrian IV i Lucjusz II.
Nieobecni.
Dziesięciu kardynałów było nieobecnych:
Sześciu nieobecnych mianował Lucjusz III, trzech Aleksander III, a jednego Adrian IV.
Wybór Grzegorza VIII.
21 października, dzień po śmierci Urbana III, kardynałowie obecni w Ferrarze zgromadzili się by wybrać jego następcę. Rozważano trzy możliwe kandydatury: Henri de Marsiac, Paolo Scolari i Alberto di Morra. Mimo to szybko podjęto decyzję, gdyż Henri de Marsiac nie zgodził się kandydować, a Paolo Scolari ze względu na zły stan zdrowia nie zyskał poparcia. W tej sytuacji kardynałowie zagłosowali na sędziwego kanclerza Alberto di Morra, który jeszcze tego samego dnia został jednomyślnie wybrany na papieża. Elekt, mający już około 80 lat, przybrał imię Grzegorz VIII.

</doc>
<doc id="1371405" url="https://pl.wikipedia.org/wiki?curid=1371405" title="Nereśl">
Nereśl

Nereśl – rzeka, prawy dopływ Narwi o długości 45,13 km. 
Płynie w powiecie monieckim w województwie podlaskim. Przepływa przez jezioro Zygmunta Augusta.

</doc>
<doc id="1371406" url="https://pl.wikipedia.org/wiki?curid=1371406" title="Postępowanie adhezyjne">
Postępowanie adhezyjne

Postępowanie adhezyjne (postępowanie przydatkowe) – jedna z form akcji cywilnej, postępowanie toczące się w ramach procesu karnego na podstawie powództwa cywilnego wniesionego przez pokrzywdzonego lub inną uprawnioną osobę.
Pozwanym w postępowaniu adhezyjnym może być tylko oskarżony. Odszkodowanie może obejmować stratę rzeczywistą ("damnum emergens"), jak i utracone korzyści ("lucrum cessans").
Do 1 lipca 2015 roku w polskim procesie karnym występowały pewne ograniczenia postępowania adhezyjnego. Było ono niedopuszczalne, gdy przepis szczególny tak stanowił. Powód cywilny mógł dowodzić tylko tych okoliczności, które dotyczyły jego roszczeń. Jeżeli materiał dowodowy ujawniony w toku rozprawy nie wystarczał do rozstrzygnięcia powództwa cywilnego, a uzupełnienie tego materiału spowodowałoby znaczną przewlekłość postępowania, sąd pozostawiał powództwo cywilne bez rozpatrzenia.
Nowelizacją kodeksu postępowania karnego, wchodzącą w życie 1 lipca 2015 roku, uchylono przepisy od art. 62 do 70, regulujące dochodzenie roszczeń cywilnoprawnych w procesie karnym. Tym samym instytucja postępowania adhezyjnego została zlikwidowana w polskim porządku prawnym, a wytoczenie powództwa cywilnego w procesie karnym stało się niedopuszczalne.

</doc>
<doc id="1371407" url="https://pl.wikipedia.org/wiki?curid=1371407" title="Iwan Arnhold">
Iwan Arnhold

Iwan Arnhold (? - zm. 28 czerwca 1862 w Modlinie) – oficer armii Imperium Rosyjskiego. 
W stopniu porucznika przydzielony do 4 batalionu strzelców kwaterującego w Warszawie. Wspierając polskie dążenia niepodległościowe przyłączył się do spisku, którego celem miało być doprowadzenie do wybuchu powstania narodowego w Królestwie Polskim. 24 kwietnia 1862 został aresztowany wraz z trzema kolegami - Śliwickim, Niepieninem i Pleszkowem. Na mocy wyroku sądu wojskowego rozstrzelany 28 czerwca 1862 w twierdzy modlińskiej.

</doc>
<doc id="1371408" url="https://pl.wikipedia.org/wiki?curid=1371408" title="Franciszek Ksawery Malczewski">
Franciszek Ksawery Malczewski

Franciszek Ksawery Malczewski herbu Tarnawa (ur. 1772) – polski szlachcic, młodszy syn Ignacego i Antoniny z Duninów. Brat Jana Józefa. Stryj poety Antoniego (autora poematu "Maria") i generała Konstantego.
Zostały wysłany przez rodziców po nauki do konwiktu pijarów. Po śmierci swojego ojca regenta otrzymał część rodzinnych majątków ziemskich nazywanych "schedą gnojeńską", stada koni, cugi, srebra stołowe i inne. Jego brat Jan Józef otrzymał podobną część.
Był właścicielem domów w Tarnorudzie i Krzemieńcu, które stały się ośrodkiem znaczących w okolicy spotkań towarzyskich.

</doc>
<doc id="1371410" url="https://pl.wikipedia.org/wiki?curid=1371410" title="Droga wojewódzka nr 207">
Droga wojewódzka nr 207

Droga wojewódzka nr 207 (DW207) - droga wojewódzka w województwie kujawsko-pomorskim o długości 3 km, łącząca Wielki Lubień z mostem na Wiśle w Grudziądzu.

</doc>
<doc id="1371411" url="https://pl.wikipedia.org/wiki?curid=1371411" title="Whatcha Gonna Do?">
Whatcha Gonna Do?



</doc>
<doc id="1371415" url="https://pl.wikipedia.org/wiki?curid=1371415" title="Franciszek Malczewski">
Franciszek Malczewski



</doc>
<doc id="1371418" url="https://pl.wikipedia.org/wiki?curid=1371418" title="Droga wojewódzka nr 402">
Droga wojewódzka nr 402

Droga wojewódzka nr 402 (DW402) – droga wojewódzka w województwie kujawsko-pomorskim, składająca się z dwóch niepołączonych ze sobą odcinków:
W latach 1986 – 2000 numer 402 był przypisany do drogi "Oleśnica Mała – Młodoszowice". Obecnie odcinek ten jest częścią autostrady A4.

</doc>
<doc id="1371420" url="https://pl.wikipedia.org/wiki?curid=1371420" title="Synagoga Templo Libertad w Buenos Aires">
Synagoga Templo Libertad w Buenos Aires

Synagoga Templo Libertad – synagoga znajdująca się Buenos Aires w Argentynie przy ulicy Libertad, w pobliżu Teatro Colón. Wybudowana została w stylu neoromańskim jej otwarcie nastąpiło w 1932. Jest siedzibą Gminy Żydowskiej Republiki Argentyny i Muzeum Historii Żydów.

</doc>
<doc id="1371423" url="https://pl.wikipedia.org/wiki?curid=1371423" title="Sublokatorzy">
Sublokatorzy

Sublokatorzy – serial Polsatu z 2004 roku, opowiadający o perypetiach grupy ludzi: księdza, posła na sejm, kombinatora, strażniczki miejskiej i jej koleżanki szukającej męża. Połączyło ich wspólne mieszkanie wynajęte od nieuczciwego pośrednika, który wziął pieniądze, dał klucze i zniknął.
Reżyserem serialu była Anna Hałasińska, a w głównych rolach występowali: Ewa Konstancja Bułhak, Monika Dryl, Tomasz Karolak, Sławomir Orzechowski, Marcin Sztabiński. Serial się nie przyjął, a jako że był jednym z wielu polsatowskich pilotów, nie zapadła decyzja o jego kontynuowaniu. Wyprodukowano trzy odcinki: "Powitanie", "Wizytacja", "Uczta duchowa".
Serial Polsatu jednak doczekał się kontynuacji. 23 października 2005 roku TVP 1 wyemitowała 1. odcinek „Okazji”. W rzeczywistości był to ten sam serial, z tą samą obsadą aktorską, którego reżyserii podjął się Grzegorz Warchoł. Serial ten na dłużej zagościł na antenie i doczekał się 20 odcinków.

</doc>
<doc id="1371426" url="https://pl.wikipedia.org/wiki?curid=1371426" title="Matlak">
Matlak

Matlak – rzeka, prawy dopływ Wissy o długości 18,7 km.
Płynie w województwie podlaskim na terenie gmin: Stawiski, Przytuły i Radziłów.

</doc>
<doc id="1371432" url="https://pl.wikipedia.org/wiki?curid=1371432" title="Michel Vautrot">
Michel Vautrot

Michel Vautrot (ur. 23 października 1945) - francuski sędzia piłkarski. Sędziował pięć meczów na Mistrzostwach Świata (dwa w 1982 roku, trzy w 1990 roku) i trzy w Mistrzostwach Europy (jeden w 1984 roku, dwa w 1988).

</doc>
<doc id="1371434" url="https://pl.wikipedia.org/wiki?curid=1371434" title="Droga wojewódzka nr 217">
Droga wojewódzka nr 217

Droga wojewódzka nr 217 (DW217) - droga wojewódzka w województwie kujawsko-pomorskim o długości ok. 1 km, łącząca stację kolejową w Warlubiu z drogą krajową nr 91 (wcześniej drogą krajową nr 1).

</doc>
<doc id="1371436" url="https://pl.wikipedia.org/wiki?curid=1371436" title="Bernsbach">
Bernsbach

Bernsbach – dzielnica miasta Lauter-Bernsbach w Niemczech, w kraju związkowym Saksonia, w powiecie Erzgebirgskreis (do 31 lipca 2008 w powiecie Aue-Schwarzenberg). Do 29 lutego 2012 należała do okręgu administracyjnego Chemnitz.
Do 31 grudnia 2012 samodzielna gmina, która dzień później z miastem Lauter/Sa. utworzyła nowe miasto Lauter-Bernsbach.
Geografia.
Bernsbach rozciąga się od doliny rzeki Schwarzwasser po górę Spiegelwald (728 m n.p.m.), skąd rozciąga się widok na miasta Aue i Schwarzenberg/Erzgeb. To doprowadziło do nazwania Bernsbach „"Balkon des Erzgebirges"” (pol. "Balkon Rudaw").
Współpraca.
Miejscowość partnerska:

</doc>
<doc id="1371437" url="https://pl.wikipedia.org/wiki?curid=1371437" title="Iga Wyrwał">
Iga Wyrwał

Iga Wyrwał, znana także jako Eva lub Eve Wyrwal (ur. 20 lutego 1989 w Kaliszu) – polska modelka i aktorka.
Życiorys.
W 2006, mając 17 lat, wyjechała do Wielkiej Brytanii. Po rozesłaniu portfolio dostała pierwsze propozycje sesji zdjęciowych. Pozowała kilkakrotnie dla tabloidu „Daily Star” (jako "Page 3 Girl") oraz magazynów: „Playboy” (kilkakrotnie w amerykańskiej edycji w cyklu "Sexy girls next door"), „Nuts” czy „Front”. W lipcu 2008 oraz czerwcu 2009 pojawiła się na okładce polskiego miesięcznika „CKM”. Pojawiła się także na stronach portali "MET ART" i "Busty Brits". Znalazła się na pierwszym miejscu rankingu "100 Sexiest Topless Babes 2008" sporządzonego przez redakcję magazynu "Nuts".
Zagrała w komediowym show stacji Channel 4 "The Kevin Bishop Show" i wystąpiła w mniejszej roli w horrorze Anthony'ego DiBlasi "Dread" (2009).
W 2009 została twarzą kampanii promocyjnej gry komputerowej "" oraz uczestniczyła w dziesiątej edycji programu rozrywkowego TVN "Taniec z gwiazdami".
Studiowała archeologię.
Życie prywatne.
Ma syna, Oliwiera (ur. 2010). Zamieszkała w Rugby.

</doc>
<doc id="1371444" url="https://pl.wikipedia.org/wiki?curid=1371444" title="Ratusz w Leżajsku">
Ratusz w Leżajsku

Ratusz w Leżajsku – piętrowa, eklektyczna, murowana budowla wybudowana w 1869 roku przez Karola Kubika. Obok ratusza od zachodniej strony znajduje się prostokątna wieża z zegarem wybudowana w 1905. Ratusz mieści się wzdłuż północno-zachodniej pierzei Rynku. Obecna budowla miała dwie poprzedniczki: pierwsza spłonęła w 1834 roku, następna, wzniesiona na zaprawie glinianej po trzydziestu latach użytkowania, groziła zawaleniem i została zastąpiona obecną formą. Ratusz od wschodniej strony ściśle przylega do wieży dzwonniczej

</doc>
<doc id="1371445" url="https://pl.wikipedia.org/wiki?curid=1371445" title="Orzeczenie zwrotu korzyści majątkowej">
Orzeczenie zwrotu korzyści majątkowej

Orzeczenie zwrotu korzyści majątkowej – jedna z form akcji cywilnej, "sui generis" postępowanie odszkodowawcze z urzędu, toczące się na wniosek prokuratora.
To postępowanie toczy się przeciw osobie trzeciej ("quasi"-pozwanemu cywilnie), a nie przeciw oskarżonemu.

</doc>
<doc id="1371446" url="https://pl.wikipedia.org/wiki?curid=1371446" title="Droga wojewódzka nr 219">
Droga wojewódzka nr 219

Droga wojewódzka nr 219 (DW219) – droga wojewódzka w Gniewie, w województwie pomorskim łącząca nieistniejącą stację kolejową Brodzkie Młyny z drogą wojewódzką nr 234 w dzielnicy Gniewskie Młyny.
Jest aktualnie najkrótszą drogą wojewódzką w Polsce. Liczy około 55 m.

</doc>
<doc id="1371447" url="https://pl.wikipedia.org/wiki?curid=1371447" title="Iga A">
Iga A



</doc>
<doc id="1371448" url="https://pl.wikipedia.org/wiki?curid=1371448" title="Eva Wyrwal">
Eva Wyrwal



</doc>
<doc id="1371449" url="https://pl.wikipedia.org/wiki?curid=1371449" title="Eve Wyrwal">
Eve Wyrwal



</doc>
<doc id="1371450" url="https://pl.wikipedia.org/wiki?curid=1371450" title="Iga Wyrwal">
Iga Wyrwal



</doc>
<doc id="1371451" url="https://pl.wikipedia.org/wiki?curid=1371451" title="Jan Fabre">
Jan Fabre

Jan Fabre (ur. 14 grudnia 1958 w Antwerpii) — belgijski artysta multimedialny, dramaturg, reżyser, choreograf i scenograf, mieszka i pracuje w Antwerpii. 
Studiował w Miejskim Instytucie Sztuk Dekoratorskich oraz w Królewskiej Akademii Sztuk Pięknych w Antwerpii. Pomiędzy 1976, a 1980 napisał swoje pierwsze teksty teatralne oraz zadebiutował jako performer. Zasłynął głównie z "money performances" - gdzie palił banknoty, po czym pozostałym popiołem napisał na ścianie "PIENIĄDZE" (ang. "MONEY"). W 1977 zamienił nazwę ulicy, przy której mieszka na "Jan Fabre street". W 1978 zasłynął z rysunków z własnej krwi - w ramach działania "Moje ciało, moja krew, mój pejzaż" (ang. "My body, my blood, my landscape"). Dwa lata później zapoczątkował wieloletni proces tworzenia pracochłonnych rysunków niebieskimi długopisami marki Bic. Fabre określa długopis jako symbol powojennej konsumpcji - najtańszego, popularnego, dostępnego dla wszystkich narzędzia do zapisu obrazu lub tekstu. Jednocześnie porównuje lazurowy błękit tuszu do najdroższego barwnika wykorzystywanego w technologii malarskiej - naturalnej ultramaryny Lapis lazuli. Jego pierwszy performance "The Bic-Art Room", polegał na zamknięciu się przez artystę na trzy doby w białej przestrzeni pełnej obiektów i zarysowaniu jej w całości niebieskim długopisem Bic. Oprócz działań wizualnych, Jan Fabre prowadzi kompanię teatralną Troubleyn z siedzibą w Antwerpii. 
Artysta dwukrotnie wystawiał swoje prace w Polsce: w 2011 w Muzeum Sztuki w Łodzi i na przełomie 2014 i 2015, w Narodowej Galerii Sztuki "Zachęta" w Warszawie. W 2010 na festiwalu teatralnym Malta Festival Poznań, Troubleyn/Jan Fabre wystawił spektakl "Prometheus Landscape II".

</doc>
<doc id="1371452" url="https://pl.wikipedia.org/wiki?curid=1371452" title="Eva Wyrwał">
Eva Wyrwał



</doc>
<doc id="1371453" url="https://pl.wikipedia.org/wiki?curid=1371453" title="Eve Wyrwał">
Eve Wyrwał



</doc>
<doc id="1371455" url="https://pl.wikipedia.org/wiki?curid=1371455" title="Bockau">
Bockau

Bockau – gmina w Niemczech, w kraju związkowym Saksonia, w powiecie Erzgebirgskreis, wchodzi w skład wspólnoty administracyjnej Zschorlau.
Do 29 lutego 2012 należała do okręgu administracyjnego Chemnitz. Do 31 lipca 2008 należała do powiatu Aue-Schwarzenberg.

</doc>
<doc id="1371456" url="https://pl.wikipedia.org/wiki?curid=1371456" title="Droga wojewódzka nr 220">
Droga wojewódzka nr 220

Droga wojewódzka nr 220 (DW220) – droga wojewódzka w województwie pomorskim o długości ok. 400 m, łącząca stację kolejową w Morzeszczynie z drogą wojewódzką nr 234.

</doc>
<doc id="1371457" url="https://pl.wikipedia.org/wiki?curid=1371457" title="Giłwa (jezioro)">
Giłwa (jezioro)

Giłwa – jezioro zwane też "Rentyńskim" położone w województwie warmińsko-mazurskim, około 20 km na zachód od Olsztyna i około 28 km na północny wschód od Ostródy. Bezpośrednio nad jeziorem położona jest wieś Rentyny.
Przez jezioro z południa na północ przepływa rzeka Giłwa, dopływ Pasłęki.
Jezioro ma słabo rozwiniętą linię brzegową, z małą wysepką. Południowe i wschodnie brzegi otoczone są lasami, zachodnie porastają łąki i zajmują pola uprawne. Brzegi są też często pagórkowate, wysokie, miejscami strome a krańce północne i południowe to podmokłe łąki.
Partie przybrzeżne jeziora są częściowo porośnięte oczeretami i roślinnością o liściach pływających: grążel żółty i grzybień biały.
U północnych brzegów występują szerokim pasem szuwary – przeważają trzciny i pałka wąskolistna, szczególnie obficie na południu jeziora. 
Roślinność zanurzona to przeważnie: ramienice, jaskier i rogatek - zarastają one całą zatokę południową, szczególnie w północnym krańcu i szerokim pasem wokół brzegów. 
Dno zbiornika jest równinne, przy brzegach muliste.
Wokół jeziora znajduje się dużo dostępnych łowisk, gdzie występują licznie: 
leszcz, wzdręga, szczupak, okoń, płoć.

</doc>
<doc id="1371458" url="https://pl.wikipedia.org/wiki?curid=1371458" title="Kagans Neueste Schachnachrichten">
Kagans Neueste Schachnachrichten

Kagans Neueste Schachnachrichten – niemieckie czasopismo szachowe wydawane w latach 1921-1932 przez Bernharda Kagana.

</doc>
<doc id="1371461" url="https://pl.wikipedia.org/wiki?curid=1371461" title="Katastrofa lotu Sudan Airways 109">
Katastrofa lotu Sudan Airways 109

Katastrofa lotu Sudan Airways 109 – katastrofa lotnicza, do jakiej doszło 10 czerwca 2008 roku, około godziny 20 czasu lokalnego , w porcie lotniczym w Chartumie, stolicy Sudanu.
Samolot – Airbus A310-324 ST-ATN linii Sudan Airways – lot nr 109 z Damaszku – rozbił się przy lądowaniu, w niesprzyjających, burzowych warunkach pogodowych, przełamał na dwie części i stanął w płomieniach. Na pokładzie znajdowało się 207 pasażerów i 11 członków załogi. Co najmniej 30 osób zginęło, a 6 uznaje się za zaginione.
Airbus A310-324 ST-ATN, który się rozbił został wyprodukowany w 1990 roku. Do 2001 roku należał do linii Singapore Airlines. Od końca 2001 roku do 2007 samolot należał do linii Air India, skąd został sprzedany liniom Sudan Airways.
Była to druga katastrofa lotnicza na terenie Sudanu do której doszło w przeciągu dwóch miesięcy. W maju 2008, w innej katastrofie na południu kraju zginęły 24 osoby.

</doc>
<doc id="1371462" url="https://pl.wikipedia.org/wiki?curid=1371462" title="Zschorlau">
Zschorlau

Zschorlau − miejscowość i gmina w Niemczech, w kraju związkowym Saksonia, w powiecie Erzgebirgskreis (do 31 lipca 2008 w powiecie Aue-Schwarzenberg), siedziba wspólnoty administracyjnej Zschorlau. Do 29 lutego 2012 należała do okręgu administracyjnego Chemnitz.

</doc>
<doc id="1371463" url="https://pl.wikipedia.org/wiki?curid=1371463" title="Ratusz w Strzelcach Opolskich">
Ratusz w Strzelcach Opolskich

Ratusz w Strzelcach Opolskich – obecny ratusz został wzniesiony w latach 1844–1846, w miejscu poprzedniego, zniszczonego w pożarach. W roku 1911 został przebudowany, w 1945 roku częściowo zniszczony, a następnie odbudowany w latach 60. XX wieku. Obecnie jest siedzibą władz samorządowych Strzelec Opolskich.
Historia.
Pierwszy ratusz w Strzelcach Opolskich istniał już w XVI wieku, w 1754 roku budynek ten spłonął. W roku 1785 wzniesiono kolejną siedzibę władz miejskich, która również została zniszczona w pożarach w latach 1827 i 1827. W okresie 1844-1846 wzniesiono nowy ratusz według planów budowniczego Rocha. W roku 1911 obiekt został częściowo przebudowany, a w roku 1945 uległ zniszczeniom wojennym, odbudowano go dopiero w latach 60. XX wieku na podstawie starych, przedwojennych planów.
Decyzją wojewódzkiego konserwatora zabytków z dnia 2 maja 1966 roku ratusz został wpisany do rejestru zabytków.
W 2009 roku zakończono remont wieży, a w roku 2010 udostępniono ją do zwiedzania.
Architektura.
Wzniesiony na planie prostokąta ratusz, jest budowlą neogotycką, podpiwniczoną i posiadającą trzy kondygnacje. Na bokach wyróżniają się dwa duże ryzality, połączone na froncie portykiem, podtrzymującym balkon z żelazną balustradą. Od tyłu na osi elewacji stoi wieża, w dolnej części czworoboczna, wyżej przechodząca w ośmiobok. Wieża zwieńczona jest dekoracyjnym gzymsem i fryzem oraz nakryta wysokim hełmem z dwoma prześwitami. Na fasadzie ratusza znajduje się tablica ku czci Piotra Gaszowca. Przed budynkiem znajduje się fontanna strzelca, postawiona w 1923 roku, a po drugiej stronie pomnik poświęcony ofiarom wojen i przemocy.
Obecnie jest siedzibą władz samorządowych Strzelec Opolskich.

</doc>
<doc id="1371464" url="https://pl.wikipedia.org/wiki?curid=1371464" title="Liam Brady">
Liam Brady

Liam Brady (ur. 13 lutego 1956 w Dublinie) – irlandzki piłkarz występujący na pozycji pomocnika, 72-krotny reprezentant swojego kraju, trener piłkarski.
Kariera piłkarska.
Liam Brady swoją karierę piłkarską rozpoczął w barwach Arsenalu, gdzie trafił już w wieku 15 lat. Profesjonalny kontrakt z "Kanonierami" podpisał w 1973 roku, w wieku 17 lat. W pierwszej drużynie zadebiutował w sezonie 1973/74 w meczu przeciwko Birmingham City (6 października). Z Arsenalem trzykrotnie dotarł do finału Pucharu Anglii (1978, 1979 i 1980), triumfując w tych rozgrywkach tylko raz, za drugim podejściem. W swoim ostatnim sezonie w klubie z północnego Londynu Brady był bliski wywalczenia Pucharu Zdobywców Pucharów. W finale PZP Arsenal zmierzył się z hiszpańską Valencią. Przez 120 minut żadna z drużyn nie zdołała zdobyć bramki, więc o zwycięstwie zadecydował konkurs rzutów karnych. Jedenastki lepiej egzekwowali Hiszpanie, którzy wygrali 5:4. W szeregach Arsenalu z 11 metrów spudłowali Graham Rix i właśnie Brady.
Sezon 1979/80 był ostatnim dla Brady'ego w barwach Arsenalu, gdzie Irlandczyk rozegrał 307 spotkań, strzelając w nich 59 bramek.
Latem 1980 roku Brady został zawodnikiem Juventusu, którego zaledwie kilka miesięcy wcześniej Arsenal wyeliminował w półfinale Pucharu Zdobywców Pucharów. Włosi zapłacili Anglikom za Brady'ego pół miliona funtów.
W Turynie Brady spędził dwa sezony, kończąc każdy tytułem mistrza Włoch. Jednak latem 1982 roku, po sprowadzeniu przez Juventus Michela Platiniego z AS Saint-Étienne, Brady musiał znaleźć nowego pracodawcę. Wybrał Sampdorię, gdzie również występował przez dwa lata. W 1984 roku przeniósł się do Interu Mediolan, a po kolejnych dwóch sezonach zasilił Ascoli Calcio.
W 1987 roku powrócił do Londynu wiążąc się z West Ham United. "Młoty" zapłaciły za niego Ascoli 100 tys. funtów. Brady w West Ham występował przez trzy sezony. W 1990 roku zakończył piłkarską karierę.
W reprezentacji Irlandii zaliczył 72 występy, w których zdobył 9 bramek. Nigdy nie wystąpił na turnieju mistrzowskim. Udział w Euro 1988 uniemożliwiła mu kontuzja, natomiast na Mistrzostwach Świata we Włoszech w 1990 roku nie został powołany przez Jacka Charltona, bowiem w czasie eliminacji zakończył reprezentacyjną karierę.
Kariera trenerska.
W 1991 roku Brady został menedżerem Celtiku - ósmym w historii klubu, ale pierwszym, który wcześniej, jako zawodnik, nie był związany z The Bhoys. Ze szkockim klubem nie osiągnął sukcesów, natomiast zanotował jedną z najbardziej kompromitujących porażek. W II rundzie Pucharu UEFA sezonu 1991/92 Celtic przegrał na wyjeździe ze szwajcarskim Neuchatel Xamax 1:5 i odpadli z rozgrywek, bowiem w rewanżu zwyciężyli zaledwie 1:0.
W 1993 roku objął stery w Brighton &amp; Hove Albion F.C., gdzie również pracował przez dwa sezony.
W 1996 roku powrócił do Arsenalu, zostając dyrektorem szkółki młodzieżowej, choć wymieniany był nawet wśród kandydatów do objęcia funkcji menedżera pierwszego zespoły. Brady przyznał jednak, że nie jest zainteresowany posadą zwolnioną właśnie przez Bruce'a Riocha.
Po zwolnieniu Steve'a Stauntona z funkcji selekcjonera Irlandii, Brady był wymieniany jako jeden z wielu kandydatów na to stanowisko. Ostatecznie nowym selekcjonerem został Giovanni Trapattoni, a Brady, w marcu 2008 roku, został asystentem doświadczonego Włocha.
Obecnie Brady łączy pracę w Arsenalu z pracą w sztabie kadry Irlandii.
Sukcesy.
Klubowe.
Arsenal
Juventus

</doc>
<doc id="1371466" url="https://pl.wikipedia.org/wiki?curid=1371466" title="Jeziorko pod Piankami">
Jeziorko pod Piankami

Jeziorko pod Piankami – położone w odległości około 4 km od Orzysza, o powierzchni ok. 3 ha.
Jezioro najbardziej dostępne jest od południowej strony, gdyż w innych miejscach jego brzegi są silnie zabagnione. W jeziorze dominują szuwary trzcinowe, którym towarzyszy pło nerecznicowo-turzycowe nasuwające się na lustro wody. Na powierzchni wody pływają niewielkie skupiska liści i kwiatów grążela żółtego. Zbiornik znajduje się na również zabagnionym dopływie rzeki Orzysza.
Wokół brzegów zbiornika znajdują się uschnięte kikuty olszy czarnej. Żyjące tam bobry wykonały tamę piętrzącą na cieku, przez co podniósł się poziom wody w jeziorze. Drzewa rosnące w pobliżu umierają ze względu na długotrwałe zalewanie. Działalność bobrów powstrzymuje proces zarastania jeziora. Wpływa to też korzystnie na warunki hydrologiczne całej okolicy. Jezioro stanowi także schronienie dla łabędzi niemych. W okolicy często przelatują czaple siwe.

</doc>
<doc id="1371467" url="https://pl.wikipedia.org/wiki?curid=1371467" title="Wicina (stanowisko archeologiczne)">
Wicina (stanowisko archeologiczne)

Stanowisko archeologiczne w Wicinie położone jest na terenie należącym do wsi Wicina w województwie lubuskim, w powiecie żarskim, w gminie Jasień. Obejmuje ono osadę obronną pochodzącą z kręgu kultury łużyckiej z okresu halsztackiego.
Dzieje badań archeologicznych.
W literaturze archeologicznej pierwsze wzmianki o przypadkowych odkryciach na tym terenie ozdób z brązu pojawiają się w drugiej połowie XIX wieku. Pierwszą pracę na temat skarbu opublikował w 1927 roku niemiecki archeolog Carl Schuchhardt, który w poszukiwaniach dotarł na teren wschodnich Łużyc i w 1920 roku przeprowadził badania wykopaliskowe w Wicinie i Starosiedlu. Podczas badań mylnie rozpoznał wewnętrzną budowę wału oraz rozmieszczenie budynków w majdanie, których pozostałości, w postaci słupów, odkrył w sondażowych wykopach.
Kolejnych badań podjęli się pracownicy muzeum w Zielonej Górze. W 1965 roku dokonali szczegółowej penetracji terenu wokół stanowiska. W najbliższej okolicy odkryli kilka punktów osadniczych z tej samej epoki co osada. W 1966 roku rozpoczęły się systematyczne badania wykopaliskowe, które prowadzone są do dzisiaj w sezonach letnich. Początkowo prace ograniczały się do terenu obejmującego majdan osady. W kolejnych latach zbadano wał i umocnienia pomocnicze za wałem. W 1992 roku dokonano badań na terenie otwartej osady, przylegającej do grodziska od południowego wschodu. W trakcie prowadzonych w Wicinie wykopalisk zbadano też cmentarzysko, w którym odkryto ok. 500 grobów. Prace wykopaliskowe w promieniu 15 km przyniosły odkrycie i rozpoznanie mikroregionu osadniczego złożonego z osady obronnej i pięciu koncentracji osadniczych. Łącznie odkryto na tym terenie około 200 punktów osadniczych, z których większość była osadami okresowymi.
Osada obronna kultury łużyckiej.
Osada powstała na piaszczystej wydmie otoczonej bagnami i podmokłymi łąkami w pradolinie rzeki Lubszy. Początkowo była to osada otwarta, która broniona była jej naturalnym położeniem. Zdobyta przez lokalną grupę ludzką oraz rozwijająca się tu umiejętność produkcji brązu prowadziła do znacznego wzbogacenia się tamtejszej ludności. Konieczność ochrony dobytku doprowadziła do powstania wału drewniano-ziemnego. Zbudowano go w VII w. p.n.e. Dzięki produkcji brązu w osadzie kwitnął handel. Pod koniec VI w. p.n.e. rozpoczęto przebudowę i wzmocnienie wałów obronnych. Nowy wał został wybudowany w 75%. Jego wysokość wynosiła 6 m, a szerokość 10 m u podstawy. Wykonany był w postaci skrzyń z bali drewnianych. Ustawione były one na rusztowaniu z wielkich drzew układanych na przemian w dwóch warstwach, wzmocnionym wbijanymi słupami. Skrzynie wypełniały kamienie, glina i piasek. Po zewnętrznej stronie wału wbite były ukośnie zapory i zasieki. W czwartej, nieprzebudowanej części, zachował się pierwotny wał, niższy i węższy. Odcinek ten nie został przebudowany z powodu najazdu Scytów na osadę.
Najazd Scytów.
O najeźdźcach świadczą pozostałości broni na terenie osady (liczne groty strzał i czekany typu scytyjskiego). Osada została zdobyta przez najeźdźców, a tamtejsza ludność dostała się do niewoli, częściowo zaś została wymordowana. W trakcie prac wykopaliskowych odkryto w zgliszczach spalonej osady szkielety kobiet, dzieci oraz starszych mężczyzn. Prawdopodobnie napad miał miejsce w dzień i kompletnie zaskoczył osadników, gdyż przy ich szczątkach znaleziono osobiste ozdoby. Mieszkańcy nie zdążyli przygotować się do obrony bądź nie mogli się bronić. Brakuje bowiem śladów walki bądź ciał najeźdźców. Osada została całkowicie spalona.
Zabytki ruchome.
Pożar uchronił przed grabieżą liczne przedmioty codziennego użytku. Najliczniejszą grupę tworzą naczynia oraz ich ułamki. Jednak najważniejszą grupę znalezisk stanowią urządzenia i narzędzia służące do wytopu metalu i jego obróbki. Są to m.in. gliniane łyżki i tygle odlewnicze, ułamki form odlewniczych, jedyny odkryty w Polsce egzemplarz młota kowalskiego z okresu halsztackiego, rogowy młoteczek cyzelerski, zestaw przecinaków i dłut. Bardzo bogaty jest również zbiór przedmiotów z brązu i żelaza. Głównie są to ozdoby takie, jak naszyjniki, szpile, bransolety, naramienniki, spiralki z drutu, guzy, wisiorki, paciorki i inne drobne wyroby. W osadzie znaleziono także figurki i wisiorki z brązu przedstawiające ludzi i zwierzęta. Poza tym na uwagę zasługują także: żelazne noże, płaskie kamienie żarnowe i rozcieracze do ziaren, brązowy sierp, ciężarki tkackie, przęśliki, rylce, szydła i igły.
Podczas wykopalisk odnaleziono również przedmioty poświadczające wymianę produktów ludności z Wiciny z innymi grupami ludzkimi. Są to paciorki i amulety z bursztynu, paciorki szklane, ozdoby ze złota.
Wszystkie odnalezione eksponaty znajdują się w Muzeum Archeologicznym Środkowego Nadodrza w Świdnicy

</doc>
<doc id="1371468" url="https://pl.wikipedia.org/wiki?curid=1371468" title="Atos Bajo">
Atos Bajo



</doc>
<doc id="1371470" url="https://pl.wikipedia.org/wiki?curid=1371470" title="Autostrade Centropadane">
Autostrade Centropadane

Autostrade Centropadane – włoska spółka będąca operatorem autostrady A21 na odcinku Piacenza - Brescia. Wydana przez ANAS koncesja będzie miała ważność do 30 września 2011 roku. Spółka Autostrade Centropadane powstała w roku 1960. Szefem jest Augusto Galli. Siedziba firmy mieści się w Cremonie. Mniejszościowe udziały w spółce należą do dwóch jednostek terytorialnych: Prowincji Brescia (22,999%) oraz Prowincji Cremona (15,536%).

</doc>
<doc id="1371471" url="https://pl.wikipedia.org/wiki?curid=1371471" title="Atos Alto">
Atos Alto



</doc>
<doc id="1371474" url="https://pl.wikipedia.org/wiki?curid=1371474" title="Torfowisko pod Danowem">
Torfowisko pod Danowem

Torfowisko pod Danowem – torfowisko znajdujące się w odległości 8 km od Orzysza, położone na skraju lasu.
Położenie topograficzne torfowiska najlepiej obserwować jest z pobliskiego wzniesienia, za którym leży miejscowość Danowo. Są to płaty torfowiska wysokiego i przejściowego. W zalanym wodą okrajku torfowiska masowo występuje: mietlica psia, turzyca dzióbkowata, sit rozpierzchły, bobrek trójlistkowy, czermień błotna, tojeść bukietowa i gorysz błotny. Na wyniesionym podłożu z torfowców można zobaczyć: turzycę nitkowatą i turzycę bagienną, rosiczkę okrągłolistną, modrzewnicę pospolitą oraz wełnianki.

</doc>
<doc id="1371475" url="https://pl.wikipedia.org/wiki?curid=1371475" title="Barangua Viejo">
Barangua Viejo



</doc>
<doc id="1371477" url="https://pl.wikipedia.org/wiki?curid=1371477" title="Pocieszne wykwintnisie">
Pocieszne wykwintnisie

Pocieszne wykwintnisie (fr. "Les Précieuses ridicules") – jednoaktowa satyra Moliera traktująca o paryskich „wykwintnisiach” – młodych dziewczętach lubujących się w romantycznych historiach, konwersacjach na tematy kultury i sztuki (o których tak naprawdę nie mają większego pojęcia), ceniących wszystko, co modne i „wykwintne”, zgodnie z nurtem kulturalnym i literackim "„préciosité”".
Komedią tą, po raz pierwszy wystawioną w Théâtre du Petit-Bourbon 18 listopada 1659 roku, Molier zaskarbił sobie uznanie paryskiej publiczności. Była to pierwsza sztuka jego autorstwa wystawiona w stolicy Francji, po tym, jak wraz ze swoją trupą zdobył popularność na prowincji. „Wykwintnisie” zjednały mu również przychylność króla Ludwika XIV, co niezwykle pomogło mu w dalszej karierze, kiedy to zbyt czasami odważna krytyka konserwatyzmu i bigoterii paryskich mieszczan przysporzyła dramaturgowi licznych nieprzyjaciół.
Treść.
Tytułowe „wykwintnisie” to Magdelon i Cathos, dziewczęta przybyłe do Paryża z prowincji w poszukiwaniu miłości i zabawy. Akcja sztuki zaczyna się od rozmowy między dwoma odrzuconymi przez nie zalotnikami, La Grangem i Du Croisym, których to Gorgibus (ojciec Magdelon i wuj Cathos) wybrał na przyszłych małżonków córki i siostrzenicy. Młodzieńcy postanawiają pomścić hańbę, jakiej doznali od tytułowych bohaterek.
W kolejnych scenach w domu Gorgibusa pojawiają się kolejno Mascarille i Jodelet, podający się za wysoko postawionych arystokratów, utalentowanych artystów i członków paryskiej śmietanki towarzyskiej. Dziewczęta cieszą się ze swojego „sukcesu” i popularności wśród elity paryskiej, tymczasem do akcji wkraczają La Grange i Du Croisy, którzy obijają fałszywego „markiza” i „wicehrabiego” i wyjaśniają, że dwaj przybysze są tylko ich nieposłusznymi służącymi. Cel odrzuconych zalotników zostaje osiągnięty – dziewczęta wpadają w zastawioną pułapkę i zostają ukarane za próżność.
Pierwsza obsada.
Pierwotnie rolę Mascarille’a grał sam Molier, w rolę zaś Magdelon wcielała się Madeleine Béjart, współzałożycielka trupy teatralnej Moliera.

</doc>
<doc id="1371481" url="https://pl.wikipedia.org/wiki?curid=1371481" title="Breitenbrunn/Erzgeb.">
Breitenbrunn/Erzgeb.

Breitenbrunn/Erzgeb., Breitenbrunn/Erzgebirge – gmina w Niemczech, w kraju związkowym Saksonia, w okręgu administracyjnym Chemnitz, w powiecie Erzgebirgskreis (do 31 lipca 2008 w powiecie Aue-Schwarzenberg).
Dzielnice.
W skład obszaru gminy Breitenbrunn wchodzą następujące dzielnice:
Współpraca.
Miejscowości partnerskie:

</doc>
<doc id="1371484" url="https://pl.wikipedia.org/wiki?curid=1371484" title="Hostal de Ipies">
Hostal de Ipies



</doc>
<doc id="1371486" url="https://pl.wikipedia.org/wiki?curid=1371486" title="Hits">
Hits

Hits – album kompilacyjny z „przebojami” zespołu The Birthday Party. Nagrania zostały wybrane przez członka zespołu Micka Harveya oraz zostały oficjalnie uznane przez resztę członków zespołu. Jest to o tyle istotne, gdyż byli muzycy zgłaszali pretensje co do doboru utworów na poprzednich płytach składankowych.
Wydawnictwo ukazało się 12 października 1992 nakładem wydawnictwa 4AD.

</doc>
<doc id="1371490" url="https://pl.wikipedia.org/wiki?curid=1371490" title="Sardas">
Sardas



</doc>
<doc id="1371493" url="https://pl.wikipedia.org/wiki?curid=1371493" title="Martin Tychsen">
Martin Tychsen

Martin Tychsen (ur. 23 stycznia 1959 w Osterode am Harz) – niemiecki wokalista, kompozytor i producent. Członek, a zarazem główny wokalista popularnej w latach 80. grupy Silent Circle.

</doc>
<doc id="1371497" url="https://pl.wikipedia.org/wiki?curid=1371497" title="Postępowanie dodatkowe">
Postępowanie dodatkowe

Postępowanie dodatkowe – postępowanie prowadzone w związku z postępowaniem zasadniczym. W polskim procesie karnym postępowania dodatkowe dzieli się na incydentalne, pomocnicze, następcze i uzupełniające.

</doc>
<doc id="1371502" url="https://pl.wikipedia.org/wiki?curid=1371502" title="Papieska elekcja 1187 (Klemens III)">
Papieska elekcja 1187 (Klemens III)

Papieska elekcja 19 grudnia 1187 – odbyła się po krótkim pontyfikacie Grzegorza VIII. W jej wyniku papieżem został Klemens III z rzymskiego rodu Scolari.
Lista elektorów.
Grzegorz VIII zmarł 17 grudnia 1187 roku w Pizie po zaledwie dwumiesięcznym pontyfikacie. Na podstawie dostępnych danych najbardziej prawdopodobne wydaje się, że Święte Kolegium liczyło wówczas 21 kardynałów, z czego 9 było obecnych w Pizie przy śmierci Grzegorza VIII:
Pięciu elektorów było nominatami Lucjusza III, trzech Aleksandra III, a jeden Lucjusza II.
Nieobecni.
Jedenastu kardynałów było nieobecnych w Pizie:
Sześciu nieobecnych mianował Lucjusz III, trzech Aleksander III a jednego Adrian IV.
Wybór Klemensa III.
Kardynałowie obecni w Pizie zebrali się dwa dni po śmierci Grzegorza VIII by dokonać wyboru jego następcy. W pierwszym głosowaniu kardynał Thibaud z Ostii został wybrany, ale odmówił. W drugim podejściu 19 grudnia 1187 jednomyślnie wybrano sędziwego rzymskiego kardynała Paolo Scolari. Mimo złego stanu zdrowia przyjął on wybór i przybrał imię Klemens III. 7 stycznia 1188 roku został koronowany w pizańskiej katedrze.

</doc>
<doc id="1371504" url="https://pl.wikipedia.org/wiki?curid=1371504" title="SATAP">
SATAP

SATAP (Società Autostrada Torino-Alessandria-Piacenza S.p.A.) (pl. "Spółka Autostrada Turyn-Alessandria-Piacenza") – włoska spółka będąca koncesjonariuszem dwóch fragmentów autostrad w północnych regionach kraju: Piemoncie i Lombardii. Obecnie spółka jest operatorem autostrady A4 na odcinku Turyn – Mediolan (do końca 2026) oraz autostrady A21 między Turynem a Piacenzą (do czerwca 2017). Siedzibą spółki znajduje się w Rondissone. SATAP należy do grupy ASTM, która posiada 99,5% jego akcji.

</doc>
<doc id="1371505" url="https://pl.wikipedia.org/wiki?curid=1371505" title="Postępowanie incydentalne">
Postępowanie incydentalne

Postępowanie incydentalne - jedna z kategorii postępowania dodatkowego. W jego toku załatwia się kwestie dodatkowe, które pojawiają się w czasie postępowania zasadniczego. W literaturze jako przykład postępowania incydentalnego podaje się kwestię tymczasowego aresztowania.

</doc>
<doc id="1371506" url="https://pl.wikipedia.org/wiki?curid=1371506" title="Breitenbrunn">
Breitenbrunn



</doc>
<doc id="1371507" url="https://pl.wikipedia.org/wiki?curid=1371507" title="Ratusz w Staszowie">
Ratusz w Staszowie

Ratusz w Staszowie – staszowski ratusz, zwany kramnicami, został wybudowany w 1738 r. przez księcia Augusta Aleksandra Czartoryskiego, ówczesnego właściciela miasta. Do II wojny światowej budynek spełniał tylko funkcje usługowo-handlowe. Obecnie mieści się w nim biblioteka miejska i restauracja.
Ratusz znajduje się pośrodku rynku, w centrum starego miasta o układzie szachownicowym. Wybudowany został w stylu klasycystycznym. Jest murowany, parterowy i przykryty wysokim czterospadowym dachem. Budynek jest symetryczny, postawiony na planie prostokąta i usytuowany na osi północ-południe. Część środkową wschodniej i zachodniej elewacji zdobią arkadowe podcienia.
W 1861 r. dodano przybudówkę i obniżono wieżę ratusza znajdującą się pośrodku dachu. W latach 80. XX w. przeprowadzono remont budynku, którego połowę przeznaczono na punkt gastronomiczny. Od tamtej pory działa w nim restauracja "Pod zegarem". W 1986 r. na wieży ratusza zamontowany został nowy zegar. W drugiej połowie budynku zlokalizowano bibliotekę publiczną, która działała tam do 2019 r. Hol biblioteki, biegnący środkiem ratusza, wykorzystywany jest jako galeria sztuki Staszowskiego Domu Kultury.

</doc>
<doc id="1371510" url="https://pl.wikipedia.org/wiki?curid=1371510" title="Gillue">
Gillue



</doc>
<doc id="1371511" url="https://pl.wikipedia.org/wiki?curid=1371511" title="Smocza Lanca">
Smocza Lanca



</doc>
<doc id="1371513" url="https://pl.wikipedia.org/wiki?curid=1371513" title="Theodor Heinrich Bongartz">
Theodor Heinrich Bongartz

Theodor Heinrich Bongartz (ur. 25 grudnia 1902 w Krefeld, zm. 15 maja 1945) – zbrodniarz nazistowski, kierownik krematorium w obozie koncentracyjnym Dachau, Oberscharführer.
Z zawodu był murarzem. W 1928 roku wstąpił do SA, a w 1932 do SS. W latach 1940-1945 Bongartz pełnił służbę w obozie Dachau, między innymi jako kierownik krematorium. Jednym z jego głównych obowiązków było rozstrzeliwanie więźniów i jeńców radzieckich. 9 kwietnia 1945 roku, na osobisty rozkaz Hitlera, zamordował strzałem w tył głowy Georga Elsera, który 8 listopada 1939 roku przeprowadził nieudany zamach na Hitlera. Dokładnej liczby ofiar Bongartza nie można ustalić. Był on postrachem obozu, znęcającym się nad więźniami. 
Żona Bongartza, z którą miał czwórkę dzieci, w 1941 roku odebrała sobie życie.
28 kwietnia 1945 roku zbiegł, wraz z innymi esesmanami, z Dachau. Wkrótce jednak został schwytany przez Amerykanów i umieszczony w obozie jenieckim Heilbronn-Böckingen, gdzie zmarł 15 maja, najprawdopodobniej na gruźlicę.

</doc>
<doc id="1371515" url="https://pl.wikipedia.org/wiki?curid=1371515" title="Ratusz w Opolu Lubelskim">
Ratusz w Opolu Lubelskim

Ratusz
w Opolu Lubelskim – budynek zbudowany w XVIII wieku, zapewne na miejscu starszego, wzmiankowanego w 1688 roku. Budowla murowana wzniesiona z cegły, otynkowana. Rzut ma zbliżony do kwadratu. Posiada dwie kondygnacje na sklepionych kolebkowo piwnicach zbudowanych z kamienia. Budowla dwutraktowa. Kondygnacje są oddzielone gzymsem kordonowym, gzyms wieńczący jest profilowany. Dach jest czterospadowy. Obecnie w budynku mieści się kawiarnia. Ratusz mieści się przy Nowym Rynku.

</doc>
<doc id="1371517" url="https://pl.wikipedia.org/wiki?curid=1371517" title="Raccordo Autostradale Valle d’Aosta">
Raccordo Autostradale Valle d’Aosta

Raccordo Autostradale Valle d’Aosta (pl. "Połączenie autostradowe Doliny Aosty") – włoska spółka będąca operatorem 43 kilometrowego odcinka autostrady A5 między Aostą, a tunelem Mont Blanc. Koncesja na obsługę tego odcinka została wydana przez ANAS. Spółka Raccordo Autostradale Valle d’Aosta powstała 16 marca 1983 w Rzymie i tam do dziś ma swoją siedzibę. Prezesem jest Ettore Marcoz. Udziały w spółce posiadają dwa organy: spółka Società Italiana per il Traforo del Monte Bianco (58%) i Region autonomiczny Dolina Aosty (42%).

</doc>
<doc id="1371519" url="https://pl.wikipedia.org/wiki?curid=1371519" title="Lepacka Struga">
Lepacka Struga

Lepacka Struga – struga, lewy dopływ Narwi o długości 18,73 km. Płynie w woj. podlaskim.

</doc>
<doc id="1371522" url="https://pl.wikipedia.org/wiki?curid=1371522" title="Špania Dolina">
Špania Dolina

Špania Dolina (do 1927 także "Baňa", niem. "Herrengrund", węg. "Úrvölgy", do 1882 "Urvölgy") – wieś (obec) w środkowej Słowacji w kraju bańskobystrzyckim, w powiecie Bańska Bystrzyca, ok. 11 km na północ od Bańskiej Bystrzycy; liczy 189 mieszkańców (2011 r.). Centrum leży na wysokości 730 m n.p.m. Dawna osada górnicza i centrum wydobycia rud miedzi. Od 10 stycznia 1979 r. rezerwat architektury ludowej, w którym zinwentaryzowano 76 chronionych obiektów.
Historia.
Pierwsze prace górnicze prowadzono tu już z końcem neolitu (młodszej epoki kamiennej). Świadczą o tym liczne znalezione tu młoty kamienne. Rozwój tej działalności przypadł na początek epoki brązu. Z 1263 r. pochodzą pierwsze pisemne wzmianki o osadzie, nazywanej wówczas "Montana". Później występuje pod nazwą "Grueb" (1458) i "Herrengrund" (1535).
Już w XIII w., w miarę wyczerpywania się łożysk powierzchniowych, następuje przejście do wydobycia głębinowego (sztolnie drążone wzdłuż żył). Prawo wydobycia złota i srebra posiadali przedstawiciele rodów Karoli, Jung, Ernst, Königsberger, Mühlstein, Kolmann oraz Lang. Z biegiem XV w. płytkie złoża wyczerpały się. W 1494 r. szpaniodoliński rewir górniczy przejęła nowo utworzona spółka „"Der Ungarischer Handel"”, utworzona przez Jana Thurzo i Jakuba Fuggera. W 1496 r. Jan Thurzo uruchomił pierwszy szyb wydobywczy „Ferdynand”. Następnie spółka wprowadziła napęd wodny do wydobywania urobku i pomp odwadniających kopalnie. W okresie jej istnienia (do 1546 r.) Bańska Bystrzyca była ośrodkiem zarządzania i obsługi górniczych osad: Szpania Dolina, Piesky (dziś już zanikłej) i Staré Hory. W tym czasie bańskobystrzycki „kombinat” górniczo-hutniczy był największym producentem miedzi na świecie. W samej tylko Szpaniej Dolinie zatrudniał ok. 2 tys. pracowników. Szacuje się, że w latach 1494–1545 z tutejszego złoża wydobyto ok. 67 tys. ton miedzi, a wraz z nią znaczne ilości srebra.
Zakończenie eksploatacji rud miedzi w Szpaniej Dolinie miało miejsce w 1888 r. W 1964 r. rozpoczęto przeróbkę materiału ze starych hałd w Pieskach i Richtarovej, dowożonego do Szpaniej Doliny kolejką wąskotorową. W 1970 r. miejscowość miała jeszcze 473 stałych mieszkańców. W 1986 r. nastąpił koniec tej działalności. Przez kilkanaście lat zakład przerabiał potem jeszcze rudy ołowiu z Malachova. Obecnie jest już nieczynny.

</doc>
<doc id="1371524" url="https://pl.wikipedia.org/wiki?curid=1371524" title="Postępowanie pomocnicze">
Postępowanie pomocnicze

Postępowanie pomocnicze – kategoria postępowania dodatkowego, w jego toku usuwa się szczególne trudności, które pojawiły się w czasie procesu.
Do postępowań pomocniczych zalicza się postępowania transgraniczne, pomoc prawną krajową i postępowanie o odtworzenie akt.

</doc>
<doc id="1371527" url="https://pl.wikipedia.org/wiki?curid=1371527" title="Chapel Hill, North Carolina">
Chapel Hill, North Carolina



</doc>
<doc id="1371530" url="https://pl.wikipedia.org/wiki?curid=1371530" title="Dušan Bajević">
Dušan Bajević

Dušan Bajević (ur. 10 grudnia 1948 w Mostarze) – trener piłkarski i piłkarz.
Kariera zawodnicza.
Bajević swoją karierę rozpoczynał w Velezie Mostar. W klubie tym zagrał on w prawie 400 spotkaniach, w których strzelił 170 bramek. W Velezie spędził 8 lat (1967–1975) po czym dołączył do AEK Ateny, gdzie dwukrotnie zdobył mistrzostwo Grecji, a w sezonie 1980/81 został królem strzelców Alpha Ethniki. Jest on jedną z najbardziej kontrowersyjnych postaci w historii tego klubu.
W latach 1981–1983 ponownie reprezentował barwy Veležu, gdzie zakończył karierę. W czasie swojej kariery był królem strzelców Ligi Jugosławii w sezonie 1969/70 "ex aqeuo" ze Slobodanem Santračem, reprezentował też barwy swojego kraju na MŚ w RFN, gdzie strzelił hat-tricka w meczu z Zairem. W 37 występach w reprezentacji Jugosławii strzelił 29 bramek.
Kariera trenerska.
Velež Mostar.
Po zakończeniu kariery zawodniczej w 1983 roku Bajević objął posadę trenera w Velezie Mostar. Poprowadził on zespół do zwycięstwa w Pucharze Jugosławii w 1986 roku, gdzie jego podopieczni pokonali w stosunku 3–1 w finale Dinamo Zagrzeb. W następnym sezonie Velež Mostar zakończył rozgrywki ligowe na drugim miejscu, po czym Bajević odszedł do AEKu Ateny.
AEK Ateny.
W 1988 Bajević został trenerem AEK Ateny. W jego pierwszym sezonie pracy w tym klubie AEK Ateny zostało nieoczekiwanie mistrzem Alpha Ethniki dokonując tego po raz pierwszy od 10 lat i przełamując tym samym hegemonie Olimpiakosu i Panathinaikosu. Wraz z AEK dokonywał tego jeszcze 3-krotnie w latach 1992, 1993 i 1994.
Olympiakos SFP.
W 1996 roku Bajević podpisał kontrakt z Olympiakosem Pireus. W czasie, gdy był on managerem tego klubu Olimpiakos w 1997 odzyskał po 10 latach tytuł Mistrza Grecji, a następnie tryumfował w lidze przez kolejne trzy sezony. W 1999 roku Olimpiakos zdobył dublet oraz po raz pierwszy w historii dotarł do ćwierćfinału Ligi Mistrzów UEFA.
PAOK Saloniki.
Kolejnym przystankiem w jego trenerskiej karierze był PAOK FC, do którego trafił w 2000 roku. Z klubem tym w 2001 roku zdobył Puchar Grecji.
AEK Ateny.
W 2002 roku historia zatoczyła koło i Bajević po raz kolejny trafił na ławkę AEK Ateny. Tym razem nie wywalczył z tym zespołem żadnego trofeum, a na dodatek stracił poparcie fanów, którzy nie mogli wybaczyć mu pracy z Olympiakosem.
Olympiakos SFP.
W 2004 roku po raz drugi objął posadę trenera w Olympiakosie Pireus, gdzie po raz kolejny wywalczył dublet. W sezonie 2004/2005 klub zakończył udział w rozgrywkach Ligi Mistrzów, a następnie odpadł w 4 rundzie Pucharu UEFA. Pomimo tych wyników, klub – pod wpływem nacisków kibiców, którzy nie byli usatysfakcjonowani stylem gry zespołu – zwolnił Bajevića.
Crvena Zvezda Belgrad.
W maju 2006 roku Bajević podpisał kontrakt z Crveną Zvezdą, na stanowisku trenera tego klubu zastąpił Waltera Zenge. Przygoda z tym zespołem nie rozpoczęła się zbyt udanie, po przegranych el. Ligi Mistrzów klub szybko odpadł z Pucharu UEFA. W lidze Crvenie Zveździe wiodło się jednak o wiele lepiej i po rundzie jesiennej prowadzili w lidze z przewagą 14 pkt nad drugim zespołem w tabeli. Runda wiosenna rozpoczęła się od nieoczekiwanej zniżki formy, a po przegranych, po raz pierwszy od 11 lat derbach z Partizanem Belgrad kibice zniszczyli samochód Bajevićia. Ostatecznie FK Crvena zvezda skończyła sezon na pierwszym miejscu w lidze z sześcioma punktami na drugim zespołem. Po sezonie Bajević rozstał się z zespołem.
Aris Saloniki.
7 września 2007 roku Bajević podpisał trzyletni kontrakt z Arisem Saloniki. Zespół zajął 4. miejsce w lidze, dzięki czemu wywalczył sobie w miejsce w Pucharze UEFA w sezonie 2008/09.

</doc>
<doc id="1371532" url="https://pl.wikipedia.org/wiki?curid=1371532" title="Postępowanie następcze">
Postępowanie następcze

Postępowanie następcze – jedna z kategorii postępowania dodatkowego. Prowadzi się je już po uprawomocnieniu się wyroku. Zalicza się do niego postępowanie w sprawie o odszkodowanie za niesłuszne skazanie, aresztowanie lub zatrzymanie, postępowanie ułaskawieniowe i postępowanie w sprawie wyroku łącznego.

</doc>
<doc id="1371533" url="https://pl.wikipedia.org/wiki?curid=1371533" title="Daily Star">
Daily Star

Daily Star - brytyjski tabloid wydawany przez Dawn Neesom. Gazeta ukazuje się od 2 listopada 1978 roku, nakład wynosi 770,000 egzemplarzy.

</doc>
<doc id="1371536" url="https://pl.wikipedia.org/wiki?curid=1371536" title="The Daily Star">
The Daily Star



</doc>
<doc id="1371538" url="https://pl.wikipedia.org/wiki?curid=1371538" title="Postępowanie uzupełniające">
Postępowanie uzupełniające

Postępowanie uzupełniające – jedna z kategorii postępowania dodatkowego. W Polsce jest regulowane przez art. 420 Kodeks postępowania karnego z 1997 roku.
Jeśli wyrok nie zawiera rozstrzygnięcia co do przepadku, zaliczenie tymczasowego aresztowania, zatrzymania lub środków zapobiegawczych wymienionych w art. 276 (zawieszenie oskarżonego w czynnościach służbowych lub w wykonywaniu zawodu albo nakaz powstrzymania się od określonej działalności lub od prowadzenia określonego rodzaju pojazdów) albo dowodów rzeczowych, sąd orzeka o tym postanowieniem na posiedzeniu.

</doc>
<doc id="1371539" url="https://pl.wikipedia.org/wiki?curid=1371539" title="Artūrs Zakreševskis">
Artūrs Zakreševskis

Artūrs Zakreševskis (ur. 7 sierpnia 1971 w Rydze) – piłkarz łotewski grający na pozycji środkowego obrońcy.
Kariera klubowa.
Karierę piłkarską Zakreševskis rozpoczął w rodzinnej Rydze, w tamtejszym klubie Vidus Ryga. W jego barwach zadebiutował w 1993 roku w pierwszej lidze łotewskiej. W zespole Vidus grał przez dwa lata, ale nie zawsze występował w pierwszym składzie. W 1995 roku odszedł do RAF Jełgawa, którego był podstawowym zawodnikiem i został z nim wicemistrzem Łotwy, a w 1996 roku powrócił do swojego pierwotnego klubu, który swoje mecze rozgrywał już pod nazwą Daugava Ryga. W Daugavie grał przez pełne trzy sezony, do końca 1998 roku. W 1999 znów zmienił barwy klubowe i został zawodnikiem Liepājas Metalurgs. W swoim pierwszym sezonie spędzonym w tym klubie został wicemistrzem kraju, a w 2000 roku zajął z nim 3. miejsce w lidze.
W 2001 roku Artūrs trafił do najbardziej utytułowanego klubu w kraju, Skonto Ryga. Tam podobnie jak w poprzednich zespołach był członkiem pierwszej jedenastki i w swoim pierwszym sezonie został ze Skonto mistrzem kraju. Sukces ten powtórzył jeszcze trzykrotnie z rzędu w latach 2002–2004. W 2001 i 2002 roku zdobywał także Puchar Łotwy. W Skonto grał do końca 2006 roku rozgrywając 102 mecze i zdobywając 10 goli. W 2007 roku odszedł do innego stołecznego klubu, FK Ryga. W 2008 roku grał w FK Jūrmala i zakończył w nim karierę.
Kariera reprezentacyjna.
W reprezentacji Łotwy Zakreševskis zadebiutował 19 maja 1995 roku w wygranym 2:0 spotkaniu Baltic Cup z Estonią. W 2004 roku został powołany przez Aleksandrsa Starkovsa do kadry na Euro 2004. Tam był rezerwowym i nie zagrał w żadnym spotkaniu Łotwy.

</doc>
<doc id="1371540" url="https://pl.wikipedia.org/wiki?curid=1371540" title="Arturs Zakresevskis">
Arturs Zakresevskis



</doc>
<doc id="1371541" url="https://pl.wikipedia.org/wiki?curid=1371541" title="Przedłęcze">
Przedłęcze

Przedłęcze – wieś w Polsce położona w województwie łódzkim, w powiecie sieradzkim, w gminie Brąszewice.
W latach 1975–1998 miejscowość administracyjnie należała do województwa sieradzkiego.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:
Straż pożarna.
W 1956 r. we wsi została założona ochotnicza straż pożarna. Ziemię pod budowę remizy ofiarowali mieszkańcy wsi.
Rolnictwo.
Przedłęcze jest wsią o charakterze typowo rolniczym. Przeważają grunty 5-6 klasy. Kilka nowoczesnych gospodarstw specjalizuje się w produkcji mleka.

</doc>
<doc id="1371546" url="https://pl.wikipedia.org/wiki?curid=1371546" title="Bernhard Kagan">
Bernhard Kagan

Bernhard Kagan (ur. 1866, zm. 1932) – niemiecki szachista, dziennikarz i pisarz. 
Jest autorem wielu książek, zbiorów partii turniejowych i własnych, monografii o Schlechterze, Cohnie, Maroczym, Reshevskym. W latach 1917–1927 publikował w Kagans Schachkatalog, był także redaktorem i wydawcą pisma Kagans Neueste Schachnachrichten.

</doc>
<doc id="1371550" url="https://pl.wikipedia.org/wiki?curid=1371550" title="Parafia św. Stanisława Biskupa w Świętym Miejscu">
Parafia św. Stanisława Biskupa w Świętym Miejscu

Parafia pw. św. Stanisława Biskupa Męczennika w Świętym Miejscu – parafia należąca do dekanatu przasnyskiego, diecezji płockiej, metropolii warszawskiej. Erygowana 12 września 1908 r. za pośrednictwem biskupa Juliana Nowowiejskiego. Kościół pw. Narodzenia NMP, drewniany, z przełomu XIX i XX w., wewnątrz łaskami słynący obraz Matki Boskiej Bartnickiej. W parafii odbywają się 3 razy w roku odpusty: na św. Stanisława, na Zielone Świątki (największy, na który przybywa najliczniejsza grupa pielgrzymów z sąsiednich parafii) i w dzień Matki Boskiej Siewnej.
Rys historyczny.
Kapliczka-rotunda murowana, z XVIII w., wzniesiona według tradycji na miejscu objawień Matki Bożej. Wokół kościoła, na polanie murowane z kamienia polnego stacje drogi krzyżowej (inicjatywa byłego proboszcza Jana Pakieły, budowa mieszkańców wszystkich wiosek należących do parafii). Pomniki: papieża Jana Pawła II i kardynała Aleksandra Kakowskiego. Ze Świętym Miejscem związany był przez okres dzieciństwa i młodości, pisarz i prozaik Edward Kupiszewski (był synem organisty). Z parafii pochodzą księża: Jan Maruszewski, Bronisław Czaplicki, Zdzisław Kupiszewski (brat pisarza)
Od 1 września 2007 roku funkcję proboszcza parafii pełni były ekonom i dyrektor administracji kościelnymi obiektami w diecezji płockiej, ks. prał. Marek Makowski, który także od 7 września 2007 roku pełni funkcje referenta ds. misji dekanatu przasnyskiego
Według legendy krążącej po okolicznych miejscowościach w 1700 r. w koronie lipy we wsi Bartny Borek trzem dziewczynkom-pastuszkom objawiła się Matka Boska. W pobliżu lipy znajdowała się studnia, której woda miała cudowną moc i używano jej do celów leczniczych. Natomiast w miejscu objawienia zbudowano kapliczkę. Do miejsca tego licznie przybywali pielgrzymi. Po kilkudziesięciu latach woda straciła cudowną moc, kiedy to pewna kobieta utopiła w studni swoje dziecko. Na początku XX w. zbudowano drewniany kościół.
Obszar parafii.
Miejscowości i ulice.
W granicach parafii znajdują się miejscowości:
Szkic z dziejów parafii i cudownego obrazu w Świętym Miejscu.
W rozległych borach przasnyskich oraz sąsiedniej Puszczy Zielonej niegdyś kwitło pszczelarstwo, sięgające najdawniejszych czasów. Było ono na tych terenach rozwinięte do tego stopnia, że ludzie, którzy się nim trudnili, czyli pszczelarze – bartnicy, byli taki liczni, iż dla obrony swych interesów i właściwego korzystania z dóbr, jakie przyroda im dawała, łączyli się w zgromadzenia, tworząc grupy i zespoły, a potem osobny zawód pszczelny – bartników. Zbieranie miodu barci i produkcja wosku była ich głównym zajęciem i źródłem utrzymania.
Znane było na tych terenach "prawo bartne przasnyskie", ustanowione w 1559 r. przez Krzysztofa Niszczyckiego, starostę przasnyskiego i ciechanowskiego. Bartnicy starostwa przasnyskiego, ciechanowskiego i łomżyńskiego tworzyli osobny związek i nazywali siebie "bractwem" bartnym. Ich przełożony – starosta bartny, wyznaczał miejsca w lesie na barcie, zbierał daniny dzierżawne do skarbu pana, pilnował robót aby nie niszczono borów ze szkodą dla dobra publicznego. W takich to lasach i borach, wśród uroczej niegdyś okolicy, w odległości 6 km. od Przasnysza leży wieś Bartniki nad rzeką Morawką. Nazwa wsi wskazuje, że była to kiedyś osada leśna, założona przez Mazurów trudniących się bartnictwem. Od początku swego istnienia, wieś ta wchodziła w skład parafii przasnyskiej, a w 1476 r. na mocy nadania książęcego pleban przasnyski pobierał z Bartnik i Oględzin pewną ilość zboża z łanu jako dziesięcinę kościelną. Za wsią Bartniki, znajduje się borek sosnowy, przez który prowadzi droga do Dębin. W tym borku, nazywanym niegdyś Bartnym Borkiem, a mającym około 4 włók, jest plac w kształcie rynku o powierzchni 4 morgów, na którym stoi obecnie drewniany kościół pod wezwaniem Narodzenia Najświętszej Marii Panny. Od niepamiętnych czasów Bartny Borek nazywano "Świętym Miejscem". Nazwa ta wzięła się stąd, że jak mówi z troskliwością przekazywana tradycja ustna, w tym miejscu przed wiekami na drzewie lipowym objawiła się Matka Boska. Na pamiątkę tych niezwykłych wydarzeń pobudowana została drewniana kaplica, gdzie rosła owa lipa, stanął ołtarz prawdopodobnie z obrazem Matki Boskiej. Wydarzenia miały miejsce w połowie XVII wieku. Najstarsze dokumenty z wizytacji parafii Przasnysz z początku tego wieku, zachowane w Archiwum Diecezjalnym w Płocku, nie wspominają o żadnym cudownym wydarzeniu na tym terenie. Nie zachowały się także inne protokóły tejże parafii z tamtych lat. Prawdopodobnie lud okoliczny nadal gromadził się na tym miejscu, uważając je za cudowne, w kaplicy pobudowanej przez Zielińskich, właścicieli Bartnik, przechowywany był wizerunek Marki Boskiej.
Trudno dziś powiedzieć, co było powodem, że ówczesny biskup płocki Andrzej Chryzostom Załuski (1692-1698) zabronił odprawiania w tej kaplicy wszelkich nabożeństw. Po kilkunastu latach jakiś pielgrzym, o którym trudno cośkolwiek powiedzieć, będąc w Rzymie wystarał się dla tejże kapicy o dwa odpusty, które mogły być obchodzone: 1) w drugi dzień Zesłania Ducha świętego, 2) w uroczystość Narodzenia Matki Boskiej (Matki Boskiej Siewnej). Dokumenty te otrzymały potwierdzenie biskupa płockiego Antoniego Sebastiana Dembowskiego (1737-1752), a wprowadził je w życie ówczesny proboszcz parafii przasnyskiej ks. Antoni Smosarski, on też pozostawił te dokumenty we dworze bartnickim dziedzicom Zielińskim.
Podczas wizytacji parafii przasnyskiej z 1753 r. wspomniano o kaplicy w Bartnym Borku (Świętym Miejscu), ale nie wiedziano już przez kogo ta kaplica została zbudowana. W kaplicy był jeden ołtarz obrazem Matki Boskiej. Na cmentarzu przy Kaplicy znajdowała się studnia, obok okrągła dość wysoka murowana kolumna, na której umieszczona była figurka Matki Boskiej. Obok cmentarza okalającego kaplicę znajdowała się skarbonka, do której przychodnie i pobożni pielgrzymi mogli składać jałmużnę dla kwestarza tam mieszkającego. W pobliżu kaplicy stał domek dla pustelnika, ale już w 1753 r. jak podaje taż wizyta, nikt tam nie zamieszkiwał. Kaplica w Świętym Miejscu nie posiadała żadnych własnych funduszów, była kapicą prywatną i pozostawała pod zarządem dziedzica wsi Bartniki. Z tego powodu często dochodziło do nieporozumień między dworem a plebanią w Przasnyszu.
W 1781 r. ks. M. Zakrzewski, dziekan przasnyski w protokóle wizytacyjnym napisał:
"Jest jeszcze kaplica w borach wsi Bartniki, lecz dla wielu nieprzyzwoitości, które zwykły się tam dziać, zakazane nabożeństwa na zawsze". Być może, trudności stwarzane przez dziedziców, brak należytej opieki i wyposażenia liturgicznego sprawiły, że następca ks. Smosarskiego, pleban przasnyski ks. Józef Długosz Poliwczyński (1781-1799), widząc to wszystko, tak tę sprawę naświetlił i zrelacjonował. Stan taki nie trwał zapewne długo, bowiem w zachowanej wizytacji parafii przasnyskiej odbytej w 1817 r. czytamy następujący zapis:
" Przy wsi Bartniki dziedziczonej wielmożnych Zielińskich na gruncie ich w Borku, w miejscu nazwanym Świętym Miejscem jest kaplica drewniana, szczupła beż żadnego funduszu, na którą corocznie dziedzice wyrabiają indult, lecz kapłana żadnego przy niej nie utrzymuje ani onej pod zarządzenie miejscowego proboszcza oddać nie chce, nawet indultu w Konsystorzu okazać plebanowi wzbraniają się. Bywa w tej parafii odpust trzy raz w roku: 1) na Stanisława – 8 maja, 2) na Zielone Świątki, 3) na dzień Narodzenia Najświętszej Marii Panny. Te się odbywają przez kapłanów z różnych miejsc sprowadzonych opuszczających własne parafie, którzy bardziej dla zysku niżeli w chęci spraw porządnie odprawiania nabożeństwa zgromadzają się, gdyż ani w trzeciej części lud przybyły, który czasem w liczbie przeszło 2000 bywa, mszy św. nie słucha, czego przyczyną jest szczupłość kaplicy, a druga nieład w uregulowaniu nabożeństwa".
Relacja ta jest rzeczywiście dość krytyczna. Napisał ją proboszcz i dziekan przasnyski Stanisław Smoliński, który od 1799 r. sprawował obowiązki duszpasterskie w tej parafii, najpierw jako wikariusz, a od 1814 r. jako proboszcz, a więc sytuację kaplicy w Świętym Miejscu znał dobrze. W tym samym czasie na terenie Świętego Miejsca były tylko dwa domy z 11 osobami, zaś wieś Bartniki z 28 rodzinami liczyła 160 katolików i 16 Żydów. W następnych latach powoli ludności przybywało i już w 1827 r. wieś Bartniki liczyła 31 domów i 223 mieszkańców. Dobra te jako własność Wandy Potockiej składały się ze wsi Bartniki i Dębiny oraz folwarków: Święte Miejsce, Polny Młyn, Wygoda, Karbówko, Wandolin, Wyrąb Karwacki i Kuskowa. Jedna z córek Zielińskiego, Wanda wyszła za Potockiego, który niebawem zbankrutował. Pośredni nabywca sprzedał las okalający Święte Miejsce, a pola folwarczne wynajął wojsku na ćwiczenia i obóz. Władze wojskowe zabroniły Żydom wycinać las i w ten sposób cześć go ocalała.
Od 1877 r. kaplicą w Świętym Miejscu zarządzał już proboszcz przasnyski, ks. Stanisław Czapliński. Pozostając na probostwie przasnyskim przez 37 lat, pozostawił po sobie wiele dobrych wspomnień za pracę administracyjnie-gospodarczą i duszpasterską. On to między innymi w dniach 19-23 maja 1886 r. przyjmował biskupa Henryka Kossakowskiego, ówczesnego wikariusza kapitulnego, na wizytacji pasterskiej w Przasnyszu. Podczas tej wizytacji "w kościółku w Bartnym Borku odmówił biskup z kapłanami jutrznię i odśpiewał majowe nabożeństwo, w niedzielę zaś celebrował pontyfikalną sumę". Podczas tejże wizyty, w związku ze sprawdzaniem stanu budownictwa sakralnego, zapisano:
"Oprócz tych wymienionych jest jeszcze w parafii przasnyskiej kościółek drewniany w Bartnym Borku zwany jako Święte Miejsce, słynący według tradycji objawieniem Matki Boskiej"
Stan kaplicy był jednak zły; gdy władza świecka, zapieczętowała kościółek grożący ruiną, ówczesny wikariusz ks. Adolf Goździewski chciał wznieść nowy, murowany, lecz właściciel tego miejsca nie chciał dać placu. Dzięki jednak niezwykłej gorliwości i zapobiegliwości Goździewskiego, a także kosztem dziedziców Bartnickich oraz okolicznej ludności kościół znacznie powiększono i odrestaurowano.
6 września 2009 w Świętym Miejscu z okazji 70. rocznicy śmierci Aleksandra Kakowskiego, minionej w 2008 roku oraz 90-lecia wyniesienia go do godności kardynalskiej gościł prymas Polski Kardynał Józef Glemp.
Duszpasterze parafii Święte Miejsce.
Z biegiem czasu, gdy ludność parafii przasnyskiej się powiększyła, zaistniała potrzeba utworzenia nowej parafii w Świętym Miejscu. O utworzenie nowej parafii szczególnie zabiegała społeczność wsi Lipa, Krępa Stara i Dębiny. 12 września 1908 r. biskup płocki Apolinary Wnukowski powołał samodzielną parafię, której patronem został św. Stanisław Biskup Męczennik, a kościołem parafialnym dotychczasowa kaplica pod wezwaniem Narodzenia Najświętszej Marii Panny. Nowa parafia liczyła wówczas 1400 osób.
W czasie pierwszej wojny światowej w plebanii kwaterował przez kilka tygodni sztab wojskowy. Cmentarz parafialny został założony niedługo po powstaniu parafii. Aby uniknąć represji ze strony władz carskich, proboszcz wyjechał na kilka dni z parafii; w tym czasie ludzie sami okopali teren przeznaczony na cmentarz; teren ten ogrodził następny proboszcz ks. Stanisław Najmoła. Za czasów duszpasterzowania ks. Brudzińskiego z ofiar Doroty, Tomasza, Władysława i Bronisława Kobylskich została ufundowana piękna ambona. W czasie pierwszej wojny światowej kościół sporo ucierpiał, gdyż cały wschodni szczyt świątyni pocięty został kulami, a jedna z nich raniła nawet obraz Matki Boskiej

</doc>
<doc id="1371551" url="https://pl.wikipedia.org/wiki?curid=1371551" title="Możanka">
Możanka

Możanka – struga, lewostronny dopływ Legi o długości 16,76 km.
Płynie głównie przez obszary bezleśne, przyjmuje dopływ Pluskwiankę. 
W końcowym odcinku brzegi Możanki porośnięte są pasem wierzb i olsz. 

</doc>
<doc id="1371552" url="https://pl.wikipedia.org/wiki?curid=1371552" title="Fify">
Fify

Studencki Klub Turystyczny Politechniki Gdańskiej „FIFY” – klub turystyczny istniejący od 1964 roku. Słowo „fifa” w języku kaszubskim oznacza wesołka, wagabundę i troszkę psotnika, kogoś za swoją wesołość ogólnie lubianego. Klub zrzesza studentów Politechniki Gdańskiej oraz innych uczelni Wybrzeża, a także osoby, które nie są studentami. Osoby najbardziej zaangażowane w pracach Klubu zostają wyróżnione odznaką zwaną „blachą”. Do tej pory przyznano 370 „blach”.
Działalność.
W SKT PG „FIFY” uprawia się różne rodzaje turystyki. Do najbardziej popularnych należą: piesza, rowerowa, kajakowa i narciarska. Organizowane są obozy, rajdy, wyjazdy (krajowe i zagraniczne). W czasie istnienia Klubu jego członkowie dotarli na wszystkie kontynenty, z Antarktydą włącznie. Do stałych i najbardziej popularnych imprez turystycznych organizowanych przez Klub należą rajdy: wiosenny „Pierwiosnki” oraz jesienny „Opadające Liście”.
Bazuna.
Rokrocznie od 1969 klub FIFY organizuje Ogólnopolski Turystyczny Przegląd Piosenki Studenckiej Bazuna. Jest to największe takie wydarzenie gdańskiego środowiska studenckiego. Pierwsze edycje „Bazuny” odbyły się w gdańskim klubie Żak i w Hali Stoczni. Tradycyjnie jednak Przegląd jest imprezą plenerową, odbywającą się na tle naturalnej scenerii leśnej. Spośród prezentowanych w konkursie utworów wybierana jest „Rajdowa Piosenka Roku”. W koncertach nocnych występują zespoły reprezentujące różne gatunki muzyki. Bazuna zajmuje ugruntowaną pozycję wśród znanych imprez ogólnopolskich. Jej laureaci odnoszą też sukcesy na innych festiwalach. Na Bazunie zadebiutowały m.in. takie zespoły jak Wały Jagiellońskie i Babsztyl. Uczestnicy, goście i widzowie zjeżdżają się z całej Polski.
Kurs Organizatora Turystyki.
Każdego roku klub FIFY prowadzi Kurs Organizatora Turystyki. Składa się on z części wykładowej i praktycznej. Tematyka kursu obejmuje następujące zagadnienia: metodyka organizowania imprez turystycznych, finanse, pierwsza pomoc, turystyka kwalifikowana, geografia turystyczna Polski, geografia Pomorza Gdańskiego, terenoznawstwo, przyroda Polski, architektura. Kurs kończą egzaminy z zakresu zagadnień poruszanych na wykładach oraz obóz wędrowny w Bieszczadach.
Poza uprawnieniami organizatora turystyki z klubem można zdobywać wiele innych odznak i uprawnień turystyki kwalifikowanej.

</doc>
<doc id="1371556" url="https://pl.wikipedia.org/wiki?curid=1371556" title="Golden Russian">
Golden Russian



</doc>
<doc id="1371557" url="https://pl.wikipedia.org/wiki?curid=1371557" title="Medal za stłumienie polskiego buntu">
Medal za stłumienie polskiego buntu



</doc>
<doc id="1371558" url="https://pl.wikipedia.org/wiki?curid=1371558" title="Café des 2 Moulins">
Café des 2 Moulins

Café des 2 Moulins (z fr. Kawiarnia pod dwoma młynami) – kawiarnia położona w dzielnicy Montmartre w Paryżu.
Nazwa Des 2 Moulins wzięła się od dwóch położonych w okolicy młynów, którymi są: Moulin Rouge oraz Moulin de la Galette.
Wnętrze kawiarni zawiera m.in. bar oraz stoliki, a także wydzieloną strefę, gdzie parzy się espresso.
Od czasu, kiedy Des 2 Moulins stało się akcją filmu "Amelia" (2001), kawiarnia stała się 
popularna, będąc miejscem odwiedzanym często przez turystów oraz fanów filmu.

</doc>
<doc id="1371559" url="https://pl.wikipedia.org/wiki?curid=1371559" title="Sobotín">
Sobotín

Sobotín (niem. "Zöptau", inne nazwy "Zepta, Zeyptendorf, Sobecinna") - wieś gminna położona w powiecie Šumperk, w kraju ołomunieckim, w północnej części Moraw, w Czechach. W pobliżu zaczyna się pasmo Wysokiego Jesionika (czes. "Hrubý Jeseník").
Pierwsza wzmianka o miejscowości pochodzi z 1351, kiedy istniał kościół z budynkiem parafialnym. Pierwotna nazwa pochodzi od słowa "Sobota" - niemiecka nazwa powstała z przekształcenia czeskiej. Pierwotną osadą była w tym miejscu osada Štětínov, obecnie wchłonięta przez Sobotín. W 1496 funkcjonował tutaj przemysł związany z wydobyciem rudy żelaza w okolicznych wzgórzach. Sobotín był związany z rudą żelaza aż do I połowy XX wieku - powstawały tutaj m.in. szyny kolejowe i inne części z żelaza (w latach 1852 - 1883 wieś była silnym ośrodkiem austriackiego przemysłu żelaznego), a później także rowery. Najsłynniejsi przemysłowcy związani z gminą to bracia Klein.
W 1504 właścicielem osady został ród von Žerotín, a w latach 1558-1578 dzierżawił ją niejaki Václav Berka. Później Sobotín stał się częścią państwa rodowego z siedzibą w Velkich Losinach. Na przełomie XVI i XVII wieku pojawili się w miejscowości duchowni ewangeliccy, katoliccy powrócili wiek później. Pod koniec XVII wieku odbyło się kilka procesów czarownic - w 1682 spalono na stosie wójta Jana Axmanna, a rok później jego małżonkę Dorotę.
Pierwszą szkołę parafialną założono przed 1565. Pierwszą publiczną w 1853. W związku z bliskością gór już pod koniec XIX wieku miejscowości była ośrodkiem turystycznym, swój sklep miała tutaj m.in. firma "Baťa". Pierwszą pocztę otwarto w 1871, w tym samym roku ruszyło także połączenie kolejowe. Pierwszy lekarz zaczął przyjmować pacjentów w 1885.
W 1834 w 147 domach mieszkało 1128 osób, w 1900 w 237 domach 1887 osób. 
Aż do końca II wojny światowej w gminie mieszkali w niej głównie Niemcy sudeccy, których wysiedlono po 1945. W związku z tym w 1950 liczba mieszkańców wsi spadła do 1013 osób, podczas gdy w czasie ostatniego spisu w 1930 mieszkało ich w Sobotínie 1457 (w tym tylko 88 Czechów).
W gminie znajduje się pałac Sobotín, w przeszłości m.in. siedziba rodowa rodziny Klein, obecnie hotel, oraz grobowiec Kleinów. W okolicy są także ruiny zamku Rabštejn oraz ścieżka mineralogiczna.
Podział gminy.
Gmina dzieli się na poszczególne wsie:
Do grudnia 2009 w skład gminy wchodziły także wsie Petrov nad Desnou i Terezín, które od 2010 tworzą osobną, samodzielną gminę Petrov nad Desnou.

</doc>
<doc id="1371560" url="https://pl.wikipedia.org/wiki?curid=1371560" title="Medal za wzięcie szturmem Warszawy w 1831 roku">
Medal za wzięcie szturmem Warszawy w 1831 roku



</doc>
<doc id="1371562" url="https://pl.wikipedia.org/wiki?curid=1371562" title="Krzyż za zdobycie Pragi">
Krzyż za zdobycie Pragi



</doc>
<doc id="1371564" url="https://pl.wikipedia.org/wiki?curid=1371564" title="Le Problème">
Le Problème

Le Problème francuskie czasopismo szachowe ukazujące się w latach 1937-1949 pod redakcją A. Marceila. Było organem Związku Problemistów Francuskich.

</doc>
<doc id="1371565" url="https://pl.wikipedia.org/wiki?curid=1371565" title="Kazimierz Sembrat">
Kazimierz Sembrat

Kazimierz Jan Antoni Sembrat (ur. 4 listopada 1902 w Krakowie, zm. 22 lipca 1988 we Wrocławiu) – polski profesor nauk przyrodniczych, zoolog, cytolog i embriolog.
Życiorys.
Syn Franciszka i Romualdy z domu Suchcitz. Do Gimnazjum im. Jana Sobieskiego w Krakowie uczęszczał do 1920, potem studiował do 1924 na Uniwersytecie Jana Kazimierza we Lwowie, od 1921 był tam demonstratorem (potem młodszym asystentem) w Instytucie Zoologii pod kierunkiem Jana Hirschlera, u którego w 1925 obronił pracę doktorską. W 1931 habilitował się. W roku akademickim 1935/36 (a także do roku 1938/39 jako docent zoologii i anatomii porównawczej zwierząt) był adiunktem w Zakładzie Zoologicznym Wydziału Matematyczno-Przyrodniczego UJK kierowanym przez prof. Hirschlera. Był (w roku 1938) członkiem przybranym Towarzystwa Naukowego we Lwowie. Mianowany profesorem nadzwyczajnym 1 czerwca 1939 pozostał na uczelni także podczas okupacji sowieckiej Lwowa (1939-1941) i pełnił tam funkcję kierownika Katedry Zoologii i Anatomii Porównawczej. W okresie okupacji niemieckiej Lwowa (1941-1944), gdy Uniwersytet Lwowski został zamknięty, znalazł zatrudnienie jako zoolog w Instytucie Badań nad Tyfusem Plamistym i Wirusami prof. Rudolfa Weigla w pracowni szczepionek przeciw tyfusowi plamistemu. Brał w tym czasie też udział w tajnym nauczaniu uniwersyteckim we Lwowie. Po likwidacji pracowni Weigla wyjechał w 1944 ze Lwowa i przebywał w Warszawie, gdzie podczas powstania został ranny.
Po wojnie w 1945 podjął pracę na Uniwersytecie Jagiellońskim, ale jeszcze w tym samym roku przyjechał do Wrocławia, gdzie od 1 października uzyskał stanowisko profesora zwyczajnego i dziekana Wydziału Nauk Przyrodniczych Uniwersytetu Wrocławskiego. Pełnił tu też – w latach 1945-1972 – funkcję dyrektora Instytutu Zoologii i kierownika Katedry Zoologii Ogólnej (przekształconej pod koniec tego okresu w Zakład Zoologii Ogólnej). Przez lata swej pracy na Uniwersytecie Wrocławskim wykładał zoologię ogólną, embriologię, genetykę, ewolucjonizm, cytologię i histologię, pełniąc równolegle różne funkcje w strukturach uczelni (dziekana, dyrektora instytutu, kierownika katedry) oraz w towarzystwach naukowych krajowych i międzynarodowych.
Autor kilkuset publikacji, w tym wydanego w 1981 dwutomowego podręcznika "Histologia porównawcza zwierząt" i kilku podręczników popularyzatorskich. Członek Polskiego Towarzystwa Zoologicznego (w latach 1953-1965 jego prezes), redaktor naczelny fachowych czasopism zoologicznych ("Przegląd Zoologiczny" oraz "Zoologica Poloniae"), współzałożyciel Wrocławskiego Towarzystwa Naukowego, doktor honoris causa Uniwersytetu Wrocławskiego (1975).
Z inicjatywy Kazimierza Sembrata do Wrocławia przyjechał w roku 1947 jego kolega ze szkoły, Karol Łukaszewicz, pierwszy powojenny dyrektor wrocławskiego Ogrodu Zoologicznego i podjął zadanie jego odbudowania po zniszczeniach wojennych. Kazimierz Sembrat prowadził też m.in. w Tatrach badania herpetologiczne i ornitologiczne, których wyniki publikował m.in. wspólne ze swą długoletnią współpracowniczką, a później (od 1976) drugą żoną, Jadwigą Nowakówną, doktorem zoologii.
Rodzeństwem Kazimierza Sembrata byli: Halina Sembrat (1908-1974, pianistka i kompozytorka), Zofia Niewiadomska (1905 - 1994) oraz Stanisław Sembrat (dr prawa ekonomicznego, 1900 - 1977). Kazimierz Sembrat nie miał dzieci.

</doc>
<doc id="1371566" url="https://pl.wikipedia.org/wiki?curid=1371566" title="Victory Songs">
Victory Songs

Victory Songs – trzecia studyjna płyta viking metalowego zespołu Ensiferum, zarazem pierwsza nagrana bez Jariego Mäenpää, byłego frontmana grupy. Płyta została wydana 20 maja 2007 roku.

</doc>
<doc id="1371567" url="https://pl.wikipedia.org/wiki?curid=1371567" title="Monsanto Park">
Monsanto Park

Monsanto Park – tor wyścigowy położony w pobliżu Lizbony w Portugalii. Długość okrążenia wynosiła 5,440 km. W roku 1959 odbył się na nim wyścig Formuły 1 o Grand Prix Portugalii. Zwyciężył wówczas brytyjczyk Stirling Moss.
Tor był trudnym ponieważ posiadał wiele zróżnicowanych typów nawierzchni - w jednym miejscu trasa krzyżowała się nawet z torami tramwajowymi.

</doc>
<doc id="1371568" url="https://pl.wikipedia.org/wiki?curid=1371568" title="Obszar Chronionego Krajobrazu Bory Niemodlińskie">
Obszar Chronionego Krajobrazu Bory Niemodlińskie

Obszar Chronionego Krajobrazu Bory Niemodlińskie – powołany został uchwałą Wojewódzkiej Rady Narodowej w Opolu, 26 maja 1988 roku. Jest to drugi pod względem wielkości w województwie opolskim – pośród siedmiu – obszar objęty tą formą ochrony powierzchniowej. Zajmuje powierzchnię 491,7 km², z czego około 60% stanowią lasy. Obecnie Obszar Chronionego Krajobrazu Bory Niemodlińskie to największy w Polsce kompleks leśny w zachodniej części górnej Odry, obejmujący najcenniejsze przyrodniczo lasy będące pozostałością niegdysiejszej Przesieki Śląskiej, z wciąż jeszcze zachowanymi fragmentami typowych dla polskiego niżu lasów mieszanych i liściastych.
Flora i fauna.
Na terenie Obszaru Chronionego Krajobrazu Bory Niemodlińskie występuje 19 gatunków chronionych roślin, w tym 7 chronionych częściowo i 12 chronionych ściśle (część zakwalifikowana na Czerwonej Liście Roślin Zagrożonych w Polsce 1992, dwa gatunki objęte są ochroną paneuropejską w ramach „Konwencji o ochronie gatunków dzikiej flory i fauny europejskiej oraz ich siedlisk”).
Nie mniej bogata jest również fauna. Występuje tu 181 gatunków kręgowców chronionych, w tym:
Ze względu na warunki środowiskowe, szczególnie zróżnicowana gatunkowo jest awifauna. Dotąd na terenie Obszaru Chronionego Krajobrazu Bory Niemodlińskie stwierdzono występowanie 150 gatunków lęgowych, co stanowi około 34% całej ornitofauny krajowej. Wiele z nich to gatunki zakwalifikowane na różnej rangi czerwonych listach gatunków zagrożonych wymieraniem – regionalnych, krajowych i europejskich. Znaczna liczba – 34 gatunki – uważana jest za rzadkie i zagrożone na Śląsku. Ponadto występuje tu 9 gatunków zagrożonych w skali kraju: derkacz, bielik, kania czarna, kania ruda, bąk, bączek, zielonka, włochatka, podgorzałka.
Położenie administracyjne.
Obszar Chronionego Krajobrazu Bory Niemodlińskie w całości położony jest na terenie województwa opolskiego i zlokalizowany na terenie 12 gmin: Dąbrowa, Komprachcice, Prószków, Krapkowice, Strzeleczki, Biała, Korfantów, Łambinowice, Tułowice, Niemodlin, Grodków, Lewin Brzeski (powiaty: opolski, krapkowicki, prudnicki, nyski, brzeski).
Z terenu wyżej wymienionych gmin w granicach Obszaru Chronionego Krajobrazu Bory Niemodlińskie położone są następujące sołectwa:
Obszar Chronionego Krajobrazu Bory Niemodlińskie przecina droga wojewódzka nr 414 relacji Prudnik–Opole i linia kolejowa nr 287 Opole Zachodnie–Nysa.
Środowisko fizycznogeograficzne.
Obszar Chronionego Krajobrazu Bory Niemodlińskie to największy obszar leśny w lewobrzeżnej części dorzecza górnej Odry. Tereny te w większości porastają monokultury iglaste – głównie sosnowe. Pod względem regionalizacji fizycznogeograficznej Polski, Obszar Chronionego Krajobrazu Bory Niemodlińskie zlokalizowany jest na terenie dwóch mezoregionów makroregionu Niziny Śląskiej:

</doc>
<doc id="1371569" url="https://pl.wikipedia.org/wiki?curid=1371569" title="Verdugado">
Verdugado



</doc>
<doc id="1371571" url="https://pl.wikipedia.org/wiki?curid=1371571" title="Farthingale">
Farthingale



</doc>
<doc id="1371573" url="https://pl.wikipedia.org/wiki?curid=1371573" title="Krymtepłycia Mołodiżne">
Krymtepłycia Mołodiżne

Krymtepłycia Mołodiżne (ukr. Футбольний клуб «Кримтеплиця» Молодіжне, "Futbolnyj Kłub "Krymtepłycia" Mołodiżne"; ros. «Крымтеплица» Молодёжное, krym. Krımteplitsa) - ukraiński klub piłkarski z siedzibą w Mołodiżne w rejonie symferopolskim w Republice Autonomicznej Krymu. Założony w roku 1999.
Występował do 2013 roku w rozgrywkach ukraińskiej Pierwszej Lihi. 
Historia.
Chronologia nazw: 
W 1999 roku dyrektor generalny Rolniczej Spółki z o.o. "Krymtepłycia" (ukr. "СТОВ "Кримтеплиця"") Ołeksandr Wasyljew, wielki fan piłki nożnej, zdecydował założyć klub piłkarski, który reprezentowałby nie tylko przedsiębiorstwo ale i byłby wizytówką podmiejskich miejscowości Agrarne i Mołodiżne.
Tak powstał klub Krymtepłycia Mołodiżne. W latach 2000 i 2001 klub został 2-krotnym Mistrzem Ukrainy spośród zespołów wiejskich, a w 2001 roku - brązowym medalistą Mistrzostw Krymu. Już w 2002 roku klub został Mistrzem Krymu. Klub wtedy miał status amatorski! 
W 2003 roku Krymtepłycia Mołodiżne zgłasza się do rozgrywek w Drugiej Lidze. Trenerem zostaje Ołeh Łutkow. Wyniki debiutu: 3 miejsce w sezonie 2003/04. W następnym sezonie 2004/05 klub pobił nowy rekord – 34 (!) mecze bez porażek i awansował do Pierwszej Lihi, w której występuje od sezonu 2005/06. Dwóch piłkarzy (Roman Wojnarowski i Anton Monachow) w składzie studenckiej reprezentacji Ukrainy w piłce nożnej zostało zwycięzcami światowej Uniwersjady w Tajlandii w 2007 roku. Za takie zasługi nagrodzono tytułami Mistrz Sportu Klasy Międzynarodowej.
Po zakończeniu sezonu 2012/13 klub postanowił zrezygnować z występów w Pierwszej Lidze i skierować działalność klubu na wychowanie młodych piłkarzy

</doc>
<doc id="1371574" url="https://pl.wikipedia.org/wiki?curid=1371574" title="Franz Courth">
Franz Courth

Franz Courth (ur. 30 grudnia 1940 w Weeze, zm. 17 września 1998 w Vallendar) – niemiecki pallotyn i teolog katolicki.
Franz Courth był najstarszym spośród siedmiorga rodzeństwa. Na jego dzieciństwo znaczny wpływ miała II wojna światowa oraz czasy powojenne. Już od wczesnej młodości przejawiał chęć zostania księdzem i członkiem zakonu. W 1952 przystąpił wraz ze swoim bratem bliźniakiem Peterem do pallotyńskiego konwiktu św. Alberta oraz uczęszczał do miejskiego gimnazjum w Rheinbach. Po jakimś czasie przeniósł się do Limburgu, gdzie w 1963 zdał maturę. Następnie odbył dwuletni nowicjat u pallotynów w Olpe. Studiował filozofię i teologię w filozoficzno-teologicznej pallotyńskiej szkole wyższej w Vallendar, a 9 lipca 1969 otrzymał w tamtejszym kościele święcenia kapłańskie. Za radą swojego nauczyciela z dogmatyki Heinricha Köstera ukończył swoje studia w Monachium. Napisał pracę doktorską dotyczącą życia Jezusa przedstawionego przez Davida Friedricha Straußa w krytyce Johana Ewangelisty Kuhna. Po swojej promocji rozpoczął w 1973 pracę jako wykładowca w szkole wyższej w Vallendarze. Jego habilitacja, obroniona w 1977, odnosiła się do istoty chrześcijaństwa w liberalnej teologii. Promotorem obu prac był Leo Scheffczyk. 1 grudnia 1977 mianowano Courtha profesorem dogmatyki i historii dogmatów w Vallendarze. Oprócz swojej profesury, cechującej się licznymi publikacjami, sprawował również funkcje:
Do głównych tematów jego publikacji należała mariologia, która zajmował się z punktu widzenia ekumenicznego. Od 1978 należał do Niemieckiego Konsorcjum Mariologicznego i do swojej śmierci był jego sekretarzem. W 1985 powołano go do Pontificia Academia Mariana Internationalis, a w 1992 otrzymał nagrodę „R. Laurentin - Pro ancilla Domini”. Oprócz Mariologii zajmował się intensywnie historią dogmatów, a w szczególności rozwojem wiary Trynitarnej. Opis swojej pracy w tej dziedzinie zawarł w trzytomowym dziele o historii dogmatów. Zmarł na chorobę Alzheimera.

</doc>
<doc id="1371582" url="https://pl.wikipedia.org/wiki?curid=1371582" title="Prószkowski Potok">
Prószkowski Potok

Prószkowski Potok – lewy dopływ Odry o długości 40,8 km. Źródliska Prószkowskiego Potoku zlokalizowane są w lasach na terenie Gminy Tułowice, na zachód od Ligoty Prószkowskiej, w centralnej części Borów Niemodlińskich. Zlewnia Prószkowskiego Potoku obejmuje północno-wschodnią część Obszaru Chronionego Krajobrazu Borów Niemodlińskich, a całkowita powierzchnia jego dorzecza wynosi ok. 178 km². Przez większą część swojego biegu Prószkowski Potok prowadzi wody wąską, częściowo podtorfioną doliną, która stanowi jeden z najciekawszych przyrodniczo fragmentów Obszaru Chronionego Krajobrazu Borów Niemodlińskich. W Nowej Kuźni na dopływie Prószkowskiego Potoku zbudowano staw, który jest jednym z ciekawszych rezerwatów województwa.

</doc>
<doc id="1371584" url="https://pl.wikipedia.org/wiki?curid=1371584" title="Ulica Bolesława Prusa w Siedlcach">
Ulica Bolesława Prusa w Siedlcach

Ulica Bolesława Prusa – jedna z głównych ulic w Siedlcach na trasie W-Z, w dzielnicach: Stara Wieś i Nowe Siedlce.
Przebieg.
Ulica swój początek bierze na rondzie im. Bohdana Arcta, krzyżującym się ulicą Kazimierzowską, kończy się na rondzie im. ks. Jerzego Górskiego, na skrzyżowaniu ulic: Czerwonego Krzyża, Wł. Jagiełły, Wł. Broniewskiego.
Ulica leży w ciągu drogi krajowej nr 63, w większości jest jednojezdniowa, rozszerza się do dwóch pasów przy dwóch rondach (początkowym i końcowym)
Historia.
Ulica powstała najprawdopodobniej na przełomie XIX i XX wieku, początkowo droga brukowa, nawierzchnię asfaltową uzyskała w latach 60..
W 2010 roku odcinek od ul. Mickiewicza do ul. Wiszniewskiego doczekał się gruntownej modernizacji, obejmującej bezwykopową renowację sieci kanalizacyjnej, wykonanie nowej podbudowy (usunięto skryty pod asfaltem bruk na odcinku Mickiewicza – Konarskiego oraz betonowe płyty na odcinku Konarskiego – Wiszniewskiego), modernizację chodników, modernizację istniejących od Konarskiego do Wiszniewskiego parkingów oraz budowę nowych od Wiśniowej do Konarskiego (po południowo-zachodniej stronie ulicy). Wybudowano zatoczki autobusowe (jedną kosztem parkingu przy OSiR), wymieniono latarnie między Konarskiego a Wiszniewskiego.
Pochodzenie nazwy.
Nazwa poświęcona jest polskiemu pisarzowi Bolesławowi Prusowi.
Komunikacja.
Ulicą Bolesława Prusa kursują autobusy nr: 4, 9, 27

</doc>
<doc id="1371589" url="https://pl.wikipedia.org/wiki?curid=1371589" title="Białobrzegi (gmina w województwie piotrkowskim)">
Białobrzegi (gmina w województwie piotrkowskim)

Białobrzegi (do 1954 "Unewel") – dawna gmina wiejska istniejąca w latach 1973–1977 w woj. kieleckim i piotrkowskim (dzisiejsze woj. łódzkie). Siedzibą gminy były Białobrzegi (obecnie dzielnica Tomaszowa Mazowieckiego).
Gmina została utworzona 1 stycznia 1973 roku w powiecie opoczyńskim w woj. kieleckim. 1 czerwca 1975 roku gmina weszła w skład nowo utworzonego woj. piotrkowskiego.
1 lutego 1977 roku gmina została zniesiona, a jej obszar przyłączony do gmin Inowłódz i Tomaszów Mazowiecki oraz do miasta Tomaszowa Mazowieckiego.
Do gminy Inowłódz przyłączone zostały sołectwa: Brzustów, Dąbrowa oraz część sołectwa Ciebłowice Małe, obejmującą Państwowe Gospodarstwo Rolne Spała o powierzchni 150 ha.
Do gminy Tomaszów Mazowiecki przyłączone zostały sołectwa: Ciebłowice Duże, Karolinów, Sługocice, Smardzewice, Tresta, Twarda, Wąwał oraz część obszaru sołectwa Ciebłowice Małe o powierzchni 35 ha. Do gminy wiejskiej Tomaszów Mazowiecki przyłączono również obszar lasów państwowych Nadleśnictwa Opoczno o powierzchni łącznej 3011 ha.
Do miasta Tomaszowa Mazowieckiego przyłączone zostały sołectwa: Białobrzegi, Ludwików, Podoba, Kępa oraz Łąki Henrykowskie.

</doc>
<doc id="1371590" url="https://pl.wikipedia.org/wiki?curid=1371590" title="Biała (dopływ Osobłogi)">
Biała (dopływ Osobłogi)

Biała () – rzeka, lewostronny dopływ Osobłogi o długości 35,17 km.
Źródło rzeki znajduje się w okolicy Czyżowic, około 2 km na północ od Prudnika. Dorzecze Białej obejmuje południowo-wschodnią część Obszaru Chronionego Krajobrazu Borów Niemodlińskich. Do Strzeleczek rzeka płynie z zachodu na wschód, a jej dorzecze stanowią niewielkie, prostopadłe, najczęściej bezimienne dopływy. Na południowy wschód od Dobrej uchodzi do Osobłogi. Całkowita powierzchnia dorzecza Białej wynosi około 355 km², a jej średnioroczne przepływy wynoszą 1,2 m³/s.

</doc>
<doc id="1371593" url="https://pl.wikipedia.org/wiki?curid=1371593" title="Muzeum Rekordów i Osobliwości">
Muzeum Rekordów i Osobliwości

Muzeum Rekordów i Osobliwości – instytucja w Rabce-Zdroju na terenie Rodzinnego Parku Rozrywki „Rabkoland”.
Historia.
Powstanie muzeum wiąże się z działalnością "Towarzystwa Kontroli Rekordów Niecodziennych" powstałego na terenie Rabkolandu 9 września 1999 roku. Towarzystwo zbierało nie tylko informacje o niecodziennych rekordach i osobliwościach, ale gromadziło również eksponaty. W związku z tym Eugeniusz Wiecha, pomysłodawca Towarzystwa a zarazem szef rodzinnej firmy „Rabkoland”, wraz z Witoldem Gunią, zaprojektował drewniany budynek z przeznaczeniem na Muzeum Rekordów i Osobliwości. Muzeum stało się własnością Towarzystwa. Uroczyste otwarcie miało miejsce 4 sierpnia 2001 roku. Pierwsze eksponaty były dziełami Zbigniewa Różanka z Pleszewa i Edmunda Kryzy z Radomia. Obaj zostali zamieszczeni również w Księdze rekordów Guinnessa. Na placu przed muzeum stanął olbrzymi kocioł, w którym to w lutym 2001 Maciej Kuroń ugotował swoją rekordową zupę pomidorową. Znalazło się tam również największe polskie jajo wielkanocne pochodzące z Rabki.
Ekspozycja muzealna.
Wśród eksponatów muzealnych znajdują się m.in.:
Muzeum prezentuje też co roku największe kolekcje różnego rodzaju, należą do nich:

</doc>
<doc id="1371594" url="https://pl.wikipedia.org/wiki?curid=1371594" title="Ulica Władysława Jagiełły w Siedlcach">
Ulica Władysława Jagiełły w Siedlcach

Ulica Władysława Jagiełły – jedna z głównych ulic w Siedlcach, na trasie W-Z, na Osiedlu Tysiąclecia.
Przebieg.
Ulica rozpoczyna się na rondzie im. ks. Jerzego Górskiego, a kończy się na skrzyżowaniu z ulicą Sokołowską. Ulica jest w całości dwujezdniowa (o dwóch pasach ruchu), rozdziela ona II i III etap os. Tysiąclecia. Leży w ciągu drogi krajowej nr 63. 
Historia.
Ul. Wł. Jagiełły wybudowano na początku lat 90., pomiędzy II i III etapem Osiedla Tysiąclecia.
Pochodzenie nazwy.
Ulica poświęcona jest polskiemu królowi i wielkiemu księciu litewskiemu Władysławowi Jagielle.

</doc>
<doc id="1371595" url="https://pl.wikipedia.org/wiki?curid=1371595" title="Władimir Minorski">
Władimir Minorski

Władimir Minorski (ur. 5 lutego 1877 w Korczewie, zm. 25 marca 1966 w Cambridge) – rosyjski historyk-orientalista, specjalizujący się głównie w dziejach ludów irańskich, częściowo także tureckich.
Życiorys.
Po ukończeniu liceum ze złotym medalem studiował w latach 1896–1900 prawo na Uniwersytecie Moskiewskim, po czym przez 3 lata uczył się jeszcze języków wschodnich i historii Bliskiego Wschodu w Łazarewskim Instytucie Języków Orientalnych, planując karierę dyplomatyczną w krajach Wschodu. Wyprawa do Persji w czasach studenckich (lato 1902) ukierunkowała jego zainteresowania na ludy irańskie. W 1903 podjął pracę w ministerstwie spraw zagranicznych i wkrótce potem, w latach 1904–1908 pełnił funkcję rosyjskiego konsula generalnego w Tebryzie. Lata 1911–1914 ponownie spędził w Persji, głównie uczestnicząc w pracach brytyjsko-turecko-rosyjsko-perskiej komisji ustalającej przebieg granicy między Turcją a Persją. W okresie tym przejechał wielkie połacie Persji, co miało istotne znaczenie dla poznania geografii tego kraju, a ponadto poznał osobiście wielu Kurdów, od których nauczył się języka kurdyjskiego. W podróżach i pracy towarzyszyła Minorskiemu poślubiona w 1913 żona, Tatiana Szczebunina.
Rewolucja Październikowa położyła kres karierze dyplomatycznej Minorskiego. Wraz z żoną osiedlił się teraz w Paryżu, gdzie opublikował szereg artykułów w gazetach i czasopismach oraz wiele ekspertyz dotyczących sytuacji politycznej na Bliskim Wschodzie i Kaukazie. W 1923 podjął wykłady z filologii perskiej i tureckiej oraz z historii tych ludów w École Nationale de Langues Orientales Vivantes. Tym samym rok 1923 stał się datą graniczną w jego życiu – dyplomata przedzierzgnął się w uczonego.
Podjęcie się funkcji sekretarza międzynarodowej wystawy sztuki perskiej w Londynie w 1930 r. rozpoczęło związki Minorskiego z Wielką Brytanią, w której przyjdzie mu spędzić pozostałe 34 lata życia. Na zaproszenie "School of Oriental Languages" Minorski w 1932 r. podjął się prowadzenia tam wykładów i rzeczywiście prowadził je potem aż do emerytury, na którą przeszedł w wieku 67 lat w 1944 roku.
Ponieważ w początkach II wojny światowej "Szkoła" była częściowo ewakuowana do Cambridge, przeniósł się tam i Minorski. Cambridge przypadło mu tak bardzo do gustu, że postanowił się tam osiedlić na stałe po przejściu na emeryturę i faktycznie od 1944 r. do śmierci mieszkał w Cambridge z wyjątkiem tylko jednego roku (1948–1949), kiedy to był "visiting professor" w Kairze. Okres pobytu w Cambridge był czasem szczególnej płodności publikacyjnej Minorskiego.
Do końca życia Minorski pozostał patriotą rosyjskim. Po jego śmierci (1966) żona przewiozła w 1969 prochy zmarłego do Rosji, gdzie złożono je na cmentarzu Klasztoru Nowodziewiczego w Moskwie – cmentarzu zarezerwowanym dla wybitnych uczonych, artystów, muzyków i pisarzy.
Praca i osiągnięcia naukowe.
Dorobek publikacyjny Minorskiego otwiera wydany przezeń jeszcze w okresie studiów rosyjski przekład pracy doskonałego semitysty niemieckiego Theodora Nöldeke pt. "Die semitischen Sprachen – eine Skizze" (Moskwa 1903). Przekładów z fachowymi komentarzami nie porzucił Minorski i w późniejszych latach – jeszcze w wieku 80 lat wyda tłumaczenie XV-wiecznej kroniki perskiej.
Łącznie bibliografia Minorskiego obejmuje ponad 200 pozycji, wśród nich 11 monografii książkowych. Od strony technicznej wielką pomocą była mu przez lata żona, która cierpliwie przepisywała po kilka razy poszczególne rozdziały na różnych etapach pracy i sporządzała do książek indeksy obejmujące nieraz 4–5 tys. haseł.
Pod względem stylu pracy Minorski bardzo przypominał Josefa Markwarta, a mianowicie poprzez łączenie filologicznej pracy na tekście z poznaniem historyczno-geograficznym i etnologicznym. Podejmował także tematy literackie, jak studia nad poematem o miłości królowej Vis, żonie króla Merwu do jej szwagra imieniem Rāmin.
Nie ograniczał się przy tym do świata irańskiego, bowiem poczynając od 1938 wydawał też serię (łącznie 11 pozycji) artykułów o organizacji administracyjnej i wojskowej dawnych plemion turkmeńskich. Wcześnie też, bo już w 1906 zebrał pierwsze w świecie materiały o języku chaładżskim (opublikował je dopiero w 1940) – osobliwym idiomie turkijskim w Iranie, którego bliższym zbadaniem zajmie się dopiero językoznawca niemiecki Gerhard Doerfer około pół wieku później.
Stosunek władz sowieckich.
Interesującą rzeczą jest, że Minorski nie został (tak jak szereg innych rosyjskich uczonych, którzy opuścili Rosję po Rewolucji Październikowej) napiętnowany przez władze, mimo że jako były dyplomata carski, który de facto uciekł z kraju w czasie Rewolucji, jak najbardziej nadawał się właśnie do napiętnowania. Świadczy o tym zarówno fakt, że był powszechnie cytowany, a jego nazwisko umieszczono również w słowniku turkologów rosyjskich autorstwa A. N. Kononova (zob. poniżej: Bibliografia), jak i ta okoliczność, że w 1960 został zaproszony przez Akademię Nauk ZSRR do udziału w 23. Międzynarodowym Kongresie Orientalistycznym w Moskwie, gdzie witano go z wszelkimi honorami.
Bibliografia prac Minorskiego (do roku 1952).
Bibliography of the Publications of Professor V. Minorsky. – "Bulletin of the School of Oriental and African Studies, University of London" 14 (1952): 669-681.

</doc>
<doc id="1371597" url="https://pl.wikipedia.org/wiki?curid=1371597" title="Zespół Nezelofa">
Zespół Nezelofa

Zespół Nezelofa (ang. Nezelof syndrome) – zespół niedoboru odporności spowodowany dysplazją grasicy, najprawdopodobniej dziedziczony autosomalnie recesywnie. Ponieważ grasica jest nieczynna, niedobór odporności jest zależny od limfocytów T. Chorobę opisali Nezelof i wsp. w 1964 roku.

</doc>
<doc id="1371599" url="https://pl.wikipedia.org/wiki?curid=1371599" title="Duży Sucharek">
Duży Sucharek

Duży Sucharek (Suchar Wielki) – jezioro w Polsce, położone w województwie podlaskim, powiecie suwalskim, gminie Suwałki, na terenie Wigierskiego Parku Narodowego, na południowy wschód od Suwałk. Na południe od jeziora znajduje się Jezioro Wigry.
Jest to jezioro typowo dystroficzne, tworzące mocno zatorfioną rynnę, otoczoną wysokimi brzegami. Woda w jeziorze jest miękka (braku soli wapnia), o zabarwieniu brunatnym. Jezioro zamieszkują bobry. W celu zapewnienia niezakłóconego przebiegu procesów przyrodniczych Duży Sucharek objęty jest od 1985 roku ochroną ścisłą.
Duży Sucharek jest największym spośród zbiorników polihumusowych (dystroficznych) występującym na terenie Wigierskiego Parku Narodowego. Charakterystyczny ciemnobrunatny kolor wody tych jezior spowodowany jest wysoką koncentracją kwasów humusowych, powstających z rozkładu substancji organicznych (igliwia, gałązek, liści) spłukiwanych do zbiornika z otaczających lasów. Dopływ substancji humusowych powoduje dodatkowo naturalne zakwaszenie wody oraz wiązanie rozpuszczonych w niej związków mineralnych. Narastanie mszaru postępuje od lądu w kierunku środka jeziora. W sucharach mamy więc do czynienia z bardzo niskim pH, niską koncentracją wapnia oraz substancji biogennych (fosforu, azotu, sodu, potasu). Inną cechą wyróżniającą suchary jest bardzo silna stratyfikacja (uwarstwienie) termiczna wód, wynikająca z osłonięcia misy jeziornej przed działaniem wiatrów. Różnice temperatury wody w układzie pionowym mogą wynosić latem nawet 5–6 °C na jeden metr głębokości. Mała przejrzystość wody w sucharach ogranicza występowanie zespołów roślinnych do głębokości około 2 metrów. Bardzo niska zawartość wapnia uniemożliwia bytowanie mięczakom, którym wapń jest niezbędny do budowy muszli. Występuje tu licznie wełnianka pochwowata, modrzewica, żurawina i rosiczka okrągłolistna. Nielicznie pojawia się tu skarłowaciała brzoza i sosna.

</doc>
<doc id="1371600" url="https://pl.wikipedia.org/wiki?curid=1371600" title="Kazimiera Niewiarowska">
Kazimiera Niewiarowska

Kazimiera Niewiarowska (ur. 1890, zm. 1 lipca 1927 w Wilnie) – polska śpiewaczka operetkowa.
Życiorys.
Debiutowała w Kaliszu w 1911, później występowała w Warszawie. W latach 1915–1922 przebywała w Rosji. Po powrocie do Polski występowała na scenach warszawskich. Lata 20. XX w. były trudne dla operetki, publiczność zdobywano, adaptując pomysły zaczerpnięte z rewii. Artystka została zapamiętana ze względu na kontrowersyjne występy; w 1924 wystąpiła nago w sztuce "Najpiękniejsza z kobiet", budząc falę emocji w warszawskiej prasie. W sztuce "Perły Kleopatry" śpiewała arię z żywym wężem na szyi (w kwietniu 1925 została ukąszona przez zwięrzę), w "Mariecie" zatańczyła tango na tacy umieszczonej na głowach statystów. Wystąpiła w kilku filmach: "Ach te spodnie" (1914) i "Kiedy kobieta zdradza męża" (1924). 
25 grudnia 1925 roku otworzyła swój teatr w Warszawie przy ul. Jasnej (Teatr Niewiarowskiej). Pierwszą operetką wystawioną w tym teatrze była "Księżniczka dolarów".
Zmarła w wyniku rozległych oparzeń, jakim uległa przypadkowo zapalając spirytus, którym czyściła suknię.
Kazimiera Niewiarowska spoczywa na cmentarzu Powązkowskim w Warszawie (kwatera 77-5-16).

</doc>
<doc id="1371606" url="https://pl.wikipedia.org/wiki?curid=1371606" title="Zespół Keppenów-Lubinskiego">
Zespół Keppenów-Lubinskiego

Zespół Keppenów-Lubinskiego (ang. Keppen-Lubinsky syndrome) – bardzo rzadki zespół wad wrodzonych. Na obraz kliniczny składa się lipodystrofia, szczególnie nasilona na twarzy, i ciężkie opóźnienie rozwoju psychoruchowego. Pierwszy przypadek został opisany przez Laurę Davis Keppen i Marka Keppena w 1994 roku u dziecka pochodzącego ze stanu Iowa. W 2003 roku Gianfranco Sebastio i wsp. z Uniwersytetu w Neapolu opisali drugi przypadek zespołu.

</doc>
<doc id="1371607" url="https://pl.wikipedia.org/wiki?curid=1371607" title="Nordycki Bank Inwestycyjny">
Nordycki Bank Inwestycyjny

Nordycki Bank Inwestycyjny (ang. "Nordic Investment Bank") – instytucja finansowa utworzona przez Danię, Norwegię, Szwecję, Finlandię oraz Islandię. Bank rozpoczął swoją działalność w 1976 r. 
Obecnie do grona państw skupionych wokół instytucji należą również republiki bałtyckie: Litwa, Łotwa i Estonia.

</doc>
<doc id="1371609" url="https://pl.wikipedia.org/wiki?curid=1371609" title="Interdictum">
Interdictum



</doc>
<doc id="1371612" url="https://pl.wikipedia.org/wiki?curid=1371612" title="Interdykt pretorski">
Interdykt pretorski

Interdykt ("Interdictum") – środek ochrony pozaprocesowej przewidziany w prawie rzymskim wydawany przez pretora lub namiestnika prowincji na mocy przysługujących im imperium, na żądanie jednej strony, zawierający nakaz pod adresem drugiej strony, aby coś uczyniła lub czegoś zaniechała.

</doc>
<doc id="1371613" url="https://pl.wikipedia.org/wiki?curid=1371613" title="John Bingham Roberts">
John Bingham Roberts

John Bingham Roberts (ur. 29 lutego 1852 w Filadelfii, zm. 28 listopada 1924 tamże) – amerykański chirurg.
John Bingham Roberts urodził się 29 lutego 1852 roku jako syn wydawcy Caleba Cresson Robertsa i Helen S. Bingham. Jego wuj R. J. Levis był chirurgiem plastycznym. Uczęszczał do Lawton School, w wieku 15 lat wstąpił na University of Pennsylvania. Ukończył Thomas Jefferson Medical College w 1874 roku.
W 1882 był jednym z założycieli Philadelphia Polyclinic and the College for Graduates of Medicine, gdzie wykładał chirurgię i anatomię. Od 1890 do 1900 był profesorem chirurgii w Women’s Medical College. W 1918 poliklinika stała się częścią University of Pennsylvania.
Jako chirurg plastyczny Roberts zajmował się przede wszystkim owrzodzeniami nosa, rozszczepami twarzy i urazami twarzoczaszki. Napisał podręcznik "War Surgery of the Face". Jako jeden z pierwszych dostrzegał możliwości neurochirurgii. Był prezydentem American Academy of Medicine i American Surgical Association.

</doc>
<doc id="1371615" url="https://pl.wikipedia.org/wiki?curid=1371615" title="Rury Jezuickie">
Rury Jezuickie

Rury Jezuickie – dawna wieś, od 1959 część miasta Lublina, leżąca w jego zachodniej części. Rozpościera się w rejonie ulicy Nadbystrzyckiej i wchodzi w skład lubelskiej dzielnicy Rury.
Historia.
Dawniej samodzielna miejscowość. Od 1867 w gminie Konopnica w powiecie lubelskim. W okresie międzywojennym miejscowość należała do woj. lubelskim. 1 września 1933 utworzono gromadę Rury Jezuickie w granicach gminy Konopnica.
Podczas II wojny światowej Rury Jezuickie włączono do Generalnego Gubernatorstwa (dystrykt lubelski), cały czas w gminie Konopnica. W 1943 roku liczba mieszkańców wynosiła 1375.
Po II wojnie światowej wojnie Rury Jezuickie należały do powiatu lubelskiego w woj. lubelskim jako jedna z 26 gromad gminy Konopnica.
W związku z reorganizacją administracji wiejskiej jesienią 1954, miejscowość weszła w skład nowo utworzonej gromady Rury Wizytkowskie.
1 stycznia 1959 gromadę Rury Wizytkowskie zniesiono, a jej obszar – w tym Rury Jezuickie – włączono do Lublina.

</doc>
<doc id="1371616" url="https://pl.wikipedia.org/wiki?curid=1371616" title="Prokulianie">
Prokulianie

Prokulianie – rzymska szkoła prawnicza powstała na początku I w. n. e. Jej założycielem był prawnik o poglądach republikańskich Labeon, jednak szkoła wzięła swą nazwę od następcy założyciela – Proculusa.
Jednym z najbardziej znanych przedstawicieli tej szkoły był Celsus.

</doc>
<doc id="1371617" url="https://pl.wikipedia.org/wiki?curid=1371617" title="Sabinianie">
Sabinianie

Sabinianie (lub Kasjanie) – rzymska szkoła prawnicza powstała na początku I w. n. e. i funkcjonująca w I i II w n.e.
Założycielem szkoły Sabinian był Gajusz Atejusz Capito, prawnik z czasów Augusta popierający jedynowładztwo (pryncypat). Jednak swą nazwę szkoła wzięła od następcy założyciela – Sabinusa. Poglądy szkoły określane są jako opozycyjne w stosunku do konkurencyjnej szkoły Prokulian o upodobaniach republikańskich. Wśród przedstawicieli szkoły Sabinian można wymienić: Gajusza Kasjusza Longinusa (od niego wzięła się alternatywna nazwa szkoły – Kasjanie), Lucjusza Jawolenusa Pryskusa oraz Julianusa Salwiusza.
Prace Sabinian zostały wykorzystane podczas kodyfikacji praw przez Justyniana w VI n.e.

</doc>
<doc id="1371620" url="https://pl.wikipedia.org/wiki?curid=1371620" title="Encephalocele">
Encephalocele



</doc>
<doc id="1371622" url="https://pl.wikipedia.org/wiki?curid=1371622" title="Łazduny">
Łazduny



</doc>
<doc id="1371623" url="https://pl.wikipedia.org/wiki?curid=1371623" title="Zespół Bartsocasa-Papasa">
Zespół Bartsocasa-Papasa

Zespół Bartsocasa-Papasa (zespół płetwistości podkolanowych, typ letalny, ang. Bartsocas-Papas syndrome, popliteal pterygium syndrome, lethal type) – rzadki zespół wad wrodzonych. Zespół opisali Bartsocas i Papas w 1972 roku. Rokowanie jest złe, najdłuższy opisany czas przeżycia dziecka z tym zespołem wad wyniósł 20 miesięcy.

</doc>
<doc id="1371624" url="https://pl.wikipedia.org/wiki?curid=1371624" title="Aegle Marmelos">
Aegle Marmelos



</doc>
<doc id="1371625" url="https://pl.wikipedia.org/wiki?curid=1371625" title="Zespół Shwachmana-Diamonda">
Zespół Shwachmana-Diamonda

Zespół Shwachmana-Diamonda, wrodzona lipomatoza trzustki (ang. Shwachman-Diamond syndrome, Shwachman-Bodian-Diamond syndrome) – rzadka choroba genetyczna, przebiegająca z niewydolnością zewnątrzwydzielniczą trzustki, zaburzeniami hematologicznymi, predyspozycją do nowotworów układu krwiotwórczego, wadami kośćca i niskorosłością. Po mukowiscydozie, zespół Shwachmana-Diamonda jest drugą przyczyną niewydolności egzokrynnej trzustki u dzieci. Choroba wiąże się z mutacjami w jednym lub obu allelach genu "SBDS" w locus 7q11.

</doc>
<doc id="1371626" url="https://pl.wikipedia.org/wiki?curid=1371626" title="Walentin Pszenicyn">
Walentin Pszenicyn

Walentin Nikołajewicz Pszenicyn (ros. Валентин Николаевич Пшеницын, ur. 3 listopada 1936 w Dmitrowie, zm. 11 maja 2007 w Moskwie) – rosyjski biathlonista reprezentujący ZSRR, sześciokrotny medalista mistrzostw świata.
Kariera.
W 1958 roku wystartował na mistrzostwach świata w Saalfelden, gdzie razem z Wiktorem Butakowm, Dmitrijem Sokołowem i Aleksandrem Gubinem zdobył srebrny medal w sztafecie. Podczas mistrzostw świata w Courmayeur rok później wspólnie z Władimirem Miełanjinem i Dmitrijem Sokołowem zwyciężył w tej samej konkurencji. Następnie zdobył drużynowo kolejno srebrny medal na mistrzostwach świata w Umeå (1961) oraz złote na mistrzostwach świata w Hämeenlinna (1962) i mistrzostwach świata w Seefeld (1963). W 1962 roku zdobył również brązowy medal w biegu indywidualnym, w którym lepsi byli jedynie Miełanjin i Antti Tyrväinen z Finlandii.
W 1960 roku brał udział w igrzyskach olimpijskich w Squaw Valley, gdzie rywalizację w biegu indywidualnym ukończył na piątej pozycji. Wystartował też na igrzyskach olimpijskich w Innsbrucku cztery lata później, gdzie był siódmy.
Karierę zakończył w 1965 roku, następnie pracował jako trener. Był między innymi trenerem reprezentacji ZSRR w latach 1979-1984.
Odznaczony orderem „Znak Honoru” w 1980 roku.

</doc>
<doc id="1371627" url="https://pl.wikipedia.org/wiki?curid=1371627" title="Sergiej Czepikow">
Sergiej Czepikow



</doc>
<doc id="1371628" url="https://pl.wikipedia.org/wiki?curid=1371628" title="Śiwaratri">
Śiwaratri



</doc>
<doc id="1371629" url="https://pl.wikipedia.org/wiki?curid=1371629" title="Zadni Staw Rohacki">
Zadni Staw Rohacki



</doc>
<doc id="1371632" url="https://pl.wikipedia.org/wiki?curid=1371632" title="Kiernoz Wielki">
Kiernoz Wielki

Kiernoz Wielki (niem. "Grosser Kernos See") – jezioro w Polsce położone na Pojezierzu Mazurskim.
Jezioro o kształcie wydłużonym, o nieregularnej, urozmaiconej linii brzegowej. Na południowym krańcu jeziora znajdują się dwie zatoki. Pierwsza z nich o kształcie owalnym odchodzi od głównego plosa w kierunku zachodnim, a druga wydłużona w kierunku południowym znajduje się na południowo-wschodnich krańcach jeziora. Tam też wpada Łyna, łącząca swe wody poprzez Kiernoz Mały.
Jest to jezioro o średnio przejrzystej wodzie i o zróżnicowanej linii brzegowej, która miejscami jest pagórkowata, przeważnie porośnięta lasem. Od strony północnej jeziora rozciągają się pola uprawne i łąki. Na wschodnim brzegu znajduje się polana po dawnym polu namiotowym, wykorzystywana jako teren pod obozy harcerskie.
Dno i ławica przybrzeżna jest przeważnie zamulona, tylko miejscami piaszczysta. Ławicę przybrzeżną porastają oczerety.
W jeziorze występują następujące gatunki ryb: szczupak, lin, okoń, wzdręga, leszcz, karp, płoć, węgorz.

</doc>
<doc id="1371638" url="https://pl.wikipedia.org/wiki?curid=1371638" title="Kiernoz Mały">
Kiernoz Mały

Kiernoz Mały (niem. "Kleiner Kernos See") – jezioro w Polsce położone na Pojezierzu Mazurskim.
Jest o owalnym kształcie z zatoką przy północnym brzegu, o obrzeżach płaskich, ze sporadycznie występującymi pagórkami.
Otoczenie akwenu stanowią podmokłe łąki oraz pola uprawne, a od północy i wschodu do brzegów przylegają kępy leśne. Swoim charakterem i ichtiofauną jest podobne do jeziora Kiernoz Wielki.

</doc>
<doc id="1371642" url="https://pl.wikipedia.org/wiki?curid=1371642" title="Pisza Woda">
Pisza Woda

Pisza Woda ("Pisawoda") – struga, lewobrzeżny dopływ Pisy o długości 12,78 km i powierzchni zlewni 47,97 km².
Źródła strugi znajdują się w okolicach Rakowa Piskiego. Wzdłuż biegu dobiera wody z silnie rozbudowanej sieci rowów melioracyjnych. Pisza Woda łączy się z Pisą na 68,3 km jej biegu.

</doc>
<doc id="1371643" url="https://pl.wikipedia.org/wiki?curid=1371643" title="Ptolemaiidae">
Ptolemaiidae

Ptolemaiidae – rodzina wymarłych ssaków wielkości wilka. Wyewoluowały one najprawdopodobniej z grupy Pantolesta. Zamieszkiwały północną i wschodnią Afrykę od późnego eocenu do miocenu. Najstarsze skamieniałości odnaleziono w najnowszej warstwie eocenu w formacji Jebel Qatrani niedaleko Fajum w Egipcie.
Pochodzenie i tożsamość tej grupy sprawiały kłopoty. Pierwszy typowy gatunek, "Ptolemaia lyonsi", sklasyfikowany na podstawie zębów trzonowych, został pierwotnie zaliczony do naczelnych. Były one bowiem bardzo płaskie i przypominające te odnajdywane u naczelnych. Odnaleziona jednak później czaszka wskazywała raczej na wielką ryjówkę wielkości wilka o długich smukłych kłach. Poglądy na pożywienie i zachowanie tych zwierząt uległo zmianie. Ich zęby nadawały się do kruszenia twardej, ścierającej zęby strawy. Jednak nadal często uważa się stworzenia te za ogromne mięsożerne ryjówki.
Rodzaje.
"Ptolemaia" (typowy)

</doc>
<doc id="1371650" url="https://pl.wikipedia.org/wiki?curid=1371650" title="Literatura fińska">
Literatura fińska

Literatura fińska – literatura piękna tworzona przez Finów, zarówno w kraju, jak i na emigracji. Ze względów historycznych powstaje w dwóch językach – fińskim i szwedzkim. Należy do literatur młodych, aczkolwiek dynamicznie rozwijających się. Bogata w dzieła epickie, poezję, mniej w utwory sceniczne.
Literatura fińskojęzyczna.
Przed XIX w..
W okresie przedchrześcijańskim, przed podbojem Finlandii przez Szwecję (1249 rok) istniał bogaty zbiór opowiadań przekazywany wyłącznie w postaci ustnej, który był powiązany z pogańskimi obrzędami. Opowiadał on o zmaganiu się z przyrodą i bohaterach, którzy wyruszali do innych krain łupić wrogów. Dorobek starofińskiej kultury jest porównywalny z celtyckim i normańskim.
Pierwszy zapis języka fińskiego to jedno zdanie, zapisane cyrylicą, na korze drzewa, datowane na początek XIII wieku, znalezione w okolicach Nowogrodu Wielkiego w 1957 w Związku Radzieckim. Oryginalne jego brzmienie to: „юмолануолиїнимижи ноулисѣханолиомобоу юмоласоудьнииохови”, w zapisie alfabetem łacińskim: „jumolanuoli ï nimizi
nouli se han oli omo bou jumola soud'ni iohovi”. Jest to najstarszy znany tekst w języku fińskim i najstarszy ze wszystkich języków fińskiej grupy językowej. Drugim znanym zapisem języka fińskiego jest zdanie z kroniki podróży z roku 1450 "Mynna tachton gernast spuho somen gelen Emyna dayda". Współcześnie zdanie brzmiałoby: "Minä tahdon kernaasti puhua suomen kieltä, (mutta) en minä taida"; pol. – naprawdę chcę mówić po fińsku, ale nie potrafię. Zdanie to miał wypowiedzieć fiński biskup. W tym czasie na terenie Księstwa Finlandii lud mówił wieloma dialek­tami fińskimi i fińsko-szwedzkimi.
Pierwszym, znanym z imienia i nazwiska, pisarzem fińskim jest Jöns Budde, z klasztoru brygidek w Naantali (druga połowa XV wieku), który tłumaczył poszczególne księgi biblijne na język szwedzki, ówczesny język urzędowy Finlandii.
Praktycznie nie zachowały się do dzisiaj żadne przykłady literatury średniowiecza i wcześniejszej w języku fińskim, choć zdarzały się pojedyncze fińskie zdania wplatane w teksty dokumentów i teksty modlitw tłumaczone na ten język. Niewykluczone, że w średniowieczu w ograniczonym zakresie mogła się rozwijać fińska literatura, ale nie mogła odgrywać ona większej roli. W okresie reformacji i późniejszym wiele średniowiecznych tekstów religijnych uległo zniszczeniu. Pojedyncze zapisy dialektów języka fińskiego przetrwały w postaci zapisów cyrylicą na brzozowej korze, które odnajdowane są na terenie dzisiejszej północno-zachodniej Rosji.
Publikacja pierwszego drukowanego tekstu w języku fińskim była zasługą biskupa Mikaela Agricoli. Uczeń Marcina Lutra już w czasach studenckich zaczął tłumaczyć teksty religijne, szczególnie Nowy Testament. Pierwszą wydrukowaną fińską książką był wydany najpóźniej w 1543 roku elementarz "Abckiria", który był przede wszystkim ukierunkowany religijnie i zawierał katechizm. Drugie, mniej znane dzieło to "Rucouskirja". Fińskie tłumaczenie Nowego Testamentu ("Se Wsi Testament") ukazało się w roku 1548. W jego ślady poszli Paavali Juusten, Jaakko Suomalainen i Erik Sorolainen, którzy zajmowali się głównie pisaniem pieśni religijnych i katechizmów. Pierwszy pełny przekład Biblii w języku fińskim ukazał się w roku 1642 pod nazwą: "Biblia: Se on: Coco Pyhä Ramattu Suomexi". Przekład ten dedykowany Krystynie, królowej Szwecji jest znany jako: "Kristiinan Raamattu" (Biblia Krystyny). Do XVIII wieku większość fińskich pisarzy była duchownymi.
Z XVII wieku można znaleźć nieliczne wiersze odwołujące się do przedchrześcijańskich tradycji fińskich, które nawiązywały do Kalevali (Laurentius Petri, Juhana Cajanus). W życiu publicznym coraz bardziej dominował język szwedzki, a fiński był używany głównie przez chłopów. W 1700 roku fiński duchowny Daniel Juslenius opublikował dzieło Aboa Vetus Et Nova, w którym pisał o konieczności oderwania się od Szwecji, a swój lud wywodził od plemion Izraela. Zapoczątkowało to budzenie się świadomości narodowej, a autor został uznany za pierwszego przedstawiciela ruchu narodowego, który w XIX wieku przybrał nazwę Fennomanów.
W drugiej połowie XVIII wieku fińskojęzyczna literatura zaczęła odgrywać większą rolę, która wcześniej skupiała się głównie na sprawach religii. W 1770 roku fiński historyk Henrik Gabriel Porthan (1739–1804) wydał zbiór fińskiej poezji, która sięgała jeszcze czasów pogańskich.
W 1771 roku zaczęła się ukazywać pierwsza fińska gazeta: „Tidningar Utgifne Af et Sällskap i Åbo”, a pięć lat później zaczęto wydawać pierwszą gazetę w języku fińskim, „Suomenkieliset Tieto-Sanomat".
Wiek dziewiętnasty.
Finlandia zawsze była krajem bogatej twórczości ludowej. Setki wierszy, legend, opowiadań tworzą jeden z największych tego typu zbiorów na świecie. Wiele zostało zebranych i wydanych jako "Stare wiersze ludu fińskiego". Zbiór ten liczy 27 000 stron w 33 tomach. Dzieło do druku przygotował Antti Aarne.
Najsłynniejszym zbiorem podań i pieśni ludowych jest Kalevala. Uważana za narodowy poemat epicki, swe powstanie zawdzięcza Eliasowi Lönnrotowi, choć nad wydaniem i kompilacją pracowało o wiele więcej osób. Opublikowana w 1835 roku stała się szybko symbolem dążeń narodowościowych Finów, będących wtedy pod polityczną kontrolą Rosji. Wraz z innym zbiorem "Kanteletar" wywarła także wpływ na twórczość fińskiego kompozytora Jeana Sibeliusa.
Za pierwszą powieść wydaną w języku fińskim uważa się "Siedmiu braci" Aleksisa Kivi (1870) – opowieść o siedmiu prostych braciach w obliczu nadciągającej rewolucji technicznej. Od tego czasu oprócz dominującej w literackich opisach klasy średniej, literatura fińska kojarzy się szeroko z opisem życia wiejskiego i warstw ubogich.
W XIX wieku znacznie lepiej rozwijała się poezja. Najsłynniejszy poeta tego okresu to Eino Leino tworzący w duchu liryki romantycznej. Powstały również pierwsze znaczące sztuki sceniczne. Pionierką była Minna Canth, uznana równocześnie za prekursorkę feminizmu w literaturze fińskiej. Jej sztuki "Työmiehen vaimo" i "Anna Liisa" wywołały skandal obyczajowy, niemniej jednak znacznie przyczyniły się do zmiany prawodawstwa fińskiego w zakresie praw kobiet.
Wiek dwudziesty.
Uzyskanie niepodległości w roku 1917 i wojna domowa (1917–1918) odbiły się szerokim echem w literaturze fińskiej. Frans Eemil Sillanpää za powieść "Hurskas kurjuus" (Nabożna nędza) uzyskał pierwszą i jak do tej pory jedyną nagrodę Nobla (1939). Temat wojny domowej został podjęty również przez Väinö Linnę w powieści "Tuntematon Sotilas" (Żołnierz nieznany). Innym popularnym pisarzem fińskim okresu przedmodernistycznego był Mika Waltari, a jego "Egipcjanin Sinuhe" (1945) zyskał światową sławę. Powieść wyszła tuż po II wojnie światowej i dobrze oddawała degradację wartości humanistycznych.
Duże znaczenie tamtego okresu mają powieści realistyczne i naturalistyczne. Najsłynniejszym dziełem tego nurtu jest powieść Joela Lehtonena "Putkinotko", opisująca jeden dzień z życia niewielkiej wioski. Inny pisarz tego nurtu to Pentti Haanpää, opisujący w krótkich powieściach i nowelach życie za kręgiem polarnym.
Czasy współczesne.
Po II wojnie światowej pojawił się nurt rozliczeniowy (Väinö Linna, Jorma Kurvinen). Najsłynniejsze dzieło tego okresu to zekranizowana i przetłumaczona na wiele języków powieść Väinö Linny "Żołnierz nieznany" (fin. "Tuntematon Sotilas"), opisująca wojnę fińsko-rosyjską i polemizująca z dotychczasowym mitem żołnierza fińskiego jako walecznego, acz mało inteligentnego.
W latach pięćdziesiątych Paavo Haavikko i Eeva-Liisa Manner zapoczątkowali wzorowanie się w literaturze na twórczości brytyjskiej i amerykańskiej, głównie T.S. Eliota i Ezry Pounda. Nieco inny kierunek przyjął Timo K. Mukka, autor dziewięciu lirycznych powieści m.in. "Pieśń dzieci Syberii". Wzorem innych krajów skandynawskich nie brak wnikliwej analizy świata dzieci. jeden z najgłośniejszych utworów na ten temat to "Veljeni Sebastian" Anniki Idström.
Literatura fińskojęzyczna jest tłumaczona na wiele języków świata, w tym również polski.
Literatura w jęz. szwedzkim.
Nawet po wyodrębnieniu się literatury fińskojęzycznej, szwedzki pozostał ważnym dla literatury językiem na ziemiach fińskich. Najsłynniejszym pisarzem szwedzkojęzycznym XIX wieku był Johan Ludwik Runeberg. Jego przetłumaczony potem na fiński wiersz "Nasz kraj" ("Vårt Land") został hymnem narodowym Finlandii.
Obecnie najsłynniejszą pisarką szwedzkojęzyczną jest Tove Jansson, a jej opowieści o Muminkach zyskały światową sławę i doczekały się licznych adaptacji.
Projekt Runeberg.
Wzorowana na Projekcie Gutenberg inicjatywa Projekt Runeberg jest elektroniczną biblioteką udostępniającą nieobjęte prawami autorskimi teksty literatury skandynawskiej, w tym również fińskiej.

</doc>
<doc id="1371652" url="https://pl.wikipedia.org/wiki?curid=1371652" title="Pantodonty">
Pantodonty

Pantodonty ("Pantodonta") – podrząd lub rząd wymarłych ssaków łożyskowych.
Znane były od paleocenu (zamieszkiwały wtedy Azję i Amerykę Północną. Jeden zaś wczesny rodzaj, "Alcidedorbignya", odnaleziony został w Ameryce Południowej. O ile w paleocenie dorastały rozmiarów dzisiejszego kota, o tyle w eocenie rozwinęły się z nich roślinożercy wielkości krowy, największe lądowe stworzenia tamtych czasów. Wymarły nagle w środkowym eocenie.
Klasyfikacja.
W przeszłości zwierzęta tego rzędu był razem z przedstawicielami dinoceratów i ksenungulatów w jeden rząd Amblypoda ("tępe stopy").
Dziś jednak wiemy, że klasyfikacja ta nie była poprawna. Obecnie uważa się, że pantodonty spokrewnione był raczej z dzisiejszymi drapieżnymi i pangolinami, czasami włącza się je do rzędu Cimolesta.
Nadrodziny i rodziny.
Nadrodzina Pantolambdoidea
Nadrodzina Bemalambdoidea

</doc>
<doc id="1371653" url="https://pl.wikipedia.org/wiki?curid=1371653" title="Bolmów">
Bolmów

Bolmów – część wsi Dębniałki w Polsce położona w województwie wielkopolskim, w powiecie kaliskim, w gminie Blizanów.
W latach 1975–1998 miejscowość należała administracyjnie do województwa kaliskiego.

</doc>
<doc id="1371654" url="https://pl.wikipedia.org/wiki?curid=1371654" title="Izabela z Villehardouin">
Izabela z Villehardouin

Izabela Villehardouin – (ur. 1260/1263, zm. 1312). Księżna Achai, w latach 1289 – 1297 i 1301 - 1306. Córka Wilhelma II Villehardouin i Anny Angeliny, córki Michała II Angelosa, władcy Epiru.
28 maja 1271 roku Izabela, córka i dziedziczka księcia Achai została wydana za syna króla Sycylii, Karola Andegaweńskiego, Filipa. Cztery lata wcześniej w maju 1267 roku w Viterbo ojciec Izabeli poddał swoje państwo Karolowi Andegaweńskiemu. Porozumienie zawarte pomiędzy władcą Achai a królem Sycylii stanowiło, że jeśli Wilhelmowi urodzi się syn i syn urodzi się Izabeli i Filipowi, każde z dzieci odziedziczy połowę Księstwa, a jeśli ani Wilhelmowi, ani Izabeli i Filipowi nie urodzi się syn, Achaja przejdzie we władanie Andegawenów. W 1277 roku Filip umarł bezpotomnie, rok później bezpotomnie umarł ojciec Izabeli. Księstwo jej ojca przeszło pod władzę Karola Andegaweńskiego.
Karol Andegaweński umarł w 1285 roku, a władzę w Królestwie Sycylii, a w konsekwencji i nad Achają objął Karol II Kulawy. W 1289 roku, dzięki interwencji króla Francji Filipa IV Pięknego, władza nad Achają przeszła w ręce Izabeli i jej drugiego męża Florensa z Hainaut. Przekazując tytuł książąt Achai w ręce Izabeli i jej męża Karol II zastrzegł sobie jednak, że gdyby Izabela przeżyła swego męża, nie wyjdzie ponownie za mąż bez zgody Karola II. Izabela urodziła Florensowi córkę Matyldę. Florens umarł w 1297 roku, a Księstwo wróciło pod władzę Andegawenów.
Po raz drugi Izabela objęła władzę nad Achają w 1300 roku poślubiwszy Filipa Sabaudzkiego, hrabiego Piemontu. Jednak animozje pomiędzy Filipem a Karolem II Andegaweńskim doprowadziły do odwołania Izabeli i Filipa z Achai. Filip został oskarżony o nielojalność i brak poparcia syna Karola II, Filipa z Tarentu podczas jego kampanii przeciwko Annie Kantakuzenie despoinie Epiru, Izabela o to, że nie szukała zgody Karola II na zawarcie swojego trzeciego małżeństwa. W maju 1306 roku Karol przekazał Księstwo Achai swemu synowi Filipowi z Tarentu.
Ostatnie lata życia Izabela spędziła, w separacji z mężem, w dobrach Florensa w Hainaut, dochodząc swych praw do Achai. Zmarła w 1312 roku. W 1313 roku po opuszczeniu Achai przez Filipa z Tarentu, władzę w Księstwie Achai objęła córka Florensa i Izabeli, Matylda.

</doc>
<doc id="1371655" url="https://pl.wikipedia.org/wiki?curid=1371655" title="Brzezina (Godziątków)">
Brzezina (Godziątków)

Brzezina – część wsi Godziątków w Polsce, położona w województwie wielkopolskim, w powiecie kaliskim, w gminie Blizanów.
W latach 1975–1998 Brzezina należała administracyjnie do województwa kaliskiego.

</doc>
<doc id="1371659" url="https://pl.wikipedia.org/wiki?curid=1371659" title="Grodzisk (województwo wielkopolskie)">
Grodzisk (województwo wielkopolskie)

Grodzisk – wieś w Polsce położona w województwie wielkopolskim, w powiecie kaliskim, w gminie Blizanów.
W latach 1975–1998 miejscowość należała administracyjnie do województwa kaliskiego.

</doc>
<doc id="1371661" url="https://pl.wikipedia.org/wiki?curid=1371661" title="Rosocha (powiat kaliski)">
Rosocha (powiat kaliski)

Rosocha – wieś w Polsce położona w województwie wielkopolskim, w powiecie kaliskim, w gminie Blizanów.
W latach 1975–1998 miejscowość należała administracyjnie do województwa kaliskiego.
Zobacz też: Rosocha

</doc>
<doc id="1371662" url="https://pl.wikipedia.org/wiki?curid=1371662" title="Pantolambda">
Pantolambda

Pantolambda – wymarły rodzaj ssaka żyjącego w środkowym paleocenie.
Pomimo że z wyglądu przypominała kota, pożywiała się roślinnością, a jej stopy przypominały kopytka. Dorastała wielkości owcy. Na każdej stopie było 5 palców. Ich zęby posiadały krawędzie o półksiężycowatych guzkach.
Amerykańskie pantodonty, jak "Pantolambda", były ciężkie i na pewno nie mogły zamieszkiwać koron drzew.
Gatunki.
"Pantolambda bathmodon"
"Pantolambda cavirictum"
"Pantolambda intermedium"

</doc>
<doc id="1371663" url="https://pl.wikipedia.org/wiki?curid=1371663" title="Harry Oster">
Harry Oster

Harry Oster (ur. 12 kwietnia 1923, zm. 19 stycznia 2001) – amerykański folklorysta. W latach 1964-1994 pracował na uniwersytecie w Iowa.

</doc>
<doc id="1371669" url="https://pl.wikipedia.org/wiki?curid=1371669" title="Kazimierz Jan Frąckiewicz Radzimiński (zm. 1694)">
Kazimierz Jan Frąckiewicz Radzimiński (zm. 1694)

Kazimierz Jan Frąckiewicz na Radziminie Radzimiński herbu Brodzic (ur. 1 marca 1638 w Wilnie, zm. 23 sierpnia 1694 roku) – podskarbi nadworny litewski od 1689, podkomorzy lidzki w 1674 roku, marszałek Trybunału Głównego Wielkiego Księstwa Litewskiego w 1682, 1688 i 1693 roku, starosta krewski, starosta lidzki w 1678/1679 roku.
W 1674 roku był elektorem Jana III Sobieskiego z powiatu lidzkiego. Poseł sejmiku lidzkiego na sejm 1678/1679 roku i sejm 1685 roku. W 1690 przyczynił się do wstrzymania obrad sejmu. Był fundatorem klasztoru karmelitów w swych dobrach żołudkowskich i klasztoru bazylianów w Uszaczy.
Fragment z kroniki rodzinnej:
"Roku 1636 miesiąca awgusta dnia 9 wziołem w stan małżeński jeymść Pannę Klonowską Stolnikównę Połocką w Wilnie. Błogosław Boże w Troycy jedyny nam wszystkim."
"Michał Frąckiewicz Radzymiński Stolnik Połocki Laus Deo."
"Z łaski Naywyższego w Wilnie w Gospodzie Urudzianskiego urodziła mi żona syna dnia l marca w nocy prędko przed godziną 9 roku 1638, na zayutrz po pełni pod znakiem Panny. A iż uroczystość świętego Kazimierza przypadła we czwartek, on się urodził w poniedziałek, przeto mu na imię Kazimierz dano."

</doc>
<doc id="1371676" url="https://pl.wikipedia.org/wiki?curid=1371676" title="Wirusowe zapalenie rogów przednich rdzenia">
Wirusowe zapalenie rogów przednich rdzenia



</doc>
<doc id="1371677" url="https://pl.wikipedia.org/wiki?curid=1371677" title="Mikołaj Frąckiewicz Radzimiński">
Mikołaj Frąckiewicz Radzimiński

Mikołaj Frąckiewicz Radzimiński herbu Brodzic (ur. ok. 1585 roku – zm. ok. 1630 roku) – chorąży nadworny litewski w latach 1611-1613, marszałek Trybunału Głównego Wielkiego Księstwa Litewskiego w 1620 roku, starosta mścisławski, wasiliski, radomelski.
Poseł na sejm zwyczajny 1613 roku. 

</doc>
<doc id="1371679" url="https://pl.wikipedia.org/wiki?curid=1371679" title="Emanation from Below">
Emanation from Below

Emanation from Below - debiutancki album studyjny polskiego zespołu deathmetalowego Deivos. Wydawnictwo ukazało się 11 listopada 2006 roku nakładem wytwórni muzycznej Empire Records. W 2008 roku nagrania zostały wznowione przez firmę Metal Mind Productions. Nagrania zostały zarejestrowane, zmiksowane i zmasterowane w białostockim Hertz Studio na przełomie stycznia i lutego 2006 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego

</doc>
<doc id="1371681" url="https://pl.wikipedia.org/wiki?curid=1371681" title="Siedmioróg">
Siedmioróg

Siedmioróg – polskie wydawnictwo literackie, specjalizujące się w książkach dla dzieci i młodzieży, założone w 1990 roku. Właścicielem wydawnictwa jest Tomasz Michałowski. Siedziba znajduje się we Wrocławiu przy ul. Krakowskiej (od 2003).
W 2007 roku firma zatrudniała 75 etatowych pracowników.
Oferta.
W ofercie wydawnictwa znajdują się książki dla dzieci w różnym wieku, baśnie, a także lektury, podręczniki i pomoce szkolne. Do najbardziej znanych tytułów wydanych przez Siedmioróg należy seria o Panu Samochodziku Zbigniewa Nienackiego. Wydawnictwo oferuje też e-booki i audiobooki na podstawie klasycznych utworów, w tym: „Opowieść wigilijną”, „Alicję w Krainie Czarów”, „Piotrusia Pana”, „Proces”, „Martina Edena”, baśnie Andersena, braci Grimm, Charles′a Perrault.
Do 2008 roku oficyna wydała łącznie ponad 1200 tytułów.
Współpraca międzynarodowa.
W 2002 roku Wydawnictwo Siedmioróg nawiązało współpracę z francuskim wydawnictwem Larousse, co doprowadziło do powstania spółki Larousse Polska. W czasie tej współpracy ukazała się polska edycja encyklopedii Petit Larousse Illustré – Encyklopedia powszechna.
W grudniu 2005 powstała polska filia Petit Futé, specjalizująca się w wydawaniu przewodników turystycznych. Do połowy 2007 roku wydała 10 tytułów.
Siedmioróg ma wyłączność na dystrybucję książek na licencji wytwórni filmowej Warner Bros., m.in. z postaciami Scooby Doo, Tweety′ego czy członków Ligi Sprawiedliwych.
Wyniki finansowe i wyróżnienia.
Sprzedaż książek w 2000 roku wyniosła 10,9 mln zł, łączny nakład – 2 mln egzemplarzy, sprzedano 1,6 mln egzemplarzy. W 2007 roku nakład wyniósł 0,8 mln egzemplarzy, sprzedaż 1,3 mln egzemplarzy, wartość sprzedaży – 13,2 mln zł. Według informacji Biblioteki Analiz, w roku 2008 (jedynym spośród lat 1995-2015) obrót wydawnictwa przekroczył 5 mln dolarów.
W roku 2006 nakładem Wydawnictwa Siedmioróg ukazała się dowcipna opowieść o dwojgu starszych ludziach, ich wnuczce i tajemniczym hipopotamie, który wprowadza zamieszanie do ich życia. Autorka ilustracji, Dorota Łoskot-Cichocka, w 2007 roku otrzymała za nie wyróżnienie Polskiej Sekcji IBBY.

</doc>
<doc id="1371683" url="https://pl.wikipedia.org/wiki?curid=1371683" title="Krystyna Łyczkowska">
Krystyna Łyczkowska

Krystyna Emilia Łyczkowska (ur. 23 stycznia 1933 w Kaliszu, zm. 29 stycznia 2018 w Warszawie) – prof. dr hab. asyrologii Wydziału Orientalistycznego Uniwersytetu Warszawskiego. Autorka tłumaczeń tekstów sumeryjskich i akadyjskich.
Życiorys.
Córka Rejncholda i Wacławy. Była absolwentką Wydziału Filologicznego Uniwersytetu Warszawskiego. Od 1956 pracowała jako zastępczyni asystenta, a po ukończeniu studiów w 1957 była asystentką w Katedrze Filologii Wschodu Starożytnego. W 1967 obroniła pracę doktorską "Protokoły sądowe z miasta Kaneš" napisaną pod kierunkiem Rudolfa Ranoszka i została zatrudniona jako adiunktka. W 1978 otrzymała stopień doktor habilitowanej na podstawie pracy "Pozycja kobiety w okresie staroakadyjskim na podstawie dokumentów z Kaneš w Azji Mniejszej" i w 1979 została zatrudniona na stanowisku docentki. W latach 1981–1984 była prodziekanką Wydziału Neofilologii UW. W 1990 otrzymała tytuł profesor nadzwyczajnej, w 1996 profesor zwyczajnej. Przeszła na emeryturę w 2004. W swoich pracach zajmowała się pozycją kobiety i rodziny w społeczeństwie mezopotamskim, tłumaczyła także teksty literatury akadyjskiej. W 2000 zainicjowała serię wydawniczą "Antologia Literatury Mezopotamskiej". Pochowana na cmentarzu ewangelicko-augsburskim w Warszawie (aleja 62, grób 136).

</doc>
<doc id="1371684" url="https://pl.wikipedia.org/wiki?curid=1371684" title="Tavastland">
Tavastland



</doc>
<doc id="1371685" url="https://pl.wikipedia.org/wiki?curid=1371685" title="Klejowiec jadalny">
Klejowiec jadalny



</doc>
<doc id="1371700" url="https://pl.wikipedia.org/wiki?curid=1371700" title="Predrag Pažin">
Predrag Pažin

Predrag Pažin (bułg. Предраг Пажин; ur. 14 marca 1973 roku w Nevesinje w Bośni i Hercegowinie) – bułgarski piłkarz występujący na pozycji obrońcy. Obecnie gra w Łokomotiw Mezdra.
Kariera klubowa.
Predrag Pažin zawodową karierę rozpoczynał w 1991 roku w drużynie Sutjeska Nikšić. Grał w niej przez dwa lata, a następnie przeniósł się do FK Rudar Alpos. Podczas sezonu 1994/95 bułgarski piłkarz podpisał kontrakt z Partizanem Belgrad. W 1996, 1997 i 1999 roku sięgnął z nim po mistrzostwo, a w 1998 roku po puchar Jugosławii. Dla Partizana Pažin rozegrał łącznie 63 ligowe pojedynki, po czym przeniósł się do Lewski Sofia. W debiutanckim sezonie w nowym zespole Bułgar zdobył mistrzostwo i puchar Bułgarii. W 2001 roku został zawodnikiem tureckiego Kocaelisporu, następnie grał w Spartaku Plewen i chińskim Beijing Guo’an. W 2003 roku Pažin podpisał kontrakt z Szachtarem Donieck. Z nowym klubem dwa razy z rzędu uplasował się na drugiej pozycji w rozgrywkach ukraińskiej ekstraklasy. Od 2005 roku Bułgar reprezentował barwy Shandong Luneng, a w 2008 roku powrócił do kraju i trafił do Łokomotiw Mezdra.
Kariera reprezentacyjna.
W reprezentacji swojego kraju Pažin zadebiutował w 2000 roku. W 2004 roku Płamen Markow powołał go do 23-osobowej kadry na mistrzostwa Europy. Na turnieju tym Bułgarzy nie zdobyli ani jednego punktu i zajęli ostatnie miejsce w swojej grupie. Sam Pažin na portugalskich boiskach wystąpił dwóch meczach. W spotkaniu przeciwko Szwecji (0:5) rozegrał pełne 90 minut, a w pojedynku z Włochami (1:2) w 64 minucie został zmieniony przez Kiriła Kotewa. W drużynie narodowej Pažin zaliczył łącznie 32 występy.

</doc>
<doc id="1371702" url="https://pl.wikipedia.org/wiki?curid=1371702" title="Predrag Pazin">
Predrag Pazin



</doc>
<doc id="1371703" url="https://pl.wikipedia.org/wiki?curid=1371703" title="77 w skali Beauforta">
77 w skali Beauforta

77 w skali Beauforta – debiutancki album polskiego zespołu punk rockowego, The Freaks, wydany w listopadzie 2007, przez Burning Chords. Płyta zawiera 13 kompozycji.
Twórcy.
Gościnnie:

</doc>
<doc id="1371704" url="https://pl.wikipedia.org/wiki?curid=1371704" title="Sumerologia">
Sumerologia

Sumerologia - dział asyrologii zajmujący się odczytywaniem pisma klinowego zapisanego w języku sumeryjskim.
Do najstarszych na świecie obok staroegipskiego należy właśnie piśmiennictwo sumeryjskie. Literatura w tym języku pojawiła się już na przełomie trzeciego i drugiego tysiąclecia p.n.e. Nauka ta powstała w XX wieku za sprawą badań archeologicznych.

</doc>
<doc id="1371707" url="https://pl.wikipedia.org/wiki?curid=1371707" title="Krystyna Szarzyńska">
Krystyna Szarzyńska

Krystyna Szarzyńska ps. Adelina (ur. 19 maja 1918 w Kijowie, zm. 19 marca 2017) – polska asyrolog i sumerolog, 
tłumaczka wielu tekstów z języka sumeryjskiego, przez lata związana nieformalnie z Zakładem Wschodu Starożytnego Wydziału Orientalistycznego Uniwersytetu Warszawskiego. W 1986 roku uzyskała stopień doktora na podstawie pracy "Z badań nad najstarszymi napisami sumeryjskimi z miasta Uruk" napisanej pod kierunkiem Jana Brauna. W 1998 roku jej przyjaciele i współpracownicy uczcili jej 80. urodziny księgą pamiątkową "Written on Clay and Stone. Ancient Near Eastern Studies Presented to Krystyna Szarzyńska on her 80th Birthday" (red. Jan Braun, Warszawa 1998). Zmarła 19 marca 2017 roku w wieku 98 lat. Została pochowana na Cmentarzu Wojskowym na warszawskich Powązkach (kwatera B18-6-10).

</doc>
<doc id="1371709" url="https://pl.wikipedia.org/wiki?curid=1371709" title="Archibald Sinclair">
Archibald Sinclair

Archibald Henry Macdonald Sinclair, 1. wicehrabia Thurso KT, CMG (ur. 22 października 1890, zm. 15 czerwca 1970) – brytyjski polityk, członek Partii Liberalnej, minister w rządach Ramsaya MacDonalda i Winstona Churchilla.
Życiorys.
Był synem Clarence’a Grenville’a Sinclaira, najstarszego syna sir Johna Sinclaira, 3. baroneta. Ojciec zmarł kiedy Archibald miał 5 lat. Sinclair odebrał wykształcenie w Eton College oraz w Royal Military Academy w Sandhurst. W 1910 r. rozpoczął służbę w Life Guards. W 1912 r. odziedziczył po dziadku tytuł 4. baroneta Sinclair of Ulbster. Podczas I wojny światowej walczył na froncie zachodnim i dosłużył się rangi majora pułku karabinów maszynowych gwardii. Był zastępcą Winstona Churchilla, kiedy ten w 1915 r. dowodził 6 batalionem Royal Scotts Fusiliers.
W latach 1919–1921 był osobistym wojskowym sekretarzem Churchilla, wówczas ministra wojny. Kiedy Churchill został ministrem kolonii Sinclair został jego prywatnym sekretarzem. W 1922 r. został wybrany do Izby Gmin jako reprezentant okręgu Caithness and Sutherland. W 1930 r. został głównym whipem Partii Liberalnej.
Kiedy w 1931 r. Partia Liberalna przystąpiła do rządu narodowego, Sinclair został ministrem ds. Szkocji. Rok później zrezygnował ze stanowisk rządowych razem z większością liberalnych ministrów w proteście przeciwko ustaleniom konferencji w Ottawie, która wprowadzała wysokie cła protekcjonistyczne.
Po wyborach 1935 r. miejsce w Izbie Gmin utracił dotychczasowy lider liberałów Herbert Samuel. Sinclair stanął wówczas na czele Partii Liberalnej, która posiadała w tym czasie 20 deputowanych. Kiedy w 1940 r. Churchill stanął na czele rządu wojennego, Sinclair otrzymał tekę ministra lotnictwa. Utrzymał się tan tym stanowisku do maja 1945 r. Przegrał wybory parlamentarne w lipcu tego roku. W 1950 r. bez powodzenia startował w wyborach parlamentarnych w 1950 i 1951 r. W 1952 r. otrzymał tytuł 1. wicehrabiego Thurso i zasiadł w Izbie Lordów.
W latach 1938–1945]był rektorem Uniwersytetu Glasgow.
Życie prywatne.
18 maja 1918 r. poślubił Marigold Forbes (ur. 26 sierpnia1897), córkę podpułkownika Jamesa Stewarta Frobesa i Angeli St. Clair-Erskine, córki 4. hrabiego Rosslyn. Archibald i Marigold mieli razem dwóch synów i dwie córki:

</doc>
<doc id="1371712" url="https://pl.wikipedia.org/wiki?curid=1371712" title="Wicehrabia Thurso">
Wicehrabia Thurso

Baroneci Sinclair of Ulbster
Wicehrabiowie Thurso 1. kreacji (parostwo Zjednoczonego Królestwa)
Najstarszy syn 3. wicehrabiego Thurso: James Alexander Robin Sinclair

</doc>
<doc id="1371718" url="https://pl.wikipedia.org/wiki?curid=1371718" title="Okręg wyborczy Caithness and Sutherland">
Okręg wyborczy Caithness and Sutherland

Okręg wyborczy Caithness and Sutherland – powstał w 1918 r. i wysyłał do brytyjskiej Izby Gmin jednego deputowanego. Okręg obejmował hrabstwa Caithness i Sutherland w północnej Szkocji. Został zlikwidowany w 1997 r.

</doc>
<doc id="1371720" url="https://pl.wikipedia.org/wiki?curid=1371720" title="Pogubie Wielkie">
Pogubie Wielkie

Pogubie Wielkie – jezioro położone na Równinie Mazurskiej, na terenie Puszczy Piskiej, na południowy zachód od Pisza, w pobliżu wsi Pogobie Średnie (gmina Pisz, powiat piski, województwo warmińsko-mazurskie).
Jezioro typu polimiktycznego o mało urozmaiconym kształcie oraz słabo zróżnicowanym dnie. W północnej części jeziora znajduje się wyspa Ostrów Wielki o pow. 21 ha. Akwen w przeważającej części otaczają lasy (około 95%, pozostałe 5% stanowią łąki i pastwiska). Brzegi bagienne, trudno dostępne. Taflę jeziora pokrywa roślinność wodna. Głównym dopływem jeziora jest rzeka Rybnica, prowadząca wody z jeziora Brzozolasek. Odpływ wody następuje również rzeką Rybnicą w kierunku południowym do pobliskiego jeziora Pogubie Małe. Od zachodniej strony jeziora wypływa rzeka Zimna.
Jezioro znajduje się na terenie rezerwatu przyrody "Jezioro Pogubie Wielkie" (ornitologiczny rezerwat przyrody).
Pogubie Wielkie zakwalifikowane jest do drugiej klasy czystości wód (wynik punktacji 2,4).

</doc>
<doc id="1371721" url="https://pl.wikipedia.org/wiki?curid=1371721" title="Antoni Gąsiorowski (ur. 1932)">
Antoni Gąsiorowski (ur. 1932)

Antoni Gąsiorowski (ur. 24 listopada 1932 w Poznaniu) – polski historyk mediewista, profesor nauk humanistycznych, członek krajowy korespondent Polskiej Akademii Umiejętności.
Życiorys.
Absolwent historii na Uniwersytecie im. Adama Mickiewicza w Poznaniu (1953). Pracował w Instytucie Historii im. Tadeusza Manteuffla Polskiej Akademii Nauk.
W latach 1987–1996 był prezesem Poznańskiego Towarzystwa Przyjaciół Nauk.

</doc>
<doc id="1371728" url="https://pl.wikipedia.org/wiki?curid=1371728" title="Grażyna Kulawik">
Grażyna Kulawik

Grażyna Kulawik ps. "Zajączek" (ur. 1954 w Chmielniku) – wokalistka Wolnej Grupy Bukowina.
Życiorys.
Jest absolwentką Etnografii Uniwersytetu Jagiellońskiego w Krakowie.
Wychowywała się w Busku-Zdroju. Tam w V klasie szkoły podstawowej poznała na szkolnym wieczorku ucznia VII klasy, Wojtka Belona. Jednak, dopiero gdy rozpoczęła naukę w buskim liceum połączyła ich sztuka. W tym okresie Belon, uczeń tej samej szkoły, zaczynał stawiać swe pierwsze kroki w krainie piosenki i poezji, szukał wykonawczyni swoich utworów i znalazł ją w osobie Grażyny Kulawik. Był to początek ich wspólnej artystycznej drogi i zaczątek zespołu Wolna Grupa Bukowina.
Ich pierwszy, wspólny, oficjalny występ miał miejsce na Ogólnopolskiej Turystycznej Giełdzie Piosenki Studenckiej w Szklarskiej Porębie.
Wojtek Belon nazwał Grażynę „Zajączkiem” i ta nazwa przylgnęła do niej na stałe, stając się z czasem jej pseudonimem artystycznym. Belon poświęcił jej utwór „Piosenka o zajączku”, należący do kanonu repertuaru Wolnej Grupy Bukowina.
Obecnie Grażyna Kulawik, wspólnie z Wojciechem Jarocińskim, Wacławem Juszczyszynem i Wojciechem Maziakowskim tworzy Wolną Grupę Bukowina.

</doc>
<doc id="1371736" url="https://pl.wikipedia.org/wiki?curid=1371736" title="Wiesław Lange">
Wiesław Lange

Wiesław Lange (ur. 19 kwietnia 1914, zm. 16 września 1988 w Katowicach) – polski scenograf teatralny, malarz, prekursor surrealizmu w scenografii polskiej.
Był absolwentem Wydziału Malarskiego warszawskiej ASP. Po II wojnie światowej pracował w teatrach w Lublinie i Łodzi. W latach 1946-1951 tworzył scenografie dla teatrów we Wrocławiu. W 1951 związał się na stałe z Teatrem Śląskim im. St. Wyspiańskiego w Katowicach, dla którego powstała prawie połowa jego projektów scenograficznych.
Współpracował również z innymi teatrami w południowej Polsce, również z Operą Śląską w Bytomiu. Był jednym z pierwszych scenografów Telewizji Katowice. Zaprojektował i częściowo wykonał mozaikę "Trzej biegacze", znajdującą się na ścianie Stadionu Narodowego w Chorzowie. Projektował także scenografie dla przedstawień Pałacu Młodzieży w Katowicach. Tworzył dla Teatru Telewizji.
Fragmenty jego scenografii i kostiumów znajdują się w zbiorach Centrum Scenografii Polskiej Muzeum Śląskiego w Katowicach.
Otrzymał dwie Złote Maski w 1979 i 1981.

</doc>
<doc id="1371738" url="https://pl.wikipedia.org/wiki?curid=1371738" title="Park im. Legionów w Łodzi">
Park im. Legionów w Łodzi

Park im. Legionów (dawniej; Park im. Władysława Hibnera oraz Park ZUS) – położony w dzielnicy Górna. Rozciąga się między ulicą Pabianicką i Doroty, a Sanocką. Wejście do parku od strony placu Niepodległości jest geometrycznym przedłużeniem ulicy Piotrkowskiej. Składa się z dwóch rozdzielonych ul. Bednarską części; południowej i północnej – niegdyś osobnych parków. Wspólna nazwa parku im. Legionów została nadana w 1994 roku. Powierzchnia parków połączonych wynosi 9,72 ha (6,93 ha + 2,79 ha).
Przyroda.
Znajdują się tu największe w Łodzi okazy magnolii, żeńskie okazy cisa, klon srebrzysty o obwodzie pnia 3 m, skupiska drzew pochodzących z lasów
Unikatami są:
Urozmaiceniem są pięknie i kolorowo kwitnące różaneczniki.
W części północnej d. "parku Hibnera" znajduje się siedem pomników przyrody:
W północno-wschodniej części d. „parku ZUS” rośnie nieduży okaz skrzydłorzecha kaukaskiego.
Park Hibnera.
Dawny Park Hibnera to park pofabrykancki, początkowo zajmował obszar pomiędzy ul. Pabianicką, Doroty a z wschodniej strony przylegał do zabudowań fabryki wyrobów wełnianych „Leonhardt, Woelker i Girbardt”. Obecnie ta część parku im. Legionów jest zabytkiem (nr rej. A/329 z 29.12.1992).
Fabryka założona została w 1878 roku przez Ernsta Leonhardta – Saksończyka, który przybył do Łodzi w 1877 roku i wraz ze swoim szwagrem Wilhelmem Woelkerem oraz sprowadzonym do miasta Saksończykiem Hilamarem Girbardtem, zakupił w wówczas podłódzkiej wsi Dąbrowa ziemię i wybudował fabrykę produkującą przędzę czesankową, sukno i tkaniny.
Nazwisko fabrykanta dało nazwę położonemu obok placowi zwanemu „Rynkiem Leonarda” – obecnie Plac Niepodległości.
Pierwsza część parku powstała prawdopodobnie w 1888 roku, wówczas też powstał pałac w którym mieszkał Leonhardt, a obecnie znajduje się Urząd Stanu Cywilnego Łódź Górna.
Drugą część parku sięgającą od ul. Doroty do ul. Bednarskiej fabrykant zakupił w 1905 roku dla swoich wspólników, którym wybudował domy. Obecnie mieszczą się w nich "Państwowy Dom Dziecka im. Stanisława Jachowicza" oraz przedszkole. Ta część parku została urządzona przez sprowadzonych do tego celu niemieckich ogrodników. Wówczas też zamknięto ul. Doroty, tak by połączyć dwie części parku, ogrodnicy starali się również wizualnie ujednolicić obydwie części parku, dlatego w nowej części wsadzano duże drzewa.
Początkowo park był ogrodzony i zamknięty dla publiczności, dwa wejścia prowadziły od ulicy Bednarskiej oraz od Pabianickiej przy obecnym placu Niepodległości.
W parku znajdowały się obecnie nieistniejące stawy, których woda służyła do produkcji w pobliskiej fabryce, jeden z nich – znajdujący się przed pałacem od strony ul. Pabianickiej służył również do kąpieli.
Część północno-zachodnia parku przeznaczona była na sad owocowy, a w części południowej przy ul. Bednarskiej znajdowały się korty tenisowe.
Z zakładami włókienniczymi "Leonhardta, Woelkera i Girbardta" związana jest również historia budynku "Pod Góralem". Budynek wybudowany ok. 1910 roku według projektu Leona Lubotynowicza dla Witolda Jana Starowicza, dyrektora zakładów. W 1938 roku park wraz z fabryką zakupił Markus Kohn.
Okres II wojny światowej.
W czasie wojny z fabryki jak i budynków korzystali Niemcy, a po wojnie park zarządzany był przez "Zakłady Przemysłu Wełnianego". W przylegającej fabryce hitlerowcy utworzyli warsztaty lotnicze, a sam park był zaniedbany, wycięto cześć drzew, zniknęły pergole.
Lata 50. XX wieku.
W 1952 roku podjęte zostały prace porządkowe:
Lata 60. XX wieku.
W latach 60. korty tenisowe zostały zlikwidowane i w ich miejscu powstał plac zabaw.
Obecnie.
W marcu 2005 roku otwarto Ośrodek Sportu i Rekreacji "Angelica", jest to kompleks sportowy z podziemnym parkingiem wybudowany przez Wyższą Szkołę Informatyki. W jego skład wchodzą baseny, hydromasaże, jacuzzi, zjeżdżalnia i sztuczna rzeka, a także siłownia, fitness, hala sportowa, sauny. Korzystać z niego mogą nie tylko studenci i pracownicy Uczelni, ale także wszyscy mieszkańcy miasta. Ośrodek otrzymał imię wnuczki założycielki Wyższej Szkoły Informatyki Anieli Bednarek.
Park ZUS.
Dawny park ZUS został założony na terenie osiedla mieszkaniowego pracowników Zakładu Ubezpieczeń Społecznych w latach 1932–1934 według projektu znanego łódzkiego architekta zieleni Stefana Rogowicza.
Osiedle mieszkaniowe ZUS-u wybudowano na obszarze 7 ha między ulicami Bednarską, Sanocką, Unicką i Dygasińskiego. Zakładano budowę 14 bloków, wybudowano połowę. Dominantą osiedla jest charakterystyczny budynek wieży ciśnień przy ulicy Dygasińskiego.
Lata 90. XX wieku.
Zmodernizowano nawierzchnię alejek i parterów kwiatowych oraz urządzono plac zabaw.
Obecnie.
Z północy na południe rozciągają się prostokątne różane partery kwiatowe. Wzdłuż głównych alei wysadzanych lipami poustawiane są ławeczki z widokiem na róże. W zachodniej części parku znajduje się nieduży plac zabaw, kolejny – znacznie większy, mieści się tuż przy parku po drugiej stronie ul. Sanockiej, zaś przy ul. Bednarskiej umieszczono kilka stolików z ławeczkami.
23 września 2017 w parku został odsłonięty pomnik legionisty, przedstawiającego postać młodego mężczyzny w szynelu i maciejówce, trzymającego u swego boku karabin. Budowa pomnika sfinansowana została ze zbiórki publicznej oraz darowizn. Pomysłodawcami akcji byli członkowie Związku Legionistów Polskich i Ich Rodzin. Autorem pomnika jest natomiast łódzki rzeźbiarz Marcin Mielczarek.

</doc>
<doc id="1371753" url="https://pl.wikipedia.org/wiki?curid=1371753" title="Herman (ciasto szczęścia)">
Herman (ciasto szczęścia)



</doc>
<doc id="1371754" url="https://pl.wikipedia.org/wiki?curid=1371754" title="Chleb watykański">
Chleb watykański

Chleb watykański, ("chlebek szczęścia", "chleb przyjaźni Amiszów") – chleb pochodzący prawdopodobnie z obyczajowości Amiszów. W niemieckojęzycznej tradycji jest to ciasto Hermana (lub wprost Herman).
Chlebek ten to rodzaj kulinarnego „łańcuszka szczęścia” w postaci zakwasu chlebowego lub „próbki” ciasta przekazywanego pomiędzy rodzinami i sąsiadami. Po otrzymaniu zaczynu gospodyni przystępowała do przygotowania ciasta właściwego zgodnie z żartobliwym i wykorzystującym zasady mnemotechniczne wierszowanym przepisem. Cała procedura przygotowania trwała 10 dni. Przez ten czas, zgodnie z przepisem, w odpowiednich odstępach czasu ciasto należy mieszać i dodawać potrzebnych składników („dokarmiać”). Na koniec przepis nakazuje podzielić całość na 4 części, jedną z nich użyć do upieczenia chlebka zaś pozostałe „rozdać dobrym ludziom” (sąsiadom).

</doc>
<doc id="1371757" url="https://pl.wikipedia.org/wiki?curid=1371757" title="FMM">
FMM



</doc>
