<doc id="1389218" url="https://pl.wikipedia.org/wiki?curid=1389218" title="Liczby magiczne">
Liczby magiczne

zobacz też: figury magiczne

</doc>
<doc id="1389219" url="https://pl.wikipedia.org/wiki?curid=1389219" title="Liczba magiczna">
Liczba magiczna



</doc>
<doc id="1389222" url="https://pl.wikipedia.org/wiki?curid=1389222" title="Chemonukleoliza">
Chemonukleoliza

Chemonukleoliza (chymonukleoliza) – przezskórna procedura leczenia dyskopatii, oparta na podaniu do wnętrza uszkodzonego krążka międzykręgowego enzymu chymopapainy lub kolagenazy, która jednak cechuje się mniejszą skutecznością.
Zabieg został po raz pierwszy przeprowadzony w 1963. Oceny skuteczności tej metody wahały się od 63% do 90%.
Zabieg był wykonywany tylko w przypadkach, gdy potwierdzono ciągłość pierścienia włóknistego dysku. Ograniczeniem metody jest występowania reakcji alergicznych (do zgonu włącznie) po zastosowaniu chymopapainy.
Szczególnie dobre wyniki chemonukleolizy obserwowane są u młodych chorych, z krótkim wywiadem chorobowym, u których nie stwierdza się zmian zwyrodnieniowych kręgosłupa.

</doc>
<doc id="1389229" url="https://pl.wikipedia.org/wiki?curid=1389229" title="Androniszki">
Androniszki

Androniszki (lit. "Andrioniškis") – miasteczko na Litwie, na Auksztocie, nad Świętą, w okręgu uciańskim, w rejonie oniksztyńskim, 12 km na północny zachód od Onikszt; siedziba gminy Androniszki; 278 mieszk. (2001); kościół, szkoła, urząd pocztowy.

</doc>
<doc id="1389231" url="https://pl.wikipedia.org/wiki?curid=1389231" title="Material Girls">
Material Girls



</doc>
<doc id="1389234" url="https://pl.wikipedia.org/wiki?curid=1389234" title="Catania Calcio">
Catania Calcio



</doc>
<doc id="1389237" url="https://pl.wikipedia.org/wiki?curid=1389237" title="Ścieżka dźwiękowa Grand Theft Auto IV">
Ścieżka dźwiękowa Grand Theft Auto IV

"Italic text"
Ścieżka dźwiękowa gry komputerowej "Grand Theft Auto IV", występuje ona w postaci różnych stacji radiowych, które gracz może dowolnie odsłuchiwać podczas prowadzenia pojazdu.
Stacje radiowe.
The Beat 102.7.
DJ: DJ Mister Cee oraz The Evil Genius DJ Green Lantern
Gatunek: hip-hop, gangsta rap, East Coast hip-hop, R&amp;B
Utwory:
The Classics 104.1.
DJ: Mixed by DJ Premier
Gatunek: hip-hop, golden age hip hop
Utwory:
Electro-Choc.
DJ: François K
Gatunek: electro house, post-punk
Utwory:
Fusion FM.
DJ: Roy Ayers
Gatunek: jazz fusion, jazz-funk
Utwory:
IF99 – International Funk.
DJ: Femi Kuti
Gatunek: funk, afrobeat
Utwory:
JNR – Jazz Nation Radio 108.5.
DJ: Roy Haynes
Gatunek: jazz
Utwory:
The Journey.
DJ: Komputer
Gatunek: ambient, chillout, minimal, new age
Utwory:
K109 The Studio.
DJ: Karl Lagerfeld
Gatunek: disco
Utwory:
L.C.H.C – Liberty City Hardcore.
DJ: Jimmy Gestapo
Gatunek: hardcore punk, crossover thrash
Utwory:
Liberty Rock Radio 97.8.
DJ: Iggy Pop
Gatunek: classic rock, pop-rock, rock alternatywny, metal
Utwory:
Massive B Soundsystem 96.9.
DJ: Bobby Konders
Gatunek: dancehall
Utwory:
Radio Broker.
DJ: Juliette Lewis
Gatunek: rock alternatywny, indie rock, dance-punk
Utwory:
San Juan Sounds.
DJ: Daddy Yankee
Gatunek: muzyka latynoamerykańska, reggaeton
Utwory:
Tuff Gong Radio.
DJ: Carl Bradshaw
Gatunek: reggae, dub
Utwory:
The Vibe 98.8.
DJ: Vaughn Harper
Gatunek: soul, R&amp;B, funk
Utwory:
Vladivostok FM.
DJ: Ruslana
Gatunek: muzyka wschodnioeuropejska, pop wschodnioeuropejski, rock rosyjski, hip-hop rosyjski
Utwory:

</doc>
<doc id="1389257" url="https://pl.wikipedia.org/wiki?curid=1389257" title="Bolesław Sulik">
Bolesław Sulik

Bolesław Andrzej Sulik (ur. 8 kwietnia 1929 w Toruniu, zm. 22 maja 2012 w Otwocku) – polski reżyser, dziennikarz, w latach 1995–1999 przewodniczący Krajowej Rady Radiofonii i Telewizji.
Życiorys.
Syn Nikodema i Anieli. W 1946 nielegalnie wyjechał do Włoch, dołączył do swojego ojca Nikodema Sulika (żołnierza armii Andersa), z którym zamieszkał w Wielkiej Brytanii. Ukończył wyższe studia ekonomiczne. Od końca lat 50. pracował jako dziennikarz, pisząc m.in. do polskiego miesięcznika literackiego „Kontynenty” i recenzje filmowe dla tygodnika „Tribune”. W późniejszym czasie współpracował z Radiem Wolna Europa i „Kulturą”. Na początku lat 60. został absolwentem reżyserii, tworzył scenariusze filmowe, później był reżyserem telewizyjnym. Wyreżyserował m.in. dokument "W Solidarności" dla BBC.
W 1991 na stałe powrócił do Polski. W kwietniu 1993 z rekomendacji Unii Demokratycznej został wybrany w skład Krajowej Rady Radiofonii i Telewizji. Zajmował to stanowisko do kwietnia 1999. Od maja 1995 pełnił funkcję jej wiceprzewodniczącego, a od grudnia 1995 do końca kadencji był przewodniczącym KRRiT.
W 2000 został członkiem rady nadzorczej Telewizji Polskiej, a w 2003 kierownikiem Działu Artystyczno-Literackiego Filmu Agencji Filmowej TVP S.A.
W 1999 odznaczony Krzyżem Komandorskim Orderu Odrodzenia Polski. W 1977 został wyróżniony nagrodą przyznaną przez paryską „Kulturę”.
Pochowany został na cmentarzu w Kamiennej Starej.

</doc>
<doc id="1389258" url="https://pl.wikipedia.org/wiki?curid=1389258" title="Decimate the Weak">
Decimate the Weak

Decimate the Weak – drugi studyjny album amerykańskiej grupy muzycznej Winds of Plague, który został wydany 5 lutego, 2008 przez Century Media Records. Album został udostępniony w internecie przed premierą, dnia 20 grudnia, roku 2007.

</doc>
<doc id="1389262" url="https://pl.wikipedia.org/wiki?curid=1389262" title="Sparta Szamotuły">
Sparta Szamotuły

 
Sparta Szamotuły – polski klub piłkarski z siedzibą w Szamotułach, założony w 1922. Obecnie drużyna gra mecze w klasie okręgowej - grupa: Poznań (zachód).
Wszystkie sezony Sparty Szamotuły w okresie powojennym.
Wyniki:
tabela eliminacji
Awans do II ligi wywalczył Górnik Wałbrzych, a Sparta zagrała w nowo powołanej lidze międzywojewódzkiej (III lidze).

</doc>
<doc id="1389265" url="https://pl.wikipedia.org/wiki?curid=1389265" title="Sotie">
Sotie

Sotie – odmiana francuskiej średniowiecznej farsy ludowej, wykonywanej przez zawodowych błaznów, wyśmiewającej stosunki społeczne i obyczajowe. Od XV wieku miały one charakter aktualnej satyry politycznej.
Cechą wyróżniającą "sotie" od farsy jest jej nie-mimetyczny charakter: postaci są pozbawione indywidualności, miejsce i czas akcji nie zostaje sprecyzowane, nie następuje konkretne rozwiązanie akcji, a język ma charakter absurdalny, dotykający najwyższej hierarchii kościelnej i świeckiej (król, papież). Konwencja "sotie" polegała na odwróceniu porządku (to błazen posiadał zdolność właściwej oceny rzeczywistości).
Satyryczne obrażanie władzy królewskiej i kościelnej poskutkowało zakazem grania "sotie" po 1580 r.
Przykładowymi "sotie" są:

</doc>
<doc id="1389266" url="https://pl.wikipedia.org/wiki?curid=1389266" title="A Single Man (album)">
A Single Man (album)

A Single Man – to dwunasty studyjny album brytyjskiego piosenkarza Eltona Johna, wydany w 1978 r., 2 lata po Blue Moves (który miał być ostatnim) i rok po kompilacji Greatest Hits Volume II. Jest to pierwszy krążek Eltona stworzony bez pomocy Berniego Taupina. Jako że Gary Osborne mający swój wkład w płytę nie był jeszcze wówczas wystarczająco znany, wielu ludzi źle zinterpretowało tytuł albumu, rozumiejąc go jako informację, że Elton stworzył go zupełnie sam.
Utwór "Song For Guy" to hołd dla Guya Burchetta, młodego pracownika wytwórni Rocket Records, który zginął w wypadku motocyklowym. Kompozycja stała się hitem niemal na całym świecie, docierając do wysokich pozycji wszędzie poza USA i Kanadą, gdzie MCA Records nie sądziło, że piosenka może stać się hitem.
Rozszerzenie albumu z 1998 r. wzbogaciło go o pięć utworów. Dwa pierwsze pochodzą z niezbyt udanego singla "Ego" z 1978 r. Pierwsza to tytułowa "Ego", druga zaś ukazała się na nim jako strona B – "Flinstone Boy". Kolejne dwa to strony B z "Part-Time Love" i "Song For Guy" (kolejno "I Cry at Night" i "Lovesick"), a ostatni utwór – "Strangers", to strona B z płyty "Victim of Love". Niektóre wydania albumu 21 at 33 z 1980 r., także posiadały "Strangers" jako utwór dodatkowy.
Fotografia na okładce płyty została zrobiona na 4,5 kilometrowym deptaku "Long Walk", który jest częścią Windsor Great Park w Berkshire. "A Single Man" to także pierwszy album, na którym Elton pokazuje się bez okularów.
Wschodnie wydanie.
"A Single Man" był pierwszym albumem w historii, który mógł być wydany oficjalnie na terenie ZSRR. Poprzednie płyty muzyka były przemycane na teren Związku Radzieckiego w różny sposób. Wydawnictwo było podyktowane sukcesem koncertów "A Single Man in Concert", jakie odbyły się w Moskwie i w Sankt Petersburgu. Wydanie jednak znacząco różniło się od wersji z innych krajów. Po pierwsze, album został tam nazwany "Poyot Elton John" (co w rosyjskim oznacza "Elton Śpiewa"). Po drugie, "Big Dipper" i "Part-Time Love" zostały usunięte z albumu, ze względu na ich tematykę. Jednak kiedy Elton zagrał "Part-Time Love" podczas koncertu, nie spotkało się to z żadnym sprzeciwem ze strony sowieckich władz.
Notowania.
Album – Billboard (Ameryka Północna)
Singles – Billboard (Ameryka Północna)

</doc>
<doc id="1389272" url="https://pl.wikipedia.org/wiki?curid=1389272" title="Syreny TV">
Syreny TV

Syreny TV – grupa artystyczna powołana w 2004 roku przez filozofkę, feministkę i teoretyczkę sztuki Ewę Majewską (1978) oraz artystkę i feministkę Aleksandrę Polisiewicz (1974).
Do ciągle rosnącego grona Syren należą także: artystka Iwona Zając (1971), aktywistka Ellyn Southern oraz Anna Zawadzka, właścicielka wydawnictwa Anka Zet. Działanie kolektywu jest odpowiedzią na coraz bardziej absurdalną i zapętlającą się polską rzeczywistość. Syreny w formie filmowej dokumentują ważne elementy życia społecznego. Do klasyki gatunku filmu politycznie zaangażowanego należy już "Cała naprzód ku skrajnej prawicy" (2005) Majewskiej i Polisiewicz, przygotowany w ramach polsko-niemieckiego festiwalu "Uwaga! Polen komen" (Weimar-Lipsk, kurator: Kuba Szreder). Dziewczyny, kierując się stwierdzeniem Karola Marksa, który mówił, że jeśli historia się powtarza, to za pierwszym razem jako tragedia, a za drugim jako farsa, próbują uchwycić podobieństwa pomiędzy współczesną Polską i Republiką Weimarską. Pytają zróżnicowane, ale podobne do siebie grupy mieszkańców Warszawy i Weimaru o liczbę cudzoziemców w poszczególnych miastach, o to, czym jest tzw. becikowe, o sytuację osób homoseksualnych, o rasizm itp.

</doc>
<doc id="1389273" url="https://pl.wikipedia.org/wiki?curid=1389273" title="Merete Lien">
Merete Lien

Merete Lien (ur. 20 kwietnia 1952 w Bergen) – współczesna pisarka norweska, autorka "Sagi Zapomniany Ogród" ("Rosehagen") oraz sagi "Dzieci Sztormu" ("Barn av stormen"). 

</doc>
<doc id="1389276" url="https://pl.wikipedia.org/wiki?curid=1389276" title="Kamil Stańczak">
Kamil Stańczak

Kamil Stańczak (1980) – polski artysta wizualny.
Życiorys.
Dyplom na Wydziale Artystycznym UMCS w Lublinie (2004). Pracuje na macierzystej uczelni jako asystent w Zakładzie Malarstwa i Rysunku. Zajmuje się malarstwem, instalacją.
W pełen ironii sposób poddaje próbie możliwość eksperymentowania z malarstwem w epoce pomalarstwa i pobanalizmu. Na dekoracyjnych tkaninach przedstawia portrety osób ubranych w stroje wykonane ze stanowiących podobrazie materiałów (Nowa koszula mojego kumpla, 2004). Realizuje swoiste kolaże, w których poszczególne obrazy połączone z przedmiotami gotowymi stanowią elementy składające się na instalację w przestrzeni galerii (Następny proszę, Galeria Biała, Lublin 2006). Konstruuje absurdalnie rozbudowane obiekty – maszyny do malowania, których używa do realizacji na pograniczu performance kończących się „wywołaniem” obrazu (Obraz z maszyny, Galeria Sztuki Współczesnej, Przemyśl 2006) lub instaluje wspomniane mechanizmy na powierzchni płótna tworząc specyficzne obiekty „strukturalne” (Sprinter – 4, 2006).
Mieszka i pracuje w Lublinie.
Wybrane wystawy indywidualne.
2014
2012
2010
2009
2006
Wybrane wystawy zbiorowe.
2019
2014
2013
2012
2011
2010
2009
2008
2007
2006
2005
2006

</doc>
<doc id="1389278" url="https://pl.wikipedia.org/wiki?curid=1389278" title="Mindwalk">
Mindwalk

Mindwalk – film z 1990 roku w reżyserii Bernta Amadeusa Capry oparty na jego opowiadaniu bazującym z kolei na książce jego brata Fritjofa Capry "The Turning Point".
Akcja filmu rozgrywa się na wyspie pływowej Mont Saint-Michel, co zapewniło wspaniałe widoki, takie jak przypływy i odpływy, katedra, pasaże oraz starożytny mechanizm zegarowy.
Większość scen to rozmowy pomiędzy trojgiem głównych bohaterów – Sonią Hoffman, norweską naukowiec, Jackiem Edwardsem, politykiem, byłym kandydatem na prezydenta i Thomasem Harrimanem, poetą, niegdyś piszącym przemówienia polityczne.
Film jest wprowadzeniem do teorii systemów i myślenia systemowego, równocześnie wnikliwie przedstawiając współczesne teorie fizyczne, takie jak mechanika kwantowa czy fizyka cząsteczkowa.
Kolejnym punktem, na którym koncentruje się film, są zagadnienia polityczne i społeczne oraz ich alternatywne rozwiązania. Jednakże nie specyficzne problemy i ich rozstrzygnięcia, a raczej różne sposoby patrzenia na nie stanowią myśl przewodnią filmu. Punkt widzenia Sonii Hoffman jest przedstawiony jako holistyczny lub nawiązujący do teorii systemów. Poeta Thomas Harriman pod koniec filmu recytuje wiersz "Zagadki" Pabla Nerudy (oparty na tłumaczeniu Roberta Bly) zamykający główny nurt dyskusji.

</doc>
<doc id="1389281" url="https://pl.wikipedia.org/wiki?curid=1389281" title="Spojrzenia – Nagroda Fundacji Deutsche Bank">
Spojrzenia – Nagroda Fundacji Deutsche Bank

Spojrzenia – Nagroda Fundacji Deutsche Bank – konkurs na najbardziej interesującego młodego twórcę organizowany przez: Fundację Deutsche Bank, Narodową Galerię Sztuki Zachęta oraz Deutsche Bank Polska S.A.
Konkurs przeznaczony jest dla artystów, którzy są obywatelami RP i nie przekroczyli 36 roku życia. Impreza odbywa się cyklicznie co dwa lata. Do konkursu nominuje 15 osobowy komitet wybierany każdorazowo przez organizatorów. Każdy członek komitetu zgłasza trzech twórców. Laureata wybiera siedmioosobowe Jury. Podczas trwania konkursu wszystkie prace artystów prezentowane są na wystawie organizowanej w Galerii Zachęta. Pokazywane prace wybiera kurator.
Spojrzenia odgrywają ważną rolę w promocji i prezentacji młodej polskiej sztuki w kraju i za granicą. Główna nagroda finansowa 10 000 euro i wyróżnienia np. w postaci stypendiów umożliwiają rozwój młodym artystom.
Edycje.
Do pierwszej edycji konkursu zakwalifikowali się: Paweł Althamer, Cezary Bodzianowski, Oskar Dawicki, Elżbieta Jabłońska, Paulina Ołowska, Monika Sosnowska, Julita Wójcik i Piotr Wyrzykowski. Wystawa ich prac odbyła się w Galerii Zachęta w dniach od 15 listopada do 9 grudnia 2003 roku, kuratorką była Maria Morzuch. Jury w składzie: Marek Krajewski, Robert Rumas, Jarosław Suchan, Bettina Wolter, Hanna Wróblewska przyznało główną nagrodę Elżbiecie Jabłońskiej za: „społeczne zaangażowanie i wrażliwość, za udzielanie w swojej sztuce głosu wykluczonym i marginalizowanym” oraz „konsekwentne kroczenie swoją własną artystyczną drogą, za umykanie, w imię dialogu, porządkującym świat klasyfikacjom”.
W drugiej edycji Spojrzeń udział wzięli: Grupa Azorro (Oskar Dawicki, Igor Krenz, Wojciech Niedzielko, Łukasz Skąpski), Michał Budny, Rafał Bujnowski, Maciej Kurak, Robert Kuśmirowski, Anna Orlikowska, Jan Smaga i Aneta Grzeszykowska. Wystawa, której kuratorką była Magdalena Kardasz, odbyła się w Zachęcie w dniach od 25 października do 27 listopada 2005 roku. Jury, w którym znaleźli się: Ariane Grigoteit, Wojciech Kozłowski, Jadwiga Sawicka, Jarosław Suchan, Monika Szewczyk, Aneta Szyłak i Hanna Wróblewska uznało, że główną nagrodę otrzyma Maciej Kurak „za wniesienie nowych jakości do sposobu postrzegania, doświadczania i ujmowania przestrzeni, połączone z oryginalną refleksją nad strategiami pokazu artystycznego”. Anna Orlikowska otrzymała wyróżnienie.
Trzecia edycja konkursu odbyła się z udziałem następujących artystów i grup artystycznych: Galeria Rusz (Joanna Górska, Rafał Góralski), Rafał Jakubowicz, Olga Lewicka, Karol Radziszewski, Sędzia Główny (Aleksandra Kubiak, Karolina Wiktor), Janek Simon, Michał Stachyra. Główną nagrodę otrzymał Janek Simon.
Linki zewnętrzne.
Kolejne edycje konkursu na stronach Galerii Zachęta:

</doc>
<doc id="1389283" url="https://pl.wikipedia.org/wiki?curid=1389283" title="Leopard-Skin Pill-Box Hat">
Leopard-Skin Pill-Box Hat

Leopard-Skin Pill-Box Hat – piosenka skomponowana przez Boba Dylana, nagrana przez niego w lutym, i wydana na albumie "Blonde on Blonde" w maju 1966. Ukazała się także na singlu w 1967.
Historia i charakter utworu.
Piosenka „Leopard-Skin Pill-Box Hat” jest uważana z jeden z mniej ważnych utworów Dylana. Nie należy do pieśni protestu, nie zajmuje się polityką ani kondycją świata. Jednak jak większość kompozycji Dylana można go rozpatrywać przynajmniej na dwóch poziomach.
Na pierwszym poziomie jest żartobliwą, a nawet prześmiewczą piosenką opisującą „ofiarę mody”, kobietę podporządkowaną niewolniczo modzie.
Na drugim poziomie jest rozważaniem Dylana nad pustką materializmu.
Od strony muzycznej piosenka ta jest szybkim i prostym bluesem. Jednak jej żywiołowe wykonanie przez Dylana uczyniło z niej jedną z bardziej chwytliwych piosenek albumu i piosenkarz wracał do podczas koncertów stosunkowo często; w latach 90. XX wieku często otwierała ona jego występy.
Pewnym źródłem, jeśli chodzi o tekst, mógł być blues Lightnin’ Hopkinsa „Automobile (Blues)”, nagrany w Houston w 1949 r.
Sam Dylan zapytany o źródła kompozycji odparł: „Musiałem widzieć zdjęcie w oknie domu towarowego. Naprawdę nie ma tym niczego więcej.”
Charakterystyczną cechą piosenki jest solowa partia gitarowa, wykonywana po raz pierwszy przez samego Dylana na gitarze elektrycznej.

</doc>
<doc id="1389288" url="https://pl.wikipedia.org/wiki?curid=1389288" title="Spam.art.pl">
Spam.art.pl

spam.art.pl – internetowe pismo o sztuce wydawane przez Stowarzyszenie Fort Sztuki od 2002 roku; redaktorem był krytyk sztuki Łukasz Guzek (ur. 1962).
Historia.
Początki portalu sięgają 2000 roku, kiedy Łukasz Guzek i Efka Szczyrek z pomocą techniczną ze strony Jacka Rogowskiego i Jacka Judy realizowali w Krakowie internetowy projekt Cafe9 (w ramach 9 miast – Stolic Kultury Europejskiej roku 2000). Projekt Cafe9 składał się z net artowych prac takich artystów, jak Artur Tajber, Marek Chołoniewski, Anna Janczyszyn, Barbara Maroń, Efka Szczyrek, i był dostępny w sieci dla wszystkich oraz prezentowany na jednym komputerze w księgarni przy galerii Bunkier Sztuki. Projekt ten zakończył się wiosną 2001 roku. Spam.art.pl jest kontynuacją Cafe9. Założyli go Łukasz Guzek, Efka Szczyrek i Mariusz Krzysztofik (administrator i informatyk). Efka Szczyrek prowadziła projekt grzenda.pl, również wyrastający z Cafe9 i do 2004 roku realizowany w spam.art.pl.
Portal był miejscem otwartym na różnego rodzaju teksty: komentarze odnoszące się do wydarzeń artystycznych i polityczno-artystycznych. Zajmował się krytyką sztuki, omawiał wybrane zjawiska sztuki współczesnej i sylwetki i działania artystów. Dużo tekstów spam.art.pl poświęcał sztuce akcji, performance, sztuce konceptualnej, sztuce instalacji, multimediów. Zgodnie z ideą „kultury mamy tyle, ile sami sobie stworzymy” spam.art.pl był przestrzenią wypowiedzi dla wszystkich zainteresowanych sztuką i jej rozwojem.
Na stronie znajdowały się m.in. aktualizowana rubryka "News", nieregularnik "ArtInfo – contemporary art online", gdzie zamieszczane były teksty krytyczne, eseje, impresje o sztuce, recenzje i foto-recenzje (od 10.04.2002 – do 11.10.2006 ukazało się 76 edycji, potem portal przeszedł na system dodawania poszczególnych tekstów); "Spaminterview", strona z wywiadami. Spam.art.pl prowadził podstronę na temat procesu Doroty Nieznalskiej (sprawa "Pasji"), a także "Swidzinski Studies" (poświęconą Janowi Świdzińskiemu i sztuce kontekstualnej, wraz z archiwum tekstów Jana Swidzińskiego i innych autorów zajmujących się teorią konceptualną), "Żywa galeria" (sieć galerii, tzw. „miejsc sprzyjających” – w domyśle sztuce – lista jest aktualizowana), "Archiwum Cenzury Sztuki Współczesnej w Polsce" i inne projekty realzowane i współrealizowane przez spam.art.pl, bądź takie z których ideami i autorami portal sympatyzował.
W "Archiwum projektów" znajdowały się linki do stron innych projektów już zakończonych: "OMS", "StopLPR", "Zasiejemy ziarno w ASP", "Enwelopki", "Korol-Obrazy", "Judasze", "Borsuk Journey", "The Love Project", "Z Łodzi do Paryża", "Układanka", "Cafe9", "Jaro Gawlik – śmietnik".
W spam.art.pl była także aktualizowana lista mailingowa performerów polskich wraz z poradnikiem organizatora festiwalu sztuki performance autorstwa Władysława Kaźmierczaka.
Spam.art.pl publikował zarówno teksty uznanych krytyków i krytyczek, np. Moniki Branickiej (ur. 1974) czy Joanny Zielińskiej (ur. 1976), które publikowały tam w początkowej fazie działalności pisma, jak i umożliwiał debiut początkującym. m.in.: Agata Rogoś (ur. 1980). Z pismem współpracowali m.in.: Agnieszka Okrzeja, Ania Syczewska, Katarzyna Urbańska, Anna Bartosiewicz, Magda Komborska, Adam Fuss, czy Anka Leśniak, Agnieszka Kulazińska, Karolina Jabłońska tworzące portal lodz-art.pl.

</doc>
<doc id="1389298" url="https://pl.wikipedia.org/wiki?curid=1389298" title="Zjednoczeni Września">
Zjednoczeni Września

Zjednoczeni Września – polski wielosekcyjny klub sportowy założony 4 stycznia 1957 roku z siedzibą we Wrześni, w województwie wielkopolskim. Główną częścią klubu była sekcja piłki nożnej. Powstał w wyniku fuzji klubów Stali Września i Spójni Września. Klub przestał istnieć w 1979 roku, a na jego bazie powstał MKS Victoria Września, która kontynuuje swoje tradycje, a jako Spójnia w wyniku fuzji weszła w skład Zjednoczonych.
Historia.
Lata 1959 – 1965/66 to „złoty okres”, osiągnięć wrzesińskiej piłki nożnej.

</doc>
<doc id="1389299" url="https://pl.wikipedia.org/wiki?curid=1389299" title="Tomasz Goban-Klas">
Tomasz Goban-Klas

Tomasz Goban-Klas (ur. 27 września 1942 w Warszawie) – polski socjolog, medioznawca, nauczyciel akademicki, profesor nauk humanistycznych, profesor zwyczajny Uniwersytetu Jagiellońskiego, wykładowca m.in. Wyższej Szkoły Informatyki i Zarządzania z siedzibą w Rzeszowie, wiceminister w Ministerstwie Edukacji Narodowej i Sportu oraz członek Krajowej Rady Radiofonii i Telewizji.
Życiorys.
Ukończył w 1967 studia na Wydziale Filozoficzno-Historycznym Uniwersytetu Jagiellońskiego. W 1972 uzyskał stopień naukowy doktora, w 1991 obronił habilitację. W 1992 otrzymał tytuł profesorski. W latach 70. był stypendystą Programu Fulbrighta na Uniwersytecie Stanforda i w Annenberg School for Communication.
W latach 1967–1990 był członkiem PZPR.
W latach 1968–1972 pracował w Instytucie Filozofii i Socjologii Polskiej Akademii Nauk, pełnił następnie funkcję sekretarza naukowego Ośrodka Badań Prasoznawczych. W pierwszej połowie lat 90. był profesorem w Instytucie Studiów Europejskich w Wiedniu. Jako wykładowca akademicki związany z Wyższą Szkołą Zarządzania i Bankowości w Krakowie, Akademią Obrony Narodowej i Uniwersytetem Jagiellońskim, gdzie pełnił funkcję kierownika Katedry Komunikowania i Mediów Społecznych. Objął również funkcję kierownika Katedry Dziennikarstwa, Mediów i Komunikacji Społecznej w Wyższej Szkole Informatyki i Zarządzania w Rzeszowie, został honorowym profesorem tej uczelni. Powołany w skład Komitetu Prognoz „Polska 2000 Plus” Polskiej Akademii Nauk. Członek honorowy m.in. Polskiego Towarzystwa Komunikacji Społecznej.
W latach 1992–1996 pełnił funkcję wiceprezesa Stowarzyszenia Dziennikarzy RP. Od 2002 do 2003 sprawował urząd sekretarza stanu w Ministerstwie Edukacji Narodowej i Sportu.
W maju 2003 został powołany przez Senat w skład Krajowej Rady Radiofonii i Telewizji. Podał się do dymisji w sierpniu 2004, motywując to względami zdrowotnymi i rodzinnymi. We wrześniu 2004 Senat przyjął jego rezygnację. W tym samym miesiącu sąd lustracyjny wszczął wobec niego postępowanie lustracyjne, umorzone w listopadzie 2005.
W 1986 odznaczony Krzyżem Kawalerskim Orderu Odrodzenia Polski, a w 2000 Krzyżem Oficerskim tego orderu.

</doc>
<doc id="1389301" url="https://pl.wikipedia.org/wiki?curid=1389301" title="Dominika Skutnik">
Dominika Skutnik

Dominika Skutnik (ur. 1971 w Gdańsku) – polska artystka wizualna.
Życiorys.
Absolwentka Wydziału Malarstwa i Grafiki ASP w Gdańsku, dyplom pod kierunkiem prof. Witosława Czerwonki (1999). Stypendium pobytowe miasta Bremy (2004), rezydencja w Forum Stadtpark w Grazu, Austria (2005), rezydencja w 18th Street Arts Center w Santa Monica, USA (2006).
Choć z wykształcenia malarka, od dawna już nie maluje. Na jej pracę dyplomową składały się malarskie obiekty ironicznie traktujące zarówno samo medium, jak i narastającą w przeciągu XX wieku jego analizę. W cyklach Obrazy bez tytułów (1999-2000) na niewielkie kwadratowe podobrazia naciągała kolorowe, wzorzyste tkaniny, mocno je werniksując. Z kolei w serii Obrazy enkaustyczne (2000-2001) Skutnik zrezygnowała z malarskiego blejtramu, w swoich obrazach-obiektach korzystając z podłoża gotowego – ready-made. Artystka jest także autorką instalacji, w dosłownym tego słowa znaczeniu. Konstruując takie prace, jak Pole (2003) czy Wieniec (2003), skorzystała odpowiednio z przewodu głośnikowego i przewodu elektrycznego, które w przestrzeni galerii generowały pole elektromagnetyczne, a w konsekwencji dźwięk, ciśnienie, wibrację. Sama artystka zwraca uwagę na fakt, że w pracy rzeźbiarskiej interesuje ją wymiana energii pomiędzy dziełem a odbiorcą oraz bezpośrednie (w opozycji do metaforycznego czy symbolicznego) kreowanie u niego stanów emocjonalnych poprzez obcowanie ze sztuką. Formalnie nawiązuje do obiektów i przestrzeni wzmagających rytualne skupienie w różnych kulturach.
Mieszka i pracuje w Gdańsku.

</doc>
<doc id="1389307" url="https://pl.wikipedia.org/wiki?curid=1389307" title="USS Juneau (CL-52)">
USS Juneau (CL-52)

USS Juneau (CL-52) – amerykański lekki krążownik przeciwlotniczy typu "Atlanta" z okresu II wojny światowej.
Okręt zwodowany 25 października 1941 roku, w trakcie kampanii na Salomonach wziął udział w bitwie pod Santa Cruz, a następnie w pierwszej bitwie pod Guadalcanalem, podczas której 13 listopada 1942 roku został zatopiony. Okręt nazwano na cześć miasta Juneau. Zatopienie okrętu pociągnęło za sobą śmierć między innymi pięciu braci Sullivanów.
Historia.
Stępkę pod budowę drugiego krążownika typu "Atlanta" położono w stoczni Federal Shipbuilding Company 27 maja 1940. Wodowanie nastąpiło 25 października 1941, wejście do służby 14 lutego 1942. Po wejściu do służby wiosną 1942 okręt uczestniczył w blokadzie floty Vichy na Martynice i Gwadelupie. Następnie do sierpnia brał udział w eskortowaniu konwojów i patrolowaniu wód w rejonie północnego Atlantyku i Karaibów. 22 sierpnia wszedł w skład Floty Pacyfiku. 10 września wszedł w skład grupy bojowej składającej się m.in. z dwóch lotniskowców, której zadaniem było dostarczenie samolotów i zaopatrzenia na Guadalcanal. 15 września jeden z lotniskowców grupy (USS „Wasp”) został storpedowany przez japoński okręt podwodny i w rezultacie uszkodzeń musiał zostać zatopiony przez własny okręt. Większość rozbitków z tonącego okrętu przyjął na pokład „Juneau”.
26 października 1942 krążownik uczestniczył w bitwie koło wysp Santa Cruz w ramach Task Force 17, gdzie wchodził w skład pierścienia eskorty USS „Hornet” (CV-8). Po pierwszym ataku na „Horneta”, w wyniku błędu swojego dowódcy, opuścił TF17 i udał się do skupionego wokół USS „Enterprise” (CV-6) Task Force 16, przez co znacznie osłabił siłę obrony przeciwlotniczej „Horneta” przed drugim atakiem na niego. Obok pancernika USS „South Dakota” (BB-57), „Juneau” był jednak najskuteczniejszym w obronie przeciwlotniczej okrętem ze wszystkich jednostek obu zespołów w tej bitwie.
8 listopada uczestniczył w eskorcie konwoju wiozącego zaopatrzenie do Guadalcanal. Podczas tej akcji odpierał japońskie ataki lotnicze i zestrzelił sześć samolotów torpedowych. 13 listopada podczas bitwy pod Guadalcanal został trafiony przez japońską torpedę wystrzeloną przez niszczyciel „Murasame” (albo „Amatsukaze” lub „Yudachi”). Trafienie to zniszczyło przednią kotłownię i prawdopodobnie złamało stępkę. Podczas ewakuacji z miejsca bitwy, uszkodzony okręt został trafiony torpedą wystrzeloną przez japoński okręt podwodny „I-26”. Wybuch torpedy spowodował następnie eksplozję dziobowych komór amunicyjnych, przełamanie się okrętu i jego zatonięcie w zaledwie 20 sekund. Towarzyszące „Juneau” jednostki, w obawie przed kolejnymi atakami nie przystąpiły do akcji ratunkowej. Z około 100 rozbitków po ośmiu dniach w wodzie ocalało jedynie 10. Wśród ofiar było pięciu braci Sullivan.
Odkrycie wraku.
Wrak okrętu został odkryty 17 marca 2018 przez RV Petrel, należący do ekspedycji Paula Allena

</doc>
<doc id="1389308" url="https://pl.wikipedia.org/wiki?curid=1389308" title="Wytoka (potok)">
Wytoka (potok)

Wytoka – potok, największy prawostronny dopływ Ścinawy Niemodlińskiej o długości 22,26 km.
Źródliska tego potoku położone są na wysokości około 189 m n.p.m., na południe od wsi Szydłów, natomiast ujście do Ścinawy Niemodlińskiej zlokalizowane jest na południe od wsi Magnuszowiczki.
Dorzecze Wytoki pod względem budowy ma bardzo skomplikowany charakter związany z licznymi torfowiskami, rowami i kanałami melioracyjnymi. Pospolicie występuje tu zjawisko bifurkacji.

</doc>
<doc id="1389310" url="https://pl.wikipedia.org/wiki?curid=1389310" title="Zmiany nazw miejscowości w południowo-wschodniej Polsce 1977">
Zmiany nazw miejscowości w południowo-wschodniej Polsce 1977

Zmiany nazw miejscowości w południowo-wschodniej Polsce 1977 dokonały się zgodnie z "Zarządzeniem Ministra Administracji, Gospodarki Terenowej i Ochrony Środowiska z 9 sierpnia 1977 r. w sprawie zmiany nazw niektórych miejscowości w województwach: krośnieńskim, nowosądeckim, przemyskim, rzeszowskim i tarnobrzeskim" ogłoszonym w Monitorze Polskim nr 21 z 22 sierpnia 1977 r., poz. 112, podpisanym przez Marię Milczarek. Na jego skutek zamieniono wiele dotychczasowych nazw miejscowości, głównie ukraińskiego pochodzenia, na polsko brzmiące, często będące ich tłumaczeniem.
Już wcześniej, 1 kwietnia 1977 r., zmieniono nazwy dwóch osad w województwie przemyskim: Rabe oraz Hłomcza - powodem była rocznica śmierci generała Świerczewskiego.
Zarządzenie weszło w życie 1 października 1977 r. (w przypadku Rabe i Hłomczy 1 kwietnia) i wywołało duże poruszenie i wiele protestów. W przywrócenie dawnych nazw zaangażowały się środowiska przewodnickie, turystyczne i naukowe (m.in. Zarząd Główny PTTK czy XX Walny Zjazd Związku Literatów Polskich ze szczególnym głosem jego prezesa Jarosława Iwaszkiewicza), a także pomniejsze organizacje lokalne, jak choćby koła gospodyń wiejskich. Pod wpływem protestów reaktywowano Komisję Ustalania Nazw Miejscowości i Obiektów Fizjograficznych zlikwidowaną w 1975 r., a jej nowy przewodniczący, prof. Mieczysław Szymczak, zażądał przywrócenia starych nazw.
W 1978 zaczęły się działania pozorne (m.in. ówczesnego ministra Józefa Kępy), jednak sprawa doczekała się finału dopiero w 1981 po interwencji „Kultury”, „Polityki”, „Politechnika” i „Słowa Powszechnego”. W ogłoszonym w Monitorze Polskim nr 7 z 1 kwietnia 1981 r., poz. 61, "Zarządzeniu Ministra Administracji, Gospodarki Terenowej i Ochrony Środowiska z 27 lutego 1981 r. w sprawie przywrócenia nazw niektórych miejscowości w województwach: krośnieńskim, nowosądeckim, przemyskim, rzeszowskim i tarnobrzeskim" przywrócono dawne brzmienie 119 ze 120 nazw – wyjątkiem wyszczególnionym w § 1.2. był przysiółek Spokojna w gminie Nisko. Zarządzenie weszło w życie 1 kwietnia 1981 r. W przypadku Hłomczy i Rabe stare nazwy powróciły dopiero w 1983 r. .
Historię tę opisano w książce "Spór o Bieszczady" autorstwa Witolda Michałowskiego i Janusza Rygielskiego (wyd. Sport i Turystyka, Warszawa 1986, ).
Kilka miesięcy po przywróceniu dawnych nazw osobnym zarządzeniem ponownie zmieniono nazwę "Poździacz" na Leszno. W 1986 w podobnym trybie ponownie zmieniono nazwę "Dusowce" na Niziny. 

</doc>
<doc id="1389311" url="https://pl.wikipedia.org/wiki?curid=1389311" title="Łukasz Gronowski">
Łukasz Gronowski

Łukasz Gronowski (ur. 1979) – polski artysta wizualny.
Ukończył ASP w Poznaniu na Wydziale Komunikacji Multimedialnej – dyplom 2005. Stypendysta Ministra Kultury (2006).
Artysta wideo, fotograf. Realizuje obiekty, instalacje. Działa w przestrzeni internetu.
Wokalista nieistniejących już punkowych i hard corowych zespołów muzycznych Libertad i Startpoint.
Organizator festiwalu sztuki wideo – „Retransmisja” (Gdańsk, Warszawa, Łódź, 2004).
Współprowadził galerię Ltd. w Warszawie (2005).
Pomysłodawca i założyciel kolektywu Ikoon.
W centrum jego zainteresowań znajduje się człowiek, jego funkcjonowanie w sformatowanej rzeczywistości. Analizuje reakcje ludzi postawionych w nietypowych, często kłopotliwych sytuacjach. Domaga się oklasków podczas prywatnych spotkań – Brawo (2004), gratuluje przypadkowym przechodniom wstąpienia do Unii Europejskiej – Gratulacje (2004), prosi o wyrażenie miłości do samych siebie – All I Need Is Love (2004) lub wzywa do zaśpiewania ulubionej piosenki – Songs of My Generation (2004). W zrealizowanym w warszawskiej Zachęcie projekcie Casting (2006), pod pretekstem przeprowadzenia kwalifikacji do filmu, wymagał od przybyłych, aby przed kamerą „się ocenzurowali”, „sprawili, abyśmy ich polubili”, „emanowali młodością”, „okazali skruchę” lub „zapłakali nad swoim losem”. Gronowski ujawnia rządzące nami przyzwyczajenia, zakodowane w podświadomości gesty i zachowania oraz to jak media determinują nasze zachowania. Obecnie mieszka i pracuje w Warszawie.
Wystawy.
2006 Patriotyzm jutra, IS Wyspa, Gdańsk; Barwy klubowe, F.A.I.T., Kraków; Sztuka w służbie lewaków, CSW Kronika, Bytom; Casting, wyst. ind. Zachęta, Warszawa; Supermarket w Karlsruhe; Krótka wystawa o miłości, Galeria Dla, Toruń; Niewygodnie, BGSW, Słupsk; 2005 Wyobraźnia ekranu, Toruń; Art [it ] works, wyst. ind. Galeria Ltd., Warszawa; Videoprzestrzenie 05, BWA Wrocław; Polski utwór romantyczny, wyst. ind. Galeria Fizek, Poznań; 2004 Obraz kontrolny, Bunkier Sztuki, Kraków; Strefa Szarej, Galeria Szara, Cieszyn; Rybie Oko 3, BGSW Słupsk; 2003 Próby zatrzymania II, Galeria Okno, Słubice; 2002 Próba zatrzymania I, wyst. ind. Stara Drukarnia, Poznań.

</doc>
<doc id="1389312" url="https://pl.wikipedia.org/wiki?curid=1389312" title="Travna">
Travna



</doc>
<doc id="1389315" url="https://pl.wikipedia.org/wiki?curid=1389315" title="Piotr Janas">
Piotr Janas

Piotr Janas (ur. 1970) – polski artysta malarz.
Uczył się malarstwa u prof. Jerzego Tchórzewskiego na warszawskiej ASP. Mieszka i pracuje w Warszawie. Współpracuje z Fundacją Galerii Foksal.
W odróżnieniu od malujących rówieśników nawiązuje jawnie do tradycji polskiego malarstwa powojennego lat 60. i 70. Pozwala materii malarskiej swobodnie i przypadkowo układać się na płótnie. W pracach Janasa oprócz wpływów surrealistycznych, widoczne jest nietypowe nawiązanie do strukturalizmu. Realistyczne przedmioty wynikające z amorficznych kształtów ujawniają wewnętrzny porządek rządzący malarstwem. Wyeksponowana jest współegzystencja przeciwieństw, która balansuje między przyjemnością a szokiem estetycznym.

</doc>
<doc id="1389317" url="https://pl.wikipedia.org/wiki?curid=1389317" title="Przemysław Jasielski">
Przemysław Jasielski

Przemysław Jasielski (1970) – polski artysta wizualny.
Życiorys.
Studiował w PWSSP w Poznaniu w Pracowni Rysunku prof. Jarosława Kozłowskiego i Pracowni Rzeźby prof. Jana Berdyszaka (1989-1994). Otrzymał dyplom w zakresie rzeźby i rysunku w 1994.
Redefiniuje rzeczywistość tworząc obiekty, instalacje będące konsekwencją analiz zjawisk ponadnaturalnych i naturalnych. W swoich badaniach posługuje się metodami paranaukowymi wypracowanymi na gruncie fizyki, akustyki, optyki. Nie wystarczają mu jednak zwykłe obliczenia udowadniające założoną tezę. Konstruuje absurdalne konstrukcje, które są egzemplifikacją skomplikowanych obliczeń. Earthquake Control Unit (2004) to zbudowana przez Jasielskiego misterna konstrukcja, która odtwarzała bardzo niskie tony zarejestrowane podczas prawdziwego trzęsienia ziemi. Uruchamiający ją widzowie otrzymywali na chwilę władzę nad tym destrukcyjnym zjawiskiem. Earth Rotation Speed Control Unit (2003) służyła podnoszeniu pewnego określonego ciężaru na wysokość 3 metrów i pozwalała obsługującemu spowolnić czas obrotu kuli ziemskiej o mikro ułamek sekundy. Prace Jasielskiego są paradoksalnym spełnieniem marzeń o opanowaniu nieokiełznanej potęgi natury. To swoiste pejzaże zamknięte w ramach białego pudełka galerii.

</doc>
<doc id="1389318" url="https://pl.wikipedia.org/wiki?curid=1389318" title="Travná (Javorník)">
Travná (Javorník)

Travná, w latach 1921–1948 "Krutvald" () – wieś w Czechach, w kraju ołomunieckim, w Górach Złotych w pobliżu granicy z Polską. Historycznie wieś leży na terenie Dolnego Śląska. Najstarsza wzmianka o miejscowości pochodzi z 1295 r. Od 1960 r. jest częścią Javorníka.
Do 21 grudnia 2007 r. nieopodal wsi, na Przełęczy Lądeckiej znajdowało się przejście graniczne Travná – Lutynia prowadzące do wsi Lutynia i dalej Lądka-Zdroju. Obecnie ruch kołowy i pieszy odbywa się bez kontroli.

</doc>
<doc id="1389320" url="https://pl.wikipedia.org/wiki?curid=1389320" title="Szybistów">
Szybistów



</doc>
<doc id="1389322" url="https://pl.wikipedia.org/wiki?curid=1389322" title="Okrężna">
Okrężna



</doc>
<doc id="1389324" url="https://pl.wikipedia.org/wiki?curid=1389324" title="Juan Heredia">
Juan Heredia



</doc>
<doc id="1389326" url="https://pl.wikipedia.org/wiki?curid=1389326" title="Tomczyków">
Tomczyków



</doc>
<doc id="1389328" url="https://pl.wikipedia.org/wiki?curid=1389328" title="Graniczne">
Graniczne



</doc>
<doc id="1389329" url="https://pl.wikipedia.org/wiki?curid=1389329" title="Podgórzyska">
Podgórzyska



</doc>
<doc id="1389330" url="https://pl.wikipedia.org/wiki?curid=1389330" title="Zmiany nazw miejscowości w Bieszczadach">
Zmiany nazw miejscowości w Bieszczadach



</doc>
<doc id="1389331" url="https://pl.wikipedia.org/wiki?curid=1389331" title="Kopytów Dolny">
Kopytów Dolny



</doc>
<doc id="1389332" url="https://pl.wikipedia.org/wiki?curid=1389332" title="Kopytów Górny">
Kopytów Górny



</doc>
<doc id="1389333" url="https://pl.wikipedia.org/wiki?curid=1389333" title="Wiarska Wieś">
Wiarska Wieś



</doc>
<doc id="1389334" url="https://pl.wikipedia.org/wiki?curid=1389334" title="Osetkowo">
Osetkowo



</doc>
<doc id="1389335" url="https://pl.wikipedia.org/wiki?curid=1389335" title="Krowica Lubaczowska">
Krowica Lubaczowska



</doc>
<doc id="1389337" url="https://pl.wikipedia.org/wiki?curid=1389337" title="Witoldówek">
Witoldówek



</doc>
<doc id="1389339" url="https://pl.wikipedia.org/wiki?curid=1389339" title="Jerzy Greszkiewicz">
Jerzy Greszkiewicz

Jerzy Greszkiewicz (ur. 16 stycznia 1950 w Gdańsku) – polski strzelec sportowy, specjalista w strzelaniu do ruchomej tarczy z sylwetką biegnącego dzika. Brązowy medalista olimpijski z Montrealu.
Czterokrotny medalista mistrzostw świata, 7-krotny medalista mistrzostw Europy, 10-krotny mistrz Polski.
Absolwent Technikum Elektrotechnicznego w Gdańsku. Reprezentował Flotę Gdynia przez cały okres trwania kariery (1964-81).
Po zakończeniu kariery sportowej - trener (Flota). Odznaczony m.in. Krzyżem Kawalerskim OOP, dwukrotnie złotym oraz pięciokrotnie srebrnym Medalem za Wybitne Osiągnięcia Sportowe. Obecnie trenuje młodzież w gdyńskim oddziale Ligi Obrony Kraju.

</doc>
<doc id="1389342" url="https://pl.wikipedia.org/wiki?curid=1389342" title="Józef Trenkwald">
Józef Trenkwald

Józef Piotr Trenkwald (ur. 14 sierpnia 1897 w Wiedniu, zm. 19 listopada 1956 w Londynie) – major kawalerii Wojska Polskiego, kawaler Orderu Virtuti Militari, medalista olimpijski w jeździectwie.
Życiorys.
Urodził się 14 sierpnia 1897. Był synem Roberta von Trenkwald, pułkownika c. i k. Armii, i Herminy Fellner von Feldegg. W 1915 został żołnierzem c. i k. Armii. Ukończył Wyższą Wojskową Szkołę Realną w Wiener Neustradt i Szkołę Oficerów Rezerwowych (jazdy) w Holisc, jako chorąży otrzymując stopień podporucznika w Galicyjskim Pułku Ułanów Nr 1 w 1917.
Po zakończeniu I wojny światowej i po odzyskaniu przez Polskę niepodległości został przyjęty do Wojska Polskiego. W 1918 zgłosił się wówczas do sformowanego polskiego 8 pułku ułanów. Uczestniczył w wojnie polsko-bolszewickiej jako dowódca plutonu i dowódca szwadronu. Za swoje czyny wojenne otrzymał Order Virtuti Militari. Został awansowany do stopnia rotmistrza kawalerii ze starszeństwem z dniem 1 czerwca 1919. W 1923 był oficerem 8 pułku ułanów. Został awansowany do stopnia rotmistrza kawalerii ze starszeństwem z dniem 1 lipca 1923. W 1924 był oficerem 1 pułku strzelców konnych. Służył także w 1 Brygadzie KOP, 14 pułku ułanów, 5 pułku strzelców konnych. W 1928, jako oficer 8 pułku ułanów, był przydzielony do Szkoły Podoficerów Zawodowych Kawalerii. Został awansowany do stopnia majora kawalerii ze starszeństwem z dniem 1 stycznia 1931. W 1932, jako oficer 8 pułku ułanów, był w kadrze Centrum Wyszkolenia Kawalerii. W tej szkole pracował jako główny instruktor jazdy i dowódca kursów instruktorów jazdy.
Uprawiał jeździectwo, uczestniczył w międzynarodowych konkursach hippicznych. Podczas Letnich Igrzysk Olimpijskich 1928 w Amsterdamie zdobył drużynowo brązowy medal we Wszechstronnym Konkursie Konia Wierzchowego startując na koniu „Lwi Pazur” (wraz z nim startowali płk. Karol Rómmel i rtm. Michał Woysym-Antoniewicz). W 1931 wygrał Puchar Narodów w Warszawie. Zdobył także brązowy medal mistrzostw Polski w WKKW w 1931 i srebrny medal mistrzostw Polski w skokach (1933) i brązowy medal mistrzostw Polski w skokach (1937). Zajmował się przygotowaniami polskich ekip olimpijskich odpowiadając za dobór koni. Czuł się Polakiem. Po upływie lat lepiej porozumiewał się w języku polskim niż w j. niemieckim.
Po wybuchu II wojny światowej uczestniczył w kampanii wrześniowej 1939 jako zastępca dowódcy 9 pułku strzelców konnych. Po zaciekłym boju pod Kockiem (3–5 października) został wzięty przez Niemców do niewoli. Był jeńcem Oflagu VII A Murnau. Tam odmówił podpisania volkslisty i przyjęcia obywatelstwa niemieckiego. Podczas pobytu w obozie odwiedził go ojciec, który po anschlussie Austrii z 1938 został powołany do służby czynnej w Wehrmachcie. Pozostał w obozie do jego oswobodzenia. Po wyzwoleniu przebywał we Włoszech, gdzie służył w szeregach Pułku 6 Pancernego „Dzieci Lwowskich”.
Po wojnie pozostał na emigracji. W Anglii zajmował się szkoleniem tamtejszych jeźdźców. Zmarł w Londynie 19 listopada 1956. Został pochowany na Cmentarzu Brompton w Londynie. Pośmiertnie awansowany do stopnia podpułkownika.
Od 1929 jego żoną była Maria Jadwiga (1900–1935), córka adwokata tarnowskiego, Mieczysława Gałeckiego h. Junosza, rozwiedziona z oficerem kawalerii, Henrykiem Jakubowskim. W Wojsku Polskim służył także Franciszek Trenkwald, rotmistrz kawalerii (ur. 1895).
W 2016 zwrócono do Polski pamiątki po majorze Trenkwaldzie.

</doc>
<doc id="1389343" url="https://pl.wikipedia.org/wiki?curid=1389343" title="Kazimierz Szosland">
Kazimierz Szosland

Kazimierz Szosland (ur. 21 stycznia 1891 w Grzymaczewiu, zm. 20 kwietnia 1944) – major administracji (kawalerii) Wojska Polskiego, srebrny medalista olimpijski w jeździectwie w konkurencji drużynowych skoków przez przeszkody.
Życiorys.
Urodził się w rodzinie Stanisława i Kazimiery z Białobrzeskich, właścicielki części dóbr Grzymaczew i Włocin w gminie Błaszki w Kaliskiem. W 1902 rodzina Szoslandów przeniosła się do Kalisza, gdzie w latach 1905–1911 Kazimierz był uczniem Szkoły Handlowej w Kaliszu. Po uzyskaniu świadectwa dojrzałości podjął studia na Wydziale Budowy Maszyn Politechniki Lwowskiej, które musiał przerwać z powodu wybuchu I wojny światowej. Od 14 stycznia 1915 do wybuchu rewolucji październikowej służył w kawalerii armii Imperium Rosyjskiego.
18 listopada 1918 zgłosił się ochotniczo do służby w Wojska Polskiego i został przydzielony do 2 pułku Ułanów Grochowskich im. gen. J. Dwernickiego. W szeregach walczył na wojnie polsko-ukraińskiej i polsko-bolszewickiej. W latach 30. XX wieku pełnił służbę w Centrum Wyszkolenia Kawalerii w Grudziądzu na stanowisku kierownika Grupy Sportu Konnego, pozostając w barwach 2 pułku ułanów. Na stopień majora został mianowany ze starszeństwem z 19 marca 1939 i 33. lokatą w korpusie oficerów administracji, grupa administracyjna.
Dwukrotnie startował w igrzyskach olimpijskich – w Paryżu (1924) i w Amsterdamie (1928). Był rekordzistą pod względem startów w konkursach o Puchar Narodów (23 starty), odniósł 9 zwycięstw: Nicea (1925, 1928), Nowy Jork (1926), Warszawa (1927, 1931, 1933), Ryga (1931, 1932), Spa (1935).
Zginął 20 kwietnia 1944 w lasach pod Grodziskiem Mazowieckim w nie do końca wyjaśnionych okolicznościach.

</doc>
<doc id="1389344" url="https://pl.wikipedia.org/wiki?curid=1389344" title="Michał Woysym-Antoniewicz">
Michał Woysym-Antoniewicz

Michał Jerzy Woysym-Antoniewicz (ur. 7 lipca 1897 w Krakowie, zm. 12 grudnia 1989 w Austin) – major kawalerii Wojska Polskiego, srebrny i brązowy medalista olimpijski w jeździectwie.
Życiorys.
Urodził się w rodzinie Wacława i Ewy z d. Ostoja. Od 13 roku życia należał do Towarzystwa Gimnastycznego „Sokół” w Krakowie. Latem 1914. po wybuchu I wojny światowej, wstąpił do 2 pułku Ułanów Legionów Polskich. Wykorzystując przerwy w służbie wojskowej, ukończył III Państwowe Gimnazjum im. Króla Jana Sobieskiego w Krakowie, 6 września 1916 zdał maturę w „terminie przyspieszonym”. W roku akademickim 1917/18 rozpoczął studia na Wydziale Prawa UJ. Po kryzysie przysięgowym (w lipcu 1917) służył w Polskim Korpusie Posiłkowym. Po bitwie pod Rarańczą internowany w Száldobos i Synowódzku.
Od listopada 1918 służył w Wojsku Polskim. Był oficerem w 2 pułku Szwoleżerów Rokitniańskich (1918–1924). Brał udział m.in. w wyprawie kijowskiej. W latach 1924–1934 był instruktorem i szefem nauki jazdy (ekwitacji) w Centrum Wyszkolenia Kawalerii w Grudziądzu. 2 grudnia 1930 został mianowany majorem ze starszeństwem z 1 stycznia 1931 i 14. lokatą w korpusie oficerów kawalerii. Od października 1935 pełnił służbę na stanowisku rejonowego inspektora koni w Tarnowie.
Czterokrotnie uczestniczył w prestiżowym Pucharze Narodów, odnosząc 2 zwycięstwa (1927 Nowy Jork na koniu "Readgledcie", 1928 Warszawa na koniu "Banzaj"). Podczas jednego z treningów uległ wypadkowi. Został przygnieciony przez konia (został operowany – po usunięciu płuca startował z jednym). Był uczestnikiem wojny obronnej 1939. Po 17 września 1939 przeszedł na Węgry, gdzie przebywał do marca 1944. Po wkroczeniu wojsk niemieckich do końca wojny był jeńcem oflagów w Kaiserslautern, Luckenwalde i Genshagen.
Po wojnie na emigracji w Wlk. Brytanii, następnie zamieszkał na stałe w USA, pracując jako trener – koordynator. W 1956 był trenerem jeździeckiej reprezentacji USA podczas Igrzysk Olimpijskich w Melbourne.
Od 1932 żonaty z Zofią Julianną Brengosz, miał jednego syna – Piotra Jana (ur. 1936).
Zmarł w Austin. Pochowany w Forest Hill Memorial Park Lexington, Davidson County.

</doc>
<doc id="1389345" url="https://pl.wikipedia.org/wiki?curid=1389345" title="Carl Duisberg">
Carl Duisberg

Friedrich Carl Duisberg (ur. 29 września 1861 w Barmen, zm. 19 marca 1935 w Leverkusen) – niemiecki chemik i przemysłowiec, organizator przemysłu barwników organicznych.

</doc>
<doc id="1389346" url="https://pl.wikipedia.org/wiki?curid=1389346" title="Igłozwierz">
Igłozwierz



</doc>
<doc id="1389347" url="https://pl.wikipedia.org/wiki?curid=1389347" title="Hala Waksmundzka">
Hala Waksmundzka

Hala Waksmundzka – dawna hala pasterska w Tatrach Wysokich. Zajmowała większość Doliny Waksmundzkiej oraz wschodnie, a częściowo także północne zbocza Małej Koszystej. Nazwa hali pochodzi od miejscowości Waksmund na Podhalu, prawdopodobnie już w XIV wieku pędzono stamtąd owce na tę halę.
Opis.
Główną polaną hali była Waksmundzka Polana, na której stały liczne szałasy. Ponadto należały do niej jeszcze polana Rówień Waksmundzka i Równica Waksmundzka (pomiędzy Waksmundzką Równią a Gęsią Szyją), stały na nich pojedyncze szałasy. W 1960 r. powierzchnia ogólna hali wynosiła 204,51 ha, w tym pastwiska zajmowały 14,0 ha, halizny 26,0 ha, lasy 3,1 ha, kosodrzewina 50,0 ha, nieużytki 111,1 ha. Tylko 5,08 ha było własnością TPN, resztę stanowiła własność prywatna górali. Dodatkowa powierzchnia serwitutów w lasach państwowych wynosiła 111,35 ha. Wypas w przeliczeniu na owce wynosił 129 sztuk.
Zbocza Małej Koszystej porośnięte były kosodrzewiną, duża część terenu hali pokryta była rumowiskami skalnymi. Obszar hali ma zaś dużą wartość przyrodniczą. Przebywają tutaj cietrzewie i głuszce, w lasach jelenie, przez tereny hali przebiega szlak wędrówek niedźwiedzia brunatnego. W Dolinie Waksmundzkiej na obszarze ok. 20 ha rośnie powyżej górnej granicy lasu świerkowego ok. 1500 drzew limby. W latach 1960–1964 obszar hali został wykupiony bądź wywłaszczony od górali. Zniesiono wypas, polany zarastają lasem. Obecnie obszar ten wraz z sąsiadującą dawną Halą Wołoszyńską jest obszarem ochrony ścisłej i jedną z największych w Tatrach ostoi dzikich zwierząt.
Szlaki turystyczne.
Dolną częścią hali przebiegają dwa szlaki turystyczne:

</doc>
<doc id="1389349" url="https://pl.wikipedia.org/wiki?curid=1389349" title="Vlissingen">
Vlissingen

Vlissingen – gmina i miasto w południowo-zachodniej części Holandii, położone na dawnej wyspie Walcheren (prowincja Zelandia). Liczy 42 864 mieszkańców (2012). Vlissingen otrzymało prawa miejskie w 1315. W XVII stuleciu było główną bazą dla statków Kompanii Wschodnioindyjskiej i ważnym portem.
Obecnie Vlissingen jest znane głównie z przystani Holenderskiej Marynarki Wojennej, położonej nad brzegami Skaldy. Oprócz tego znajduje się tu stocznia Damen Schelde Naval Shipbuilding (poprzednia nazwa: Koninklijke Maatschappij De Schelde), rafineria, przetwórnie rybne, huta aluminium. Vlissingen dysponuje połączeniem kolejowym i drogowym z Bredą oraz promowym z Breskens (Zelandia). Połączenie promowe do Sheerness (Wielka Brytania) zostało zlikwidowane w maju 1994 roku. W okolicach Vlissingen działa elektrownia atomowa "Borsele" o mocy 477 MW.
Z ważniejszych atrakcji turystycznych można wymienić: kościół "Grote Kerk" (z XIV w.), wieżę Więzienną (koniec XVI w.), barokowe kamienice (XVII w.), ratusz miejski (XVIII w.), muzeum morskie, twierdza "Fort Rammekens" (XVI w.). Miasto posiada liczne kąpieliska oraz przystań jachtową.

</doc>
<doc id="1389350" url="https://pl.wikipedia.org/wiki?curid=1389350" title="Wasylkiwka">
Wasylkiwka

Wasylkiwka – osiedle typu miejskiego w obwodzie dniepropietrowskim Ukrainy, siedziba władz rejonu wasylkiwskiego.
Leży nad rzeką Wowcza.
Historia.
Osada założona w 1775.
Status osiedla typu miejskiego posiada od 1957.
W 1989 liczyła 12 764 mieszkańców.
W 2013 liczyła 11 916 mieszkańców.

</doc>
<doc id="1389355" url="https://pl.wikipedia.org/wiki?curid=1389355" title="Michiel Adriaanszoon de Ruijter">
Michiel Adriaanszoon de Ruijter



</doc>
<doc id="1389356" url="https://pl.wikipedia.org/wiki?curid=1389356" title="Tomakiwka (obwód dniepropetrowski)">
Tomakiwka (obwód dniepropetrowski)

Tomakiwka – osiedle typu miejskiego w obwodzie dniepropietrowskim Ukrainy, siedziba władz rejonu tomakiwskiego.
Leży nad rzeką Tomakiwka.
Historia.
Status osiedla typu miejskiego posiada od 1956.
W 1989 liczyła 7697 mieszkańców.
W 2013 liczyła 7132 mieszkańców.

</doc>
<doc id="1389358" url="https://pl.wikipedia.org/wiki?curid=1389358" title="Daria Przybylak">
Daria Przybylak

Daria Przybylak z d. Paszek (ur. 30 sierpnia 1991 w Krotoszynie) − polska siatkarka, reprezentantka Polski. Gra również w siatkówkę plażową. Od sezonu 2018/2019 występuje w niemieckiej Bundeslidze, w drużynie Rote Raben Vilsbiburg.
W 2014 roku wraz z reprezentacją Polski wywalczyła awans do Mistrzostw Europy 2015.
Dotychczas wystąpiła w reprezentacji 18 razy (stan na koniec 2014).
W lutym 2018 roku wzięła ślub z Łukaszem Przybylakiem, który jest siatkarzem i trenerem siatkówki.
Sukcesy.
Siatkówka halowa.
Mistrzostwo Polski:
reprezentacyjne.
Liga Europejska:
Igrzyska Europejskie:

</doc>
<doc id="1389359" url="https://pl.wikipedia.org/wiki?curid=1389359" title="Photodermatitis">
Photodermatitis



</doc>
<doc id="1389363" url="https://pl.wikipedia.org/wiki?curid=1389363" title="Katarzyna Wawrzyniak">
Katarzyna Wawrzyniak

Katarzyna Wawrzyniak (ur. 14 marca 1990 w Myszkowie) – polska siatkarka, grająca na pozycji rozgrywającej.
Była reprezentantka kraju w kategoriach młodzieżowych. Ma siostrę bliźniaczkę Magdalenę, która również jest siatkarką i występuje na pozycji atakującej.
Sukcesy klubowe.
Liga Siatkówki Kobiet:
I liga:

</doc>
<doc id="1389365" url="https://pl.wikipedia.org/wiki?curid=1389365" title="Krynyczky">
Krynyczky

Krynyczky (ukr. Кринички) – osiedle typu miejskiego w obwodzie dniepropietrowskim Ukrainy, siedziba władz rejonu krynyczańskiego.
Leży nad rzeką Mokra Sura.
Historia.
Osada założona w 1769.
Status osiedla typu miejskiego posiada od 1957.
W 1989 liczyła 4945 mieszkańców.
W 2013 liczyła 4302 mieszkańców.

</doc>
<doc id="1389366" url="https://pl.wikipedia.org/wiki?curid=1389366" title="Meżowa">
Meżowa

Meżowa - osiedle typu miejskiego w obwodzie dniepropietrowskim Ukrainy, siedziba władz rejonu meżowskiego.
Historia.
Pierwsza wzmianka o osadzie pochodzi z 1860, status osiedla typu miejskiego od 1956. 
Osiedle liczy 7380 osób.

</doc>
<doc id="1389372" url="https://pl.wikipedia.org/wiki?curid=1389372" title="Alfred von Hubicki">
Alfred von Hubicki

Alfred Ritter von Hubicki (ur. 5 lutego 1887 we Friedrichsdorfie, zm. 14 lipca 1971 w Wiedniu) – generał wojsk pancernych Wehrmachtu.
Życiorys.
Urodził się 5 lutego 1887 we Friedrichsdorf (węg. Frigyesfalva, słow. Friďešovo, dziś w składzie osiedla Kolczyno) na Ukrainie. Jesienią 1905, po zdanej maturze i ukończeniu Szkoły Kadetów w Wiedniu, rozpoczął służbę w cesarskiej i królewskiej Armii. Został mianowany na stopień kadeta-zastępcy oficera ze starszeństwem z 1 września 1905 i wcielony do 4 Pułku Artylerii Dywizyjnej w Wiedniu. Na stopień podporucznika został mianowany ze starszeństwem z 1 listopada 1907. W 1910 został przeniesiony do 7 Dywizjonu Artylerii Konnej w Kisszentmiklós i wyznaczony na stanowisko adiutanta dywizjonu. W 1911 został przyjęty do Szkoły Wojennej w Wiedniu. Na stopień porucznika został mianowany ze starszeństwem z 1 listopada 1912. W 1914, po ukończeniu szkoły, został przydzielony do Sztabu Generalnego. Spędził on tam większość wojny, zostając jednak dowódcą batalionu oddziałów górskich na froncie włoskim, gdzie odznaczył się wielkim męstwem i uzyskał tytuł szlachecki. Na stopień kapitana został mianowany ze starszeństwem z 1 lipca 1915.
Po wojnie jako żołnierz austriackiej Bundesheer kontynuował karierę wojskową, oprócz tego studiując prawo w Wiedniu, gdzie uzyskał doktorat. W 1935 r. został generałem majorem, zatrudnionym w Ministerstwie Wojsk na stanowisku oficera sztabu generalnego przy Inspektoracie Armijnym. Pracował jako szkoleniowiec sztabowy i dowódca piechoty zmotoryzowanej. Od roku 1936 sprawował również dowództwo nad Dywizją Szybką. Po Anschlussie (1938) został oficerem Wehrmachtu i dowódcą 4 Dywizji Lekkiej.
Alfred von Hubicki brał udział w prawie wszystkich kampaniach II wojny światowej w Europie. Podczas kampanii wrześniowej dowodził oddziałami niemieckimi w bitwie pod Kamionką Strumiłową. Inne kampanie: we Francji, na Bałkanach oraz miał swój udział w wojnie z ZSRR. Od 3 stycznia 1940 r. był dowódcą 9. Dywizji Pancernej. Za zasługi odniesione przez dowodzoną przez niego dywizję na Bałkanach, został odznaczony Krzyżem Rycerskim Krzyża Żelaznego. 15 kwietnia 1942 r. oddał dowództwo nad 9. DPanc. Johannesowi Bässlerowi i objął LXXXIX. Korpus Armijny. W tym czasie został generałem wojsk pancernych, przydzielonym do Auffrischungsstabes Mitte, oraz szefem niemieckiej misji wojskowej na Słowacji. 1 października 1944 r. został przeniesiony do rezerwy oficerskiej. 31 marca 1945 ostatecznie zakończyła się jego służba wojskowa.

</doc>
<doc id="1389376" url="https://pl.wikipedia.org/wiki?curid=1389376" title="Feliks Pęczarski">
Feliks Pęczarski

Feliks Pęczarski (ur. prawdopodobnie w 1804 w Warszawie lub Kryłowie, zm. 12 października 1862 we Włocławku) – polski malarz.
Zasłynął malarstwem rodzajowym, w którym ukazywał ludzi z tzw. marginesu społecznego – szulerów, lichwiarzy – we wnętrzach kawiarni. Ten najbardziej twórczy okres w jego życiu przypadał na lata spędzone w Warszawie: 1840 do ok. 1847. Największą grupę spośród zachowanych dzieł Pęczarskiego stanowią portrety. Tworzył też obrazy religijne.
Był głuchoniemy, co prawdopodobnie wpłynęło na sposób ukazywania przez niego postaci. W latach 1818–1831 przebywał w Instytucie Głuchoniemych w Warszawie, najpierw jako uczeń, a następnie nauczyciel. W latach 30. przebywał na Lubelszczyźnie. Ostatnie lata życia spędził we Włocławku.
Życiorys.
W Instytucie Głuchoniemych, 1818–1831.
Był głuchoniemy, choć Wojciech Gerson w "Pamiętniku Warszawskiego Instytutu Głuchoniemych" z 1872 r. stwierdza, że nie od urodzenia. 27 lipca 1818 r. wstępuje do Instytutu Głuchoniemych w Warszawie. Z powodu zamieszczenia go na liście tzw. uczniów ubogich, pobierał stypendium Ministerstwa Wyznań Religijnych i Oświecenia Publicznego. Dokumenty z 1819 r. opisują go jako ucznia chętnego do rysunku, malarstwa i miedziorytu. Jego pierwszym nauczycielem rysunku był Józef Pełczyński. Równolegle uczy się sztycharstwa i malarstwa na Oddziale Sztuk Pięknych Uniwersytetu Warszawskiego u Jana Ferdynanda Krethlowa. Począwszy od 1821 roku pozostaje w Instytucie jako pomocnik nauczyciela (kandydat) rysunku i religii. Równolegle sam uczy się tu rysunku aż do 1830 roku. W 1822 r. zarzuca naukę sztycharstwa u Krethlowa na rzecz malarstwa u Antoniego Blanka i Antoniego Brodowskiego. Od 29 czerwca do 4 października, dzięki fundacji ks. Jakuba Falkowskiego z Instytutu Głuchoniemych, zwiedził Bawarię, gdzie prawdopodobnie zapoznał się z holenderskim malarstwem rodzajowym w zbiorach Galerii Drezdeńskiej i Monachium. W czasie powstania listopadowego zastępował nauczycieli kwalifikowanych, którzy zostali członkami Gwardii Narodowej. W styczniu zostaje mianowany korepetytorem. Jeszcze przed upadkiem powstania, 17 maja składa dymisję. Motywuje ją chęcią doskonalenia się w malarstwie i wyłącznego poświęcenia sztuce.
Artysta niezależny, 1831–1862.
Jeszcze przez jakiś czas mieszka samodzielnie w Warszawie. Inny głuchoniemy malarz tej epoki, Franciszek Ksawery Prek wspomina w swoim pamiętniku, że Pęczarski w krótkim czasie, "robiąc dobre portrety, nazbierał sobie z tego dosyć pieniędzy". Także Jan Papłoński wspomina w "Historyji Warszawskiego Instytutu Głuchoniemych i Ociemniałych", że Pęczarski "miał wziętość w Warszawie jako malarz portretów miniaturowych". Po upadku powstania opuścił stolicę. Co najmniej od 1834 do 1839 roku mieszkał w Lublinie, gdzie także trudnił się jako portrecista. Przeprowadzka mogła być powodowana chęcią pozostania blisko rodzeństwa zamieszkałego w Kryłowie. Jedna z sióstr wprowadziła się do niego i zajmowała gospodarstwem. W tym czasie powstały obrazy związane z Mordami koło Siedlec, Tarnogórą, Żdzannami, Tarnogrodem ("Portret Zygmunta Stryjeńskiego"), Werbkowicami ("Portret Adama Szydłowskiego"), Hrubieszowem ("Portret starosty hrubieszowskiego Lipskiego") oraz Kazimierzem Dolnym ("Portret kobiety w koronkowym czepku" i "Portret mężczyzny w białym żabocie"). Przypuszczalnie Pęczarski wędrował po okolicy malując portrety i dzieła religijne na zamówienie. W latach 1839 i 1840 odbył dwie podróże do Wilna. Podczas pierwszej z nich został zatrzymany. Pozostawał w areszcie przez trzy miesiące. Przesłuchujący go śledczy próbował wymusić na nim zeznania siłą, interpretując jego milczenie jako upór. W 1840 roku powrócił do Warszawy, gdzie zamieszkał w kamienicy przy ul. Krakowskie Przedmieście 371, należącej do Klary Pawłosiewicz. W 1867 r. grupa kamienic, do której należał dom nr 371, została rozebrana. Obecnie w tym miejscu znajduje się skwer im. Herberta Hoovera. W 1843 roku przeniósł się na ulicę Miodową. Był to czas intensywnego udziału w wystawach oraz rozwinięcia prac o tematyce rodzajowej, osobliwie przedstawień tzw. "ciemnych typów" we wnętrzach warszawskich kawiarni. Janusz Maciej Michałowski, historyk sztuki i badacz twórczości Pęczarskiego, w artykule pt. "Feliks Pęczarski w Płocku" stawia hipotezę, że malarz nie wyrobił sobie w tamtym czasie klienteli na portrety, wobec czego sytuacja wymuszała na nim malowanie obrazów gotowych do sprzedania nieznanemu odbiorcy. Teorię mogą potwierdzać ogłoszenia z tamtych czasów, zdające się mieć na celu wzbudzenie litości bądź zaciekawienie kalectwem malarza. Michałowski zauważa też, że Pęczarski nie brał udziału w życiu artystycznym stolicy, był osobą skromną. Do 1847 roku przeniósł się do Włocławka. Z tego roku pochodzą portrety małżeństwa Rutkowskich, właścicieli Szpetala Górnego. Pęczarski nie widnieje w wykazie malarzy warszawskich w "Kalendarzyku Informacyjno-Kieszonkowym" na 1848 rok. Ponadto akt ślubu z 1848 roku określa go jako "Artystę Sztuki Malarskiej (...) na teraz tu w Mieście Włocławku zostającym". We Włocławku trudnił się głównie malarstwem religijnym i portretowym. Obracał się w środowisku małomiasteczkowej inteligencji urzędniczej. W 1850 r. przebywał w Płocku, gdzie malował portrety na zamówienie. Jego przybycie było zaanonsowane w "Kurierze Warszawskim". Jedne z ostatnich jego prac pochodzą z 1860 roku. Zmarł w szpitalu powiatowym we Włocławku 12 października 1862 roku. Został pochowany na jednym z nieistniejących już cmentarzy.
Życie prywatne.
Był synem urzędnika państwowego Józefa i Wiktorii z Kwiatkowskich. Pochodził ze zubożałej rodziny szlacheckiej.
7 marca 1848 roku w parafii św. Jana Chrzciciela we Włocławku poślubił Józefę Dyniewicz (1824–1852) z Radwęczewa. Para miała dwie córki: Eleonorę (1849–?) i Marię (1851–1852).
Twórczość.
Charakterystyka.
Pierwsze próby.
Pierwsze lata jego aktywności twórczej to przede wszystkich rysunek. Malarstwem zainteresował się szerzej w 1822 roku. Począwszy od tego momentu, uczestniczył w wystawach, zdobywając wyróżnienia i medale. Już w 1822 roku wziął udział w popisie uczniów Instytutu Głuchoniemych, zdobywając medal. Kolejne wystawy w jakich brał udział miały miejsce w 1823, 1825 i 1828 roku. W 1825 r. otrzymał "accessit wyrównujące medalowi srebrnemu III", zaś trzy lata później medal srebrny III klasy za studium z natury.
Malarstwo rodzajowe.
Malarstwo rodzajowe uchodzi za najważniejszy aspekt twórczości Pęczarskiego. Prawdopodobnie z 1826 roku pochodzi obraz pt. "Amatorowie herbaty i kuriera", w którym pojawiają się już charakterystyczne dla jego twórczości motywy groteski, typów z nizin społecznych przedstawianych we wnętrzu kawiarni. Zastawa stołu stanowi nierzadko drobiazgowo przedstawioną martwą naturę. Styl ten w pełni rozwinął podczas pobytu w Warszawie w latach 1840–1847. To właśnie obrazy rodzajowo-obyczajowe przyniosły mu największą sławę. Za najbardziej rozpoznawalne dzieło Pęczarskiego, a zarazem jedno z najdoskonalszych, uchodzi obraz "Szulerzy przy świecy" z 1845 roku. Autor już wcześniej przedstawiał ten motyw. W 1841 roku zaprezentował obraz "Szulerzy" na wystawie w Warszawie. Duży sukces odniósł Pęczarski na wystawie w 1845 roku, gdzie przedstawił siedem swoich dzieł, w tym "Szulerów przy świecy". Wystawa przyniosła Pęczarskiemu popularność i dochody. Z drugiej strony, nie ominęła go krytyka. Niecały rok później Wincenty Smokowski, przy okazji omawiania obrazu "Tonini (?) Lichwiarz warszawski" komentuje, że Pęczarski ma duży talent do uchwycenia fizjonomii, ale marnuje go na "malowanie istot wzgardzonych i hańbą pokrytych". Podobną opinię wyraziła w jednym z listów Narcyza Żmichowska, po zwiedzeniu tej samej wystawy. W jego obronie stanął Michał Grabowski, który docenił szczerość prac malarza. Obrazy rodzajowe Pęczarskiego, często o satyrycznym i moralizatorskim wydźwięku, formalnie nawiązują do malarstwa holenderskiego XVII w., szczególnie jeśli chodzi o efekty oświetleniowe. W jego twórczości widać werystyczne tendencje zaczerpnięte z dzieł Quentina Matsysa i Gerrita van Honthorst oraz konotacje z malarstwem Rembrandta. Z twórczości pierwszego zaczerpnął model naturalnej wielkości postaci, do połowy przysłoniętej stołem. Janusz Michałowski uważa, że bliższy on jest uczniowi Matsysa, Marinusowi van Reymerswaele, u którego widać podobne tendencje w oddaniu charakterystyki twarzy. Zwraca uwagę, że na malarstwo Pęczarskiego mogły wpłynąć popularne wtedy w litografiach studia fizjonomiczne Louisa Léopolda Boilly. Jego dzieła charakteryzowała typowa dla głuchoniemych żywa gestykulacja i wyrazista mimika. W ocenie Michałowskiego, Pęczarski nie był wyłącznie kompilatorem różnych stylów malarskich. W swoim najbardziej płodnym okresie twórczym (lata 40.) wypracował indywidualny styl, na który niebagatelny wpływ miała jego głuchota.
Portrety.
Portrety stanowią najliczniejszą grupę zachowanych dzieł Feliksa Pęczarskiego. Na wystawie konkursowej w 1825 r. zaprezentował "Portret starca". W 1828 r. wykonał portret prymasa Jana Pawła Woronicza. Pierwsza duża grupa prac portretowych Pęczarskiego pochodzi z lat 1834–1839. Wśród nich są portrety Ksawerego Dybowskiego (1834) i Zygmunta Stryjeńskiego (1835) oraz dwa portrety państwa Zembrzuskich znajdujące się w Kościele św. Michała Archanioła w Mordach (1835). W tym czasie jego styl charakteryzuje pewna konturowość i ostrość w odcinaniu płaszczyzn. Gatunek ten rozwinął szczególnie podczas pobytu we Włocławku i Płocku, gdzie portrety stanowiły główne źródło jego dochodów. Wtedy to Pęczarski udoskonalił swój styl poprzez budowanie formy małymi różnicami walorowymi, ożywienie kolorytu, odrzucenie ostrego, nieprzejrzystego cienia i osiągnięcie większej miękkości. Ujawnia się to w pełni na przykładzie "Portretu Pani Rudowskiej" z 1848 roku. Jako portrecista, Pęczarski podchodził do modeli w sposób indywidualny. Choć nie odbiega od obowiązującego wówczas kanonu, to w sposób trafny dokonuje charakterystyki psychologicznej portretowanych. Widoczne są tu wpływy jego nauczycieli, Antoniego Blanka i Antoniego Brodowskiego. W pierwszym etapie pracy starał się uchwycić "wyraz" modela, następnie dopracowywał szczegóły obrazu. Wspomniany wyżej Jan Papłoński wspomina, że Pęczarski na początku lat 30. malował miniatury. Żadne takowe się nie zachowały. Być może była to pomyła Papłońskiego.
Dzieła religijne.
Obrazy o tematyce religijnej uchodzą za będące na najniższym poziomie artystycznym pośród jego dorobku. Stanowiły one dla niego przede wszystkim źródło dochodów. Artysta malował je podług sztychów. Uchodzą za pozbawione zmysłu obserwacji, charakteryzujące jego portrety i prace rodzajowe.
Malarstwem religijnym interesował się już na początku kariery. Podczas swojej pierwszej wystawy konkursowej w 1823 roku zaprezentował obraz "Św. Maria Magdalena" oraz rysunek Chrystusa. 
W czasie pobytu na Lubelszczyźnie wykonywał zlecenia na obrazy religijne. Do dziś zachowały się obrazy: "Ukrzyżowanie" w Kościele św. Michała Archanioła w Żdżannem (1837); obraz Matki Boskiej w barokowym ołtarzu Kaplicy Niepokalanego Poczęcia NMP w Kościele Dominikanów w Lublinie oraz obraz "Św. Monika" tamże (ok. 1838), a także "Zwiastowanie" dla Kościoła św. Zofii w Tarnogórze (1839). Choć w latach 1840–1847 skupia się na malarstwie rodzajowym, to na wystawie warszawskiej w 1841 roku, obraz "Matka Boska" otrzymuje srebrny medal I klasy. Do malarstwa religijnego powrócił po osiedleniu się we Włocławku w 1847 roku. W 1860 roku wykonał dwa obrazy podług malarstwa francuskiego pt. "Św. Franciszek Salezy" i "Św. Wincenty a Paulo" jako wymienialne zasuwy ołtarza bocznego w Kościele św. Witalisa we Włocławku. Otrzymał za nie 110 złotych. Te nie zachowały się do naszych czasów, prawdopodobnie zostały wywiezione do Warszawy po upadku powstania styczniowego.
Oprócz powyższych, Pęczarski miał malować pejzaże podczas pobytu na Lubelszczyźnie. Z katalogu wystawy w 1845 roku wiadomo, że parał się malarstwem historycznym. Te jego obrazy nie zachowały się do dnia dzisiejszego.
Kolekcje.
Jedna z największych, licząca 12 obrazów kolekcja dzieł Feliksa Pęczarskiego znajduje się w Muzeum Ziemi Kujawskiej i Dobrzyńskiej we Włocławku. Muzeum sukcesywnie poszerza kolekcję i dąży do utworzenia wystawy stałej artysty. Dla porównania, w biogramie zamieszczonym w pracy "Zasłużeni dla Włocławka" z 1990 r., Krystyna Kotula, wieloletnia kierownik Zbiorów Sztuki, filii MZKiD stwierdza, że muzeum posiada jedynie dwie prace Pęczarskiego. W 2019 r. cztery płótna aut. Pęczarskiego, w tym "Amatorowie herbaty i kuriera" zostały poddane wraz z ramami renowacji w pracowni Edyty Hankowskiej-Czerwińskiej we Włocławku, w ramach programu Ministerstwa Kultury i Dziedzictwa Narodowego pod nazwą "Wspieranie działań muzealnych". W 1990 r. miała tu miejsce jego pierwsza wystawa monograficzna.
Istotną kolekcję dzieł Pęczarskiego stanowią też zbiory Muzeum Narodowego w Warszawie. Jego obrazy znajdują się ponadto w Muzeum Narodowym w Krakowie i w Poznaniu oraz Muzeum Mazowieckim w Płocku. W Państwowym Muzeum Sztuki w Niżnym Nowogrodzie w Rosji znajduje się scena rodzajowa pt. "Efekt melodramy", namalowana w lubelskim teatrze około 1835 roku.
Pęczarski był przez długi czas malarzem niedocenionym. Choć za życia zdobył pewną popularność, jego dzieła poddawane były krytyce i nie znalazły sobie kontynuatorów. Za minusy uznano niektóre cechy formalne malarstwa Pęczarskiego, ukazywanie przez niego postaci z marginesu społecznego oraz brak pierwiastków narodowych. Po śmierci został zapomniany, a jego dzieła uległy rozproszeniu lub zniszczeniu. Jako pierwszy na jego twórczość zwrócił uwagę płocki kolekcjoner sztuki, ks. Ignacy Lasocki. Pęczarski namalował przed laty portrety jego rodziców i stryjów, później on sam nabył jego sceny rodzajowe od miejscowego handlarza. W 1917 roku wspomina go w artykule "Amatorstwo sztuki i czyn miłosierny" w "Tygodniku Illustrowanym", w którym ogłasza chęć sprzedaży obrazów rodzajowych. Stwierdza w nim, że już wcześniej obrazy te chciał od niego kupić Leonard Jan Józef Lepszy na rzecz Muzeum Narodowego w Krakowie. Pierwsze obrazy Pęczarskiego trafiły do Muzeum Narodowego w Warszawie dopiero w 1919 roku. Były to: "Szulerzy przy świecy", "Portret Zygmunta Stryjeńskiego" i "Lichwiarz przy świecy". Następnie pochlebną recenzję twórczości Pęczarskiego wystawił Eligiusz Niewiadomski. Jeszcze w 1926 roku pisze on, że data śmierci malarza nie jest znana. Przełomowa dla poznania artysty była wg niego wystawa "Malarstwa warszawskiego I połowy XIX wieku" zorganizowana przez Jerzego Sienkiewicza w 1936 roku. Od tej pory Pęczarski, jako prekursor polskiego naturalizmu, uchodzi za postać podręcznikową.

</doc>
<doc id="1389377" url="https://pl.wikipedia.org/wiki?curid=1389377" title="Ambohimanga">
Ambohimanga

Królewskie Wzgórze Ambohimanga – stanowisko archeologiczne na Madagaskarze, położone na terenie gminy Ambohimanga Rova w prowincji Antananarywa, wpisane na listę światowego dziedzictwa UNESCO. Kompleks zawiera zarówno obiekty powiązane z przedkolonialnymi władcami Madagaskaru, jak również miejsca pochówku i związane z kultem religijnym. Zdaniem UNESCO, zajmuje ważne miejsce w świadomości Malgaszy od ok. 500 lat i stanowi najważniejszy symbol ich tożsamości kulturowej. Ponadto zawiera materialne pozostałości związane ze strukturą społeczną i polityczną Madagaskaru od co najmniej XV wieku.

</doc>
<doc id="1389382" url="https://pl.wikipedia.org/wiki?curid=1389382" title="Hwang Sun-hong">
Hwang Sun-hong

Hwang Sun-hong (ur. 14 lipca 1968 w Yesan), piłkarz południowokoreański grający na pozycji napastnika.
Kariera klubowa.
W 1990 roku Hwang ukończył Konkuk University. Tam też występował w drużynie uniwersyteckiej. W 1991 roku zbojkotował draft do profesjonalnej ligi K-League i wyjechał do Europy. Trafił do Bayeru 04 Leverkusen, jednak cały sezon 1991/1992 spędził w amatorskich rezerwach tego klubu. Latem 1992 odszedł do Wuppertaler SV. 11 lipca zadebiutował w 2. Bundeslidze w wygranym 3:1 spotkaniu z 1. FSV Mainz 05 i w debiucie zdobył gola. W pierwszych pięciu spotkaniach zaliczył trzy trafienia, jednak w meczu z FC St. Pauli doznał kontuzji i pauzował aż do lutego 1993.
Latem 1993 Sun-hong postanowił wrócić do Korei i podpisał kontrakt z drużyną Pohang Steelers. W jej barwach zadebiutował w K-League. W 1995 roku został wicemistrzem Korei Południowej, a w 1996 roku zdobył Puchar Korei Południowej. Z kolei w latach 1997 i 1998 dwukrotnie z rzędu zdobywał Azjatycką Ligę Mistrzów (nie wystąpił w finałowych spotkaniach z Seongnam Ilhwa Chunma i chińskim Dalian Wanda).
Jeszcze w trakcie sezonu 1998 Hwang przeszedł do japońskiego Cerezo Osaka i wywalczył miejsce w podstawowym składzie. W 1999 roku zdobył 24 gole w J-League w 25 rozegranych spotkaniach, dzięki czemu wywalczył koronę króla strzelców japońskiej ligi. Został też wybrany do Jedenastki Roku J-League. W 2000 roku wrócił do Korei i zaliczył tylko jedno spotkanie w barwach Suwon Samsung Bluewings, a niedługo potem ponownie trafił do Japonii. Przez 2,5 roku występował w Kashiwie Reysol, z którą dwukrotnie zajął 3. miejsce w ekstraklasie Japonii. W 2003 roku odszedł do Chunnam Dragons, ale nie zaliczając żadnego meczu zdecydował się zakończyć piłkarską karierę.
W 2007 roku Hwang został trenerem klubu K-League Busan I'Park.
Kariera reprezentacyjna.
W reprezentacji Korei Południowej Hwang zadebiutował za kadencji selekcjonera Lee Hoe-taika, 6 grudnia 1988 roku w wygranym 2:0 spotkaniu Pucharu Azji z Japonią i w debiucie zdobył gola. Na tamtym turnieju Koreańczycy wywalczyli wicemistrzostwo Azji. W 1990 roku Sun-hong po raz pierwszy wystąpił na Mistrzostwach Świata. Na mundialu we Włoszech zaliczył dwa spotkania: przegrane 0:2 z Belgią i 0:1 z Urugwajem. Z kolei w 1994 roku Kim Ho mianował go do 22-osobowej kadry na mundial w USA. Tam Hwang był podstawowym zawodnikiem i wystąpił we wszystkich trzech meczach w pełnym wymiarze czasowym: z Hiszpanią (2:2), z Boliwią (0:0), a także z Niemcami (2:3), w którym strzelił pierwszego gola dla swojej drużyny.
W 1998 roku Hwang był w kadrze Korei na Mistrzostwa Świata we Francji. Jednak przed samym turniejem doznał kontuzji w sparingu z Chinami i nie zdołał się wykurować na czas mistrzostw. Natomiast w 2002 roku został powołany przez Guusa Hiddinka do kadry na Mistrzostwa Świata 2002, których gospodarzem była Korea Południowa. Był podstawowym zawodnikiem Korei na tym turnieju i wystąpił w pięciu meczach: najpierw w grupowych z Polską (2:0, gol na 1:0 w 26. minucie), USA (1:1), następnie w 1/8 finału z Włochami (2:1), ćwierćfinale z Hiszpanią (0:0, karne 5:3) oraz półfinale z Niemcami. Z Koreą zajął 4. miejsce na tym Mudnialu. Mecz z Niemcami był jego ostatnim w reprezentacji. W kadrze narodowej zagrał 103 razy i zdobył 50 bramek. Jest drugim najlepszym strzelcem reprezentacji po Cha Bum-kunie.

</doc>
<doc id="1389384" url="https://pl.wikipedia.org/wiki?curid=1389384" title="Czyżew (stacja kolejowa)">
Czyżew (stacja kolejowa)

Czyżew – stacja kolejowa w mieście Czyżew, w powiecie wysokomazowieckim, w województwie podlaskim, w Polsce. Dworzec kolejowy zbudowany w latach 1859–1862 wraz z powstaniem Kolei Warszawsko-Petersburskiej został wpisany do rejestru zabytków województwa podlaskiego pod numerem 380 w dniu 28 grudnia 1988 roku. Aktualnie mieści się w nim Muzeum Ziemi Czyżewskiej w Czyżewie.
W roku 2018 stacja obsługiwała 200–299 pasażerów na dobę.
Opis.
Ruchem kolejowym na stacji kierują dwie nastawnie. Część pasażerska składa się z dwóch niskich peronów – brzegowego peronu 1 o długości 321 metrów oraz wyspowego peronu 2 o długości 304 metrów. Jedynie przy przylegającym do dworca bocznym peronie 1 została zainstalowana mała wiata dla pasażerów oraz oświetlenie. Dojście do wyspowego peronu 2 jest naziemne. Naprzeciwko dworca, po drugiej stronie peronów, znajduje się jedna z ramp przeładunkowych. 
Między drogą a dworcem znajduje się niewielki parking wraz ze stanowiskami dla autobusów i postojem taksówek. Pośrodku parkingu stoi wagon, który jest pomnikiem złożonym w hołdzie Sybirakom deportowanym stamtąd w latach 1940–41. 
Połączenia.
Na stacji kolejowej zatrzymują się wszystkie pociągi pospieszne spółki PKP Intercity, kategorii IC i TLK, kursujące między Warszawą a Białymstokiem i w relacjach dalszych (m.in. Suwałki, Gdynia, Kraków, Żywiec, Zgorzelec).
Do 2009 roku stacja obsługiwała także pociągi osobowe Przewozów Regionalnych (od 2020 r. Polregio) relacji Białystok – Małkinia – Białystok. Od 23 lutego 2009 pociągi regionalne z Białegostoku nie dojeżdżały już do leżącej w województwie mazowieckim Małkini lecz zostały skrócone do leżącej na terenie województwa podlaskiego stacji Szepietowo. Był to efekt przekazania 2 miesiące wcześniej samorządom województw udziałów spółki PKP Przewozy Regionalne oraz wprowadzonego obowiązku realizacji przez nie przewozów, braku porozumienia między marszałkami województw mazowieckiego i podlaskiego w kwestii finansowania połączeń na styku województw, a także decyzji Podlaskiego Zakładu Przewozów Regionalnych o zaprzestaniu obsługi na terenie województwa mazowieckiego. Pomimo faktu iż stacja Czyżew leży jeszcze na terenie województwa podlaskiego, około 4,5 km od granicy województw, to nie ma ona technicznych możliwości by obrócić na niej skład pociągu jadącego od strony Białegostoku. 
Ograniczenie, a następnie zawieszenie połączeń regionalnych w 2009 roku, spotkało się z protestami mieszkańców Czyżewa. Jako rekompensatę tych połączeń do obsługi stacji skierowano wówczas autobusy zastępcze na trasie Szepietowo – Czyżew. 
Od dnia 19 września 2022 do i z Czyżewa kursują pociągi Kolei Mazowieckich relacji Warszawa Wileńska – Czyżew. 
Modernizacja.
26 czerwca 2020 roku PKP Polskie Linie Kolejowe podpisały umowę na modernizację odcinka linii kolejowej nr 6 Czyżew (wraz ze stacją) – Białystok prowadzoną w ramach projektu Rail Baltica. Prace mają potrwać do 2023 roku.

</doc>
<doc id="1389386" url="https://pl.wikipedia.org/wiki?curid=1389386" title="Krowy na wypasie">
Krowy na wypasie

Krowy na wypasie lub Zagroda: Naprawdę imprezowe zwierzaki (ang. "Barnyard: The Original Party Animals", 2006) – amerykańsko-niemiecki pełnometrażowy film animowany, wyprodukowany przez Nickelodeon.
Na podstawie filmu powstał serial animowany Nickelodeon pt. "Zagroda według Otisa".
Fabuła.
Film w zabawny sposób opowiada o tym, co dzieje się w gospodarstwie wiejskim, gdy nie ma farmera. Nie zdajemy sobie sprawy, że zwierzęta potrafią chodzić, mówić i robić rzeczy takie same jak ludzkie stworzenia. Otis i jego odmienni przyjaciele lubią robić ludziom psikusy, śpiewać, tańczyć i imprezować. Rozpoczyna się jednak sezon na kojoty.
Wersja polska.
Wersja polska: na zlecenie Canal+ – DubbFilm Studio
Reżyseria: Dobrosława Bałazy
Dialogi: Dorota Filipek-Załęska
Dźwięk i montaż: Joanna Wróblewska
Kierownictwo produkcji: Romuald Cieślak
Teksty piosenek: Bogusław Nowicki
Opracowanie muzyczne: Eugeniusz Majchrzak
W wersji polskiej wystąpili:
oraz
Śpiewali: Katarzyna Łaska, Tomasz Steciuk, Adam Krylik, Maciej Molęda, Piotr Gogol, Jakub Szydłowski
II wersja dubbingu
Wersja polska: na zlecenie Telewizja Polsat SA – Start International Polska
Reżyseria: Elżbieta Kopocińska
Dialogi polskie oraz teksty piosenek: Tomasz Robaczewski
Realizator dźwięku: Kamil Kuźnik
Kierownictwo produkcji Elżbieta Araszkiewicz
W wersji polskiej wystąpili:
oraz

</doc>
<doc id="1389387" url="https://pl.wikipedia.org/wiki?curid=1389387" title="Fale materii">
Fale materii

Fale materii, fale de Broglie’a, przez autora nazwane początkowo falami fazy ("l’onde de phase") – alternatywny w stosunku do klasycznego (czyli korpuskularnego) sposób opisu obiektów materialnych. Według hipotezy de Broglie’a dualizmu korpuskularno-falowego każdy obiekt materialny może być opisywany na dwa sposoby: jako zbiór cząstek albo jako fala. Obserwuje się efekty potwierdzające falową naturę materii w postaci dyfrakcji cząstek elementarnych, a nawet całych jąder atomowych.
Wzór pozwalający wyznaczyć długość fali materii dla cząstki o określonym pędzie ma postać:
gdzie:
Korpuskularno-falowa natura materii jest jednym z głównych aspektów mechaniki kwantowej: każdy obiekt materialny może przejawiać naturę falową, co oznacza, że może podlegać zjawiskom dyfrakcji i interferencji.
Stosunkowo łatwo jest zaobserwować efekty falowe w przypadku cząstek lekkich, np. elektronów (małe obiekty przejawiają właściwości falowe). Dyfrakcję i interferencję fal elektronów wykorzystuje się w elektronografii i dyfrakcji elektronów niskiej energii.
Dzięki temu, że długość fali materii dla elektronu jest bardzo mała w porównaniu z długością fali światła, elektrony doskonale nadają się do obserwacji małych obiektów. Zostało to wykorzystane m.in. do budowy mikroskopu elektronowego, który ma wielokrotnie wyższą rozdzielczość od mikroskopu optycznego.
Powyższe rozważania dotyczą ruchu swobodnego cząstek (którym odpowiadałyby fale płaskie). W realnych przypadkach cząstce należy przypisać pewną grupę fal materii, tzw. paczkę falową. Pełniejszy i ściślejszy obraz falowego aspektu materii daje mechanika kwantowa nazywana czasem "mechaniką falową", gdzie mówi się o "falach prawdopodobieństwa" zamiast o "falach materii".
Przykład dla obiektu makroskopowego.
Obiekty makroskopowe też można traktować jak falę materii, ale długość takiej fali jest tak mała, że staje się niemierzalna. Mówi się, że obiekty makroskopowe nie ujawniają swoich własności falowych. Na przykład można obliczyć, że dla człowieka o masie 50 kg poruszającego się z prędkością 10 km/h długość fali materii równa jest
Wartość ta jest tak mała, że nie sposób wykryć falowych własności człowieka.
Historia odkrycia.
Hipoteza de Broglie’a.
Pomysł opisu cząstek za pomocą fal pochodzi od Louisa de Broglie’a, który w 1924 roku uogólnił teorię fotonową efektu fotoelektrycznego. W tym czasie wiedziano już, że na potrzeby opisu niektórych zjawisk fizycznych każdą falę elektromagnetyczną można traktować jako strumień cząstek – fotonów. Fotonom, mimo że nie mają masy, można przypisać pęd:
gdzie formula_2 – długość fali fotonu.
Propozycja De Broglie’a polegała na odwróceniu rozumowania – aby każdej cząstce o różnym od zera pędzie przypisać falę, o określonej długości i częstotliwości. Zgodnie z tym, de Broglie zaproponował odwrócenie zależności między pędem a długością fali, znanej dla fotonu, tak aby długość fali była wyrażona przez pęd cząstki.
Hipoteza ta nie miała żadnych podstaw doświadczalnych i była czysto logiczną spekulacją.
Potwierdzenie doświadczalne.
Mniej więcej w tym samym czasie, gdy de Broglie opublikował swoją koncepcję, Clinton Joseph Davisson i Lester Germer w USA badali zjawisko rozpraszania elektronów w Bell Labs. W 1926 r. Walter M. Elsasser, analizując wyniki ich badań, zaproponował takie dobranie parametrów eksperymentu, aby można było sprawdzić słuszność hipotezy de Broglie’a. Doświadczenie zostało przeprowadzone w roku 1927. Davisson i Germer jako pierwsi zaobserwowali wówczas dyfrakcję elektronów na krysztale niklu. Wyniki te potwierdził później George P. Thomson w Szkocji, za co w roku 1937 otrzymał wraz z Davissonem nagrodę Nobla w dziedzinie fizyki.

</doc>
<doc id="1389388" url="https://pl.wikipedia.org/wiki?curid=1389388" title="Port lotniczy Cà Mau">
Port lotniczy Cà Mau

Port lotniczy Cà Mau (Sân bay Cà Mau) – międzynarodowy port lotniczy położony 6 km na wschód od Cà Mau, prowincji Cà Mau. Należy do grupy małych prowincjonalnych lotnisk obsługiwanych przez ATR-y.

</doc>
<doc id="1389390" url="https://pl.wikipedia.org/wiki?curid=1389390" title="John Rzeznik">
John Rzeznik



</doc>
<doc id="1389391" url="https://pl.wikipedia.org/wiki?curid=1389391" title="Setif">
Setif



</doc>
<doc id="1389392" url="https://pl.wikipedia.org/wiki?curid=1389392" title="Petropawliwka">
Petropawliwka

Petropawliwka – osiedle typu miejskiego w obwodzie dniepropietrowskim Ukrainy, siedziba władz rejonu petropawliwskiego.
Pierwsza wzmianka o osadzie pochodzi z 1775, status osiedla typu miejskiego od 1957. Osiedle liczy około 9 tysięcy osób. Leży przy ujściu rzeki Byk do Samary.

</doc>
<doc id="1389396" url="https://pl.wikipedia.org/wiki?curid=1389396" title="Toy Dolls">
Toy Dolls



</doc>
<doc id="1389397" url="https://pl.wikipedia.org/wiki?curid=1389397" title="Sitifis">
Sitifis



</doc>
<doc id="1389398" url="https://pl.wikipedia.org/wiki?curid=1389398" title="Port lotniczy Harstad/Narwik">
Port lotniczy Harstad/Narwik

Port lotniczy Harstad/Narwik (IATA: EVE, ICAO: ENEV) – port lotniczy położony w Evenes, w okręgu Nordland, w Norwegii. Obsługuje miasta Harstad i Narwik.

</doc>
<doc id="1389400" url="https://pl.wikipedia.org/wiki?curid=1389400" title="Sétif">
Sétif



</doc>
<doc id="1389401" url="https://pl.wikipedia.org/wiki?curid=1389401" title="Salar de Atacama">
Salar de Atacama

Salar de Atacama – solnisko w północnym Chile, na obszarze Puna de Atacama.
Położone jest na wysokości około 2400 m n.p.m., jego powierzchnia wynosi około 3000 kilometrów kwadratowych. Znajdują się tu niewielkie jeziora, złoża soli kamiennej i potasowo-magnezowej, oraz boraksu.

</doc>
<doc id="1389403" url="https://pl.wikipedia.org/wiki?curid=1389403" title="Aleksiej Szirow">
Aleksiej Szirow



</doc>
<doc id="1389407" url="https://pl.wikipedia.org/wiki?curid=1389407" title="Siergiej Szipow">
Siergiej Szipow



</doc>
<doc id="1389409" url="https://pl.wikipedia.org/wiki?curid=1389409" title="Fryderyk Erdmann z Anhaltu-Köthen">
Fryderyk Erdmann z Anhaltu-Köthen

Fryderyk Erdmann z Anhaltu-Köthen herbu własnego (ur. 27 października 1731 w Köthen, zm. 12 grudnia 1797 w Pszczynie) – książę Anhaltu-Köthen-Pless 1755–1797, książę pszczyński w latach 1765–1797, budowniczy pierwszych na Górnym Śląsku kopalń węgla kamiennego, hut szkła i cynku oraz manufaktury sukienniczej w Pszczynie.
Był synem księcia Anhaltu-Köthen Augusta Ludwika i jego drugiej żony księżnej Krystyny Joanny Emilii.
Walczył w armiach pruskiej i francuskiej. W czasie wojny siedmioletniej, będąc w wojsku francuskim, zyskał uznanie króla Ludwika XV i tytuł generała. W 1765 stał się panem księstwa pszczyńskiego, otrzymując je na własność od swego wuja . Przebudował zamek w Pszczynie nadając mu charakter barokowej siedziby rodowej. Doprowadził swe dobra do wielkiego rozkwitu.
W 1784 roku otrzymał indygenat od króla Stanisława Augusta.
Utrzymywał kontakty z władcami europejskimi: Ludwikiem XV, Katarzyną II i Fryderykiem Wilhelmem II. Tego ostatniego gościł nawet w swym zamku w Pszczynie.
W 1758 odznaczony Orderem Orła Białego.
Fryderyk Erdmann Anhalt-Köthen został po śmierci pochowany w nekropolii rodzinnej w Parku Zamkowym w Pszczynie.

</doc>
<doc id="1389421" url="https://pl.wikipedia.org/wiki?curid=1389421" title="Heihe">
Heihe

Heihe (chiń. 黑河; pinyin: "Hēihé"; „"Czarna Rzeka"”) – miasto o statusie prefektury miejskiej w Chinach, w prowincji Heilongjiang, port nad rzeką Amur, na przeciwnym brzegu rosyjskiego miasta Błagowieszczeńsk. W 2010 roku liczba mieszkańców miasta wynosiła 127 299. Prefektura miejska w 1999 roku liczyła 1 683 600 mieszkańców. Ośrodek regionu wydobycia złota z rozwiniętym przemysłem drzewnym i metalowym.
Obecnie, Heihe znajduje się w strefie wolnocłowej i jest głównym centrum chińsko-rosyjskiego handlu. Transport pomiędzy Heihe i Błagowieszczeńskiem odbywa się za pomocą łodzi w lecie, natomiast zimą, po zamarzniętym Amurze kursują autobusy. Gdy grubość lodu na rzece jest zbyt mała, po rzece kursują poduszkowce.
W mieście znajduje się port lotniczy Heihe.
Podział administracyjny.
Prefektura miejska Heihe podzielona jest na:

</doc>
<doc id="1389424" url="https://pl.wikipedia.org/wiki?curid=1389424" title="Leeward Islands Air Transport">
Leeward Islands Air Transport

Leeward Islands Air Transport (LIAT) – antiguańsko-barbudzka linia lotnicza z siedzibą w porcie VC Bird.
Flota.
Na dzień 10 października 2019 flota przewoźnika liczyła 10 maszyn w średnim wieku 6,1 lat.

</doc>
<doc id="1389425" url="https://pl.wikipedia.org/wiki?curid=1389425" title="Byk (dopływ Samary)">
Byk (dopływ Samary)

Byk () – rzeka na wschodniej Ukrainie, lewy dopływ Samary.
Płynie przez północno-zachodnią część obwodu donieckiego i wschodnią część obwodu dniepropietrowskiego, wpada do Samary koło osiedla Petropawliwka.
Jej prawym głównym dopływem jest Suchyj Buczok, a lewymi Wodjana, Hryszynka i Kowałycha.

</doc>
<doc id="1389427" url="https://pl.wikipedia.org/wiki?curid=1389427" title="Herb powiatu proszowickiego">
Herb powiatu proszowickiego

Herb powiatu proszowickiego przedstawia w polu czerwonym pośrodku tarczy, srebrną krzywaśń ze złotym krzyżykiem na szczycie. 
W lewym górnym rogu złota korona. W prawej części podstawy dwie kosy srebrne o złotych drzewcach, osadzone na sztorc - w krzyż ukośny, między nimi złoty kłos zboża.
Herb został ustanowiony Uchwałą Rady Powiatu z dnia 15 stycznia 2000 r.
Krzywaśń to godło herbu Szreniawa, nawiązanie do rzeki Szreniawa płynącej przez powiat. Korona - symbolizuje króla Kazimierza Wielkiego, który nadał prawa miejskie Proszowicom w 1358 r.
Skrzyżowane kosy symbolizują udział mieszkańców w insurekcji kościuszkowskiej, a kłos rolnictwo.

</doc>
<doc id="1389428" url="https://pl.wikipedia.org/wiki?curid=1389428" title="Pokrowśke">
Pokrowśke

Pokrowśke — osiedle typu miejskiego w obwodzie dniepropietrowskim Ukrainy, siedziba władz rejonu pokrowskiego.
Leży nad rzeką Wowcza.
Historia.
Pierwsza wzmianka o osadzie pochodzi z 1779.
Status osiedla typu miejskiego od 1957.
W 1989 liczyła 12 080 mieszkańców.
W 2013 liczyła 10 264 mieszkańców.

</doc>
<doc id="1389429" url="https://pl.wikipedia.org/wiki?curid=1389429" title="Sofijiwka (obwód dniepropetrowski)">
Sofijiwka (obwód dniepropetrowski)

Sofijiwka – osiedle typu miejskiego w obwodzie dniepropietrowskim Ukrainy, siedziba władz rejonu sofijiwskiego.
Historia.
Osada założona pomiędzy 1791 a 1796.
Status osiedla typu miejskiego posiada od 1957.
W 1989 liczyła 8848 mieszkańców.

</doc>
<doc id="1389430" url="https://pl.wikipedia.org/wiki?curid=1389430" title="Jurjiwka (obwód dniepropetrowski)">
Jurjiwka (obwód dniepropetrowski)

Jurjiwka - osiedle typu miejskiego w obwodzie dniepropietrowskim Ukrainy, siedziba władz rejonu jurjiwskiego.
Historia.
Pierwsza wzmianka o osadzie pochodzi z 1777.
Status osiedla typu miejskiego od 1957.
W 1989 liczyło 2339 mieszkańców.
W 2013 liczyło 2302 mieszkańców.

</doc>
<doc id="1389431" url="https://pl.wikipedia.org/wiki?curid=1389431" title="Monarchie w Europie">
Monarchie w Europie

Obecnie w Europie istnieje dwanaście monarchii (2022), dziesięć z nich to monarchie dziedziczne, w których głowa państwa (monarcha) obejmuje rządy w drodze dziedziczenia i sprawuje je do śmierci lub abdykacji. Głowa państwa Watykan (Papież) jest monarchą elekcyjnym, wybieranym podczas konklawe kardynałów, zaś przywódcą Andory są wspólnie Prezydent Francji oraz Biskup Urgel. Na początku XX wieku tylko Francja, Szwajcaria oraz San Marino były republikami. Republikańska forma rządów zaczęła dominować w Europie po I wojnie światowej. Obecnie większość państw na świecie oraz w Europie ma ustrój republikański.
W Europie monarchiami są:
Prawie wszystkie monarchie w Europie należą do monarchii konstytucyjnych właściwych lub monarchii parlamentarnych. W pierwszym przypadku oznacza to, że monarcha sprawuje władzę w państwie wspólnie z parlamentem. W drugim przypadku oznacza to, że monarcha nie ma wpływu na politykę państwa, lub ma to prawnie zabronione albo monarcha nie korzysta z przywilejów politycznych. Wyjątkiem jest Państwo Watykańskie, będące monarchią absolutną. Obecnie nie ma dużych kampanii na rzecz zniesienia monarchii (patrz monarchizm oraz republikanizm) w żadnym z dwunastu państw. Obecnie sześć z dwunastu monarchii jest członkami Unii Europejskiej: Belgia, Dania, Hiszpania, Holandia, Luksemburg oraz Szwecja.
Obecni monarchowie.
Belgia jest królestwem od 21 lipca 1831, kiedy to odzyskała niepodległość od Królestwa Zjednoczonych Niderlandów. Belgia jest jedyną obecnie monarchią ludową, istniejącą od roku 1831, kiedy to Leopold I Koburg przybrał tytuł „Króla Belgów”, a nie „Króla Belgii”. Podczas referendum 12 marca 1950, 57,68 procent mieszkańców opowiedziało się za powróceniem na tron Leopolda III Koburga, który został bardzo negatywnie oceniony za swoje zachowanie podczas II wojny światowej, a nawet uznany za zdrajcę. Pomimo poparcia społeczności, wskutek napięć w kraju, oraz groźbą wybuchu wojny domowej, Leopold abdykował 16 lipca 1951 na rzecz swojego syna Baldwina I. Od 2013 królem jest Filip I Koburg.
W Danii monarchia istnieje od niepamiętnych czasów legendarnych królów Duńskich, przed X wiekiem. W dzisiejszych czasach poparcia dla monarchii wynosi około 80 procent. Obecną królową jest Małgorzata II. Królestwo Duńskie obejmuje także posiadające autonomię Wyspy Owcze oraz Grenlandię. Z powodu ich statusu monarcha nie posiada odrębnego tytułu dla tych regionów.
Luksemburg uzyskał niepodległość jako wielkie księstwo 9 czerwca 1815. Początkowo, od 16 marca 1815 do 23 listopada 1890, połączony był unią personalną z Królestwem Zjednoczonych Niderlandów, a później Królestwem Holandii. Po śmierci króla Wilhelma III królową Holandii została Wilhelmina. Jednakże wskutek obowiązującego wtedy w Luksemburgu prawa salickiego, zakładającego, że królem może zostać tylko potomek płci męskiej, nie mogła zostać jednocześnie Księżną Luksemburga. W tym wypadku na wielkiego księcia Luksemburskiego koronowany został Adolf. W referendum 28 września 1919, 80,34 procent wyborców głosowało za pozostawieniem monarchii. Obecnym księciem jest Henryk.
Holandia uzyskała niepodległość 26 lipca 1581 jako Republika Siedmiu Zjednoczonych Prowincji Niderlandzkich. 18 stycznia 1795 na terenie Holandii została utworzona marionetkowa Republika Batawska, pod protektoratem Cesarstwa Francuskiego. 5 czerwca 1806 przemianowana została na Królestwo Holandii, konsekwentnie anektowana przez Francję w 1810. Kongres wiedeński obradujący w 1815 utworzył Królestwo Zjednoczonych Niderlandów. Wskutek niepodległości Belgii w 1831, Holandia ponownie zmieniła nazwę na Królestwo Niderlandów. W dzisiejszych czasach poparcie dla monarchii deklaruje od 70 do 80 procent Holendrów. Obecnym królem jest Wilhelm-Aleksander.
Norwegia po raz pierwszy była zjednoczona i niepodległa w latach 1000-1400. Od 1397 do 1524 Norwegia była częścią Unii Kalmarskiej, później do 1814 połączona była unią personalną z Królestwem Danii. W 1815 podczas obrad kongresu wiedeńskiego, została zmuszona do zawarcia unii ze Szwecją. Ponownie niepodległość Norwegia odzyskała 7 lipca 1905. Poparcie dla utworzenia republiki deklaruje około 20 procent Norwegów. Obecnym królem jest Harald V.
Hiszpania powstała jako jedno, zjednoczone królestwo pod wodzą Karola V Habsburga, 23 stycznia 1516. Monarchia została na krótko zerwana 11 lutego 1873 do 29 grudnia 1874, i zastąpiona Pierwszą Republiką Hiszpańską. Po raz drugi monarchie zniesiono 14 kwietnia 1931, kiedy powstała Druga Republika Hiszpańska, stan ten trwał do 1 kwietnia 1939. Wtedy władze w państwie przejął dyktator Generał Franco, i rządził Hiszpanią aż do śmierci 20 listopada 1975. Dwa dni później przywrócono Hiszpanii status królestwa, a na tron wstąpił Jan Karol I. Obecnie istnieje dużo organizacji propagujących ustanowienie "Trzeciej Republiki Hiszpańskiej", jednak tylko 25 procent społeczności popiera te dążenia.
Szwedzka monarchia, podobnie jak Duńska, sięga czasów mitycznych królów Szwecji, przed X wiekiem, od kiedy trwa nieprzerwanie do dzisiaj. Jednakże nie jest niemożliwe, zniesienie monarchii. Obecnym królem jest Karol XVI Gustaw.
Za początek monarchii w Zjednoczonym Królestwie Wielkiej Brytanii i Irlandii Północnej może być uznawana data powstania Królestwa Anglii (871), Szkocji (843) lub koronacja Jakuba I Stuarta na króla Szkocji i Anglii albo połączenie wymienionych państw na mocy aktu unii z 1707. Monarchia w Wielkiej Brytanii trwa do dzisiaj, przerwana była jedynie przez czasy bezkrólewia, trwające od 30 stycznia 1649 do 15 grudnia 1653 oraz od 26 maja 1659 do 25 maja 1660. Obecnym królem jest Karol III.
Poparcie społeczeństwa dla ustanowienia republiki w zastępstwie monarchii wynosi około 20 procent. Podczas gdy większość osób uważa, że monarchia będzie dalej istnieć przez dziesięć lat od chwili obecnej, to w mniemaniu społeczeństwa mało prawdopodobne jest aby monarchia utrzymała się za pięćdziesiąt lat. Jednakże, opinia publiczna jest niemal pewna istnienia monarchii za trzydzieści lat. 30 procent obywateli jest za zniesieniem monarchii po śmierci Elżbiety II.
Brytyjska Wspólnota Narodów.
Monarcha Zjednoczonego Królestwa Brytyjskiego jest także monarchą piętnastu innych narodów, wchodzących w skład Commonwealth realm, z czego żaden nie znajduje się w Europie. W niektórych jest zdecydowane poparcie do ustanowienia republiki.

</doc>
<doc id="1389433" url="https://pl.wikipedia.org/wiki?curid=1389433" title="Constantin Brâncoveanu (stacja metra)">
Constantin Brâncoveanu (stacja metra)

Constantin Brâncoveanu – stacja metra w Bukareszcie, na linii M2. Stacja została otwarta w 1986.

</doc>
<doc id="1389434" url="https://pl.wikipedia.org/wiki?curid=1389434" title="Andrzej Grajewski">
Andrzej Grajewski

Andrzej Ryszard Grajewski (ur. 8 października 1953 w Bielsku-Białej) – polski politolog, dziennikarz i publicysta mediów katolickich, w latach 1999–2006 członek Kolegium Instytutu Pamięci Narodowej.
Życiorys.
Ukończył w 1978 studia na Wydziale Nauk Społecznych Uniwersytetu Śląskiego, w 2001 uzyskał stopień doktora nauk politycznych.
Od 1978 do 1981 był asystentem w Śląskim Instytucie Naukowym. Od 1981 związany z redakcją tygodnika „Gość Niedzielny”, w 1998 objął stanowisko zastępcy redaktora naczelnego tego czasopisma. Został także felietonistą należącego do Instytutu Gość Media Radia eM.
W 1980 wstąpił do „Solidarności”, redagował lokalne biuletyny związku „Naszą Solidarność” i „Zderzenie”, wchodził w skład rady programowej Wszechnicy Podbeskidzia. Po wprowadzeniu stanu wojennego organizował pomoc dla internowanych i ich rodzin, działał w Duszpasterstwie Ludzi Pracy, współpracował z prasą niezależną. W 1987 zaangażował się w działalność podziemnej Solidarności Polsko-Czechosłowackiej. W 1989 organizował manifestacje m.in. w obronie Václava Havla.
W drugiej połowie lat 90. należał do Ruchu Stu i Stronnictwa Konserwatywno-Ludowego. W latach 1999–2006 z rekomendacji AWS zasiadał w Kolegium Instytutu Pamięci Narodowej I kadencji, przez rok jako jego przewodniczący. Został też członkiem Polsko-Rosyjskiej Grupy do Spraw Trudnych oraz współprzewodniczącym zarządu Fundacji Współpracy Polsko-Niemieckiej.

</doc>
<doc id="1389436" url="https://pl.wikipedia.org/wiki?curid=1389436" title="Piața Sudului">
Piața Sudului

Piaţa Sudului – stacja metra w Bukareszcie, na linii M2. Stacja została otwarta w 1986.

</doc>
<doc id="1389439" url="https://pl.wikipedia.org/wiki?curid=1389439" title="Pasmo 80 m">
Pasmo 80 m

Pasmo 80 metrów (3,5 MHz, potocznie nazywane "osiemdziesiątką") – jedno z podstawowych pasm częstotliwości amatorskich, zawierające się w granicach:
Pasmo 80 m jest najbardziej popularnym pasmem umożliwiającym łączności w sieciach lokalnych (regionalnych) późnym popołudniem i nocą.
Charakterystyka.
W ciągu dnia, w zależności od warunków atmosferycznych i jonosferycznych (propagacja), zasięg łączności wynosi do ok. 400 km. W nocy (szczególnie zimą, z uwagi na mniejsze szumy atmosferyczne) maksymalny zasięg rośnie do kilku tysięcy kilometrów.
Propagacja.
W ciągu dnia w tym pasmie występuje znaczne tłumienie w warstwie D.
Podział pasma 80 m w Polsce.
Na dzień 29 marca 2009

</doc>
<doc id="1389442" url="https://pl.wikipedia.org/wiki?curid=1389442" title="Zwierciadło (literatura)">
Zwierciadło (literatura)

Zwierciadło (także źwierciadło lub speculum) – gatunek literacki, prozatorski lub wierszowany, sytuujący się w obrębie literatury parenetycznej, którego zadaniem była prezentacja obranego wzoru osobowego.
Zwierciadła propagowały odpowiednie dla każdego człowieka normy moralne bądź też wzory dobrego, uczciwego życia stosownego dla rycerza, ziemianina, dworzanina, króla, sekretarza lub posła. W utworze prezentowano kolejne cechy bohatera, składające się na całość jego osobowości, a mające być wzorem do naśladowania dla odbiorcy.
Forma literacka zwierciadła była dowolna – dominował jednak dramat lub dialog. Mimo pewnej elastyczności kompozycyjnej konstrukcja utworu zawsze była podporządkowana funkcji perswazyjnej.
Dzieje gatunku w kulturze europejskiej.
Pierwsze zwierciadła powstawały w starożytnej Grecji, a pierwszym twórcą tego typu utworów był Izokrates (V–IV w. p.n.e.), który prezentował modelowe sylwetki księcia i króla. W starożytnym Rzymie, podobnie jak w Bizancjum, wzbogacono repertuar wzorów osobowych. W wiekach średnich pojawił się nowy bohater, nieznany starożytności, a mianowicie dworzanin, który wraz ze wzorem króla wszedł na stałe do literatury parenetycznej. Z biegiem czasu określano również wzory senatora ("conciliarus"), urzędnika ("magistratus") albo wojownika ("miles"). Szczególnym uznaniem cieszyło się obszerne zwierciadło Jana z Salisbury "Policratius sive nugis curialium et vestigiis philosophorum" (XII w.).
W okresie literatury renesansu, we Włoszech wzbogacono zestaw zagadnień poruszanych przy okazji konstruowania zwierciadła dworzanina: poza oczywistymi kwestiami moralnymi określano normy obyczajowe, towarzyskie, dawano nawet przepisy dotyczące stroju i szczegółów życia codziennego. Najwybitniejszymi zwierciadłami renesansowymi są: Niccolò Machiavellego "Książę" (powst. w latach 1512–1520), Baldassara Castiglioniego "Il Cortegiano" (1528) i Reinhardusa Lorichiusa "Loci communes de institutione principum" (1541).
Zwierciadło w Polsce.
Początkowo zwierciadło pojawiło się w piśmiennictwie staropolskim w formie przekładów i adaptacji tekstów obcych. Dość swobodnie operowano przykładami i dygresjami, modyfikowano także treść ideową prezentowanych wizerunków w zależności od kontekstu kulturowo–społecznego.
Najwybitniejszymi zwierciadłami staropolskimi są:

</doc>
<doc id="1389443" url="https://pl.wikipedia.org/wiki?curid=1389443" title="Kompanijiwka">
Kompanijiwka

Kompanijiwka – osiedle typu miejskiego w obwodzie kirowohradzkim Ukrainy, siedziba władz rejonu kompanijiwskiego.
Historia.
Miejscowość założona w jelizawietgradzki ujezd guberni chersońskiej.
W 1933 roku zaczęto wydawać gazetę.
Podczas II wojny światowej wieś była okupowana przez wojska niemieckie od 5 sierpnia 1941 r. do 15 marca 1944 r.
W 1989 liczyło 5293 mieszkańców.
W 2001 liczyło 4993 mieszkańców.
W 2013 liczyło 4544 mieszkańców.

</doc>
<doc id="1389446" url="https://pl.wikipedia.org/wiki?curid=1389446" title="Speculum">
Speculum



</doc>
<doc id="1389447" url="https://pl.wikipedia.org/wiki?curid=1389447" title="80 m">
80 m



</doc>
<doc id="1389449" url="https://pl.wikipedia.org/wiki?curid=1389449" title="Źwierciadło">
Źwierciadło



</doc>
<doc id="1389450" url="https://pl.wikipedia.org/wiki?curid=1389450" title="Zenon Fajfer">
Zenon Fajfer

Zenon Fajfer (ur. 1970) – polski poeta, dramaturg, twórca i teoretyk liberatury, redaktor – wraz z Katarzyną Bazarnik – serii „liberatura” w Korporacji Ha!art. Wspólnie opublikowali "Oka-leczenie" (2000) i "(O)patrzenie" ("Ha!art", 2003).
Zenon Fajfer wydał także "Spoglądając przez ozonową dziurę" ("Ha!art", 2004; wydany także w wersji angielskiej pod tytułem "But Eyeing Like Ozone Whole" w przekładzie Krzysztofa Bartnickiego). 
Mieszka w Krzeszowicach. 

</doc>
<doc id="1389452" url="https://pl.wikipedia.org/wiki?curid=1389452" title="Vredefort">
Vredefort

Vredefort – miasto w Republice Południowej Afryki, w prowincji Wolne Państwo, ok. 3 tys. mieszkańców. Znajduje się w pobliżu środka olbrzymiego krateru meteorytowego Vredefort, wpisanego na listę światowego dziedzictwa UNESCO.

</doc>
<doc id="1389453" url="https://pl.wikipedia.org/wiki?curid=1389453" title="Flaga powiatu mińskiego">
Flaga powiatu mińskiego



</doc>
<doc id="1389455" url="https://pl.wikipedia.org/wiki?curid=1389455" title="Nowoajdar">
Nowoajdar

Nowoajdar () – osiedle typu miejskiego w obwodzie ługańskim na Ukrainie, siedziba władz rejonu nowoajdarskiego.
Historia.
Sloboda założona w guberni azowskiej.
W 1931 roku zaczęto wydawać gazetę.
Podczas II wojny światowej od 12 lipca 1942 roku do 21 stycznia 1943 roku miejscowość była pod okupacją hitlerowską.
Osiedle typu miejskiego od 1957.
W 2013 liczyło 8555 mieszkańców.

</doc>
<doc id="1389457" url="https://pl.wikipedia.org/wiki?curid=1389457" title="Bump of chicken">
Bump of chicken



</doc>
<doc id="1389461" url="https://pl.wikipedia.org/wiki?curid=1389461" title="Małgorzata Dawidek-Gryglicka">
Małgorzata Dawidek-Gryglicka

Małgorzata Dawidek Gryglicka (ur. 1976) – artystka wizualna, teoretyczka sztuki, dr nauk humanistycznych.
Ukończyła studia na Akademii Sztuk Pięknych w Poznaniu, gdzie obroniła dyplomy z zakresu krytyki i promocji sztuki(2001) oraz malarstwa (2002). W roku 2000 studiowała w Vysokiej Skole Vytvarnyh Umeni w Bratysławie (Słowacja).
W 2008 roku obroniła pracę doktorską z zakresu historii sztuki nowoczesnej nt. tekstu jako dzieła sztuki w Polsce po 1967 r. Instytut Historii Sztuki Uniwersytetu im. A. Mickiewicza w Poznaniu. Obecnie jest asystentką w pracowni malarstwa na Akademii Sztuk Pięknych w Poznaniu.
Autorka poezji konkretnej, wizualnej i książek artystycznych oraz tekstów o sztuce – publikuje w "Czasie Kultury", "Ricie Baum", "EXIT", "Zeszytach Artystycznych", "Autoportrecie". Redaktorka publikacji zbiorowej pt. "Tekst-tura", Kraków 2005. Współtwórczyni galerii Enter w Poznaniu.
W swojej praktyce artystycznej pracuje na znaczeniu i współistnieniu czystego słowa i czystego obrazu. Najważniejsze realizacje – poezje wizualne i książki – to: "Krótka historia przypadku" (1997), "W górze jest niebo" (1998), "Słowo" (1999), "Wspólny pokój" (1999), "Kompozycja na..." (2000), "DE – kody" (2003), "Słownik introwertyczny, Słownik ekstrawertyczny" (2004), "Definicja" (2005).
Wystawy.
Wystawy indywidualne:
Wystawy zbiorowe:

</doc>
<doc id="1389462" url="https://pl.wikipedia.org/wiki?curid=1389462" title="Andreas Hindenberg">
Andreas Hindenberg

Andreas Hindenberg (XVI-XVII w.) – górnośląski kartograf, twórca najstarszej mapy regionu pszczyńskiego z 1636.
Był autorem "Ichnoorthographia Plesniaca", powstałej na zamówienie panującej w księstwie pszczyńskim rodziny Promnitzów wielkoskalowej mapy gospodarczej ich dóbr (skala 1 : 18 728). Na mapie tej widnieje pierwszy znany widok zamku w Pszczynie. Przechowywana była w Muzeum Zamkowym w Pszczynie..

</doc>
<doc id="1389463" url="https://pl.wikipedia.org/wiki?curid=1389463" title="Przystanek Woodstock 2004 (album Dżemu)">
Przystanek Woodstock 2004 (album Dżemu)

Przystanek Woodstock 2004 – drugie wydawnictwo DVD zespołu Dżem z wokalistą Maciejem Balcarem. Dodatkami na płycie są wywiad z zespołem oraz galeria zdjęć.
Nagrania uzyskały status platynowej płyty DVD.

</doc>
<doc id="1389470" url="https://pl.wikipedia.org/wiki?curid=1389470" title="Teriyaki boyz">
Teriyaki boyz



</doc>
<doc id="1389477" url="https://pl.wikipedia.org/wiki?curid=1389477" title="Dolina Mesara">
Dolina Mesara



</doc>
<doc id="1389478" url="https://pl.wikipedia.org/wiki?curid=1389478" title="Mistrzostwa Świata w Piłce Ręcznej Kobiet 1975">
Mistrzostwa Świata w Piłce Ręcznej Kobiet 1975

VI mistrzostwa świata w piłce ręcznej kobiet zostały rozegrane w ZSRR. Po raz drugi w historii mistrzyniami świata zostały piłkarki ręczne z NRD.

</doc>
<doc id="1389481" url="https://pl.wikipedia.org/wiki?curid=1389481" title="Maria Myślińska">
Maria Myślińska

Maria Bogumiła Myślińska (ur. 13 stycznia 1946) – polska prawniczka, sędzia, członek Kolegium Instytutu Pamięci Narodowej (1999–2006).
Życiorys.
Po ukończeniu studiów prawniczych i aplikacji sądowej w latach 1975–1980 orzekała w Sądzie Wojewódzkim w Ciechanowie z siedzibą w Płońsku, następnie przeszła do Sądu Wojewódzkiego w Warszawie. W 1988 objęła stanowisko sędziego Naczelnego Sądu Administracyjnego. Została członkinią międzynarodowej organizacji sędziowskiej z siedzibą w Hadze.
W latach 1998–2002 zasiadała w Krajowej Radzie Sądownictwa.
Od 1999 do 2006 z rekomendacji KRS wchodziła w skład Kolegium Instytutu Pamięci Narodowej (w latach 2001–2002 jako jego przewodnicząca).

</doc>
<doc id="1389482" url="https://pl.wikipedia.org/wiki?curid=1389482" title="Cmentarz żydowski w Baniach">
Cmentarz żydowski w Baniach

Cmentarz żydowski w Baniach – powstał w XVIII wieku. Znajduje się w pobliżu miejsca gdzie ulica Ogrodowa (Gartenstraße) łączy się z Brzozową (Birkenweg), pomiędzy Jeziorem Mostowym a dawną Fabryką Cementu Ueckersch. 
Większość nagrobków wykonana była z czarnego marmuru ze złotymi napisami, a cały cmentarz otaczał niski murek oraz potężne drzewa.
Został zdewastowany w czasie nocy kryształowej a później w okresie PRL. Do naszych czasów zachowały się trzy nagrobki: najstarszy pochodzący z 1741 roku, kolejny z hebrajską inskrypcją oraz betonowy nagrobek z napisem w języku niemieckim, jak również szczątki kilku macew z piaskowca.
Przy wejściu na cmentarz ma być ustawiona tablica pamiątkowa z napisem w języku polskim, angielskim i niemieckim.

</doc>
<doc id="1389486" url="https://pl.wikipedia.org/wiki?curid=1389486" title="Księgarnia św. Wojciecha">
Księgarnia św. Wojciecha



</doc>
<doc id="1389489" url="https://pl.wikipedia.org/wiki?curid=1389489" title="Rok Pawłowy">
Rok Pawłowy



</doc>
<doc id="1389490" url="https://pl.wikipedia.org/wiki?curid=1389490" title="Magdalena Kowalczyk (siatkarka)">
Magdalena Kowalczyk (siatkarka)

Magdalena Kowalczyk z d. Wawrzyniak (ur. 14 marca 1990 w Myszkowie) – polska siatkarka, grająca na pozycji atakującej. Jest wychowanką SMS-u Sosnowiec działającej przy Polskim Związku Piłki Siatkowej. Znalazła się w kadrze juniorek reprezentacji Polski. W maju 2020 roku podjęła decyzję o zakończeniu kariery.
Ma siostrę bliźniaczkę Katarzynę, która również jest siatkarką.
Sukcesy klubowe.
Superpuchar Polski:
Mistrzostwo Polski:

</doc>
<doc id="1389492" url="https://pl.wikipedia.org/wiki?curid=1389492" title="Apostoł Narodów">
Apostoł Narodów



</doc>
<doc id="1389494" url="https://pl.wikipedia.org/wiki?curid=1389494" title="RMS Berengaria">
RMS Berengaria



</doc>
<doc id="1389495" url="https://pl.wikipedia.org/wiki?curid=1389495" title="Bogdan Rutha">
Bogdan Rutha

Bogdan Rutha (ur. 17 czerwca 1920 w Poznaniu, zm. 29 maja 1983 w Puszczykowie k. Poznania) – poeta, prozaik, autor słuchowisk, scenarzysta.
Studiował na Wydziale Medycznym Uniwersytetu Poznańskiego. Debiutował w 1955 roku na łamach tygodnika Życie Literackie jako poeta. Na motywach jego utworów powstał scenariusz serialu telewizyjnego "Misja".
Utwory literackie.
Powieści:
Zbiory opowiadań:

</doc>
<doc id="1389499" url="https://pl.wikipedia.org/wiki?curid=1389499" title="Wombatowiec szorstkowłosy">
Wombatowiec szorstkowłosy

Wombatowiec szorstkowłosy, wombat australijski, , wombat północny ("Lasiorhinus krefftii") – krytycznie zagrożony wyginięciem gatunek torbacza z rodziny wombatowatych (Vombatidae). Był masowo poławiany ze względu na atrakcyjne futro osiągające wysokie ceny. Do 1981 został niemal całkowicie wytępiony – szacowano, że przeżyło 20–40 osobników. W 2015 żyło ok. 80 dorosłych wombatów australijskich. W maju 2021 roku badacze stwierdzili, że populacja wzrosła do ponad 300 osobników
Zasięg występowania.
Przed przybyciem Europejczyków do Australii wombat australijski występował licznie w Nowej Południowej Walii. Do 1910 obserwowano jeszcze dwie populacje - w południowym Queensland i w Nowej Południowej Walii. Obecnie ten gatunek torbacza spotykany jest jedynie w Epping Forest National Park w środkowym Queensland. Żyje na suchych, otwartych terenach.
Charakterystyka.
Wombatowiec szorstkowłosy jest zwierzęciem o masywnej i krępej budowie. Długość ciała samic 108,1 cm, samców 107,9 cm; masa ciała samic 31,9 kg, samców 31 kg. Ma dużą głowę, małe oczy i silnie umięśnione kończyny przednie. Należy do największych gatunków kopiących nory w ziemi. Po obu stronach nosa posiada długie włosy czuciowe, stąd nazwa "szorstkonosy". U samic występuje torba lęgowa.
Ten gatunek prowadzi samotniczy tryb życia. Jest trudny do obserwacji w warunkach naturalnych. Pod ziemią buduje system tuneli, jest aktywny głównie w nocy. Żywi się trawami. W zasięgu swojego występowania musiał konkurować o pokarm ze stadami wypasanego bydła.
Zagrożenia.
Pierwotnie istniały dwie główne grupy wombatowców (druga to wombatowiec szerokogłowy, "Lasiorhinus latifrons"), które rozdzielała Zatoka Spencera w Australii Południowej. Oba gatunki doświadczyły spadku liczebności populacji w latach 1870-1920, na co największy wpływ miało wytrzebienie przez rolników, konkurencja o pokarm z introdukowanymi i zdziczałymi gatunkami oraz drapieżnictwo. Zagrożenia dla wombata północnego obejmują małą liczebność populacji, drapieżnictwo, konkurencję o pożywienie, choroby, powodzie, susze, pożary i utratę siedlisk. Jego mała, bardzo lokalna populacja sprawia, że gatunek ten jest szczególnie narażony na klęski żywiołowe. Dzikie psy są głównym drapieżnikami polującymi na wombatowce, ale rozprzestrzenianie się królików i działania właścicieli ziemskich również wpłynęły negatywnie na liczebność populacji.

</doc>
<doc id="1389500" url="https://pl.wikipedia.org/wiki?curid=1389500" title="Cmentarz żydowski w Wałczu">
Cmentarz żydowski w Wałczu

Cmentarz żydowski w Wałczu – powstał w XVII wieku. Został zlikwidowany najpewniej w okresie III Rzeszy, obecnie na jego miejscu wznosi się Wałecki Dom Kultury. Nie zachowały się żadne nagrobki.

</doc>
<doc id="1389501" url="https://pl.wikipedia.org/wiki?curid=1389501" title="Mniszka karaibska">
Mniszka karaibska

Mniszka karaibska, mniszka antylska ("Neomonachus tropicalis") – wymarły gatunek drapieżnego ssaka z rodziny fokowatych (Phocidae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1840 roku angielski zoolog John Edward Gray nadając mu nazwę "Phoca tropicalis". Holotyp pochodził z Pedro Cays, 80 km na południe od Jamajki. 
Na podstawie badań molekularnych i biologicznych taksony "M. tropicalis" i "M. schauinslandi" umieszczono w rodzaju "Neomonachus"; drogi rozwojowe "Monachus" i "Neomonachus" rozeszły się w miocenie około 6,3 mln lat temu, zaś drogi rozwojowe "M. tropicalis" i "M. schauinslandi" w pliocenie, 3,67 mln lat temu. Autorzy "Illustrated Checklist of the Mammals of the World" uznają ten gatunek za monotypowy. 
Zasięg występowania.
Mniszka karaibska znana była głównie z Morza Karaibskiego i ze wschodniej części Zatoki Meksykańskiej, występując na licznych wyspach i zatokach, takich jak Bahamy, Wielkie i Małe Antyle, półwysep Jukatan i na południowy zachód wzdłuż wybrzeży Ameryki Środkowej i Południowej, aż po Gujanę oraz wzdłuż wybrzeży Florydy i Georgii w Stanach Zjednoczonych.
Morfologia.
Długość ciała samców około 226 cm (1 dorosły osobnik), samic[199–224 cm (4 dorosłe osobniki); masa ciała dla samicy przebywającej w niewoli, która była obficie żywiona i miała mało miejsca do ćwiczeń, wynosiła 163 kg. Skóra młodego osobnika, który mógł mieć zaledwie kilka dni, mierzyła 107 cm. Skóra ciemnoszarobrunatna na grzbiecie, natomiast na brzuchu żółtawa.
Ekologia.
Nigdy nie została dokładnie zbadane, można przypuszczać, że było podobne do dwóch pozostałych gatunków mniszek (mniszka śródziemnomorska i mniszka hawajska). 
Status zagrożenia i wymarcie.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii EX ( „wymarły”). Ostatni wiarygodny zapis pochodzi z 1952 roku z małej kolonii z Seranilia Bank, grupie maleńkich wysepek koralowych w połowie drogi między Jamajką a Hondurasem. Mimo licznych badań od tego czasu nie został dotąd zlokalizowany i uważa się, że wyginął. Ostatnie zapisy "N. tropicalis" przypisuje się wędrującym osobnikom kapturnika morskiego ("Cystophora cristata"). Mniszka karaibska była liczebna, gdy została odkryta i prawdopodobnie przebywała w od 14 do 16 koloniach rozsianych po Karaibach, zanim człowiek zaczął na nią polować w celach konsumpcyjnych (pożywienie i olej) do 1850 roku; po tym, jak liczebność populacji stała się zbyt niska dla polowań komercyjnych, polowania kontynuowano na mniejszą skalę.

</doc>
<doc id="1389502" url="https://pl.wikipedia.org/wiki?curid=1389502" title="Lasiorhinus krefftii">
Lasiorhinus krefftii



</doc>
<doc id="1389505" url="https://pl.wikipedia.org/wiki?curid=1389505" title="Chutliwiec brunatny">
Chutliwiec brunatny

Chutliwiec brunatny, niełazek brunatny ("Antechinus stuartii") − gatunek ssaka z podrodziny niełazów (Dasyurinae) w rodzinie niełazowatych (Dasyuridae).
Zasięg występowania.
Chutliwiec brunatny występuje we wschodniej Australii, od Main Range National Park w południowym Queensland do okolic Kioloa w południowo-wschodniej Nowej Południowej Walii. 
Morfologia.
Długość ciała (bez ogona) samic 7,3–11,6 cm, samców 8,1–14,1 cm, długość ogona samic 6,5–11,6 cm, samców 7–12,4 cm; masa ciała samic 16–40 g, samców 24–71 g. Mały torbacz wielkości myszy. Gęste, poskręcane futro na wierzchu ciała jednolicie szarobrązowe, na spodzie jaśniejsze. Ogon (równy długości ciała) jest cienki i owłosiony. Krótkie, szerokie stopy. Głowa wydłużona o ciemnobrązowych oczach, dużych uszach i różowym nosie.
Ekologia.
Tryb życia.
Gatunek ten jest aktywny głównie nocą, lecz w razie niedoboru pożywienia żeruje również w ciągu dnia. Zamieszkuje gęste, wilgotne lasy z dobrze rozwiniętym podszytem. Swoje kryjówki na ziemi, w dziuplach lub w szczelinach skalnych opuszcza dopiero wieczorem. Samce żyją samotnie, natomiast samice budują gniazda, dzielone na wiele osobników. Samce żyją na wolności 1 rok, natomiast samice do 3 lat.
Pokarm składa się z bezkręgowców, zwłaszcza chrząszczy, pająków lub karaluchów. Nie stroni od owoców i dojrzałych jagód.
Rozród.
Okres godowy przypada raz w roku, na przełomie sierpnia i września. Samce opuszczają wtedy swoje kryjówki i wyruszają na poszukiwanie samic. Są wtedy bardzo agresywne. Po odbyciu godów wszystkie samce giną, z powodu stresu związanego z poszukiwaniem samic i walką o nie. Wzrost wytwarzania hormonów płciowych powoduje osłabienie odporności, co ostatecznie doprowadza samce do wycieńczenia i śmierci. W niewoli wykastrowane samce mogą żyć dłużej niż jeden rok, chociaż w okresie godowym również u nich spada masa ciała i odporność. Samica po 30 dniach rodzi 6-12 młodych. Jako że nie posiada ona torby, młode pierwsze 5 tyg. noszone są przytwierdzone do sutków. Po okresie zimowym rozpraszają się i żyją pojedynczo. Dojrzałość płciową uzyskują w 285 dniu życia.
Znaczenie.
Na gatunek ten polują większe zwierzęta drapieżne: np. koty domowe. Może roznosić pyłki kwiatowe, przyczyniając się do zapylania kwiatów.
Zagrożenie i ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii niskiego ryzyka LC.

</doc>
<doc id="1389506" url="https://pl.wikipedia.org/wiki?curid=1389506" title="Wombat szorstkonosy">
Wombat szorstkonosy



</doc>
<doc id="1389510" url="https://pl.wikipedia.org/wiki?curid=1389510" title="Düsseldorf-Gerresheim (stacja kolejowa)">
Düsseldorf-Gerresheim (stacja kolejowa)

Düsseldorf-Gerresheim – stacja kolejowa w Düsseldorfie, w kraju związkowym Nadrenia Północna-Westfalia, w Niemczech. Znajdują się tu 2 perony. Według klasyfikacji Deutsche Bahn posiada 4 kategorię.

</doc>
<doc id="1389511" url="https://pl.wikipedia.org/wiki?curid=1389511" title="Rudolf I">
Rudolf I



</doc>
<doc id="1389516" url="https://pl.wikipedia.org/wiki?curid=1389516" title="Polskie parki narodowe">
Polskie parki narodowe



</doc>
<doc id="1389519" url="https://pl.wikipedia.org/wiki?curid=1389519" title="The Burning">
The Burning



</doc>
<doc id="1389525" url="https://pl.wikipedia.org/wiki?curid=1389525" title="Reakcja Perkina">
Reakcja Perkina



</doc>
<doc id="1389527" url="https://pl.wikipedia.org/wiki?curid=1389527" title="Missak Manouchian">
Missak Manouchian



</doc>
<doc id="1389528" url="https://pl.wikipedia.org/wiki?curid=1389528" title="Düsseldorf-Rath (przystanek kolejowy)">
Düsseldorf-Rath (przystanek kolejowy)

Düsseldorf-Rath – przystanek kolejowy w Düsseldorfie, w kraju związkowym Nadrenia Północna-Westfalia, w Niemczech. Znajdują się tu 2 perony. Według klasyfikacji Deutsche Bahn posiada 4 kategorię.

</doc>
<doc id="1389532" url="https://pl.wikipedia.org/wiki?curid=1389532" title="Solbus Solcity 11M">
Solbus Solcity 11M

Solbus Solcity 11M − autobus miejski niskowejściowy z rodziny SN produkowany od 2006 roku przez Fabrykę Autobusów "Solbus" z Solca Kujawskiego. W trakcie prac projektowych i w pierwszym okresie produkcji nosił on oznaczenie Solbus Solcity SN11M.
Historia modelu.
Solcity SN11 to pierwsza rodzina autobusów samodzielnie zaprojektowana i wdrożona do produkcji przez firmę Solbus. Zastąpiła licencyjny model Solbus B 9,5. Pod względem technicznym model "Solcity 11M" jest bardzo podobny do wdrożonego do produkcji pod koniec 2006 roku modelu podmiejskiego Solbus Solcity 11L. Różnice dotyczą głównie innego układu wnętrza. Projekt powstał we współpracy z firmą stylistyczną Nc.Art z Sękocina koło Warszawy. Prototyp debiutował na targach Transexpo 2005 w Kielcach, po czym został on sprzedany jednej z firm transportowych. 
"Solbus Solcity 11M" posiada samonośne nadwozie z kratownicową podłogą. Szkielet nadwozia jest wykonywany ze stali nierdzewnej, zaś poszycie ze stali nierdzewnej i tworzywa sztucznego, połączonych ze szkieletem nadwozia za pomocą klejenia. Instalacja elektryczna jest zbudowana na bazie szyny danych CAN-BUS.
W październiku 2007 r. model ten został zaprezentowany na targach "Bus &amp;Coach Live 2007" w Birmingham przez filię handlową firmy "Solbus" w Wielkiej Brytanii noszącą nazwę "Solbus UK Ltd". 
Pod koniec 2008 roku rozpoczęła się produkcja niskopodłogowego modelu serii SM - Solbus Solcity 12. Ze względu na inny układ podłogi jest on uzupełnieniem oferty autobusów miejskich firmy Solbus, a nie następcą modeli dotychczasowych. W planach jest rozpoczęcie produkcji bardziej zbliżonego rozmiarami modelu niskopodłogowego Solbus Solcity 10,5.
Solbus Solcity SubUrban 11.
W 2010 roku do produkcji wejdzie model Solbus Solcity SubUrban 11 (kod fabryczny SC11) traktowany przez producenta jako pojazd przedmiejski (w odróżnieniu od podmiejskiego). Będzie on miał takie same wymiary i wygląd zewnętrzny jak poprzednik. Jesienią 2009 roku powstanie również krótsza o metr wersja Solbus Solcity SubUrban 10. Taki sam wygląd zewnętrzny będzie wynikał z zastosowania tych samych laminatów ścian zewnętrznych co w autobusach serii SN11. Główna zmiana w stosunku do poprzednika to zupełnie nowy szkielet nadwozia spełniający wymogi regulaminu 66 Unii Europejskiej dotyczącego odporności na przewrócenie autobusu na bok. W samonośnym szkielecie zastosowane zostaną pionowe słupki nośne połączone z poziomymi łącznikami, zamiast dotychczasowych długich poziomych belek z krótkimi pionowymi nienośnymi łącznikami. Wprowadzono również specjalną konstrukcję z boku, o przekroju w kształcie trójkąta, zapobiegającą zapadnięciu się struktury nadwozia podczas wywrotki. Niektóre fragmenty szkieletu bazują na rozwiązaniach zastosowanych w serii SM, a służących ograniczeniu masy. Przykładowo część podłogowa wykorzystuje specjalne ceowniki z wyciętymi symetrycznymi otworami, podobne rozwiązania zastosowano w zabudowie przedniego zawieszenia. Obniżenie masy umożliwi zwiększenie maksymalnej pojemności do 95 osób, w tym do 31 osób na miejscach siedzących. Do wyboru będą dwa silniki wysokoprężne spełniające wymogi normy Euro 5. Cummins ISB6.7E5250B o pojemności 6,7 dm³ i mocy maksymalnej 184 kW (250 KM) lub Iveco N60 ENTC Euro 5 o pojemności 5,88 dm³ i mocy maksymalnej 194 kW (264 KM). Zastosowane zastanie niezależne przednie zwieszenie firmy Voith oraz tylna oś firmy Arvin Meritor. Do wyboru będzie manualna skrzynia biegów ZF 6S-1200B0 lub automatyczna Voith DIWA5, mechanizm kierowniczy firm RBL lub ZF. Zmiany konstrukcyjne doprowadzą do lepszej podatności serwisowej autobusu, zwłaszcza jego układu napędowego, czy takich elementów jak np. nagrzewnica stanowiska kierowcy, żarówki reflektorów. W razie zainteresowania klientów może zostać opracowana wersja dostosowana do ruchu prawostronnego (RHD).

</doc>
<doc id="1389536" url="https://pl.wikipedia.org/wiki?curid=1389536" title="Zasole (Oświęcim)">
Zasole (Oświęcim)

Zasole – osiedle w Oświęcimiu.
Opis.
Osiedle znajduje się na historycznych peryferiach miasta, na lewobrzeżnej części Soły. Na osiedlu znajduje się stacja kolejowa i dworzec. Dominującą zabudowę stanowią bloki wybudowane w czasach PRL, w latach 70. i 80. XX w. Za główną arterię można uznać ulicę Obozową, prowadzącą od dworca kolejowego do byłego niemieckiego koncentracyjnego obozu KL Auschwitz (macierzystego). Na osiedlu Zasole znajdują się dwa kościoły katolickie (pw. św. Józefa Robotnika i pw. Miłosierdzia Bożego – pierwszy z nich powstał w 1997 roku, drugi znajduje się w jednym z bloków wybudowanych jeszcze dla funkcjonariuszy SS, tuż obok byłego obozu) oraz świątynia Adwentystów Dnia Siódmego. Zasole łączy z centrum Oświęcimia 5 mostów (1 kolejowy, 2 samochodowo-piesze i 2 kładki). Rzeka Soła dostarcza także wody pitnej dla tej części miasta. 
Na osiedlu mieszka około 10 000 mieszkańców. Zakłady przemysłowe, znajdujące się przy ulicy Kolbego, zlikwidowano. Funkcjonuje tutaj Państwowa Wyższa Szkoła Zawodowa w Oświęcimiu, która zajmuje budynki dawnego Monopolu Tytoniowego. W ostatnich latach zaczęła się rozwijać sieć sklepów i usług. Funkcje konferencyjne, kulturowe pełnią Międzynarodowy Dom Spotkań Młodzieży, Centrum Dialogu i Modlitwy oraz Klub Miłośników Kulturystyki i Fitnessu.
Historia.
W listopadzie 1941 roku dzielnica została całkowicie wysiedlona z mieszkańców na potrzebę rozbudowy niemieckiego obozu koncentracyjnego Auschwitz Birkenau. Wiele budynków zostało zburzonych, a gruzu użyto do rozbudowy obozu.

</doc>
<doc id="1389538" url="https://pl.wikipedia.org/wiki?curid=1389538" title="Düsseldorf-Rath Mitte">
Düsseldorf-Rath Mitte

Düsseldorf-Rath Mitte – przystanek kolejowy w Düsseldorfie, w kraju związkowym Nadrenia Północna-Westfalia, w Niemczech. Znajdują się tu 2 perony. Według klasyfikacji Deutsche Bahn posiada 4 kategorię.

</doc>
<doc id="1389543" url="https://pl.wikipedia.org/wiki?curid=1389543" title="Düsseldorf-Reisholz (stacja kolejowa)">
Düsseldorf-Reisholz (stacja kolejowa)

Düsseldorf-Reisholz – stacja kolejowa w Düsseldorfie, w kraju związkowym Nadrenia Północna-Westfalia, w Niemczech. Znajdują się tu 2 perony. Według klasyfikacji Deutsche Bahn posiada 4 kategorię.

</doc>
<doc id="1389546" url="https://pl.wikipedia.org/wiki?curid=1389546" title="Piskara">
Piskara

Piskara – struga, lewy dopływ Liswarty o długości 14,96 km. Płynie na Wyżynie Woźnicko-Wieluńskiej, w województwie śląskim oraz opolskim.
Rzeka swoje źródła ma w gminie Radłów a uchodzi do Liswarty w okolicach Krzepic.

</doc>
<doc id="1389549" url="https://pl.wikipedia.org/wiki?curid=1389549" title="Czerwony afisz (film)">
Czerwony afisz (film)

Czerwony afisz (fr. "L'Affiche Rouge") – francuski film z 1976 roku w reżyserii Franka Cassenti opowiadający o losach członków francuskiego ruchu oporu – grupy Manukiana. Tytuł nawiązuje do słynnej akcji propagandowej przeprowadzonej przez Niemców, w wyniku której na ulicach miast rozwieszono czerwone afisze (w łącznej liczbie piętnastu tysięcy) zawierające fotografie Manukiana i jego towarzyszy-imigrantów przedstawionych jako kryminalistów zagranicznych udających bojowników o wolność Francji.

</doc>
<doc id="1389551" url="https://pl.wikipedia.org/wiki?curid=1389551" title="Czerwony afisz">
Czerwony afisz



</doc>
<doc id="1389554" url="https://pl.wikipedia.org/wiki?curid=1389554" title="Düsseldorf-Unterrath (przystanek kolejowy)">
Düsseldorf-Unterrath (przystanek kolejowy)

Düsseldorf-Unterrath – przystanek kolejowy w Düsseldorfie, w kraju związkowym Nadrenia Północna-Westfalia, w Niemczech. Znajduje się tu 1 peron. Według klasyfikacji Deutsche Bahn posiada 4 kategorię.

</doc>
<doc id="1389558" url="https://pl.wikipedia.org/wiki?curid=1389558" title="Paul Johann Anselm von Feuerbach">
Paul Johann Anselm von Feuerbach

Paul Johann Anselm Ritter von Feuerbach (ur. 14 listopada 1775 w Hainichen, zm. 29 maja 1833 we Frankfurcie nad Menem) – niemiecki prawnik i uczony.
Życiorys.
Był pierwszym dzieckiem Sophie Sibylle Krause (ur. 18 sierpnia 1751, zm. 20 września 1797) i Johanna Anselma Feuerbacha (ur. 19 lutego 1755, zm. 1 marca 1827). Był ojcem Karla Wilhelma Feuerbacha i Ludwiga Feuerbacha oraz dziadkiem Anselma Feuerbacha.
Dokonania.
Twórca zgodnego z duchem koncepcji szkoły klasycznej, kodeksu karnego Bawarii (1813). Autor nowoczesnego podręcznika prawa karnego. Był za wprowadzeniem karalności usiłowania. Uzasadniał je zagrożeniem dla dobra prawnego (koncepcja uzasadniająca karalność usiłowania). Zajmował się sprawą Kaspara Hausera.
Opracował koncepcję "przymusu psychicznego", która opiera się na założeniu, że prewencyjne zagrożenia karą jest skuteczne, gdy zostanie określone w generalnej normie prawnej. Twierdził, że tylko w taki sposób można skutecznie odstraszyć przez samo zagrożenie.

</doc>
<doc id="1389561" url="https://pl.wikipedia.org/wiki?curid=1389561" title="Aisne">
Aisne



</doc>
<doc id="1389563" url="https://pl.wikipedia.org/wiki?curid=1389563" title="Choroba Lenègre'a">
Choroba Lenègre'a



</doc>
<doc id="1389564" url="https://pl.wikipedia.org/wiki?curid=1389564" title="Hennef (Sieg) (stacja kolejowa)">
Hennef (Sieg) (stacja kolejowa)

Hennef (Sieg) – stacja kolejowa w Hennef (Sieg), w kraju związkowym Nadrenia Północna-Westfalia, w Niemczech. Znajdują się tu 2 perony.

</doc>
<doc id="1389565" url="https://pl.wikipedia.org/wiki?curid=1389565" title="Dramat (ujednoznacznienie)">
Dramat (ujednoznacznienie)



</doc>
<doc id="1389568" url="https://pl.wikipedia.org/wiki?curid=1389568" title="Raúl García (bokser)">
Raúl García (bokser)

Raúl García (ur. 10 września 1982) – meksykański bokser, były zawodowy mistrz świata IBF i WBO w kategorii słomkowej.
Zawodową karierę rozpoczął w lipcu 2004. Do końca 2007 stoczył 22 zwycięskie pojedynki z mało znanymi pięściarzami. 29 lutego 2008 w pojedynku eliminacyjnym IBF pokonał na punkty po jednogłośnej decyzji sędziów swojego rodaka Ronalda Barrerę i stał się oficjalnym pretendentem do tytułu mistrza świata. 14 czerwca 2008 pokonał na punkty dotychczasowego mistrza IBF Florante Condesa (mimo iż w ostatniej, 12 rundzie leżał na deskach) i zdobył pas mistrzowski. 13 września tego samego roku pokonał na punkty Wenezuelczyka Jose Luisa Varelę. Trzy miesiące później doszło do walki rewanżowej obu pięściarzy - po jednostronnym pojedynku ponownie na punkty wygrał Meksykanin (w jedenastej rundzie Varela był liczony).
W swojej trzeciej obronie mistrzowskiego tytułu, 11 kwietnia 2009 roku, po raz drugi pokonał Ronalda Barrerę - tym razem przez techniczny nokaut w szóstej rundzie. 22 sierpnia 2009 roku pokonał decyzją większości na punkty Sammy'ego Gutiérreza. Początkowo spiker ogłosił remis, jednak wkrótce wynik został zweryfikowany jako zwycięstwo Garcíi w stosunku 116-112, 115-113 i 114-114. Była to trzecia walka tych zawodników, poprzednie zakończyły się remisem (2006) i niejednogłośnym zwycięstwem Garcíi na punkty.
Tytuł mistrza świata IBF stracił 26 marca 2010, przegrywając zdecydowanie na punkty z Nkosinathim Joyi.

</doc>
<doc id="1389572" url="https://pl.wikipedia.org/wiki?curid=1389572" title="Raúl García">
Raúl García



</doc>
<doc id="1389575" url="https://pl.wikipedia.org/wiki?curid=1389575" title="Raul Garcia">
Raul Garcia



</doc>
<doc id="1389578" url="https://pl.wikipedia.org/wiki?curid=1389578" title="Forward Based X-Band Radar">
Forward Based X-Band Radar



</doc>
<doc id="1389579" url="https://pl.wikipedia.org/wiki?curid=1389579" title="Aidan (święty)">
Aidan (święty)

Aidan, "Aedhán" (zm. 31 sierpnia 651) – mnich i biskup iroszkocki, założyciel klasztoru na wyspie Lindisfarne w 636, organizator akcji misyjnej, która doprowadziła do restytucji chrześcijaństwa w Northumbrii. W Kościele katolickim i anglikańskim uznany za świętego. Część Kościołów protestanckich uznaje go za bohatera wiary. Kościół luterański i anglikański zaliczają go do odnowicieli Kościoła. W prawosławiu Aidan zaliczany jest do świętych biskupów, tytułuje się go ponadto cudotwórcą i Apostołem Northumbrii.
W roku 635 władca świeżo zjednoczonej Nothumbrii, Oswald, zwrócił się do mnichów z klasztoru na Ionie z prośbą o przysłanie misjonarzy. Pierwsza misja kierowana przez nieznanego z imienia mnicha zakończyła się fiaskiem. Wtedy, w roku 636, do Northumbrii wysłano Aidana. Otrzymał on od króla Oswalda położoną u wybrzeży Bernicji, w pobliżu siedziby królewskiej w Bamburgh wysepkę Lindisfarne, na której zbudował klasztor, który na kilka dziesięcioleci stał się ośrodkiem misyjnym i kościelno-administracyjnym północnej Anglii. Po śmierci Oswalda, dzieło misyjne Aidana wspierał król Oswin, władca Deiry. Jego uczniami byli biskupi Cedd i Eat, a także ksieni Hilda.
Wspomnienie jego życia w kalendarzach liturgicznych Kościołów luterańskich przypada na 9 czerwca (wraz z Kolumbą i Bedą Czcigodnym). Wspomnienie liturgiczne w Kościele katolickim obchodzone jest 31 sierpnia, zaś w prawosławiu – 31 sierpnia/13 września.

</doc>
<doc id="1389581" url="https://pl.wikipedia.org/wiki?curid=1389581" title="Mniszka hawajska">
Mniszka hawajska

Mniszka hawajska ("Neomonachus schauinslandi") – gatunek drapieżnego ssaka z rodziny fokowatych (Phocidae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1905 roku niemiecki zoolog Paul Matschie nadając mu nazwę "Monachus schauinslandi". Holotyp pochodził z wyspy Laysan (), w Stanach Zjednoczonych.
Na podstawie badań molekularnych i biologicznych taksony "M. schauinslandi" i "M. tropicalis" umieszczono w rodzaju "Neomonachus"; drogi rozwojowe "Monachus" i "Neomonachus" rozeszły się w miocenie około 6,3 mln lat temu, zaś drogi rozwojowe "M. schauinslandi" i "M. tropicalis" w pliocenie, 3,67 mln lat temu. Autorzy "Illustrated Checklist of the Mammals of the World" uznają ten gatunek za monotypowy. 
Zasięg występowania.
Mniszka hawajska występuje głównie na północno-zachodnich Hawajach (Kure, Midway, Atol Pearl i Hermes, Wyspa Lisianskiego, Laysan i French Frigate Shoals), ale coraz częściej spotykana jest na głównych wyspach hawajskich.
Morfologia.
Osiąga długość ciała 183–240 cm; masa ciała 136–272 kg; samica jest nieco większa i cięższa od samca. Noworodki osiągają długość 100 cm i ciężar 16–18 kg. Skóra ubarwiona na szaro lub brunatno, na brzuchu jaśniejsza. Samiec jest ciemniejszy od samicy; noworodki pokryte są czarną skórą i wełnistą sierścią.
Ekologia.
Środowisko życia: Laguny i strefy wody płytkiej wokół atoli. Żyją także na otwartym morzu. Młode zazwyczaj wychowywane są na piaszczystych plażach.
Pożywienie: ryby, skorupiaki i głowonogi.
Struktura społeczna: Przeżywają życie samotnie, brak trwałych struktur między osobnikami obu płci.
Rozwój: Okres rozrodczy u tych fok trwa od lutego do listopada. Po kopulacji, samica jest w ciąży przez około 10,5 miesiąca. Zazwyczaj rodzi jedno młode, choć czasami zdarzają się porody bliźniacze. Masa ciała noworodka waha się w przedziale 16–18 kg. Dojrzałość płciową samce osiągają w wieku 5 lat, natomiast samice w wieku 7 lat. Dożywają do 30 lat. 
Zagrożenia i ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii EN ( „zagrożony”). W latach 70. XX wieku, gdy stan populacji spadł do 500-600 zwierząt, podjęto działania w celu zachowania gatunku. Populacja liczy około 1750 osobników.

</doc>
<doc id="1389582" url="https://pl.wikipedia.org/wiki?curid=1389582" title="Ludmiła (żona Mieszka I Plątonogiego)">
Ludmiła (żona Mieszka I Plątonogiego)

Ludmiła (zm. 20 października po 1210) – żona Mieszka I Plątonogiego.
Mieszko Plątonogi ożenił się z Ludmiłą między 1170 a 1178 r. Ze względu na imię naukowcy sądzą, że Ludmiła pochodziła z czeskiej dynastii Przemyślidów. Badacze różnią się w sprawie jej filiacji. Wysunięto hipotezę, że była prawdopodobnie córką Ottona III, księcia ołomunieckiego, i Durancji, zapewne córki wielkiego księcia kijowskiego Mścisława I. Pojawiły się też mniejszościowe hipotezy, że Ludmiła mogła być córką Sobiesława I, księcia czeskiego, albo Konrada II, księcia znojemskiego albo Włodzimierza, księcia ołomunieckiego.
Między 1202 a 1211 r. Ludmiła sprowadziła do Rybnika zakon norbertanek, fundując im klasztor i zapisując dochody z okolicznych miejscowości; w 1228 r. klasztor, na własną prośbę, został przeniesiony do Czarnowąs.
Z małżeństwa Ludmiły z Mieszkiem I Plątonogim pochodzili:

</doc>
<doc id="1389583" url="https://pl.wikipedia.org/wiki?curid=1389583" title="František Ladislav Rieger">
František Ladislav Rieger

František Ladislav Rieger (ur. 10 grudnia 1818 w Semilach, zm. 3 marca 1903 w Pradze) – czeski polityk i ekonomista, jeden z twórców czeskiego odrodzenia narodowego.
Życiorys.
Jeden z przywódców liberalno-konserwatywnej partii staroczeskiej. W 1848 najwybitniejszy obok Františka Palackiego przywódca czeskiego stronnictwa narodowego, jego zięć i rzecznik w parlamencie. W latach 1848–1849 piastował funkcję posła do austriackiego parlamentu.
W latach 1848–1851 działał na emigracji. Po powrocie do kraju stworzył 1858 czeską encyklopedię. Współtworzył i redagował pierwszą czeską encyklopedię (1859–1874, 11 tomów) oraz zainicjował budowę Teatru Narodowego. 13 lipca 1861 roku został wyróżniony tytułem honorowego obywatela miasta Rzeszowa. W 1861 założył w Pradze dziennik "Národní listy". W 1867 wystąpił w obronie Polaków atakowanych za powstanie styczniowe na zjeździe słowiańskim w Moskwie. Ponadto opublikował wiele prac m.in.: „Słowianie austriaccy i Węgrzy”, „Czechy, kraj i lud”, „Mowy parlamentarne”.
Z nastaniem w Austrii ery konstytucyjnej początkowo uprawiał Rieger politykę bojkotowania parlamentu przez posłów czeskich, wróciwszy doń 1879 reprezentował kierunek federalistyczny i lojalny wobec państwa. Jako przywódca stronnictwa staroczeskiego zwalczany był przez radykalnych młodoczechów, którzy 1891 odebrali mu mandat. W 1883 wezwał w Pradze do odzyskania Śląska, w tym terenów zamieszkałych przez Polaków, dla Korony Czeskiej poprzez szkolnictwo.
W 1897 cesarz Franciszek Józef I powołał go do Izby Panów, a rok później nadał tytuł baronowski.

</doc>
<doc id="1389584" url="https://pl.wikipedia.org/wiki?curid=1389584" title="Kwota mleczna">
Kwota mleczna

Kwota mleczna – określony w trybie administracyjnym górny pułap produkcji mleka przeznaczonego do zbycia w roku referencyjnym (okres od 1 kwietnia do 31 marca) po cenach gwarantowanych w krajach Unii Europejskiej. 
Założeniem systemu była ochrona producentów przed nadpodażą. Każdy litr mleka wyprodukowany ponad kwotę skutkował nałożeniem kary. Od kwietnia 2015 roku system kwotowy został zniesiony.

</doc>
<doc id="1389585" url="https://pl.wikipedia.org/wiki?curid=1389585" title="Podobwód Iłża Armii Krajowej">
Podobwód Iłża Armii Krajowej

Podobwód Iłża - jednostka partyzancka Związku Walki Zbrojnej, a następnie Armii Krajowej.
Operowała na terenie gminy Iłża i nosiła kryptonim „Dolina”.
Podobwód ten wchodził w skład Obwodu Iłża AK Inspektoratu Starachowickiego Okręgu Radom-Kielce ("Jodła").
Początkowo komendantem podobwodu był por. Stanisław Piasek ps. "Granit", a jego zastępcą (zgodnie z wolą komendanta Obwodu Aleksandra Michałowskiego "Jasieńczyka") - Antoni Heda ps. "Szary".
W połowie 1942 z powodu osobistych nieporozumień i ambicji Stanisław Piasek postanowił opuścić szeregi Armii Krajowej i walczyć w Batalionach Chłopskich. W ten sposób komendanturę po nim przejął Antoni Heda, który znacznie zintensyfikował działalność konspiracyjną podobwodu.

</doc>
<doc id="1389587" url="https://pl.wikipedia.org/wiki?curid=1389587" title="Cmentarz żydowski w Zalewie">
Cmentarz żydowski w Zalewie

Cmentarz żydowski w Zalewie – znajduje się przy obecnej ul. Sienkiewicza i został założony przez kupca Josifa Saula Rosenbacha w 1829. Nekropolia zajmuje powierzchnię 0,10 ha. W 2006 udało się zlokalizować 44 groby. Cmentarz został zdewastowany w okresie III Rzeszy, pomimo to jednak należy do najlepiej zachowanych kirkutów w dawnych Prusach Wschodnich.

</doc>
<doc id="1389588" url="https://pl.wikipedia.org/wiki?curid=1389588" title="System rakietowy Patriot PAC-3">
System rakietowy Patriot PAC-3



</doc>
<doc id="1389596" url="https://pl.wikipedia.org/wiki?curid=1389596" title="Przewlekła zapalna poliradiokuloneuropatia demielinizacyjna">
Przewlekła zapalna poliradiokuloneuropatia demielinizacyjna



</doc>
<doc id="1389598" url="https://pl.wikipedia.org/wiki?curid=1389598" title="Solbus Solcity 11L">
Solbus Solcity 11L

Solbus Solcity 11L − autobus lokalny niskowejściowy z rodziny SN produkowany od końca 2006 roku przez Fabrykę Autobusów "Solbus" z Solca Kujawskiego. W trakcie prac projektowych i w pierwszym okresie produkcji nosił on oznaczenie Solbus Solcity SN11L.
Historia modelu.
To drugi model rodziny Solcity SN11, która jako pierwsza została samodzielnie zaprojektowana i wdrożona do produkcji przez firmę Solbus, zastępując licencyjny model Solbus B 9,5. Pod względem technicznym model "Solcity 11L" bazuje na rozwiązaniach wdrożonego do produkcji w 2006 roku modelu miejskiego Solbus Solcity 11M. Różni się od niego głównie aranżacją wnętrza, w którym zamontowano więcej foteli dla pasażerów. Projekt powstał we współpracy z firmą stylistyczną Nc.Art z Sękocina koło Warszawy. Prototyp pokazano po raz pierwszy na terenie fabryki w kwietniu 2006 roku. Później był prezentowany na targach Transexpo 2006 w Kielcach.
Podobnie jak model bazowy "Solbus Solcity 11L" posiada samonośne nadwozie z kratownicową podłogą. Szkielet nadwozia powstaje ze stali nierdzewnej, zaś poszycie ze stali nierdzewnej i tworzywa sztucznego klejonych do szkieletu nadwozia. Instalacja elektryczna jest zbudowana na bazie szyny danych CAN-BUS.

</doc>
<doc id="1389599" url="https://pl.wikipedia.org/wiki?curid=1389599" title="Rusłana Korszunowa">
Rusłana Korszunowa

Rusłana Korszunowa (ur. 2 lipca 1987 w Ałma-Acie, zm. 28 czerwca 2008 w Nowym Jorku) – kazachska modelka narodowości rosyjskiej.
Została odkryta w 2003 przez światową agencję modelek Models 1. Prezentowała kreacje Marca Jacobsa i Niny Ricci na najbardziej prestiżowych wybiegach świata. Uznana przez magazyn „Vogue” za jedną z najpiękniejszych modelek europejskich.
28 czerwca 2008 zmarła po upadku z dziewiątego piętra swojego apartamentu na Manhattanie. Powodem samobójstwa była prawdopodobnie jej choroba. Cierpiała na depresję i walczyła z załamaniem nerwowym. Sekcja zwłok wykazała, że zażywała silne środki antydepresyjne. Historia jej śmierci została opisana w książce Petera Pomerantseva „Jądro Dziwności”.
Została pochowana na Cmentarzu Chowańskim w Moskwie.

</doc>
<doc id="1389601" url="https://pl.wikipedia.org/wiki?curid=1389601" title="Parenetyka">
Parenetyka



</doc>
<doc id="1389603" url="https://pl.wikipedia.org/wiki?curid=1389603" title="Disulfoton">
Disulfoton

Disulfoton – organiczny związek chemiczny, insektycyd fosforanoorganiczny należący do grupy estrów kwasu tiofosforowego, akarycyd oraz inhibitor acetylocholinoesterazy. Jest rozpylany na uprawach tytoniu, trzciny cukrowej, ziemniaków, kukurydzy w celu zwalczania mszyc, wciornastków i przędziorków.
Zagrożenia.
Disulfoton wykazuje wysoko toksyczne działanie w przypadku spożycia lub wchłonięcia przez skórę. Może powodować podrażnienie skóry, oczu, błon śluzowych i dróg oddechowych. Podczas pożaru wydzielają się toksyczne pary w postaci tlenku węgla, tlenków fosforu i gazowego siarkowodoru.
Przy przewlekłym narażeniu disulfoton może wykazywać działanie mutagenne. Zaobserwowano nieplanowaną syntezę DNA w fibroblastach u człowieka oraz mutacje w komórkach somatycznych (limfocytach) u myszy.
Amerykańska Agencja Ochrony Środowiska ograniczyła w Stanach Zjednoczonych użycie tej substancji. Forest Stewardship Council zakazała używania tej substancji w certyfikowanych przez tę organizację lasach i plantacjach oraz zakwalifikowała disulfoton jako „skrajnie niebezpieczny” (klasa IA według Światowej Organizacji Zdrowia).

</doc>
<doc id="1389604" url="https://pl.wikipedia.org/wiki?curid=1389604" title="Układ komorowy mózgowia">
Układ komorowy mózgowia



</doc>
<doc id="1389606" url="https://pl.wikipedia.org/wiki?curid=1389606" title="Solbus Solcity 11 SN11M">
Solbus Solcity 11 SN11M



</doc>
<doc id="1389607" url="https://pl.wikipedia.org/wiki?curid=1389607" title="Solbus Solcity SN11L">
Solbus Solcity SN11L



</doc>
<doc id="1389616" url="https://pl.wikipedia.org/wiki?curid=1389616" title="Solbus Solcity SN11M">
Solbus Solcity SN11M



</doc>
<doc id="1389618" url="https://pl.wikipedia.org/wiki?curid=1389618" title="Roßwein">
Roßwein

Roßwein – miasto w Niemczech, w kraju związkowym Saksonia, w powiecie Mittelsachsen (do 31 lipca 2008 w powiecie Döbeln), do 31 grudnia 2012 siedziba wspólnoty administracyjnej Roßwein. Do 29 lutego 2012 należało do okręgu administracyjnego Chemnitz.
1 stycznia 2013 do miasta przyłączono gminę Niederstriegis, która stała się jego dzielnicą.
Geografia.
Roßwein leży na południe od miasta Döbeln.
Współpraca.
Miejscowość partnerska:

</doc>
<doc id="1389627" url="https://pl.wikipedia.org/wiki?curid=1389627" title="Przezskórna laserowa dekompresja krążka międzykręgowego">
Przezskórna laserowa dekompresja krążka międzykręgowego

Przezskórna laserowa dekompresja krążka międzykręgowego, PLDD (od ang. "percutaneous laser disc decompression") – stosowana w leczeniu dyskopatii laserowa technika neurochirurgiczna, wprowadzona do lecznictwa w roku 1986. W 1991 zaaprobowała ją amerykańska Agencja Żywności i Leków.
PLDD wykonywana jest w znieczuleniu miejscowym u pacjenta leżącego na boku. Przez mięśnie przykręgosłupowe wprowadza się kaniulę i sprawdza, czy podany środek cieniujący nie przedostaje się do światła kanału kręgowego (jeśli ma to miejsce, operacja tą metodą jest wykluczona). Następnie tą samą kaniulą wprowadza się końcówkę laserową, umożliwiającą ablację, i doprowadza do zmniejszenia objętości krążka międzykręgowego i tym samym ucisku na nerw rdzeniowy. Skuteczność tej techniki określana jest na 75–80%.
Przeciwwskazaniami są ciężkie zaburzenia neurologiczne występujące przed zabiegiem (zespół ogona końskiego, znaczne porażenie kończyny), sekwestracja dysku (obecność sekwestru, czyli oddzielonej części dysku), zaburzenia krzepnięcia.
Metoda ta jest stosowana do leczenia dyskopatii zarówno w odcinku lędźwiowym, jak i szyjnym kręgosłupa.

</doc>
<doc id="1389628" url="https://pl.wikipedia.org/wiki?curid=1389628" title="Inglishmêk">
Inglishmêk



</doc>
<doc id="1389630" url="https://pl.wikipedia.org/wiki?curid=1389630" title="Dario Franchitti">
Dario Franchitti

Dario Franchitti (ur. 19 maja 1973 w Bathgate) – brytyjski kierowca wyścigowy pochodzenia włoskiego. Mistrz serii Indy Racing League z 2007, 2009, 2010 i 2011 roku.
W grudniu 2001 roku poślubił amerykańską aktorkę Ashley Judd, rozwiedli się w 2013 r. 
Jest fanem piłkarskiego zespołu Celtic F.C.
Kariera.
Początki kariery.
Franchitti rozpoczął swoją karierę wyścigową od kartingu. W 1984 roku zdobył w tej dyscyplinie mistrzostwo Szkocji juniorów, a w latach 1985 i 1986 mistrzostwo Wielkiej Brytanii juniorów. W 1988 roku dołożył jeszcze mistrzostwo Szkocji seniorów i przeniósł się do Formuły Vauxhall Junior, którą wygrał w 1991 roku.
W 1992 roku wystartował w Formule Vauxhall Lotus w barwach zespołu Paul Stewart Racing. Pierwszy sezon startów ukończył na czwartym miejscu, natomiast w następnym sezonie zdobył tytuł mistrzowski w tej serii. W 1994 roku wystartował w brytyjskiej Formule 3 i zajął w niej czwarte miejsce wygrywając jeden wyścig w sezonie.
W 1995 roku podpisał kontrakt z fabrycznym zespołem Mercedesa, AMG, na starty w serii DTM, czyli niemieckich mistrzostwach samochodów turystycznych, oraz powiązaną z nią serią ITC (międzynarodowe mistrzostwa). W następnym roku kontynuował starty w ITC.
CART.
Po sezonie 1996 zlikwidowano serię ITC, a Mercedes przeniósł Franchittiego do zespołu Hogan Racing startującego w amerykańskiej serii CART, dla której był jednym z dostawców silników. Pierwszy sezon nie był zbyt udany dla szkota (najlepsze miejsce w wyścigu to dziewiąte), jednak pomimo słabych wyników kilkakrotnie podczas wyścigów pokazał się z bardzo dobrej strony i na kolejny sezon podpisał kontrakt z jednym z czołowych zespołów – Team Green.
W nowym zespole stał się jednym z czołowych kierowców serii. W 1998 roku zajął trzecie miejsce, a w 1999 zdobył tytuł wicemistrza CART (przegrał tytuł mistrzowski tylko mniejszą liczbą zwycięstw). Rok 2000 był nieudany głównie za sprawą wypadku podczas przedsezonowych testów. Kolejne dwa sezony ukończył na 7. i 4. miejscu zwyciężając odpowiednio w jednym i trzech wyścigach.
IRL IndyCar Series.
W 2003 przeniósł się wraz z zespołem Andretti Green Racing do serii IndyCar. Sezon jednak zakończył przedwcześnie wypadkiem motocyklowym podczas wakacji w Szkocji.

</doc>
<doc id="1389632" url="https://pl.wikipedia.org/wiki?curid=1389632" title="Waldheim">
Waldheim

Waldheim − miasto w Niemczech, w kraju związkowym Saksonia, w powiecie Mittelsachsen (do 31 lipca 2008 w powiecie Döbeln), do 31 grudnia 2012 siedziba wspólnoty administracyjnej Waldheim. Do 29 lutego 2012 miasto należało do okręgu administracyjnego Chemnitz.
1 stycznia 2013 do miasta przyłączono dzielnice: Gebersbach, Heyda, Kaiserburg, Knobelsdorf, Meinsberg, Neuhausen i Rudelsdorf wchodzące w skład gminy Ziegra-Knobelsdorf, która w tym samym dniu została rozwiązana. Reszta dzielnic weszła w skład miasta Döbeln.
Geografia.
Waldheim leży nad rzeką Zschopau, ok. 9 km na południowy zachód od miasta Döbeln.

</doc>
<doc id="1389637" url="https://pl.wikipedia.org/wiki?curid=1389637" title="Play (album Moby’ego)">
Play (album Moby’ego)

Play - szósty album studyjny Moby’ego, wydany w 1999 roku.
Album.
"Play" był pierwszym albumem muzycznym w historii, z którego wszystkie utwory były zamieszczone w jakichś filmach, programach telewizyjnych bądź reklamach. Według magazynu "Wired", piosenki z "Play" „zostały sprzedane setki razy [...] licencyjne interesy były tak szokująco zyskowne, że album był sukcesem finansowym miesiące przed tym, zanim osiągnął multiplatynową sprzedaż."
Po tym, jak album ujrzał światło dzienne, Moby wyjaśnił, że sprzedał tyle licencji na wykorzystanie jego utworów, ponieważ był to jedyny sposób, by mógł słyszeć własne utwory. Poprzedni album Moby’ego, "Animal Rights", próbował wkroczyć na scenę rocka alternatywnego, jednakże nie pozyskał wielu słuchaczy. Na poprzednich jego albumach dominował głównie ambient i elektroniczna muzyka taneczna, ale przeszły one bez większego echa w Stanach Zjednoczonych. "Play" natomiast okazał się wielkim sukcesem.
Widoczny gołym okiem sukces albumu był rezultatem strategii marketingowej. Album pozostawał na listach przebojów przez kilka lat i pobił spodziewane wyniki sprzedaży tak dla Moby’ego (który był wcześniej mało znany tak w USA, jak i w Europie, gdzie jednak dzięki "Play" stał się sławny) jak i muzyki dance.
W Stanach Zjednoczonych od momentu debiutu sprzedano dwa miliony egzemplarzy albumu, a na świecie - dziesięć milionów. W związku z albumem nagrano osiem singli; ostatni z nich znajdował się na listach przebojów jeszcze w roku 2001. Dzięki "Play" Moby stał się rozpoznawalną na całym świecie gwiazdą. Na jego kolejnych albumach często pojawiał się charakterystyczny śpiew Moby’ego, często wraz z wokalistkami i samplami podobnymi do tych, jakie występowały na "Play". Na albumach poprzedzających "Play" rzadko pojawiał się głos Moby’ego.
W 2000 roku płyta "Play" została wydana z kilkoma utworami typu B-side (w 2004 roku została wydana oddzielna płyta z tymi utworami: '). W tym samym roku mix piosenki „South Side” (nagranej wraz z Gwen Stefani) został wydany jako singel. Później zamieszczono go na płycie "Play" w zastępstwie oryginału, który z kolei znalazł się na płycie '.
W książeczce dołączonej do płyty Moby zadeklarował jego wiarę chrześcijańską. Znajduje się tam także pięć krótkich esejów Moby’ego na tematy takie, jak weganizm, fundamentalizm i humanitaryzm.
Nagrody i krytyka.
Album dostał nagrodę Village Voice Pazz &amp; Jop za najlepszy album roku 1999. W roku 2003 album zdobył 341 miejsce na liście 500 albumów wszech czasów magazynu Rolling Stone. Album spotkał się jednakże również z krytycznymi opiniami. Połączenie gospelu i muzyki house zostało przez niektórych skrytykowane jako przywłaszczenie sobie przez Moby’ego dorobku często anonimowych artystów i muzyków.

</doc>
<doc id="1389638" url="https://pl.wikipedia.org/wiki?curid=1389638" title="Beverly Hills 90210">
Beverly Hills 90210



</doc>
<doc id="1389639" url="https://pl.wikipedia.org/wiki?curid=1389639" title="Wiktor Abrahamsberg">
Wiktor Abrahamsberg

Wiktor Abrahamsberg – polski działacz społeczny, urzędnik austriacki.
Karierę urzędnika rozpoczął w latach czterdziestych XIX wieku we Lwowie. Następnie pracował w Brzeżanach i Krakowie. W latach 1861-1863 piastował stanowisko naczelnika cyrkułu w Rzeszowie, następnie w Kołomyi. 17 marca 1861 roku założył w Rzeszowie fundację, której celem była pomoc jednemu lub kilku inwalidom przynależących do gminy miasta Rzeszowa. W latach 1867-68 pełnił urząd starosty obwodowego w Przemyślu.
Tytuł Honorowego Obywatela miasta Rzeszowa otrzymał 31 maja 1862 roku.

</doc>
<doc id="1389640" url="https://pl.wikipedia.org/wiki?curid=1389640" title="Xedos 6">
Xedos 6



</doc>
<doc id="1389643" url="https://pl.wikipedia.org/wiki?curid=1389643" title="Motocyklowe Grand Prix Stanów Zjednoczonych">
Motocyklowe Grand Prix Stanów Zjednoczonych

Motocyklowe Grand Prix Stanów Zjednoczonych – eliminacja Mistrzostw Świata Motocyklowych Mistrzostw Świata rozgrywana z przerwami od 1961 roku.
Historia.
Pierwsze zawody o Grand Prix USA miały miejsce w 1961 roku na torze Daytona International Speedway, jednak nie zaliczały się one do cyklu motocyklowych mistrzostw świata. Rozegrano wyścigi w dwóch klasach. W pierwszych zawodach wygrali Japończyk Moto Kitano w klasie 125 cm³, a klasie 500 cm³ – Amerykanin Tony Godfrey. W następnym roku Japończyk Kunimitsu Takahashi zwyciężył w trzech klasach: 50 cm³, 125 cm³ i 500 cm³. W klasie 250 cm³ wygrał wówczas Jess Thomas. W 1963 roku w klasie 50 cm³ zwyciężył Japończyk Mitsuo Itō. Jego rodak Fumio Ito tryumfował w dwieście pięćdziesiątkach, w 125 cm³ wygrał Niemiec urodzony w Gliwicach Ernst Degner. W najwyższej klasie (500 cm³) wygrał reprezentant gospodarzy Don Vesco. Od następnej edycji Grand Prix Stanów Zjednoczonych było już włączone do mistrzostw świata. Hugh Anderson wygrał wyścigi w klasach 50 cm³ i 125 cm³, Alan Shepherd wygrał w klasie 250 cm³ a w 500 cm³ wygrał Mike Hailwood. W 1964 Mike Hailwood ponownie wygrał klasie 500 cm³, Ernst Degner wygrał w 50 cm³, 125 cm³ ponownie wygrał Hugh Anderson, a w klasie 250 cm³ wygrał Phil Read. Po 1965 zrezygnowano z wyścigów w Stanach Zjednoczonych.
Kolejna edycja Grand Prix USA wróciła do kalendarza mistrzostw świata po 23 latach. Tym razem na torze Laguna Seca 10 kwietnia rozegrano dwa wyścigi. W obydwu wygrywali gospodarze. W latach 1989 i 1990 również wygrali zawodnicy gospodarzy: Wayne Rainey w 500 cm³ i John Kocinski w klasie 250 cm³. Od 1991 do 1994 roku (bez 1992, kiedy to nie odbyły się zawody) decydującą rolę odgrywali tutaj Włosi, którzy wygrali w ciągu kolejnych trzech lat cztery z ośmiu wyścigów. W 1995 roku po raz kolejny przerwano rozgrywanie wyścigów w Stanach Zjednoczonych. Dopiero po jedenastu latach wyścig o Grand Prix USA na stałe wpisał się do kalendarza mistrzostw, jednak tylko wśród klasy MotoGP. W czerwcu 2008 roku Dorna Sports S.L. sprawująca władzę nad MotoGP, podpisała z szefami Mazda Raceway Laguna Seca kontrakt na organizowanie wyścigów do 2014 roku.
Lista zwycięzców.
Najwięcej zwycięstw wśród narodowości w Grand Prix Stanów Zjednoczonych mają Amerykanie (13 z 39 wyścigów). Sześć wygranych mają Japończycy, pięć mają Włosi, cztery – Brytyjczycy, po trzy Nowozelandczyk Hugh Anderson i Niemcy (2 – jako NRD, 1 – Niemcy), dwa zwycięstwa zdobyli reprezentanci Hiszpanii oraz Australijczyk Casey Stoner.
Liczba zwycięstw (kierowcy):

</doc>
<doc id="1389645" url="https://pl.wikipedia.org/wiki?curid=1389645" title="DAM (zespół muzyczny)">
DAM (zespół muzyczny)

DAM (; ) (Da Arabian MC) – pierwsza palestyńska grupa hip-hopowa. Założona została w 1999 roku w Lod – mieście w Izraelu. Jej członkami są: Tamer Nafar, Suhell Naffar i Mahmuda. 
DAM śpiewa o życiu w okupowanej Palestynie. Śpiewają głównie w trzech językach: arabskim, hebrajskim i angielskim.
Ich najpopularniejszą piosenką jest utwór "Meen Erhabi" – „Kto jest terrorystą?”.
Tamer Naffar.
Tamer Naffar urodził się 6 czerwca 1979 roku w Lod. W 1999 razem z bratem i przyjacielem stworzyli grupę hip-hopową DAM. Tamer Naffar jest głównym wokalistą zespołu. Dostał propozycję udziału w filmie dokumentalnym „Channels of Rage”.

</doc>
<doc id="1389648" url="https://pl.wikipedia.org/wiki?curid=1389648" title="Böhlen">
Böhlen

Böhlen – miasto w Niemczech, w kraju związkowym Saksonia, w okręgu administracyjnym Lipsk, w powiecie Lipsk (do 31 lipca 2008 w powiecie Leipziger Land).
Geografia.
Böhlen leży nad rzeką Pleiße, ok. 15 km na południe od Lipska.

</doc>
<doc id="1389651" url="https://pl.wikipedia.org/wiki?curid=1389651" title="Dobejki">
Dobejki

Dobejki (lit. "Debeikiai") – miasteczko na Litwie, na Auksztocie, nad Oknistą, w okręgu uciańskim, w rejonie oniksztyńskim, 17 km na północny wschód od Onikszt; siedziba gminy Dobejki; 452 mieszk. (2001); kościół, szkoła, urząd pocztowy.

</doc>
<doc id="1389653" url="https://pl.wikipedia.org/wiki?curid=1389653" title="Gabriella Cilmi">
Gabriella Cilmi

Gabriella Lucia Cilmi, IPA [] (ur. 10 października 1991 w Melbourne) – australijska piosenkarka pochodzenia włoskiego. Mieszka w Los Angeles. Laureatka nagrody Bursztynowego Słowika 46. edycji konkursu Sopot Festival.
Życiorys.
Rodzina Cilmi jest pochodzenia włosko-albańskiego. Jej dziadkowie wyemigrowali do Australii. W wieku piętnastu lat przeniosła się z rodziną do Londynu. W młodym wieku Cilmi rozwinęła zainteresowanie szeroką gamą aktów muzyki pop, w tym Niną Simone, Led Zeppelin, Janis Joplin, The Sweet, T. Rex i Catem Stevensem. Jako szczególny wpływ wymieniła również Suzi Quatro. Pomimo naturalnych predyspozycji i talentu wokalnego, Cilmi mówiono, że brakuje jej dyscypliny niezbędnej do kontynuowania kariery wokalistki. W 2004 roku Cilmi zwrócił na siebie uwagę szefa Warner Music, Michaela Parisi, gdy wykonała improwizowaną wersję piosenki Rolling Stonesów "Jumpin' Jack Flash" na festiwalu w Melbourne. W wieku 13 lat Cilmi podróżowała do USA i Wielkiej Brytanii z Adrianem Hannanem i zaproponowano jej cztery duże amerykańskie kontrakty. Ostatecznie podpisała kontrakt z Island Records UK. 
Pierwszy album Cilmi, Lessons to Be Learned, został napisany i nagrany z przebojowym zespołem produkcyjnym Xenomania i został wydany w marcu 2008 roku w Wielkiej Brytanii. Pierwszy singiel, "Sweet About Me", zadebiutował na UK Singles Chart w tym samym miesiącu i wspiął się na numer sześć trzy miesiące później, w czerwcu. Cilmi pomogła wyprodukować większość utworów na płycie. Stylistyka albumu zawiera elementy popu, jazzu i R&amp;B. Brytyjskie gazety nazwały piosenkarkę "nową sensacją", a jej potężny głos przyniósł jej porównania do takich wykonawców jak Amy Winehouse, Duffy, Adele czy Anastacia.
31 stycznia 2009 roku zagrała koncert przed rozpoczęciem finału wielkoszlemowego Australian Open 2009.
Dyskografia.
Albumy
Single

</doc>
<doc id="1389654" url="https://pl.wikipedia.org/wiki?curid=1389654" title="Kościół Opatrzności Bożej w Bielsku-Białej">
Kościół Opatrzności Bożej w Bielsku-Białej

Kościół Opatrzności Bożej w Bielsku-Białej – zabytkowy kościół katolicki w Bielsku-Białej, znajdujący się w dzielnicy Biała Krakowska, przy pl. Opatrzności Bożej. Jest kościołem parafialnym (parafia Opatrzności Bożej) i należy do diecezji bielsko-żywieckiej (Dekanat Bielsko-Biała I – Centrum). Powstał w stylu późnobarokowym w latach 1760–1769 i był w XIX w. dwukrotnie przebudowywany.
Historia.
W 1708 r. pierwszy burmistrz Białej i najbogatszy wówczas kupiec, handlujący płótnem – Baltazar Damek – ufundował w tym miejscu kaplicę otoczoną do 1790 cmentarzem, pod wezwaniem Opatrzności Bożej i bractwo Opatrzności Bożej, któremu długo przewodniczył. Powstała ona w miejscu krzyża, który Damek postawił po tym, jak cudem uniknął śmierci z rąk szwedzkiego żołnierza.
Obecny kościół powstał w latach 1760–1769 według projektu Jana Józefa Polaczka przez Gotfryda Bergera i Jana Fiebera. Świątynię ufundował starosta lipnicki hr. Alojzy Fryderyk Brühl – syn Henryka von Brühla dla bialskiej placówki zakonu jezuitów, przeprowadzających w tym czasie misje nawracania miejscowych ewangelików na katolicyzm. Do 1773 r., kiedy zakon skasowano, kościołowi patronował św. Ignacy Loyola, potem nadano mu obecne wezwanie.
Parafia Opatrzności Bożej w Białej została erygowana w 1789 r., a kościół ostatecznie poświęcony w 1792 r.
Pierwotnie kościół składał się z kwadratowej nawy z dwoma małymi wieżami. W XIX w. był dwukrotnie przebudowywany. W latach 1849–1850 dobudowano drugą część nawy, galerie boczne i prezbiterium. Obecny wygląd świątynia uzyskała dopiero w latach 1886–1887 według projektu Emanuela Rosta. Wtedy podwyższono wieże, poszerzono chór muzyczny i zmieniono wygląd fasady, przydając jej zegar wieżowy. Tak przebudowany kościół konsekrował w 1889 r. biskup krakowski Albin Dunajewski.
Po tej przebudowie jedyną poważniejszą zmianą w wyglądzie było dobudowanie w 1894 r. ogrójca od strony północnej.
Do końca XIX wieku msze święte odbywały się w języku niemieckim. Na początku XX wieku a zwłaszcza po roku 1916 i ewakuowaniu administracji centralnej ze Lwowa – po agresji Rosji na Galicję – do Białej, dochodziło do gorszących obie strony "walk" o napisy, msze i uroczystości.
Po roku 1918 kościół zdominowany został przez katolików-Polaków.
Architektura i wnętrza.
Kościół reprezentuje styl późnobarokowy z wyraźnymi wpływami XIX-wiecznego neobaroku austriackiego.
Wyposażenie świątyni pochodzi z II poł. XVIII w.. Najsłynniejsze jego elementy to rokokowa ambona w kształcie łodzi św. Piotra, płynącej pod znakiem krzyża, z Jonaszem w pysku ryby oraz chrzcielnica ze sceną chrztu Jezusa w rzece Jordan i postacią Boga Ojca w otoczeniu aniołów.
Drewniany, neobarokowy ołtarz główny powstał w II połowie XIX wieku. Znajduje się w nim obraz "„Cudowne rozmnożenie chleba”".
Kościół posiada cztery posągi ołtarzowe śś. Jana Chrzciciela, Pawła, Piotra i Zachariasza, cztery ołtarze boczne z posągami świętych z 1889 r., cztery obrazy świętych na galeriach bocznych oraz witraże z postaciami apostołów z lat 1894-1897.
Autorem stacji drogi krzyżowej (z 1869 r.) jest, mieszkający w Białej słowacki malarz – Peter Michal Bohúň. Część rzeźb świętych pochodzi z pracowni Ferdynanda Stuflessera w Tyrolu.
W organy kościół został wyposażony w 1887 r. przez firmę braci Rieger z Karniowa. Organy następnie zostały przebudowane przez pracowników słynnego organmistrza, Dominika Biernackiego. Zyskały trakturę elektropneumatyczną. Dysponują 40 głosami o mieszanym brzmieniu romantycznym i barokowym rozdzielonymi na 3 klawiatury ręczne i nożną. Instrument posiada prospekt dwuwieżowy z centralnym pozytywem, który jednak nie jest obudowany. Nad chórem znajduje się zegar kościelny.
Ponadto są tu dwa konfesjonały neobarokowe z 1888 r. i neoromańskie ołtarze na galeriach bocznych z 1909 r., a na fasadzie zegar wieżowy z 1888 r.
Na elewacji południowej znajdują się cztery tablice: poświęcona papieżowi Janowi Pawłowi II, żołnierzom Września, AK i NOW, Orlętom Lwowskim oraz upamiętniająca zamordowanych przez NKWD bielszczan z obozów w Kozielsku, Ostaszkowie i Starobielsku.

</doc>
<doc id="1389656" url="https://pl.wikipedia.org/wiki?curid=1389656" title="Rozszczepienne zaburzenia czucia">
Rozszczepienne zaburzenia czucia

Rozszczepienne zaburzenia czucia – zespół objawów neurologicznych spowodowanych uszkodzeniem pojedynczego pasma w rdzeniu kręgowym, w którym tracone jest czucie bólu i temperatury, przy zachowaniu propriocepcji i czucia szczegółowego.
Zmiany dolnej części mostu, rdzenia przedłużonego i górnej części rdzenia kręgowego mogą powodować rozszczepienne zaburzenia czucia bólu i temperatury w obrębie twarzy. Utrata czucia rdzeniowo-wzgórzowego przy zachowanej czynności sznurów tylnych występuje też w uszkodzeniu środkowej części rdzenia.
Rozszczepienny charakter zaburzeń czucia między modalnościami bólu i temperatury a modalnością rodzaju dotyku, rozróżniania dwóch dotykanych punktów, wibracji i propriocepcji występuje w:

</doc>
<doc id="1389657" url="https://pl.wikipedia.org/wiki?curid=1389657" title="Strofoida (literatura)">
Strofoida (literatura)

Strofoida – zespół wersów graficznie wyodrębniony w tekście utworu poetyckiego, odpowiadający jakiejś odrębnej całostce treściowej, nie realizujący jednak żadnego z tradycyjnych wzorców budowy stroficznej. Występuje zwłaszcza w wierszu wolnym. Inna nazwa strofoidy to quasi-strofa. Strofoidy budują na przykład epos Roberta Southeya Thalaba the Destroyer: 
&lt;poem&gt;
"No tear reliev'd the burthen of her heart;" 
"Stunn'd with the heavy woe, she felt like one" 
"Half-waken' d from a midnight dream of blood." 
"But sometimes when the boy" 
"Would wet her hand with tears." 
"And, looking up to her fix'd countenance," 
"Sob out the name of Mother, then did she" 
"Utter a feeble groan." 
"At length collecting, Zeinab turn'd her eyes" 
"To heaven, exclaiming: "Praised be the Lord! "
"He gave, He takes away!"
"The Lord our God is good!""
&lt;/poem&gt;
W literaturze polskiej strofoidy występują między innymi w twórczości Adama Mickiewicza. "Oda do młodości" jest zbudowana z dziewięciu takich jednostek.
&lt;poem&gt;
"Patrz na dół - kędy wieczna mgła zaciemia"
"Obszar gnuśności zalany odmętem;"
"To ziemia!"
"Patrz, jak nad jej wody trupie"
"Wzbił się jakiś płaz w skorupie."
"Sam sobie sterem, żeglarzem, okrętem;"
"Goniąc za żywiołkami drobniejszego płazu,"
"To się wzbija, to w głąb wali;"
"Nie lgnie do niego fala, ani on do fali;"
"A wtem jak bańka prysnął o szmat głazu."
"Nikt nie znał jego życia, nie zna jego zguby:"
"To samoluby!"
&lt;/poem&gt;

</doc>
<doc id="1389658" url="https://pl.wikipedia.org/wiki?curid=1389658" title="Vredefort (krater)">
Vredefort (krater)

Vredefort – największy z potwierdzonych na Ziemi kraterów uderzeniowych, nazwany od znajdującego się w pobliżu jego środka miasteczka Vredefort w prowincji Wolne Państwo, w Republice Południowej Afryki. W 2005 wpisany na listę światowego dziedzictwa UNESCO.
Średnica właściwego krateru to 160 km, jego zewnętrzny pierścień ma ok. 300 km średnicy. Powstał w wyniku uderzenia w Ziemię planetoidy, której średnica szacowana jest na co najmniej 10 km. Zderzenie datowane jest na ok. 2023 ± 4 milionów lat temu, na okres orosir w paleoproterozoiku. Uważany jest za drugi najstarszy spośród znanych kraterów uderzeniowych, po znajdującym się w Karelii kraterze Suavjärvi.

</doc>
<doc id="1389659" url="https://pl.wikipedia.org/wiki?curid=1389659" title="Rozszczepienne zaburzenie czucia">
Rozszczepienne zaburzenie czucia



</doc>
<doc id="1389660" url="https://pl.wikipedia.org/wiki?curid=1389660" title="Wilkówka (Rytro)">
Wilkówka (Rytro)

Wilkówka – część wsi Rytro w Polsce, położona w województwie małopolskim, w powiecie nowosądeckim, w gminie Rytro.
W latach 1975–1998 Wilkówka administracyjnie należała do województwa nowosądeckiego.
Wilkówka położona jest około 2 km na zachód od centrum wsi, nad potokiem Wielka Roztoka, przy granicy z Roztoką Ryterską, po lewej stronie drogi powiatowej do "Perły Południa". Przez osiedle prowadzi asfaltowana droga łącząca doliny Wielkiej Roztoki z doliną Małej Roztoki.
Liczy obecnie 20 domów murowanych, bezstylowych. Osiedle rozbudowuje się w kierunku zachodnim (ku "Perle Południa").

</doc>
<doc id="1389668" url="https://pl.wikipedia.org/wiki?curid=1389668" title="Zapora Grand Coulee">
Zapora Grand Coulee

Grand Coulee – zapora wodna w USA na rzece Kolumbii, w stanie Waszyngton.
Budowę zapory zrealizowano w latach 1933-1942 kosztem 168 milionów dolarów.
Zapora ta ma 167 metrów wysokości i 1300 metrów długości. Pojemność jeziora zaporowego wynosi 11,6 miliarda metrów sześciennych, natomiast elektrownia wodna ma moc około 7 tysięcy megawatów.
Konsekwencją powstania zapory stało się przesiedlenie około trzech tysięcy osób należących w większości do plemion Colville i Spokane.

</doc>
<doc id="1389672" url="https://pl.wikipedia.org/wiki?curid=1389672" title="Zbiór potrzebniejszych wiadomości">
Zbiór potrzebniejszych wiadomości

Zbiór potrzebniejszych wiadomości – jedna z pierwszych polskich encyklopedii, napisana przez Ignacego Krasickiego, wydana po raz pierwszy w Warszawie i we Lwowie w latach 1781–1783. 
Historia.
Autorem był znany polski poeta i bajkopisarz Ignacy Krasicki inspirujący się oświeceniowym dorobkiem encyklopedystów francuskich Jeana le Ronda d’Alemberta, Denisa Diderota oraz Woltera, których poznał osobiście goszcząc we Francji.
W 1780 roku Krasicki przyjechał z Lidzbarka Warmińskiego do Warszawy przywożąc ze sobą manuskrypt przygotowywanego do druku "Zbioru potrzebniejszych wiadomości". Zaprezentował go w czasie słynnych obiadów czwartkowych odbywających się u króla polskiego Stanisława Augusta Poniatowskiego, gdzie w szerszym gronie omówiono zawartość tej publikacji, a także wniesiono poprawki i omówiono publikację. Druk zlecony został warszawskiemu drukarzowi i wydawcy Michałowi Gröllowi, który 20 maja 1780 roku ogłosił subskrypcję na "Zbiór potrzebniejszych wiadomości". Tom pierwszy ukazał się pod koniec 1781 r., a drugi pod koniec 1782.
Krasicki uzupełnił potem dzieło, które ostatecznie osiągnęło liczbę sześciu tomów i wydano zostało już po jego śmierci w Warszawie jako część zbiorowego wydania jego dzieł. Wersję sześciotomową wydał w latach 1828–1833 Adam Jakubowski w warszawskiej drukarni Natana Glücksberga.
Zawartość.
Pełny tytuł dzieła brzmiał "Zbiór potrzebniejszych wiadomości porządkiem alfabetu ułożonych". Była to dwutomowa encyklopedia, której hasła miały nowoczesny układ alfabetyczny oraz regest tematyczny. Miała charakter popularny; zawierała głównie krótkie objaśnienia haseł z wyraźnym naciskiem na tematykę polską. Istniało niewiele dłuższych haseł: o "Chełmińskiem województwie", o "Komissyi edukacyi obojga narodów", o Aleksandrze Lisowskim, o marszałku w Polsce, o monecie, o Niemnie, o orderach polskich, o Polsce.
Oprócz tematyki polskiej encyklopedia zawierała również hasła związane z chrześcijaństwem, klasyczną terminologią wywodzącą się ze starożytnej Grecji oraz Rzymu, a część dotyczyła także zagadnień geograficznych, tematyki orientalnej – blisko- i dalekowschodniej.
Nie wszystkie opisy haseł są autorstwa Krasickiego: część z nich literaturoznawcy przypisują innym autorom. Problematyka ta stała się przedmiotem polemiki, a najbardziej znaną jest dyskusja nad hasłem "poezja", którego autorstwo przypisuje się krytykowi literackiemu księciu Adamowi Czartoryskiemu.

</doc>
<doc id="1389673" url="https://pl.wikipedia.org/wiki?curid=1389673" title="Zbiór potrzebniejszych wiadomości porządkiem alfabetu wyłożonych">
Zbiór potrzebniejszych wiadomości porządkiem alfabetu wyłożonych



</doc>
<doc id="1389674" url="https://pl.wikipedia.org/wiki?curid=1389674" title="Podłubek">
Podłubek

Podłubek – do końca 2017 roku część wsi Rytro w gminie Rytro w powiecie nowosądeckim w województwie małopolskim. Miejscowość zniesiona 1 stycznia 2018.
Osiedle położone jest w zachodniej części wsi około 1 km od centrum, u podnóży Mikołaski, na wysokości 380 m n.p.m., przy granicy z Roztoką Ryterską po lewej stronie drogi do doliny Małej Roztoki.
Dawniej były to grunty należące do "dworu" (obszaru dworskiego) z karczmą. Następnie znajdowała się tu siedziba zarządu lasów hr. A. Stadnickiego, a w latach 1945-1975. siedziba dyrekcji Nadleśnictwa Rytro (Rytro 74). Po jego likwidacji teren ten należy do nadleśnictwa w Piwnicznej.
Wnętrza budynku byłego Nadleśnictwa, będącego obecnie własnością prywatną, od listopada do grudnia 2011 i w styczniu 2012 służyły jako plan filmu "Obława" w reżyserii Marcina Kryształowicza.
Etymologia.
Od wspomnianej wcześniej karczmy może pochodzić nazwa "Podłubek" (miejsce pod łubkiem) ,według Eugeniusza Pawłowskiego może wywodzić się od nazwy ptaka "łubka" - dudka.
Na współczesnych mapach turystycznych i w przewodnikach Podłubek umieszczany jest błędnie na Mikołasce albo w dolinie Kordowca.
O karczmie na Podłubku wśród miejscowych krąży opowieść o "zarwanym poście". Karczmę arendował żyd, pewnego razu w zapusty, ostatki przed środą popielcową, chłopi pili i bawili się i nie zauważyli że, minęła północ. Karczmarz nie zwrócił chłopom na to uwagi. Gdy się zorientowali była już środa popielcowa. Wychodząc zatroskani tym faktem, zwrócili uwagę na "gwiazdę z miotłą" która pojawiła się na niebie. Niechybnie znak zwiastujący nieszczęścia, a oni tym "zarwaniem postu" przyczynili się do tego. Faktycznie, w tym roku wybuchła wielka wojna.

</doc>
<doc id="1389675" url="https://pl.wikipedia.org/wiki?curid=1389675" title="Borna (Saksonia)">
Borna (Saksonia)

Borna – miasto powiatowe w Niemczech, w kraju związkowym Saksonia, w okręgu administracyjnym Lipsk, stolica powiatu Lipsk (do 31 lipca 2008 siedziba powiatu Leipziger Land).
Borna leży 30 km na południe od Lipska.

</doc>
<doc id="1389681" url="https://pl.wikipedia.org/wiki?curid=1389681" title="Alberto Heber Usher">
Alberto Heber Usher



</doc>
<doc id="1389687" url="https://pl.wikipedia.org/wiki?curid=1389687" title="Europejski Cel Zasadniczy">
Europejski Cel Zasadniczy



</doc>
<doc id="1389688" url="https://pl.wikipedia.org/wiki?curid=1389688" title="Helsiński Cel Operacyjny">
Helsiński Cel Operacyjny



</doc>
<doc id="1389689" url="https://pl.wikipedia.org/wiki?curid=1389689" title="Europejski Główny Cel">
Europejski Główny Cel



</doc>
<doc id="1389690" url="https://pl.wikipedia.org/wiki?curid=1389690" title="Europejski Helsiński Cel Operacyjny">
Europejski Helsiński Cel Operacyjny



</doc>
<doc id="1389691" url="https://pl.wikipedia.org/wiki?curid=1389691" title="European Headline Goal">
European Headline Goal



</doc>
<doc id="1389692" url="https://pl.wikipedia.org/wiki?curid=1389692" title="Transrapid Szanghaj">
Transrapid Szanghaj

Transrapid Szanghaj (chiń. 上海磁浮示范运营线) – pierwsza komercyjna linia kolei magnetycznej na świecie. Budowa rozpoczęła się w marcu 2001, a oddanie do użytku pasażerskiego nastąpiło trzy lata później 1 stycznia 2004. Pociąg został wyprodukowany w Niemczech. Linia ma 30,5 km i dwie stacje.
Statystyki.
Linia jest obsługiwana przez Shanghai Maglev Transportation Development Co., Ltd.
Pociąg może osiągnąć prędkość 350 kilometrów na godzinę w 2 minuty, a maksymalnie w normalnej eksploatacji – 431 km/h. Podczas testu 12 listopada 2003, pociąg osiągnął maksymalną prędkość wynoszącą 501 km/h. Budowa tej linii kolejowej pochłonęła 10 mld juanów (2 mld €), a zajęła 2,5 roku.
Linia biegnie od stacji Longyang Road (chiń. 龙阳路站, Lóngyáng Lù Zhàn) (połączenie z linią nr 2 oraz 7 metra) w dzielnicy Pudong do stacji Port lotniczy Szanghaj-Pudong (lotnisko). Z lotniska dodatkowe tory prowadzą do zajezdni kolei. Podróż trwa 7 minut i 20 sekund.
W maju 2008 cena biletu w jedną stronę wynosiła 50 ¥ (ok. 15 zł) i 40 ¥ (12 zł) dla pasażerów lotniska, po okazaniu biletu lotniczego. Bilet w obie strony kosztuje 80 ¥ (25 zł), a bilet VIP – podwójnie.
Przyszłość.
Wydajność Transrapidu jest dość mała ze względu na krótkie godziny otwarcia, długość linii, wysoką cenę biletów i nieatrakcyjne położenie (tylko 2 stacje). W związku z tym pojawiły głosy krytyki mówiące, że Transrapid Szanghaj został wybudowany na pokaz i było to marnotrawienie pieniędzy, niepraktyczne dla mieszkańców.
Pomimo krytyki Szanghajskie Biuro Urbanistyczne przedstawiło projekt przedłużenia linii przez stacje Shanghai South Station i Expo 2010 w kierunku Hangzhou. Linia umożliwiłaby pokonanie odległości (55 km) między lotniskami w 15 min. Plan rozbudowy do Hangzhou został zatwierdzony przez rząd w lutym 2006, budowa miała się zakończyć w 2010 przed otwarciem wystawy światowej EXPO w Szanghaju. Jednak w 2007 prace zostały zawieszone w związku z protestami mieszkańców, którzy obawiali się promieniowania. W styczniu 2008 odbyły się kolejne demonstracje w Szanghaju, kierowane obawami o negatywne skutki zdrowotne funkcjonowania przyszłej linii. Ponadto koszt wybudowania 1 kilometra trasy wzrósł do 46 milionów euro, czyli ponad dwukrotnie więcej niż było to początkowo planowane.

</doc>
<doc id="1389693" url="https://pl.wikipedia.org/wiki?curid=1389693" title="Adolf Pojda">
Adolf Pojda

Adolf Pojda (ur. 12 czerwca 1881 w Ligockiej Kuźni, zm. 25 maja 1942 w Hartheim koło Linzu) – polski ksiądz rzymskokatolicki, działacz narodowy i plebiscytowy na Śląsku. Proboszcz parafii św. Ottona w Słupsku (1917–1926).
Życiorys.
Urodził się 12 czerwca 1881 w Ligockiej Kuźni na Śląsku. Ukończył bytomskie klasyczne gimnazjum. W latach 1902–1906 studiował na Wydziale Teologii Katolickiej Uniwersytetu we Wrocławiu. Potajemnie brał udział w pracy polskich związków młodzieżowych, należał m.in. do koła Braterskiego Związku Młodzieży Polskiej „Zet”. Święcenia kapłańskie otrzymał 22 czerwca 1907. Jako ksiądz propagował czytelnictwo polskich książek i czasopism, więc niemieckie władze seminarium duchownego karały go licznymi upomnieniami i naganami za patriotyczną, propolską postawę. Traktowany jako „niebezpieczny” kilkukrotnie zmieniał parafie jako wikary. Aby odsunąć go jak najdalej od spraw polskich i od Śląska, 19 października 1917 władze kościelne archidiecezji wrocławskiej skierowały go na stanowisko proboszcza parafii św. Ottona w Słupsku.
W niemieckim wówczas Słupsku natrafił na dużą grupę parafian polskiego pochodzenia, dlatego od pierwszych dni swej pracy duszpasterskiej nie krył narodowych, polskich, patriotycznych przekonań. Mimo protestów grupy parafian – Niemców o nacjonalistycznym przekonaniu – wkrótce zaczął czytać ewangelię i wygłaszać kazania także w języku polskim. Początkowo władze niemieckie nie reagowały, dopiero od 1921 zaczęto wywierać naciski na księdza, by zaprzestał tych praktyk. Niemcy nie zapomnieli mu też działalności z lipca 1921, gdy udał się w rodzinne strony, by agitować na Górnym Śląsku na rzecz Polski.
Mimo to prowadził aktywną pracę duszpasterską na terenie całej parafii, docierał też do polskich robotników sezonowych, do rodzin kaszubskich, a nawet do Sławna, gdzie mieszkała duża grupa katolików. Ksiądz cieszył się w Słupsku poważaniem i autorytetem, jednak ataki nacjonalistów niemieckich, żądających jego usunięcia, nie ustawały. We wrześniu 1926 po fali ataków prasowych poprosił kurię biskupią w Katowicach o pomoc i pośrednictwo w zamianie parafii słupskiej na probostwo w Leszczynach na Śląsku. W wyniku porozumienia między kardynałem Hlondem i kardynałem Bertramem, metropolitą wrocławskim, 1 stycznia 1927 objął parafię w Leszczynach, a na placówkę parafialną w Słupsku przybył ks. Paweł Gediga.
W 1940 został aresztowany przez Niemców. Był więziony w Rybniku, następnie skierowany do obozu w Mauthausen-Gusen, a w grudniu 1940 przeniesiony do Dachau. Zmarł podczas tzw. transportu inwalidów 25 maja 1942 w Hartheim koło Linzu.
Upamiętnienie.
Jego imieniem nazwano ulice w Czerwionce-Leszczynach i Słupsku.

</doc>
<doc id="1389694" url="https://pl.wikipedia.org/wiki?curid=1389694" title="Dystrykt Dedza">
Dystrykt Dedza

Dedza – dystrykt w Malawi, położony w Regionie Centrum. Stolicą jest miasto Dedza. Zajmuje on powierzchnię 3 624 km², którą zamieszkuje 486 682 osoby. Średnia gęstość zaludnienia wynosi natomiast 134,3 osoby na km². 
Dystrykt Dedza graniczy od południa z Mozambikiem. Podstawą gospodarki jest rolnictwo, które rozwinęło się na tutejszych żyznych glebach. Uprawia się głównie ryż i ziemniaki. W tutejszych górach znajdują się rozległe obszary lasów, które są wycinane.

</doc>
<doc id="1389695" url="https://pl.wikipedia.org/wiki?curid=1389695" title="Poison The Well">
Poison The Well



</doc>
<doc id="1389696" url="https://pl.wikipedia.org/wiki?curid=1389696" title="Estemmenozuch">
Estemmenozuch

Estemmenozuch ("Estemmenosuchus" – "koronowany krokodyl") – rodzaj terapsyda z podrzędu dinocefali, żyjącego w środkowym permie (ok. 270 milionów lat temu) na terenie dzisiejszej Rosji.
Szczątki.
Szczątki tego zwierzęcia odkryto na obszarze Kraju Permskiego. Zalegały w skałach utworzonych na terenach podmokłych. Towarzyszyły im kości drapieżnych terapsydów: eotytanozucha i "Biarmosuchus".
Budowa.
Estemmenozuch był zwierzęciem dużym, wielkości dzisiejszych nosorożców. Miał około 4 metrów długości i 2 metry wysokości. Jego kończyny rozchylały się lekko na boki. Czaszka mierzyła od 45 do 81 centymetrów długości. Charakterystyczną cechą był zestaw nietypowych wyrostków na głowie, rozchodzących się ku górze i na boki, przez co głowa tego terapsyda przypominała głowę styrakocefala. Podobieństwo jest jednak powierzchowne, gdyż rogi u obu rodzajów utworzone są przez inne kości. Estemmenozuch posiadał zestaw skierowanych do przodu dłutowatych zębów przednich oraz duże kły. Zęby policzkowe były niewielkie. Skamieniałe fragmenty skóry wskazują na to, że była gładka i pozbawiona łusek.
Dieta.
Według większości badaczy estemmenozuch był zwierzęciem roślinożernym, żywiącym się sagowcami, skrzypami i roślinami iglastymi i stanowiącym łup takich drapieżników jak eotytanozuch. Bardzo prawdopodobne jest też, że estemmenozuch żywił się zarówno pokarmem roślinnym, jak i zwierzęcym (podejrzewa się, że inne dinocefale, jak jonkeria i anteozaur też były wszystkożerne). Nie brak też głosów, że omawiany terapsyd był drapieżnikiem. Zwraca się uwagę, że mógł mocno zaciskać szczęki i przy pomocy przednich zębów odgryzać kawały mięsa.
Kwestia stałocieplności.
Według niektórych badaczy estmmenozuch mógł być zwierzęciem stałocieplnym. Możliwe jednak, że mógł utrzymywać ciepłotę swego ciała dzięki swym dużym rozmiarom, w związku z czym powierzchnia ciała była mała w stosunku do jego masy, co zapobiegało utracie ciepła przez skórę.
Gatunki.
Piotr Czudinow wyróżnił dwa gatunki należące do rodzaju "Estemmenosuchus": "E. uralensis" (1960) i "E. mirabilis" (1968).
Istnieje jednak przypuszczenie, że powyższe cechy nie świadczą o odrębności gatunkowej, ale wskazują na dymorfizm płciowy. "E. mirabilis" byłby w tym przypadku samcem, a "E. uralensis" samicą zwierzęcia tego samego gatunku.

</doc>
<doc id="1389697" url="https://pl.wikipedia.org/wiki?curid=1389697" title="Pokonaj siebie">
Pokonaj siebie

Pokonaj siebie − czwarty singel polskiego zespołu Feel, nagrany z gościnnym udziałem Iwony Węgrowskiej, wydany 26 czerwca 2008 i umieszczony na reedycji debiutanckiego albumu zespołu, zatytułowanego po prostu "Feel".
Piosenka została nagrana z okazji Igrzysk Olimpijskich w Pekinie. Utwór zajął 19. miejsce w notowaniu Szczecińskiej Listy Przebojów. 
Reżyserem teledysku jest Dariusz Szermanowicz. Teledysk był kręcony 24 czerwca 2008 na terenie zamku i parku w Mosznej w woj. opolskim. Teledysk do piosenki został wyróżniony nagrodą publiczności w kategorii „najlepszy wykonawca” na 17. Festiwalu Polskich Wideoklipów "Yach Film 2008". 

</doc>
<doc id="1389698" url="https://pl.wikipedia.org/wiki?curid=1389698" title="Estemmenosuchus">
Estemmenosuchus



</doc>
<doc id="1389699" url="https://pl.wikipedia.org/wiki?curid=1389699" title="Everything But The Girl">
Everything But The Girl



</doc>
<doc id="1389700" url="https://pl.wikipedia.org/wiki?curid=1389700" title="Oddział intensywnej opieki medycznej">
Oddział intensywnej opieki medycznej



</doc>
<doc id="1389701" url="https://pl.wikipedia.org/wiki?curid=1389701" title="Ariadna Gil">
Ariadna Gil

Ariadna Gil (ur. 23 stycznia 1969 w Barcelonie w Hiszpanii) – hiszpańska aktorka filmowa i teatralna.
Laureatka nagrody „Goya” dla najlepszej aktorki pierwszoplanowej za rolę w filmie "Belle époque" (1993); była również nominowana do tej nagrody w latach: 1996 ("Antarktyda"), 2000 ("Czarne łzy"), 2004 ("Żołnierze Salaminy"), 2009 ("Aurora i archanioł"). W roku 2007 otrzymała nominację do nagrody „Goya” w kategorii „najlepsza drugoplanowa rola kobieca” za udział w filmie "Kapitan Alatriste".
Jej mężem był hiszpański reżyser David Trueba – mają dwoje dzieci: córkę Violetę i syna Lea.

</doc>
<doc id="1389706" url="https://pl.wikipedia.org/wiki?curid=1389706" title="No pokaż na co cię stać">
No pokaż na co cię stać

No pokaż na co cię stać – drugi singel zespołu Feel z albumu "Feel".
Utwór jest wykorzystywany w serialu TVN "39 i pół". Zajął 3 miejsce w notowaniu Szczecińskiej Listy Przebojów. 
Teledysk wyreżyserował Dariusz Szermanowicz, a nagrywany był w Porcie Miejskim we Wrocławiu.

</doc>
<doc id="1389707" url="https://pl.wikipedia.org/wiki?curid=1389707" title="Jan Jacek Sztaudynger">
Jan Jacek Sztaudynger

Jan Jacek Sztaudynger (ur. 1946 roku w Łodzi) – polski ekonomista.
Życiorys.
Ukończył II Liceum Ogólnokształcące, a w 1970 roku ekonometrię na Uniwersytecie Łódzkim. Od 1970 roku pracuje w Instytucie Ekonometrii i Statystyki Uniwersytetu Łódzkiego (po podziale IEiS, pracuje w Instytucie Ekonometrii). W latach 1996-2012 pracował również w Salezjańskiej Wyższej Szkole Ekonomii i Zarządzania w Łodzi. W 2007 Prezydent RP Lech Kaczyński nadał mu tytuł profesora nauk ekonomicznych.
Jego badania i prace można zaliczyć do ekonometrii stosowanej. Zajmuje się wzrostem gospodarczym, bada oddziaływanie więzi społecznych (kapitału społecznego - przestępczości, małżeństw, dzietności i rozwodów) na wzrost gospodarczy. Próbuje wyznaczać optymalne dla wzrostu zróżnicowanie dochodów. Bada związki rodziny z gospodarką. J. Sztaudynger opublikował 95 prac naukowych. Kierował dziewięcioma projektami centralnymi. Wypromował 120 magistrów i ośmiu doktorów.
Od 1997 roku jest współorganizatorem konferencji „Etyka w życiu gospodarczym” oraz redaktorem czasopisma „Annales. Etyka w życiu gospodarczym”.
Był członkiem Rady Statystyki przy Prezesie Rady Ministrów. W okresie od października 2016 do 2018 był w Radzie Narodowego Centrum Nauki. Od wielu lat działa w NSZZ „Solidarność” Uniwersytetu Łódzkiego.
Członek Akademickiego Klubu Obywatelskiego im. Prezydenta Lecha Kaczyńskiego w Poznaniu.
Za książkę "Modyfikacje funkcji produkcji i wydajności pracy z zastosowaniami" otrzymał nagrodę Polskiego Towarzystwa Ekonomicznego im. prof. Edwarda Lipińskiego (2004). W rankingu najczęściej cytowanych ekonomistów polskich „Gazety Bankowej” z kwietnia 2011, znalazł się na 18. miejscu.
W 2003 został odznaczony Srebrnym Krzyżem Zasługi.
Syn Jana Sztaudyngera – poety i fraszkopisarza. Żona Filomena pracowała jako projektant przemysłowy. Dwaj synowie, Jan i Marcin, ukończyli studia ekonomiczne na Uniwersytecie Łódzkim. Są zatrudnieni w instytucjach samorządowych i finansowych w Łodzi.

</doc>
<doc id="1389713" url="https://pl.wikipedia.org/wiki?curid=1389713" title="Jak anioła głos">
Jak anioła głos

Jak anioła głos – trzeci singel zespołu Feel z albumu "Feel".
Utwór wygrał plebiscyt RMF FM na najlepszą piosenkę 2008 roku oraz zajął 9 miejsce w notowaniu Szczecińskiej Listy Przebojów.
Teledysk wyreżyserował Dawid Marciniak, a gościnnie wystąpiła w nim florecistka Sylwia Gruchała. Został nakręcony na dolnym ślasku, w Pałacu w Staniszowie.
Linki zewnętrzne.
Tekst piosenki

</doc>
<doc id="1389714" url="https://pl.wikipedia.org/wiki?curid=1389714" title="Hipoteza Catalana">
Hipoteza Catalana



</doc>
<doc id="1389715" url="https://pl.wikipedia.org/wiki?curid=1389715" title="Twierdzenie Mihailescu">
Twierdzenie Mihailescu



</doc>
<doc id="1389716" url="https://pl.wikipedia.org/wiki?curid=1389716" title="Polsat Sport HD">
Polsat Sport HD



</doc>
<doc id="1389717" url="https://pl.wikipedia.org/wiki?curid=1389717" title="Pasmo 40 m">
Pasmo 40 m

Pasmo 40 metrów (pasmo 7 MHz) – jedno z podstawowych pasm częstotliwości amatorskich, potocznie nazywane "czterdziestką" lub "siódemką", zawierające się w granicach:
Pasmo przydzielone krótkofalowcom na całym świecie, uważane jest za jedno z najlepszych do prowadzenia łączności międzykontynentalnych przez cały rok.
Charakterystyka.
Najbardziej przydatne jest dla krótkich i średnich odległości, od łączności lokalnych do 500–1500 km, zależnie od warunków i pory dnia. W wyższych szerokościach geograficznych łączność międzykontynentalna możliwa jest też w ciągu dnia w zimie. Przykładowo propagacja pomiędzy Japonią a Europą Północną otwiera się w godzinach przedpołudniowych od końca listopada, aż do końca stycznia, łączności long path z zachodnim wybrzeżem Stanów Zjednoczonych i Kanady możliwe są po południu.
Podział pasma 40m w Polsce.
Na dzień 29 marca 2009

</doc>
<doc id="1389718" url="https://pl.wikipedia.org/wiki?curid=1389718" title="40 m">
40 m



</doc>
<doc id="1389722" url="https://pl.wikipedia.org/wiki?curid=1389722" title="Zygfryd (film 1986)">
Zygfryd (film 1986)

Zygfryd – polski film psychologiczny z 1986 w reżyserii Andrzeja Domalika, zrealizowany na podstawie utworu Jarosława Iwaszkiewicza pod tym samym tytułem. Tematem filmu jest zauroczenie dojrzałego estety (Gustaw Holoubek) młodym akrobatą cyrkowym (Tomasz Hudziec). "Zygfryd" był wielokrotnie wyróżniany, między innymi nagrodą za debiut reżyserski na 11. Festiwalu Polskich FIlmów Fabularnych oraz Nagrodą im. Zbyszka Cybulskiego za rolę żeńską Marii Pakulnis. "Zygfryd" był pierwszym polskim filmem fabularnym z otwarcie homoseksualnym bohaterem.
Fabuła.
Akcja filmu toczy się w 1934 roku. Do miasteczka położonego na obrzeżach Polski przyjeżdża cyrk pod dyrekcją Walda, którego żona, woltyżerka Maria, zdradza z akrobatą Zygfrydem. W trakcie przedstawienia Zygfrydem interesuje się Stefan Drawicz, esteta i humanista. Drawicz, zauroczony Zygfrydem otwiera przed nim świat kultury oraz skłania do zamysłu nad własnym życiem.
Gdy Drawicz w swoim mieszkaniu prosi Zygfryda, by ten się rozebrał do naga, spotyka się z odrzuceniem młodzieńca. Ten go odpycha. w wyniku czego Drawicz uderza głową o kant biurka. Akrobata, myśląc, że go zabił, ucieka. W trakcie wieczornego przedstawienia Zygfryd dostrzega jednak Drawicza na widowni, traci równowagę i spada. Gdy cyrk odjeżdża, sparaliżowany Zygfryd pozostaje w mieszkaniu Drawicza, który jednak przestaje się nim interesować.

</doc>
<doc id="1389725" url="https://pl.wikipedia.org/wiki?curid=1389725" title="Chyliczki (powiat grodziski)">
Chyliczki (powiat grodziski)

Chyliczki – wieś w Polsce położona w województwie mazowieckim, w powiecie grodziskim, w gminie Jaktorów.
W latach 1975–1998 miejscowość należała administracyjnie do województwa skierniewickiego.

</doc>
<doc id="1389726" url="https://pl.wikipedia.org/wiki?curid=1389726" title="Hermann Ottomar Herzog">
Hermann Ottomar Herzog

Hermann Ottomar Herzog (ur. 15 listopada 1832 w Bremie w Niemczech, zm. 6 lutego 1932 w Filadelfii) – amerykański malarz pejzażysta niemieckiego pochodzenia.
Życiorys.
W wieku 17. lat podjął studia w Akademii w Düsseldorfie. W 1855 odbył podróż po Norwegii, która wpłynęła na jego całą karierę artystyczną. Herzog szybko osiągnął sukces, był protegowanym kilku europejskich rodzin królewskich, w tym królowej Wiktorii i wielkiego księcia Aleksandra, późniejszego cara Rosji. Jego romantyczne krajobrazy ceniono za dynamiczny realizm i silne efekty świetlne. Wystawiał w m.in. paryskim Salonie i Londynie.
W 1860 osiadł w Filadelfii, wiele podróżował po Stanach Zjednoczonych zwiedził m.in. dolinę rzeki Hudson, Yosemite, Wyoming i Oregon. Wzdłuż zachodniego wybrzeża dotarł do Coronado Island, w pobliżu granicy z Meksykiem. Jego prace z tego okresu kojarzono z Hudson River School, chociaż są bardziej realistyczne i mniej dramatyczne niż na przykład dzieła Frederica Churcha czy Alberta Bierstadta.
Herzog wiele wystawiał m.in. w Pennsylvania National Academy, na Wystawie Stulecia w Filadelfii w 1876 otrzymał brązowy medal. Do końca długiego życia zachował aktywność, pozostawił po sobie ponad 1000 obrazów.

</doc>
<doc id="1389727" url="https://pl.wikipedia.org/wiki?curid=1389727" title="Frohburg">
Frohburg

Frohburg − miasto w Niemczech, w kraju związkowym Saksonia, w powiecie Lipsk (do 31 lipca 2008 w powiecie Leipziger Land). Do 29 lutego 2012 w okręgu administracyjnym Lipsk.
Historia.
W latach 1697-1706 i 1709-1763 miasto wraz z Elektoratem Saksonii było połączone unią z Polską, a w latach 1807-1815 wraz z Królestwem Saksonii unią z Księstwem Warszawskim. Za panowania króla Augusta II Mocnego we Frohburgu został postawiony pocztowy słup dystansowy z herbami Polski i Saksonii. W 1871 miasto znalazło się w granicach zjednoczonych Niemiec. W latach 1949-1990 Frohburg był częścią NRD. 1 stycznia 2018 do miasta przyłączono miasto Kohren-Sahlis, które stało się automatycznie jego dzielnicą.
Geografia.
Frohburg leży ok. 35 km na południe od Lipska, na trasie drogi krajowej B95.
Dzielnice miasta.
Alt-Ottenhain, Benndorf, Bubendorf, Elbisbach, Eschefeld, Eulatal, Flößberg, Frankenhain, Frauendorf, Greifenhain, Hopfgarten, Nenkersdorf, Ottenhain, Prießnitz, Roda, Schönau, Streitwald, Tautenhain, Trebishain

</doc>
<doc id="1389728" url="https://pl.wikipedia.org/wiki?curid=1389728" title="Jaktorów (osada)">
Jaktorów (osada)

Jaktorów – zniesiona nazwa osady w Polsce położona w województwie mazowieckim, w powiecie grodziskim, w gminie Jaktorów.
W latach 1975–1998 miejscowość należała administracyjnie do województwa skierniewickiego.
W gminie występuje wieś o tej samej nazwie.

</doc>
<doc id="1389729" url="https://pl.wikipedia.org/wiki?curid=1389729" title="Zespół tętnicy rdzeniowej przedniej">
Zespół tętnicy rdzeniowej przedniej

Zespół tętnicy rdzeniowej przedniej (zespół Becka, ang. anterior spinal artery syndrome) – zespół objawów spowodowanych niedrożnością tętnicy rdzeniowej przedniej i zaburzeń ukrwienia w jej obszarze unaczynienia, czyli 2/3 przednich rdzenia kręgowego.
Etiologia.
Najczęstsze przyczyny zespołu to:
Patogeneza.
Zaburzenie to powoduje:
Objawy i przebieg.
Objawy zależą od poziomu uszkodzenia, obejmując:
Leczenie i rokowanie.
Leczenie jest objawowe. Rokowanie jest zmienne, ale często złe.

</doc>
<doc id="1389734" url="https://pl.wikipedia.org/wiki?curid=1389734" title="Kołaczek">
Kołaczek

2 miejscowości w Polsce:

</doc>
<doc id="1389735" url="https://pl.wikipedia.org/wiki?curid=1389735" title="Polsat ZiU">
Polsat ZiU



</doc>
<doc id="1389742" url="https://pl.wikipedia.org/wiki?curid=1389742" title="Kołaczek (województwo mazowieckie)">
Kołaczek (województwo mazowieckie)

Kołaczek – część wsi Budy-Grzybek w Polsce położona w województwie mazowieckim, w powiecie grodziskim, w gminie Jaktorów.
W latach 1975–1998 miejscowość należała administracyjnie do województwa skierniewickiego.

</doc>
<doc id="1389744" url="https://pl.wikipedia.org/wiki?curid=1389744" title="Parafia Świętych Stanisława i Mikołaja w Malanowie">
Parafia Świętych Stanisława i Mikołaja w Malanowie

Parafia św. Stanisława Biskupa Męczennika i św. Mikołaja Biskupa w Malanowie – rzymskokatolicka parafia z siedzibą w Malanowie, położona w zachodniej części powiatu tureckiego, swoim zasięgiem prawie w całości pokrywa się z terenem gminy Malanów. Administracyjnie należy do diecezji włocławskiej (dekanat turecki).
Zasięg parafii.
Do parafii należy około 5500 wiernych z następujących miejscowości: Celestyny, Dziadowice, Dziadowice-Folwark, Feliksów, Grąbków, Kotwasice, Malanów, Miłaczew, Kolonia Miłaczew, Miłaczewek, Rachowa, Targówka oraz Żdżenice.
Proboszcz:

</doc>
<doc id="1389746" url="https://pl.wikipedia.org/wiki?curid=1389746" title="Geithain">
Geithain

Geithain – miasto w Niemczech, w kraju związkowym Saksonia, w powiecie Lipsk (do 31 lipca 2008 w powiecie Leipziger Land). Do 30 czerwca 2017 siedziba wspólnoty administracyjnej Geithain. Do 29 lutego 2012 w okręgu administracyjnym Lipsk.
Geografia.
Geithain leży ok. 40 km na południowy wschód od Lipska, na trasie drogi krajowej B7.

</doc>
<doc id="1389747" url="https://pl.wikipedia.org/wiki?curid=1389747" title="Hadera Ma’araw">
Hadera Ma’araw

Hadera Ma’araw (hebr.: חדרה מערב, Hadera Zachód) – stacja kolejowa w Haderze, w Izraelu. Jest obsługiwana przez Rakewet Jisra’el.
Stacja znajduje się w zachodniej części Hadery. Dworzec jest przystosowany dla osób niepełnosprawnych.
Połączenia.
Pociągi z Hadery jadą do Binjamina-Giwat Ada, Tel Awiwu, Lod, Rechowot i Aszkelonu.

</doc>
<doc id="1389752" url="https://pl.wikipedia.org/wiki?curid=1389752" title="Elektroda drugiego rodzaju">
Elektroda drugiego rodzaju

Elektroda drugiego rodzaju – elektroda odwracalna (równowagowa) z dwoma granicami faz (na których zachodzą szybkie reakcje odwracalne):
Obecność tego samego anionu w dobrze rozpuszczalnej soli innego metalu dodatkowo zmniejsza rozpuszczalność soli tworzącej warstwę (zachowanie stałej wartości iloczynu rozpuszczalności). Potencjał elektrody zależy od stężenia tych anionów. Ma stałą wartość dzięki zbuforowaniu jonów potencjałotwórczych. Stałość i odtwarzalność potencjału elektrod drugiego rodzaju umożliwia ich powszechne stosowanie jako elektrod odniesienia w potencjometrii.
Przykłady elektrod II rodzaju.
Wśród elektrod drugiego rodzaju wymienia się np. :
Termodynamika reakcji elektrodowych i potencjał elektrody.
Reakcje potencjałotwórcze ilustruje poglądowy przykład półogniwa:
gdzie:
Reakcją potencjałotwórczą, zachodzącą na pierwszej granicy międzyfazowej (M | ), jest odwracalna reakcja utleniania i redukcji metalu M:
Na drugiej granicy międzyfazowej ( | ) kationy Mz+ biorą udział w odwracalnej reakcji powstawania i dysocjacji trudno rozpuszczalnej soli :
Sumą obu równań jest równanie złożonej reakcji potencjałotwórczej:
dla której równanie Nernsta przybiera postać charakterystyczną dla elektrod odwracalnych względem anionu (np. elektrody chlorowej):
Aktywność anionów soli trudno rozpuszczalnej jest bezpośrednio związana z aktywnością jonów metalu, co wyraża wartość iloczynu rozpuszczalności. W przypadku soli stężenie Mz+ jest związane ze stężeniem anionu :
a w bardziej ogólnym przypadku:
co pozwala wyrazić prawo działania mas jako:

</doc>
<doc id="1389754" url="https://pl.wikipedia.org/wiki?curid=1389754" title="Maruna (województwo mazowieckie)">
Maruna (województwo mazowieckie)

Maruna – część wsi Budy-Grzybek w Polsce położona w województwie mazowieckim, w powiecie grodziskim, w gminie Jaktorów.
W latach 1975–1998 miejscowość należała administracyjnie do województwa skierniewickiego.
Nieoficjalny przysiółek wsi Budy-Grzybek nosi nazwę Maruna Sucha.

</doc>
<doc id="1389755" url="https://pl.wikipedia.org/wiki?curid=1389755" title="Źrenica Argylla-Robertsona">
Źrenica Argylla-Robertsona



</doc>
<doc id="1389757" url="https://pl.wikipedia.org/wiki?curid=1389757" title="Groitzsch">
Groitzsch

Groitzsch (pol. hist. "Grójec") – miasto w Niemczech, w kraju związkowym Saksonia, w okręgu administracyjnym Lipsk, w powiecie Lipsk (do 31 lipca 2008 w powiecie Leipziger Land).
Geografia.
Groitzsch leży ok. 25 km na południe od Lipska i ok. 20 km na północny wschód od Zeitz.

</doc>
<doc id="1389760" url="https://pl.wikipedia.org/wiki?curid=1389760" title="Kensington Slot">
Kensington Slot



</doc>
<doc id="1389762" url="https://pl.wikipedia.org/wiki?curid=1389762" title="Podobwód Rzeszów-Południe Armii Krajowej">
Podobwód Rzeszów-Południe Armii Krajowej

Podobwód Rzeszów-Południe – jednostka partyzancka Związku Walki Zbrojnej, a następnie Armii Krajowej. Operowała na południowych terenach powiatu rzeszowskiego.
3 lipca 1944 faktycznie zaczęła się Akcja Burza na terenie podobwodu. Komendantem podobwodu był wówczas Józef Maciołek ps. "Żuraw".

</doc>
<doc id="1389766" url="https://pl.wikipedia.org/wiki?curid=1389766" title="Kitzscher">
Kitzscher

Kitzscher – miasto w Niemczech, w kraju związkowym Saksonia, w okręgu administracyjnym Lipsk, w powiecie Lipsk (do 31 lipca 2008 w powiecie Leipziger Land).
Geografia.
Kitzscher leży ok. 25 km na południe od Lipska i ok. 8 km od miasta Borna.

</doc>
<doc id="1389770" url="https://pl.wikipedia.org/wiki?curid=1389770" title="Kesarja-Pardes Channa">
Kesarja-Pardes Channa

Kesarja-Pardes Channa (hebr.: קיסריה - פרדס חנה) – stacja kolejowa w Pardes Channa-Karkur, w Izraelu. Jest obsługiwana przez Rakewet Jisra’el.
Stacja znajduje się w strefie przemysłowej położonej w północno-zachodniej części miasta Pardes Channa-Karkur, w pobliżu wioski Cezarea. Dworzec jest przystosowany dla osób niepełnosprawnych.
Połączenia.
Pociągi z Pardes Channa-Karkur jadą do Binjamina-Giwat Ada, Tel Awiwu, Lod, Rechowot i Aszkelonu.

</doc>
<doc id="1389771" url="https://pl.wikipedia.org/wiki?curid=1389771" title="Kensington Technology Group">
Kensington Technology Group

Kensington Technology Group – producent antykradzieżowych zabezpieczeń do laptopów i sprzętu komputerowego, a także akcesoriów do notebooków. Firma Kensington została założona w 1981 roku z chwilą wynalezienia System Savera – urządzenia zapewniającego chłodzenie komputera za pomocą wentylatora jak również ochronę antyprzepięciową. Produkt ten stał się bestsellerem sprzedażowym w zakresie urządzeń peryferyjnych dla komputerów Apple II. Główna siedziba firmy mieści się w Redwood Shores w Kalifornii, USA.
Wśród licznych wynalazków firmy znajduje się Kensington Lock, czyli gniazdo do montowania linki zabezpieczającej typu MicroSaver. Dzięki niej możliwa jest ochrona cennego sprzętu przed kradzieżą, co również może uchronić przed utratą danych. Pełna oferta firmy składa się z następujących linii produktowych: 

</doc>
<doc id="1389772" url="https://pl.wikipedia.org/wiki?curid=1389772" title="Dramat filmowy">
Dramat filmowy

Dramat filmowy – zapożyczone z literatury określenie filmów, których nie da się zakwalifikować do określonych gatunków filmowych. Kwalifikowanie pewnych filmów jako „dramaty” wynika z braku konwencji charakteryzujących kino gatunkowe, a także z właściwości artystycznych danego dzieła.
Tradycyjnie dramaty filmowe dzielą się na filmy obyczajowe, społeczne (w tym dramaty sądowe) i psychologiczne. Formą pochodną dramatu jest także melodramat. Określenie „dramat” bywa używane także w połączeniu z nazwą gatunku (na przykład dramat wojenny), co wcale jednak nie musi zmieniać wymowy i dramaturgii danego filmu.

</doc>
<doc id="1389775" url="https://pl.wikipedia.org/wiki?curid=1389775" title="Dramat (film)">
Dramat (film)



</doc>
<doc id="1389777" url="https://pl.wikipedia.org/wiki?curid=1389777" title="Pasmo 20 m">
Pasmo 20 m

Pasmo 20 m (potocznie nazywane "czternastką") – jedno z podstawowych pasm częstotliwości amatorskich zawierające się w granicach od 14,000 do 14,350 MHz dla krótkofalowców na całym świecie.
Pasmo to jest powszechnie uważane za najlepsze pasmo do DX-owania i jest jednym z najbardziej popularnych i przepełnionych pasm podczas zawodów. Wpływa na to kilka czynników: duży rozmiar pasma (350 kHz), stosunkowo mały rozmiar anten (w porównaniu z antenami na pasma 40 m i 80 m) oraz duży potencjał w ciągu dnia, nawet w niesprzyjających warunkach propagacyjnych.
Charakterystyka.
Pasmo 20 m jest podstawowym pasmem do łączności średniego i dalekiego zasięgu. W Polsce podczas dnia umożliwia łączność z krajami europejskimi, rano można się spodziewać propagacji na Daleki Wschód, po południu i pod wieczór - na zachód (USA, Kanada), czasami jest także aktywne w nocy, dając szansę na bardzo dalekie łączności. Znakomite efekty przynoszą próby z wykorzystaniem terminatora.
Podział pasma 20 m w Polsce.
Na dzień 29 marca 2009

</doc>
<doc id="1389778" url="https://pl.wikipedia.org/wiki?curid=1389778" title="Koukou Roukou">
Koukou Roukou

Koukou Roukou (Koukouroukou) – wafelek przekładany kremem o smaku kakaowym; produkowany przez przedsiębiorstwo BINGO S.A. z siedzibą w Jerakas (Grecja).
Na początku lat 90. XX wieku był eksportowany do krajów Europy Środkowej (Polska, Czechosłowacja). Do opakowania produktu dołączona była kolorowa naklejka samoprzylepna przeznaczona do kolekcjonowania.
Towary firmy Bingo są eksportowane od ponad 40 lat do ponad 40 krajów na całym świecie, takich jak Niemcy, USA, Chiny, Rumunia, Czechy, Węgry, Słowacja, Albania, Cypr, Izrael, Liban, Kanada, Australia, Portoryko. Grupa została wielokrotnie nagrodzona za dokonania w eksporcie. Kapitał firmy jest w 100% grecki.

</doc>
<doc id="1389781" url="https://pl.wikipedia.org/wiki?curid=1389781" title="Słaba hipoteza Goldbacha">
Słaba hipoteza Goldbacha

Słaba hipoteza Goldbacha to przypuszczenie w teorii liczb, które mówi, że każda liczba naturalna "nieparzysta" i większa od 7 jest sumą trzech nieparzystych liczb pierwszych (niekoniecznie różnych).
Na przykład: 11=3+3+5; 159 = 139+13+7.
Przymiotnik „słaba” odróżnia tę hipotezę od „mocnej” hipotezy Goldbacha, mówiącej że każda "parzysta" liczba naturalna większa od 4 jest sumą dwóch nieparzystych liczb pierwszych. Gdyby słuszna była mocna hipoteza, słuszna byłaby również słaba – wystarczyłoby od danej liczby nieparzystej większej od 7 odjąć 3 i otrzymaną liczbę parzystą przedstawić zgodnie z mocną hipotezą Goldbacha.
Rozwój badań.
W maju 2013 roku Harald Helfgott (część analityczna) i Platt (obliczeniowa) podali pełny dowód słabej hipotezy Goldbacha. Pierwszy z nich wykazał także, iż z prawdziwości słabej hipotezy Goldbacha wynika fakt, iż każdą dostatecznie dużą liczbę parzystą można zapisać jako sumę co najwyżej czterech liczb pierwszych.
W roku 1923 Hardy i Littlewood udowodnili, że przy założeniu uogólnionej hipotezy Riemanna słaba hipoteza Goldbacha jest prawdziwa dla wszystkich "dostatecznie dużych" liczb nieparzystych.
W roku 1937 sowiecki matematyk Iwan Winogradow udowodnił, że każda dostatecznie duża liczba nieparzysta daje się przedstawić jako suma trzech nieparzystych liczb pierwszych – jest to twierdzenie Winogradowa. Wynik Winogradowa poprawił jego uczeń Konstantin Borozdkin, który w 1956 roku udowodnił, że "dostatecznie duża" oznacza w tym przypadku "większa od formula_1". Liczba ta ma 4008660 cyfr dziesiętnych.
W 2002 roku Liu Ming-Chit i Wang Tian-Ze poprawili oszacowanie Borozdkina dowodząc, że już każda liczba większa od formula_2 spełnia warunek słabej hipotezy Goldbacha. 
Sprawdzenie komputerowe czy mniejsze liczby również spełniają hipotezę Goldbacha przy obecnym stanie technologii prowadzi do liczb rzędu formula_3 dla mocnej hipotezy i niewiele większych dla słabej.
W 1997 roku Deshouillers, Effinger, Te Riele i Zinowiew wzmocnili wynik Hardy'ego i Littlewooda dowodząc, że uogólniona hipoteza Riemanna pociąga za sobą słabą hipotezę Goldbacha.

</doc>
<doc id="1389782" url="https://pl.wikipedia.org/wiki?curid=1389782" title="20 m">
20 m



</doc>
<doc id="1389784" url="https://pl.wikipedia.org/wiki?curid=1389784" title="Kohren-Sahlis">
Kohren-Sahlis

Kohren-Sahlis – dzielnica "(Ortsteil)" miasta Frohburg w Niemczech, w kraju związkowym Saksonia, w powiecie Lipsk (do 31 lipca 2008 w powiecie Leipziger Land). Do 29 lutego 2012 w okręgu administracyjnym Lipsk. Do 31 grudnia 2017 miasto.
Geografia.
Kohren-Sahlis leży ok. 31 km na północ od Chemnitz.

</doc>
<doc id="1389786" url="https://pl.wikipedia.org/wiki?curid=1389786" title="Podobwód Sędziszów Armii Krajowej">
Podobwód Sędziszów Armii Krajowej

Podobwód Sędziszów – jednostka partyzancka Związku Walki Zbrojnej, a następnie Armii Krajowej. Operowała na terenie gminy Sędziszów i nosiła kryptonim „Niwa”.
W wyniku rejonizacji struktury AK w 1943 utworzono podobwód "Niwa" Sędziszów. W 1944 podczas trwania akcji "Burza" podobwód "Niwa" był bazą mobilizacyjną II batalionu jędrzejowskiego Pułku Piechoty wchodzącego w skład Kieleckiej Brygady AK.
W kwietniu 1944 na terenie pododdziału "Niwa" powstał oddział partyzancki. W składzie znaleźli się żołnierze AK z Sędziszowa i okolic oraz ukrywający się żołnierze AK z Jędrzejowa tzw. "spaleni". Od tych drugich oddział przyjął swą nazwę. W "Spalonych" służyło 88 żołnierzy, w tym 2 oficerów, 3 podchorążych i 28 podoficerów.
17 sierpnia 1944 przeprowadzona została pacyfikacja wsi Swaryszów, rozstrzelano 35 osób w tym 29 z AK.
Skład w 1944.
Podczas akcji Burza w skład podobwodu wchodziły 3 placówki:

</doc>
<doc id="1389789" url="https://pl.wikipedia.org/wiki?curid=1389789" title="Kuliki (rejon brzostowicki)">
Kuliki (rejon brzostowicki)

Kuliki (biał. Кулікі) – wieś w rejonie brzostowickim obwodu grodzieńskiego Białorusi, dawniej okolica szlachecka.
Wieś szlachecka położona była w końcu XVIII wieku w powiecie grodzieńskim województwa trockiego. 
Podlegała pod jurysdykcję sądu pokoju w Indurze oraz sądu okręgowego w Grodnie. Znana przynajmniej od XVI w. jako osada szlachecka (ród Kulikowskich). W połowie XIX wieku zamieszkiwana przez rodziny Kulikowskich, Jodkowskich, Zaniewskich, Tołoczków, Cydzików, Pułjanowskich, Siezieniewskich i Kołontajów. W II Rzeczypospolitej osada wiejska w woj. białostockim, w pow. grodzieńskim, w gminie Wielkie Ejsymonty. Według danych z okresu międzywojennego liczyła około 27 domów. Większość rodzin (Kulikowscy, Eysymont, Zaniewscy) zajmowała się uprawą roli. We wsi działały dwa zakłady kowalskie i jeden zakład szewski.
W latach 1945-1959 większość polskich mieszkańców została wypędzona w ramach dwóch wielkich fal przesiedleń w granice nowej Polski.

</doc>
<doc id="1389795" url="https://pl.wikipedia.org/wiki?curid=1389795" title="Przeszczep płodowej istoty czarnej">
Przeszczep płodowej istoty czarnej



</doc>
<doc id="1389797" url="https://pl.wikipedia.org/wiki?curid=1389797" title="Jakub van Thiel">
Jakub van Thiel

Bp Jakub Jan van Thiel (ur. 16 kwietnia 1843, zm. 16 maja 1912) - biskup diecezji Haarlem Kościoła Starokatolickiego w Holandii w latach 1906 - 1912. 
Bp Jakub Jan van Thiel był postacią szczególnie ważną w rozwoju polskiego ruchu starokatolickiego:

</doc>
<doc id="1389803" url="https://pl.wikipedia.org/wiki?curid=1389803" title="Bud Abbott">
Bud Abbott

Bud Abbott, właściwie William Alexander Abbott (ur. 2 października 1895 w Asbury Park, zm. 24 kwietnia 1974 w Los Angeles) – amerykański aktor filmowy, komik, także producent. Z Lou Costello stworzył popularny głównie w latach 40. i na początku lat 50. duet komików Abbott i Costello.
Kariera filmowa.
W filmie zadebiutował w 1940 roku w produkcji "One Night in the Tropics" ("Jedna noc w tropiku"). Najbardziej znany jest jednak z filmów, w których pojawiał się wraz z L. Costello, posługując się zazwyczaj burleską i parodią jako środkiem wyrazu artystycznego. Powstał też 52-odcinkowy serial telewizyjny "The Abbott and Costello Show", w którym występowali ci komicy (1952–1954), a także jego animowana wersja (1967–1968), w której aktorzy użyczyli głosu.
Życie prywatne.
Był synem Harry'ego Abbotta, agenta cyrkowego i Rae Fisher, cyrkowej woltyżerki. Jako dziecko Abbott przeprowadził się z rodziną na Coney Island (Nowy Jork), gdzie szybko zainteresował się światem rozrywki swoich rodziców. Porzucił szkołę podstawową, aby wykonywać różne prace w lokalnym parku rozrywki, m.in. sprzedawać cukierki, malować znaki i wabić klientów do lustrzanego labiryntu, a następnie zarabiać dodatkowe pieniądze, pokazując im drogę do wyjścia. W wieku 16 lat Abbott, z pomocą ojca, został zatrudniony jako zastępca skarbnika w sali burleski na nowojorskim Brooklynie. Kiedy nie pracował w kasie, Abbott studiował rytuały i sposób występów komików na scenie. W ciągu następnych kilku lat zajmował podobne stanowiska w innych teatrach, ostatecznie awansując na stanowisko skarbnika w Teatrze Narodowym w Waszyngtonie.
17 września 1918 r. ożenił się z Betty Smith. Byli małżeństwem aż do jego śmierci, mieli dwoje adoptowanych dzieci. Cierpiał na epilepsję. Zmarł na raka prostaty, jego prochy rozsypane zostały na Pacyfiku.

</doc>
<doc id="1389804" url="https://pl.wikipedia.org/wiki?curid=1389804" title="Mikołaj Spit">
Mikołaj Spit

Nicolaus Bartholomeus Petrus Spit (ur. 9 marca 1853 w Enkhuizen, zm. 24 maja 1929 w Amersfoort) - biskup Deventer Kościoła Starokatolickiego w Holandii
Życiorys.
Syn Hendricusa Spita i Geertruidy van der Veer. Absolwent seminarium duchownego w Amersfoort. W 1879 roku otrzymał święcenia kapłańskie. Pracował jako duszpasterz w Amersfoort i Egmond aan Zee. Następnie był proboszczem przy kościele św. Piotra i św. Pawła w Rotterdamie. W 1892 roku został kanonikiem kapituły utrechckiej, a w 1894 roku biskupem Deventer Kościoła Utrechtu. Od 1913 roku pełnił obowiązki dziekana kapituły utrechckiej i dziekana dekanatów Schieland oraz Zuid-Holland. W 1922 roku z powodu kłopotów ze słuchem i wzrokiem wycofał się z życia publicznego i osiadł w Amersfoort gdzie spędził ostatnie lata życia.
Biskup Nicolaus Spit był postacią, która odegrała rolę w rozwoju polskiego ruchu starokatolickiego. W 1907 roku był współkonsekratorem Franciszka Hodura z Polskiego Narodowego Kościoła Katolickiego. W 1909 natomiast był współkonsekratorem Jana Marii Michała Kowalskiego z Kościoła Katolickiego Mariawitów.

</doc>
<doc id="1389805" url="https://pl.wikipedia.org/wiki?curid=1389805" title="Podobwód Dęblin-Ryki Armii Krajowej">
Podobwód Dęblin-Ryki Armii Krajowej

Podobwód Dęblin-Ryki (inaczej "Podobwód „A” Dęblin-Ryki") – jednostka partyzancka Związku Walki Zbrojnej, a następnie Armii Krajowej. Operowała na terenie powiatu ryckiego na Lubelszczyźnie.
Podobwód ten wchodził w skład Obwodu Puławy Okręgu Lublin AK, a szefem jego kedywu był Marian Bernaciak ps. „Dymek”, „Orlik”.

</doc>
<doc id="1389807" url="https://pl.wikipedia.org/wiki?curid=1389807" title="Osiedla typu miejskiego Ukrainy">
Osiedla typu miejskiego Ukrainy

Miejscowości typu miejskiego Ukrainy
Obwód charkowski.
W obwodzie charkowskim znajduje się 61 miejscowości typu miejskiego:
Obwód chersoński.
W obwodzie chersońskim znajduje się 30 miejscowości typu miejskiego:
Obwód chmielnicki.
W obwodzie chmielnickim znajdują się 24 miejscowości typu miejskiego:
Obwód czerkaski.
W obwodzie czerkaskim znajduje się 15 miejscowości typu miejskiego:
Obwód czernihowski.
W obwodzie czernihowskim znajduje się 30 miejscowości typu miejskiego:
Obwód czerniowiecki.
W obwodzie czerniowieckim znajduje się 8 miejscowości typu miejskiego:
Obwód dniepropietrowski.
W obwodzie dniepropetrowskim znajduje się 45 miejscowości typu miejskiego:
Obwód doniecki.
W obwodzie donieckim znajdują się 132 miejscowości typu miejskiego:
Obwód iwanofrankiwski.
W obwodzie iwanofrankiwskim znajdują się 24 miejscowości typu miejskiego:
Obwód kijowski.
W obwodzie kijowskim znajduje się 29 miejscowości typu miejskiego:
Obwód kirowogradzki.
W obwodzie kirowohradzkim znajduje się 26 osiedli typu miejskiego:
Obwód lwowski.
W obwodzie lwowskim znajdują się 34 osiedla typu miejskiego:
Obwód ługański.
W obwodzie ługańskim znajduje się 109 osiedli typu miejskiego:
Obwód mikołajowski.
W obwodzie mikołajowskim znajduje się 17 osiedli typu miejskiego:
Obwód odeski.
W obwodzie odeskim znajduje się 33 osiedla typu miejskiego:
Obwód połtawski.
W obwodzie połtawskim znajduje się 21 osiedli typu miejskiego:
Obwód rówieński.
W obwodzie rówieńskim znajduje się 16 osiedli typu miejskiego:
Obwód sumski.
W obwodzie sumskim znajduje się 20 osiedli typu miejskiego:
Obwód tarnopolski.
W obwodzie tarnopolskim znajduje się 17 osiedli typu miejskiego:
Obwód winnicki.
W obwodzie winnickim znajduje się 29 osiedli typu miejskiego:
Obwód wołyński.
W obwodzie wołyńskim znajdują się 22 osiedla typu miejskiego:
Obwód zakarpacki.
W obwodzie zakarpackim znajduje się 19 osiedli typu miejskiego:
Obwód zaporoski.
W obwodzie zaporoskim znajdują się 23 osiedla typu miejskiego:
Obwód żytomierski.
W obwodzie żytomierskim znajdują się 43 osiedla typu miejskiego:
Republika Autonomiczna Krymu.
W Republice Autonomicznej Krymu znajduje się 56 osiedli typu miejskiego:
Literatura.
Spis osiedli typu miejskiego Ukrainy został utworzony na podstawie oficjalnej strony internetowej Werchownej Rady Ukrainy.

</doc>
<doc id="1389809" url="https://pl.wikipedia.org/wiki?curid=1389809" title="Markranstädt">
Markranstädt

Markranstädt – miasto w Niemczech, w kraju związkowym Saksonia, w okręgu administracyjnym Lipsk, w powiecie Lipsk (do 31 lipca 2008 w powiecie Leipziger Land). Leży na zachód od Lipska.
Dzielnice.
W skład obszaru miasta wchodzą następujące dzielnice: Albersdorf, Altranstädt, Döhlen, Frankenheim, Gärnitz, Göhrenz, Großlehna, Kulkwitz, Lindennaundorf, Meyhen, Quesitz, Priesteblich, Räpitz, Schkeitbar, Schkölen, Seebenisch i Thronitz.
W Markranstädt krzyżują się dwie drogi krajowe B87 i B186.

</doc>
<doc id="1389810" url="https://pl.wikipedia.org/wiki?curid=1389810" title="Suszarka">
Suszarka

Suszarka – przedmiot lub urządzenie służące do suszenia, np.

</doc>
<doc id="1389812" url="https://pl.wikipedia.org/wiki?curid=1389812" title="Fluorek cezu">
Fluorek cezu

Fluorek cezu, CsF – nieorganiczny związek chemiczny, sól cezu i kwasu fluorowodorowego. Jest to bezbarwne, higroskopijne, krystaliczne ciało stałe dobrze rozpuszczalne w rozpuszczalnikach polarnych. Jest solą silnej zasady i słabego kwasu, jego roztwory wodne wykazują odczyn zasadowy. Wiązanie ma silny charakter jonowy; jest połączeniem dwóch pierwiastków o jednej z największych różnic elektroujemności (Cs: 0,79; F: 3,98 w skali Paulinga). W reakcji z mocnymi kwasami wydziela toksyczny fluorowodór.
Otrzymywanie.
Bezwodny fluorek cezu otrzymywany jest przez osuszenie produktów reakcji fluorowodoru z wodorotlenkiem bądź węglanem cezu.
Zastosowanie.
Jest używany do usuwania grup sililowych ze związków organicznych. Ponadto jest używany w reakcjach jako słaba zasada, np. w kondensacji Knoevenagla.
Kryształy CsF dobrze przepuszczają dalekie promieniowanie podczerwone i są wykorzystywane jako nośniki próbek w spektroskopii IR.

</doc>
<doc id="1389813" url="https://pl.wikipedia.org/wiki?curid=1389813" title="Czarna czaszka">
Czarna czaszka

Czarna czaszka (oznaczona jako KNM WT 17000) – czaszka hominida należąca do gatunku "Paranthropus aethiopicus". Odkryta w 1985 roku przez Alana Walkera na zachód od Jeziora Turkana (Kenia).
Cechą charakterystyczną czaszki jest grzebień kostny biegnący wzdłuż jej wierzchołka. U masywnych australopiteków spełniał on zadanie przyczepu silnych mięśni żuchwy. Ze względu na tę cechę początkowo czaszka została przypisana do gatunku "Australopithecus boisei", później była również przypisywana do gatunku "Australopithecus afarensis", ze względu na pewne podobieństwo do czaszek przedstawicieli tego gatunku.

</doc>
<doc id="1389814" url="https://pl.wikipedia.org/wiki?curid=1389814" title="Long path">
Long path

Long path (w żargonie krótkofalarskim oznacza „dłuższą drogą” podawaną w stopniach) – jest to bezpośredni odbiór najsilniejszego sygnału między dwoma korespondentami na kierunku dalekosiężnym (dookoła Ziemi).
Aby znaleźć „dłuższą drogę” do innych korespondentów, którzy są na kierunku mniejszym niż 180° należy dodać 180° do tego kierunku, a korespondentów, którzy są na kierunku większym niż 180° należy odjąć 180° od tego kierunku.
Przykład:
Terminem przeciwnym do „long path” jest „short path” – najmniejsza odległość między dwoma korespondentami.

</doc>
<doc id="1389817" url="https://pl.wikipedia.org/wiki?curid=1389817" title="Parafia Matki Bożej Fatimskiej w Obrzębinie">
Parafia Matki Bożej Fatimskiej w Obrzębinie

Parafia Matki Bożej w Obrzębinie – rzymskokatolicka parafia położona w centralnej części powiatu tureckiego. Administracyjnie należy do diecezji włocławskiej (dekanat turecki).
Zasięg parafii.
Do parafii należą wierni z północnej części miasta Turek (ulice: Działkowa, Kaliska - część, Konińska, Krótka; osiedle Muchlin – Konopnickiej, Łączna, Miła, Południowa, Słowackiego, Spokojna, Wesoła, Zacisze, Zgodna, Zielona), a także z miejscowości: Obrzębin, Albertów, Słodków, Słodków-Kolonię (I, II, III oraz działki z ulicami: Brzozowa, Bukowa, Cisowa, Jesionowa, Klonowa, Lipowa, Modrzewiowa, Topolowa), Budy Słodkowskie, Grabieniec, Piaski Muchlińskie, Wrząca i Deszno.
Kler parafialny.
Proboszcz:
Wikariusz:

</doc>
<doc id="1389818" url="https://pl.wikipedia.org/wiki?curid=1389818" title="Droga rdzeniowo-wzgórzowa">
Droga rdzeniowo-wzgórzowa

Droga rdzeniowo-wzgórzowa (łac. "tractus spinothalamicus") prowadzi wrażenia bólu i temperatury oraz dotyku bez określenia jego rodzaju, od zwojów nerwów rdzeniowych do wzgórza.
Przebieg.
Impulsacja z receptorów biegnie nerwami obwodowymi do zwojów nerwów rdzeniowych, następnie korzeniami tylnymi do rogów tylnych rdzenia kręgowego. Następnie wstępują lub zstępują szlakiem rdzeniowo-wzgórzowym bocznym (Lissauera) o jeden lub dwa segmenty rdzenia. Na tym poziomie ulegają przełączeniu synaptycznemu w rogach tylnych. Następnie przecinają istotę pośrednią środkową, przechodzą na przeciwną stronę rdzenia (ulegają skrzyżowaniu) i wstępują w przeciwstronnej drodze rdzeniowo-wzgórzowej w sznurach bocznych (szlak rdzeniowo-wzgórzowy boczny Lissauera przewodzący czucie bólu i temperatury) i przednich (szlak rdzeniowo-wzgórzowy przedni przewodzący czucie dotyku) rdzenia kręgowego. Oba szlaki zbiegają się w pniu mózgu jako wstęga rdzeniowa ("lemniscus spinalis"), sąsiadująca z wstęgą przyśrodkową, i ulegają przełączeniu w jądrze brzusznym tylnym-bocznym (VPL) wzgórza. Stamtąd wysyłana jest projekcja do kory somatoczuciowej w płacie ciemieniowym.

</doc>
<doc id="1389820" url="https://pl.wikipedia.org/wiki?curid=1389820" title="Pegau">
Pegau

Pegau − miasto w Niemczech, w kraju związkowym Saksonia, w okręgu administracyjnym Lipsk, w powiecie Lipsk (do 31 lipca 2008 w powiecie Leipziger Land), siedziba wspólnoty administracyjnej Pegau.
1 stycznia 2012 do miasta przyłączono gminę Kitzen, która stała się jego dzielnicą.
Geografia.
Pegau leży nad rzeką Biała Elstera, ok. 25 km na południe od Lipska.
Współpraca.
Miejscowość partnerska:

</doc>
<doc id="1389823" url="https://pl.wikipedia.org/wiki?curid=1389823" title="Antagoniści receptorów H2">
Antagoniści receptorów H2



</doc>
<doc id="1389824" url="https://pl.wikipedia.org/wiki?curid=1389824" title="Podobwód Staszów Armii Krajowej">
Podobwód Staszów Armii Krajowej

Podobwód Staszów – jednostka organizacyjna Związku Walki Zbrojnej, a następnie Armii Krajowej. Operowała na terenie gminy Staszów i nosiła kryptonim „Modrzew”.
Podobwód ten wchodził w skład Obwodu Sandomierz Okręgu Radom-Kielce AK.

</doc>
<doc id="1389833" url="https://pl.wikipedia.org/wiki?curid=1389833" title="Podobwód Osiek Armii Krajowej">
Podobwód Osiek Armii Krajowej

Podobwód Osiek – jednostka partyzancka Związku Walki Zbrojnej, a następnie Armii Krajowej. Operowała na terenie gminy Osiek i nosiła kryptonim „Dąb”.
Podobwód ten powstał w listopadzie 1942 i wchodził w skład Obwodu Sandomierz Okręgu Radom-Kielce AK.

</doc>
<doc id="1389834" url="https://pl.wikipedia.org/wiki?curid=1389834" title="ČT sport">
ČT sport

ČT sport (dawniej "ČT 4 Sport") – czeski kanał sportowy wchodzący w skład czeskiej telewizji publicznej.
ČT sport powstał 10 lutego 2006. Nadaje transmisje z wydarzeń sportowych (np. mecze piłki nożnej, lekkoatletyka). Obecna nazwa została przyjęta 1 października 2012. Kanał nadaje w systemie HDTV od 4 maja 2012 od dnia rozpoczęcia Mistrzostw Świata w Hokeju na Lodzie 2012 w Szwecji i Finlandii.
1 września 2007 ČT sport zmienił swoje logo: z ciemnozielonego prostokąta przechodzącego przez cyfrę 4 (na prostokącie napis: „SPORT ČESKÁ TELEVIZE”) na zielony prostokąt z białą cyfrą 4 (na dole prostokąta napis „SPORT”).
Od 11 listopada 2011 roku w tej telewizji znacząco ograniczono emisję reklam.

</doc>
<doc id="1389835" url="https://pl.wikipedia.org/wiki?curid=1389835" title="Wola Łużańska (stacja kolejowa)">
Wola Łużańska (stacja kolejowa)

Wola Łużańska – stacja kolejowa w Polsce, w miejscowości Wola Łużańska, w gminie Łużna, w powiecie gorlickim, w województwie małopolskim. Znajduje się ona na 10,090 km linii kolejowej nr 108 (Stróże – Krościenko). Leży na południowo-zachodnich peryferiach Pogórza Ciężkowickiego, na wysokości 344 m n.p.m.
Opis stacji.
Stacja usytuowana jest dokładnie w połowie drogi między dwoma węzłami kolejowymi: Stróże a Gorlice Zagórzany i dzieli ten odcinek na dwa szlaki. Szlak do Stróż jest trudnym – ze znaczną różnicą wysokości oraz licznymi łukami o promieniu nie mniejszym niż 250 metrów. Wszystko to ze względu na konieczność pokonania działu wodnego pomiędzy dorzeczami rzeki Białej oraz Ropy. Drugi z przyległych szlaków jest znacznie prostszy, poprowadzony częściowo w kotlinie, przez co różnica wysokości jest znacznie mniejsza, a łuki rzadkie i łagodniejsze.
Niewielkich rozmiarów zabytkowy budynek stacyjny architektonicznie nie odbiega od innych małych dworców Galicyjskiej Kolei Transwersalnej; a więc jest piętrowy, trzyprzęsłowy, z charakterystycznym ryzalitem od strony placu dworcowego. Dach jest obecnie pokryty blachą. W budynku mieści się nastawnia dysponująca (WŁ) oraz nieczynna już poczekalnia z kasą biletową, obsługiwaną niegdyś przez dyżurnego ruchu. Na piętrze znajduje się mieszkanie służbowe.
Stacja posiada obecnie trzy tory główne: jeden zasadniczy (tor 1.) oraz dwa dodatkowe (3. i 5.). Wjazd i wyjazd ze stacji dla obu kierunku po torze 1. odbywa się obecnie na wprost, a w przypadku torów głównych dodatkowych - na kierunek zwrotny, co wymusza zmniejszenie prędkości do 40 km/h. W przeszłości istniał także boczny (drugi) przy rampie wyładowczej i nieistniejących już magazynach. Początkowo zlikwidowano jego wschodnią część (od strony Gorlic-Zagórzan), ostatecznie zaś uległ on całkowitej rozbiórce w 2017 roku, podczas modernizacji szlaku Wola Łużańska - Stróże. Pomiędzy torem pierwszym a trzecim znajduje się peron wyspowy. Ruch prowadzony jest przez nastawnię dysponującą (WŁ) oraz dwie wykonawcze. Znajdująca się przy zachodniej głowicy stacji (od strony Stróż) nastawnia WŁ1 obsługuje rozjazdy 1, 2, oraz przejazd kolejowy kat. A w ciągu drogi gminnej Wola Łużańska - Szalowa. Usytuowany jest on pomiędzy końcem okręgu przetaczania a semaforem wjazdowym "A". Nastawnia WŁ2 (przy wschodniej głowicy stacji - od strony Gorlic Zagórzan) odpowiedzialna jest za rozjazdy nr 6 i 8, poza tym steruje jeszcze dwoma przejazdami kolejowo-drogowymi z zaporami. Pierwszy z nich (w ciągu ww. drogi gminnej) znajduje się przy samej nastawni i jako jedyny nie posiada sygnalizacji akustycznej, zaś drugi, na drodze powiatowej Łużna - Gorlice, pomiędzy wskaźnikiem "W5" a semaforem wjazdowym "H". Wszystkie przejazdy posiadają po dwa drągi rogatkowe (do niedawna drewniane, obecnie zastąpione plastikowymi) z regenerowanymi napędami elektrycznymi typu JEGD-50. Dwa z nich wyposażono dodatkowo w sygnalizację akustyczną. Pierwotny dzwon wolnobijący KLD-40 zachował się na przejeździe od strony trony Stróż, na drugim z nich został on zastąpiony modulatorem elektronicznym. Żaden z przejazdów nie posiada sygnalizatorów świetlnych. Stacja wyposażona jest w urządzenia kluczowe z sygnalizacją świetlną, obsługiwaną przez dyżurnego ruchu. Blokada stacyjna jest elektromechaniczna, zaś liniowa - przekaźnikowa. Woli Łużańskiej nie wyposażono w tarcze manewrowe, za to znajduje się tam powtarzacz wskazań semafora wyjazdowego "D" (do Stróż z toru 1.). 
Na stacji - prócz budynku głównego, rampy, placu ładunkowego oraz nastawni wykonawczych - znajdują się jeszcze: wolnostojący budynek gospodarczy z toaletami (z 1884 roku), a także kilka domów wielorodzinnych dla kolejarzy (dziś w rękach prywatnych). Budynek dworca, toalety oraz nastawnia WŁ2 kilka lat temu zostały wyremontowane.
Historia.
Powstanie stacji.
Stacja powstała w 1884 roku, w ramach budowy Galicyjskiej Kolei Transwersalnej. Linia ta łączyła węgierską Czadcę (dziś na Słowacji) z granicą galicyjsko-rosyjską w Husiatynie (obecnie Ukraina), biegnąc przez: Zwardzoń (granica Galicji z Węgrami), Żywiec, Suchą (z odnogą do Skawiny, Oświęcimia i Podgórza koło Krakowa), Chabówkę, Rabkę, Limanową, Nowy Sącz, Stróże, Zagórzany (z odnogą do Gorlic z 1885 roku), Jasło, Krosno, Sanok, węzeł zagórski, Chyrów, Sambor, Drohobycz, Stryj, Stanisławów, Chryplin koło Stanisławowa oraz Czortków. Prócz ogromnego znaczenia militarnego (na wypadek wojny z Rosją była ona alternatywą dla kolei krakowsko-lwowskiej), ta droga żelazna umożliwiała rozwój gospodarczy rejonów Podbeskidzia.
Lata 1884–1918.
Od początku Wola Łużańska była stacją niewielką, a pierwszymi jej zawiadowcami byli Austriacy. Przez pierwsze lata istnienia, nie posiadała ona nawet semaforów. Pierwotnie bardzo krótkie tory stacyjne po raz pierwszy uległy przedłużeniu podczas I wojny światowej. Do prac zatrudniono wówczas jeńców serbskich. W maju 1915 roku, na nieodległym wzgórzu Pustki stoczono największe podczas Bitwy pod Gorlicami walki. Sama bitwa była jedną z kluczowych w drodze do odzyskania przez Polskę niepodległości. W jej wyniku zwycięstwo odniosły państwa centralne. W owym roku na piętrze budynku stacyjnego znajdował się szpital wojskowy. W czasie wojny zawiadowcą stacji był Dziedzic.
Lata 1918–1945.
1 maja 1926 stacja posiadała magazyn (obecnie nieistniejący) i rampę boczną. Wykonywała wtedy wszystkie czynności ekspedycyjne. Jej numerem statystycznym w tym roku był 1216. W późniejszym czasie, na potrzeby Gminnej Spółdzielni powstał także drugi skład. Magazyny istniały i były użytkowane jeszcze pod koniec XX wieku, pozostałości rampy istnieją natomiast do dziś. W okresie międzywojennym zawiadowcami byli kolejno: Sowa, Stochliński, Gadek, Tylko oraz Gunia.
W 1938 roku, stacja znajdowała się na drugorzędnej linii kolejowej nr 139 (Sucha – Stanisławów).
W czasie II wojny światowej, drugi raz wydłużono tory stacyjne. Ponadto, w czasie okupacji nazwa stacji pozbawiona została polskich znaków (nosiła wówczas nazwę „Wola Luzanska”). Na początku wojny, zawiadowcą stacji wciąż był Gunia, zastąpiony następnie przez Laskorsza. Potem obowiązki te pełnił Kulka.
Lata 1945–1987.
Po zakończeniu wojny, stację przemianowano na „Wola Łużańska”, a do pracy przywrócono Gunię. Jednakże w roku 1951 roku na nowego zawiadowcę przyjęto Stygara, w którego w rok później zastąpił Miciak. W latach 1956–1966 zawiadowcami byli kolejno: Wiatrak, Jakubowski i Rząca. Najprawdopodobniej ostatnim zawiadowcą stacji Wola Łużańska był, mianowany w październiku 1966 roku, Józef Wojtas.
W 1958 roku wybudowano dwie nastawnie wykonawcze, a także zabudowano elektromechaniczną blokadę stacyjną, funkcjonującą mimo pewnych modernizacji po dziś dzień. Brak danych, czy przedtem stacja posiadała już semafory.
W 1960 roku, w opracowaniu poświęconemu dziejom Łużnej, Jan Klimek wspomina o planach budowy zapory wodnej na rzece Białej w rejonie Wilczysk, w związku z czym konieczna byłaby zmiana przebiegu obecnych linii kolejowych nr 96 i 108. Nowa trasa miałaby odbić od istniejącej w rejonie stacji Wola Łużańska w kierunku północnym, by przez Łużną dotrzeć do Ciężkowic i tam połączyć się z istniejącą linią tarnowską, omijając mające znaleźć się w pobliżu planowanego zbiornika Stróże i Bobową. Nie wiadomo, czy szlak z Woli do Stróż miałby zostać rozebrany, a może wszedłby w skład nowego przebiegu "Kryniczanki". Owe perspektywiczne plany nigdy nie zostały zrealizowane, a wręcz zapomniane, toteż trudno jest dziś znaleźć szczegółowe informacje na ten temat.
W nocy z 10 na 11 stycznia 1969 roku, około godziny 22:20, doszło do czołowego zderzenia pociągu towarowego z parowozem, jadącym luzem. Wypadek, w wyniku którego śmierć poniosły 2 osoby (załoga towarowego), miał miejsce na szlaku Wola Łużańska – Zagórzany, w okolicach tarczy ostrzegawczej przed semaforem wjazdowym do Woli. Obowiązki zawiadowcy stacji pełnił wówczas, wspomniany wcześniej, Józef Wojtas. Bezpośrednio do zdarzenia doprowadził Marian Z. – dyżurny ruchu, pełniący w owym dniu służbę w Woli Łużańskiej, będąc przemęczonym i pod wpływem alkoholu. Prowadził on błędną dokumentację, wpisując nieprawdziwe godziny przybycia i odejścia pociągów. Zapomniawszy o zmierzającym z Zagórzan do Woli parowozie, wyprawił na zajęty szlak pociąg towarowy. Zarówno on sam, jak i dyżurny z Zagórzan, nie powiadomili dróżników przejazdowych na szlaku o odjazdach pociągów. Dróżnicy zaś, zauważywszy jadący parowóz, nie żądali od dyżurnych wyjaśnień. Kiedy zorientowano się, iż oba pociągi jadą po jednym torze, nic nie dało się już zrobić – nie było bowiem jeszcze radiotelefonów. Katastrofy nie udało się uniknąć tym bardziej ze względu na złą widoczność, do czego przyczyniła się pora dnia (noc), niekorzystne warunki pogodowe oraz fakt, iż do zderzenia doszło na łuku. Prawdopodobnie wówczas nie funkcjonowała tam jeszcze blokada liniowa, a pociągi zapowiadano telefonicznie. Całe to – mało znane – zajście zostało bardzo szczegółowo opisane we wspomnianej już wcześniej książce pt. „Kolej Transwersalna”
W 1979 roku naprawie głównej poddano szlak do Zagórzan.
Po roku 1987.
W 1988 roku prowadzono prace elektryfikacyjne na fragmencie linii 108 i 107 (odcinek Stróże – Gorlice Zagórzany – Jasło – Jasło Towarowa) oraz linii kolejowej nr 110 (Gorlice Zagórzany – Gorlice). Omawiana stacja uległa wówczas znacznej modernizacji, obejmującej, co następuje:
Ponadto, w ramach prac – w obrębie stacji Stróże – powstała łącznica kolejowa nr 619 pomiędzy liniami 96 a 108 oraz dwie dodatkowe nastawnie wykonawcze tejże stacji - SR3 (od strony Woli) oraz SR4 (od strony Wilczysk) -co umożliwiło wjazd pociągom z Tarnowa na szlak Woli Łużańskiej i dalej do Gorlic Zagórzan oraz Jasła, bez konieczności czasochłonnej zmiany czoła pociągu w Stróżach.
W kwestii przyległych do Woli Łużańskiej szlaków, rok 1988 przyniósł jeszcze budowę przystanku osobowego w Polnej, modernizację peronów w Szalowej i Moszczenicy Małopolskiej, a także - prawdopodobnie - likwidację części strażnic przejazdowych i zabudowę SSP.
W kolejnych latach kontynuowano likwidację posterunków przejazdowych (np. Nr 4 oraz 5 w Szalowej) i zmianę kategorii przejazdów kolejowych na C lub D.
W 2014 roku prędkość maksymalna na szlaku do Stróż wynosiła zaledwie 40 km/h, zaś do Zagórzan i obrębie samej stacji – 50 km/h (jeszcze kilka lat wcześniej było to 60 km/h). W latach 2014–2016 przeprowadzono pewne prace naprawcze na małopolskim odcinku linii. Chociaż umożliwiło to podniesienie prędkości maksymalnej między Stróżami a Polną do 60 km/h, na pozostałej części szlaku pozostawiono dotychczasową prędkość, zwiększyła się natomiast liczba oraz zasięg obowiązywania miejscowych ograniczeń do 30 km/h.
W 2017 roku szlak Stróże – Wola Łużańska został zmodernizowany (konkretnie w km. 3, 170 – 10, 54). Prace trwające mniej więcej od połowy roku objęły wymianę torów (na większości remontowanego odcinka zastosowano tor bezstykowy na podkładach strunobetonowych) oraz odbudowę rowów, profilowanie ław torowiska, regulację toru w planie i profilu (z mechanicznym podbiciem, oprofilowanie podsypki i dynamiczną jej stabilizacją). Ponadto, wymianie uległa nawierzchnia na przejazdach kolejowo-drogowych, a SSP w ciągu drogi powiatowej Szalowa – Szymbark doposażono w nowy sygnalizator od strony drogi gminnej. Dodatkowo, likwidacji uległa ostatnia część toru bocznego 2. (od strony Stróż) na stacji Wola Łużańska. W kwestii urządzeń srk, blokada liniowa na obu przyległych szlakach otrzymała kontrolę niezajętości torów. Po zakończeniu prac (jesienią tego samego roku), prędkość pociągów pasażerskich i towarowych wzrosła do 60 km/h.
Dwa lata później, pierwszego od 1979 roku, remontu doczekał się szlak do Zagórzan. Gruntowna modernizacja torowiska (rozpoczęta w połowie marca 2019 roku) objęła tym razem aż ok. 10 kilometrów linii i doprowadziła do zwiększenia prędkości maksymalnej na szlaku z 50 do 80, 90, a nawet 100 km/h. W ramach prac, między Stróżami a Gorlicami Zagórzanami, na 3 przejazdach kolejowo-drogowych zamontowano nowoczesne urządzenia SSP wraz z tarczami przejazdowymi. Jeden z nich, znajdujący się przy przystanku osobowym „Moszczenica Małopolska” (w ciągu DW 997) otrzymał 2 pary półrogatek. Zastąpił on dotychczasowy kat. A, co doprowadziło do likwidacji tamtejszej strażnicy przejazdowej (nr 15) – ostatniej pomiędzy Stróżami a Bieczem. Nowa kategoria pozostałych przejazdów to C. Między innymi dzięki nowym SSP udało się zlikwidować miejscowe ograniczenia do 20 km/h (ze względu na ograniczoną widoczność). Po remoncie zwiększono również prędkość na torach stacyjnych w Woli z 50 do 60 km/h (jedynie krótki odcinek na wysokości budynku dworca pozostał z prędkością 50 km/h). Stacja nie została jednak objęta większą modernizacją.
Zgodnie z Harmonogramem Zamknięć Torowych PKP PLK, w 2023 roku, urządzenia srk na stacji miały zostać przebudowane celem przystosowania ich do włączenia do planowanego LCS Stróże. Budowa samego Lokalnego Centrum Sterowania, z którego prowadzony miał być ruch na stacjach i mijankach: Kłokowa, Łowczówek Pleśna, Łowczów, Tuchów, Siedliska k/Tuchowa, Gromnik, Bogoniowice Ciężkowice, Zborowice, Bobowa, Wilczyska, Stróże, Grybów, a także Wola Łużańska, Gorlice Zagórzany, Gorlice oraz Biecz, przewidziana była w rozkładzie 2023/2024. Jednakże, obie te inwestycje, najpewniej z braku funduszy, z tegoż harmonogramu zostały wykreślone.
Ruch pociągów.
W okresie międzywojennym i podczas II wojny światowej, na stacji zatrzymywało się kilka par pociągów pasażerskich dziennie, natomiast w 1946 roku liczba ta zmalała do zaledwie dwóch par.
Należy dodać, że w rozkładzie z 1939 roku na stacji zatrzymywała się Luxporpeda (szeroko rozumiana jako pociąg pospieszny obsługiwany nowoczesnymi wówczas szynobusami), kursująca ze na trasie Lwów - Nowy Sącz - Krynica/Zakopane. W kierunku Lwowa pociąg odjeżdżał z Woli o godz.13 min. 25, zaś w stronę Nowego Sącza, Krynicy i Zakopanego - o 13:26, z czego wynika, że na stacji odbywało się krzyżowanie obu ekspresów. Tłumaczy to postój handlowy tych pociągów na tak niewielkiej stacji
W 1964 roku przez stację kursowało już nawet do 11 par pociągów osobowych.
Druga połowa lat 70. XX wieku, pod względem ruchu pasażerskiego, była okresem świetności zarówno stacji, jak i całej linii. Rekord padł w roku 1976, gdy w ciągu dnia postój handlowy miało tam do 14 par pociągów osobowych (licząc z sezonowymi oraz kursującymi tylko w dni robocze), a także niezatrzymujący się w Woli sezonowy pociąg pospieszny „Bieszczady”.
Podczas prac elektryfikacyjnych w 1988 roku, przez stację bez zatrzymania przejeżdżały dwa pociągi pospieszne „Bieszczady”, a postoje handlowe miała tam (przy założeniu, że pociągi do/z Krakowa, Warszawy i Łodzi jechały przez Gorlice Zagórzany) do 10 par pociągów osobowych na dobę. Widać więc niewielkie pogorszenie oferty przewozów osobowych (na rzecz pociągów pospiesznych) względem sytuacji sprzed 10 lat.
W 1996 roku wciąż zatrzymywało się 10 par pociągów osobowych. Liczba pociągów pospiesznych wzrosła wówczas do trzech par na dobę.
W 2006 roku w Woli Łużańskiej zatrzymywało się już tylko 7 par pociągów osobowych, zaś w kwestii pospiesznych – sytuacja była identyczna, jak 10 lat wcześniej.
W 2009 roku liczbę pociągów pospiesznych zwiększono do czterech, jednak aż 3 z nich kursowały wyłącznie sezonowo. Wówczas w Woli Łużańskiej zatrzymywały się już jedynie 2 pary pociągów REGIO rel. Stróże – Biecz (ze względu na kłopoty z finansowaniem pociągów osobowych przez województwo podkarpackie, pociągi REGIO skrócono z Jasła do Biecza – ostatniej stacji w woj. małopolskim). W 2010 roku, pociągi pospieszne w Woli Łużańskiej nie pojawiły się już wcale.
Ruch pociągów pasażerskich na stacji wstrzymano 31 maja 2010. W późniejszym czasie ze stacji prowadzony był ruch poprzez zastępczą komunikacją autobusową, która również została zlikwidowana. Na stacji wciąż prowadzono regularny ruch towarowy.
W grudniu 2015 roku przywrócono połączenia pasażerskie na odcinku Stróże – Jasło. Przez Wolę Łużańską kursował odtąd bez zatrzymania jeden nocny pociąg pospieszny: TLK „Luna” rel. Warszawa Wschodnia – Zagórz. Pociąg ten kursował jednak tylko dwa razy w tygodniu (codziennie – wyłącznie w okresie bożonarodzeniowym oraz sezonie zimowym i letnim). Rok później zastąpił go TLK „Karpaty” rel. Gdynia Główna – Zagórz, kursujący w każdą sobotę i niedzielę oraz dni powszednie w sezonie zimowym i letnim. Jednakże rozpoczęte w połowie roku prace remontowe szlaku Stróże – Wola Łużańska przerwały kursowanie pociągu. Oba pociągi były w Stróżach odłączane od składów do Krynicy.
Po remoncie szlaku do Stróż, 1 października 2017 został przywrócony został ruch pociągów osobowych pomiędzy Stróżami a Gorlicami Zagórzanami. Odtąd, na stacji zatrzymują się pociągi Kolei Małopolskich relacji Kraków – Jasło – Kraków i Nowy Sącz – Jasło – Nowy Sącz. Są to jednak pociągi przeznaczone głównie dla uczniów i studentów, dlatego ich kursowanie ogranicza się wyłącznie do piątków i niedziel w ciągu roku szkolnego. W piątki wieczór, pociąg kursuje jako osobowy przyspieszony z Krakowa do Jasła oraz osobowy z Jasła do Nowego Sącza, zaś w niedzielne popołudnie przejazd odbywa się w relacji odwrotnej. Pociągi te kursują do dziś.
W grudniu 2017 roku uruchomiono ponadto 2 pary pociągów pospiesznych z Gdyni do Jasła: TLK „Karpaty” (odłączany w Stróżach od składu do Krynicy) oraz „Małopolska” (omijający stację Stróże wcześniej wspomnianą łącznicą). Początkowo kursowały trzy razy w tygodniu, zaś wraz z wejściem wiosennego rozkładu jazdy, połączenie zaczęło funkcjonować codziennie. Po sezonie letnim w 2018 roku, w którym oba pociągi kursowały codziennie, spodziewano się rozpoczęcia prac na szlaku Wola Łużańska – Gorlice Zagórzany, dlatego zostały one wycofane, jednak remont rozpoczął się dopiero w marcu 2019 roku.
W rozkładzie rocznym 2019/2020 pojawił się kursujący przez Wolę Łużańską TLK „Pogórze” rel. Wrocław Główny – Zagórz, natomiast od grudnia kolejnego roku przez stację przejeżdżały 2 pary pociągów pospiesznych rel. Kraków Główny – Zagórz. Są to: TLK „Pogórze” oraz „Bieszczady”, obsługiwane przez szynobusy spółki SKPL. Pociągi kursowały niemalże codziennie, a niektóre ich kursy w sezonie letnim 2021 były wydłużone do Łupkowa (z wjazdem zajazdowym na stację Uherce). W tym samym czasie uruchomiono również sezonowy pociąg osobowy przyspieszony Kolei Małopolskich rel. Jasło – Krynica-Zdrój, zatrzymujący się na stacji „Wola Łużańska”. W soboty i niedziele rano kursował on z Jasła do Krynicy, zaś wieczorami – w relacji odwrotnej. Dodatkowo, ze względów technicznych, wczesnymi rankami z Nowego Sącza do Jasła wyruszał pociąg osobowy (skład ten jechał później do Krynicy), a późnymi wieczorami wracał do Nowego Sącza.
W grudniu 2021 roku nastąpiła drobna korekta rozkładu jazdy pociągów pospiesznych: TLK „Pogórze” przemianowano „Wetlinę”, której sobotnie kursy wydłużano ponadto aż do Kłodzka. Poza tym, zmianie uległy godziny odjazdów, zarówno TLK „Bieszczady”, jak i „Wetliny”.
W roku 2017 stacja obsługiwała 0–9 pasażerów na dobę.
Przyszłość.
W ramach programu „Kolej Plus” linia kolejowa 108 między Stróżami a granicą województwa ma ulec gruntownej modernizacji do roku 2028. W planach jest także budowa łącznicy kolejowej, umożliwiającej przejazd pociągom od strony Woli Łużańskiej (np. ze Stróż, Nowego Sącza, Tarnowa czy Krakowa) do stacji Gorlice bez konieczności zmiany czoła pociągu w Gorlicach Zagórzanach. Dodatkowo, wyremontowana zostanie także istniejąca linia kolejowa nr 110 (Gorlice Zagórzany – Gorlice). W kwestii stacji w Woli Łużańskiej i przyległych szlaków wiele się zmieni. Przebudowana ma bowiem zostać sama stacja, a także wszystkie 3 przystanki osobowe: Moszczenica Małopolska, Szalowa oraz Polna. Modernizacja odcinka Stróże - Wola Łużańska - Gorlice Zagórzany (wraz z obiektami inżynierskimi) planowana jest na lata 2024 - 2025. Ponadto, pomimo rezygnacji z budowy w latach 2023-2024 LCS Stróże, do którego Wola Łużańska miałaby zostać włączona, należy się spodziewać, iż w przyszłości inwestycja ta dojdzie do skutku. .

</doc>
<doc id="1389837" url="https://pl.wikipedia.org/wiki?curid=1389837" title="Podobwód Stopnica Armii Krajowej">
Podobwód Stopnica Armii Krajowej

Podobwód Stopnica – jednostka partyzancka Związku Walki Zbrojnej, a następnie Armii Krajowej.
Podobwód ten operował na terenie obecnych gmin Stopnica, Łubnice i Oleśnica na Ziemi Staszowskiej.
Nosił kryptonim „Storczyk” i wchodził w skład Okręgu Radom-Kielce Armii Krajowej.

</doc>
<doc id="1389838" url="https://pl.wikipedia.org/wiki?curid=1389838" title="Belaid Abdessalam">
Belaid Abdessalam

Belaid Abdessalam (ur. 20 lipca 1928 w Ain Kebir, zm. 27 czerwca 2020 w Djasr Kasentina) – algierski polityk, od 8 lipca 1992 do 21 sierpnia 1993 premier Algierii.
Był jednym z organizatorów walk o niepodległość Algierii, należał do Frontu Wyzwolenia Narodowego (FWN), algierskiej organizacji narodowo-niepodległościowej. Od 1961 sprawował stanowisko doradcy ds. politycznych w gabinecie M. Ben Khedda, a rok później został szefem spraw ekonomicznych w tymczasowej egzekutywie FWN.
W latach 1964–1966 pełnił funkcję prezesa Sonatrach, państwowego towarzystwa naftowego w Algierii. Następnie od 1966 do 1977 piastował urząd ministra przemysłu i energii, a w 1974 został mianowany przewodniczącym Rady OPEC.
W 1977 objął tekę ministra przemysłu lekkiego, urząd ten sprawował do 1984. W latach 1979–1981 był przewodniczącym Specjalnego Komitetu Ekonomicznego KC Frontu Wyzwolenia Narodowego.
8 lipca 1992 został premierem Algierii oraz ministrem gospodarki, funkcje te sprawował do 21 sierpnia 1993.

</doc>
<doc id="1389842" url="https://pl.wikipedia.org/wiki?curid=1389842" title="Szalowa (przystanek kolejowy)">
Szalowa (przystanek kolejowy)

Szalowa – przystanek kolejowy w miejscowości Szalowa, w gminie Łużna, w województwie małopolskim, w Polsce.
Historia.
Przystanek powstał w 1913 roku.
Dawniej w budynku przystanku znajdowała się strażnica przejazdowa nr 6 obsługująca rogatki na dwóch pobliskich przejazdach kolejowo-drogowych (w km 5,700 oraz 6,100). Została ona zlikwidowana przed 2010. Na przełomie 2014 i 2015 roku zabudowano tam SSP, przy czym półrogatki otrzymał jedynie przejazd od strony Stróż. 
W 2017 roku tor przy peronie został wymieniony w ramach modernizacji szlaku Stróże – Wola Łużańska, dzięki czemu zwiększono prędkość pociągów z 40 km/h (a w rzeczywistości ze względu na ograniczenie stałe – 30 km/h) do 60 km/h. Ze względu na mały promień łuku przy przystanku nie zastosowano tam toru bezstykowego, podobnie jak i strunobetonowych podkładów.
Ruch pociągów.
W okresie międzywojennym i podczas II wojny światowej w Szalowej zatrzymywało się kilka par pociągów pasażerskich dziennie, natomiast w 1946 roku liczba ta zmalała do zaledwie dwóch par.
W 1964 roku kursowało już nawet do 11 par pociągów osobowych.
Druga połowa lat 70. XX wieku, pod względem ruchu pasażerskiego, była okresem świetności zarówno przystanku, jak i całej linii. Rekord padł w roku 1976, gdy w ciągu dnia postój handlowy miało tu do 14 par pociągów osobowych (licząc z sezonowymi oraz kursującymi tylko w dni robocze).
W 1988 roku w Szalowej zatrzymywało się (przy założeniu, że pociągi do/z Krakowa, Warszawy i Łodzi jechały przez Gorlice Zagórzany) do 10 par pociągów osobowych na dobę, co było niewielkim pogorszeniem oferty przewozów osobowych względem sytuacji sprzed 10 lat.
W 1996 roku wciąż zatrzymywało się tu 10 par pociągów osobowych, natomiast 10 lat później liczba ta spadła do 7.
W 2009 roku na przystanku zatrzymywały się już jedynie 2 pary pociągów regio rel. Stróże – Biecz (ze względu na kłopoty z finansowaniem pociągów osobowych przez województwo podkarpackie pociągi regio skrócono z Jasła do Biecza, ostatniej stacji w woj. małopolskim).
Ruch pociągów pasażerskich na stacji wstrzymano 31 maja 2010. W późniejszym czasie ruch na stacji był prowadzony poprzez zastępczą komunikacją autobusową, która również została zlikwidowana.
Po remoncie szlaku Stróże – Wola Łużańska, 1 października 2017, został przywrócony ruch pociągów osobowych pomiędzy Stróżami a Gorlicami Zagórzanami. Odtąd na stacji zatrzymują się pociągi Kolei Małopolskich relacji Kraków – Jasło – Kraków i Nowy Sącz – Jasło – Nowy Sącz. Są to jednak pociągi przeznaczone głównie dla uczniów i studentów, dlatego ich kursowanie ogranicza się wyłącznie do piątków i niedziel w ciągu roku szkolnego. W piątki wieczór pociąg kursuje jako osobowy przyspieszony z Krakowa do Jasła oraz osobowy z Jasła do Nowego Sącza, zaś w niedzielne popołudnie przejazd odbywa się w relacji odwrotnej. Pociągi te kursują do dziś (2022).
Ponadto, w lipcu 2021 roku uruchomiono sezonowy pociąg osobowy przyspieszony Kolei Małopolskich rel. Jasło – Krynica-Zdrój. W soboty i niedziele rano kursował on z Jasła do Krynicy, zaś wieczorami w relacji odwrotnej. Dodatkowo, ze względów technicznych, wczesnymi rankami z Nowego Sącza do Jasła wyruszał pociąg osobowy (skład ten jechał później do Krynicy), a późnymi wieczorami wracał do Nowego Sącza.
W roku 2017 przystanek obsługiwał 0–9 pasażerów na dobę.
Przyszłość.
Program "Kolej +" zakłada gruntowną modernizację linii kolejowej 108 między Stróżami a granicą województwa do 2028 roku. W ramach prac przystanek ma zyskać nowy peron.

</doc>
<doc id="1389844" url="https://pl.wikipedia.org/wiki?curid=1389844" title="Arnold Mathew">
Arnold Mathew

Arnold Harris Mathew (ur. 6 sierpnia 1852, Montpellier - zm. 21 grudnia 1919, South Mimms) – biskup Kościoła Starokatolickiego w Zjednoczonym Królestwie Wielkiej Brytanii.
Zanim Arnold Harris Mathew przystąpił do wspólnoty starokatolickiej był suspendowanym kapłanem rzymskokatolickim. W 1908 został on wyświęcony na biskupa przez Kościół Starokatolicki w Holandii jako zwierzchnik misji w Anglii. Jego głównym konsekratorem był abp Gerard Gul wraz z asystencją bpa Jakuba Jana van Thiela, bpa Mikołaja Spita oraz bpa Józefa Demmela.
5 października 1909 konsekrował wraz abpem Gerardem Gulem oraz biskupami: Jakubem van Thielem z Haarlemu, Mikołaja Spitem z Deventer, Józefa Demmelem z Bonn Jana Marię Michała Kowalskiego z Kościoła Starokatolickiego Mariawitów.
Arnold Mathew formalnie utworzył Kościół Starokatolicki w Zjednoczonym Królestwie Wielkiej Brytanii, który przez pewien czas był częścią Unii Utrechckiej Kościołów Starokatolickich. 29 grudnia 1910 ogłosił dla swojego kościoła niezależność od Unii Utrechckiej z powodu niezgód z pewnymi praktykami i dyscyplinami, które odbierane były jako odejście od katolickiej tradycji, tak jak wzrastająca tendencja przesadnego oddawania czci relikwiom i świętym. Dzisiejszym kontynuatorem misji biskupa Mathewa jest Kościół Starokatolicki Ameryki Północnej, który w swojej sukcesji urzędu i nauczania odnosi się do osoby Arnolda Mathewa.

</doc>
<doc id="1389847" url="https://pl.wikipedia.org/wiki?curid=1389847" title="Antonio Montesinos">
Antonio Montesinos

Antonio Montesinos (ur. ok. 1475, zm. 27 czerwca 1540) – hiszpański dominikanin, obrońca praw Indian. 
Antonio Montesinos studiował na Uniwersytecie w Salamance, gdzie wstąpił do zakonu dominikanów. W 1510 roku wraz z Pedro de Cordova przybył na Hispaniolę do klasztoru dominikanów zarządzanego przez brata Pedro de Cordoba. W 1511 roku w czwartą niedzielę adwentu jako pierwszy publicznie podczas kazania wypowiedział się na temat zniewolenia Indian i stawił się w ich obronie. Podczas kazania obecni byli wszyscy dostojnicy Hispanioli. Wystąpienie Montesinosa wzbudziło poruszenie i burzę na wyspie, w wyniku czego dominikanie musieli udzielać wyjaśnień przed dworem królewskim i władzami zakonnymi w Hiszpanii. 
W 1526 roku wraz z ojcem Anthonym de Cervantesem i kilkuset kolonistami wyruszył do nowo odkrytych ziem, w pobliże późniejszego Jamestown lub nawet Nowego Jorku. Obaj zakonnicy byli pierwszymi, którzy odprawili mszę katolicką na terytorium dzisiejszych Stanów Zjednoczonych. W 1528 roku wyruszył wraz z dwudziestoma braćmi do Wenezueli. 
Jest autorem dzieła "Informatio juridica in Indorum defensionem" (pol. Wsparcie prawne w obronie Indian). Jego postać i działalność na rzecz obrony Indian była wspominana w dziele "Scriptores ordinis Praedicatorum medii aevi" (pol. Pisarze zakonu dominikanów w epoce średniowiecza) z ok. 1500 roku i w dziele Bartolomé de Las Casas "Brevísima relación de la destrucción de las Indias" (pol. Krótki opis zagłady Indian). 
Działania misjonarskie dominikanów na rzecz Indian zostały zauważone przez Kongres Amerykanistów w 1934 i w 1964 roku. Odsłonięto wówczas pomnik na cześć zakonników, a w mowie otwarcia stwierdzano:

</doc>
<doc id="1389849" url="https://pl.wikipedia.org/wiki?curid=1389849" title="Dwór Starościński">
Dwór Starościński

Zespół Dworu Starościńskiego mieści się w centrum królewskiego miasta Leżajska. Obecnie znajduje się w nim siedziba Muzeum Ziemi Leżajskiej.
 Zespół dworu starościńskiego wpisany jest do rejestru zabytków pod nr rej.: A-747 z 12.12.1992: i obejmuje, - dwór starościński, - 4 oficyny
Historia.
Historia Dworu Starościńskiego sięga pierwszej połowy XVI wieku. Wówczas to król Zygmunt I Stary dokonał ponownej lokacji miasta, a ówczesny starosta Krzysztof Szydłowiecki wzniósł okazałą rezydencję.
Pierwotny dwór składał się z domu starosty, odrębnego domu dla służby, zabudowań gospodarczych: piekarni, browaru, słodowni, stajni, piwnic. Były tu także łazienki i więzienie starościńskie. Całość otoczono wałami ziemnymi, na których postawiono parkan pokryty gontem. W obwodzie obwarowań znajdowała się drewniana, trzypiętrowa wieża, pełniąca zarówno funkcje obronne, jak i gospodarcze, była też brama i cztery furty. Starosta szydłowiecki wyposażył budynki dworskie m.in. w piece kaflowe i szklane okna.
W 1609 roku Leżajsk i Dwór złupił warchoł – Stanisław Stadnicki, zwany Diabłem Łańcuckim. Najechał on miasto w czasie toczonej latami, wyniszczającej prywatnej wojny ze Starostą Leżajska – Łukaszem Opalińskim. W połowie XVII wieku Dwór Starościński został zniszczony przez Kozaków i wojska Księcia Siedmiogrodu Jerzego II Rakoczego. Najazd tatarski w 1672 roku i przemarsze wojsk w czasie trzeciej wojny północnej na początku XVIII wieku również przyczyniły się do popadania dworu w ruinę, zwłaszcza, że kolejni starostowie z rodziny Potockich (od 1655 roku) nie mieszkali tam, wybierając pobliski Tarnawiec. W latach 1760–1770 Potoccy, na miejscu zniszczonej siedziby starościńskiej, zbudowali parterowy murowany dwór, który istnieje do dziś.
W 1918 roku Dwór Starościński stanowiący część ordynacji łańcuckiej został wynajęty od Potockich na potrzeby utworzonego w 1912 roku Miejskiego Gimnazjum Realnego, które od 1922 roku nosiło nazwę Gimnazjum Państwowe, a w 1926 roku otrzymało imię Bolesława Chrobrego. W latach 1932–1933 władze miasta sfinalizowały odkupienie dworu i przebudowały do potrzeb szkoły. W czasach II wojny światowej i okupacji zespół Dworu Starościńskiego pełnił funkcję koszar dla wojsk niemieckich. Po wyzwoleniu zespół Dworu Starościńskiego pełnił funkcje szkoły – mieściło się tutaj Liceum Ogólnokształcące i Szkoła Podstawowa nr 4.

</doc>
<doc id="1389851" url="https://pl.wikipedia.org/wiki?curid=1389851" title="Podobwód Szydłów Armii Krajowej">
Podobwód Szydłów Armii Krajowej

Podobwód Szydłów – jednostka partyzancka Związku Walki Zbrojnej, a następnie Armii Krajowej. Jego dowódcą był kpt. Piotr Kabata.
Podobwód ten operował na terenie niektórych ówczesnych gmin Ziemi Staszowskiej: Kurozwęki, Oględów, Potok, Szydłów i Tuczępy. Poszczególne gminy stanowiły tzw. Rejony ZWZ-AK, zaś placówki (w zależności od stanu organizacyjnego) obejmowały całą gminę, wieś lub kilka wsi.
Podobwód nosił kryptonim „Słonecznik” i wchodził w skład Okręgu Radom-Kielce Armii Krajowej.

</doc>
<doc id="1389857" url="https://pl.wikipedia.org/wiki?curid=1389857" title="Wayne Brady">
Wayne Brady

Wayne Alphonso Brady (ur. 2 czerwca 1972) – amerykański satyryk, zdobywca nagrody Emmy, piosenkarz i gwiazda telewizyjna, znany głównie z udziału w emitowanym na kanale ABC programie improwizatorskim Whose Line Is It Anyway? oraz z własnego talk show "The Wayne Brady Show".
Życiorys.
Wczesne lata.
Brady urodził się w Orlando w stanie Floryda, jako syn amerykańskiego oficera Wayne’a Brady’ego. W 1989 ukończył Dr. Phillips High School. W wieku 16 lat zaczął występować w przedstawieniach teatralnych oraz grał Tygryska, bohatera Kubusia Puchatka, w Walt Disney World. Zaczął występować w znanym klubie satyrycznym SAK Comedy Lab. Następnie przeniósł się z Florydy do Las Vegas w stanie Nevada, a później w 1996 do Los Angeles w Kalifornii, gdzie rozwinął swe sceniczne umiejętności.
Kariera.
Występował w amerykańskiej wersji programu "Whose Line Is It Anyway?" wraz z Drew Careyem, Ryanem Stilesem i Colinem Mochrie. W 2003 Brady zdobył nagrodę Primetime Emmy Award dla Wyróżniającej się Osobistości w dziedzinie "Variety, Musical or Comedy Series" za pracę dla "Whose Line".
W 2001 na kanale ABC zaczął prowadzić program o rozmaitościach pt. "The Wayne Brady Show", który jednak nie odniósł dużego sukcesu. Rok później został prowadzącym talk show pod tym samym tytułem, który trwał dwa sezony i zdobył cztery Daytime Emmy Award. Wystąpił gościnnie w serialu komediowym "The Drew Carey Show" w odcinkach "Drew Live" (1999) i "Drew Live II" (2000), gdzie zagrał z innymi bohaterami w kilku grach pochodzących z programu "Whose Line".
W 2004 wystąpił w odnowionym musicalu "Chicago", gdzie zagrał prawnika o imieniu Billy Flynn. Przyjął również w 2004 krótką rolę w ostatnim odcinku komedii "Reno911!". Grał również w serialu "Gwiezdne wrota", w którym wcielił się w postać Trelaka – pierwszego przybocznego goa’ulda Aresa.
Brady napisał i zaśpiewał piosenkę do popularnego serialu animowanego Disneya pt. "The Weekenders". W 2005 zaśpiewał cover disnejowskiej piosenki Jima Brickmana "Beautiful" i jej świąteczną wersję.
W 2006 Brady został prowadzącym program "That's What I'm Talking About" talk show emitowanym na kanale TV Land i poruszającym rolę Afroamerykanów w przemyśle rozrywkowym. Od 29 sierpnia do 29 września 2006 prowadził na kanale FOX program "Celebrity Duets".
W 2006 i 2007 wystąpił gościnie w dwóch odcinkach sitcomu "Jak poznałem waszą matkę". Pojawił się jako gość programu "Wild 'N Out" na kanale MTV. Pomagał również przy produkcji programu Robot Chicken na kanale Adult Swim TV.
Brady występował również w Kanadzie, grając gościnnie w sitcomie Colina Mochriego "Getting Along Famously". Pojawił się również gościnnie w serialach "Dirt", "Rockefeler Plaza 30" oraz "Kevin Hill". Zagrał też uzdolnionego Louisa w serialu "Wszyscy nienawidzą Chrisa".
Obecnie prowadzi amerykańską wersję teleturnieju muzycznego "Tak to leciało" ("Don't Forget the Lyrics!") na kanale Fox. Cztery razy w tygodniu występuje w Venatian Hotel w Las Vegas, prowadząc występ pt. "Wayne Brady: Making it up". 16 września 2008 miała miejsce premiera jego debiutanckiego albumu muzycznego "A Long Time Coming".
Od 2009 roku Brady prowadzi teleturniej CBS "Idź na całość" (")", dołączając do swojego kolegi „Whose Line Is It Anyway”, Drew Carey, jako gospodarz porannych teleturniejów. W 2020 roku, w wyniku globalnej pandemii, okazjonalnie wyemitowano wieczorną wersję teleturnieju.
W 2022 weźmie udział w trzydziestej pierwszej edycji "Dancing with the Stars".
Wizerunek publiczny i satyra w Chappelle Show.
Brady zbudował swą karierę i wizerunek publiczny głównie dzięki jego różnym projektom i rolom skierowanym dla odbiorców w dowolnym wieku. Z tego powodu jest często obiektem żartów i oskarżeń o „zbyt białe” zachowywanie się.
W jednym z odcinków Chappelle’s Show, programu emitowanego na Comedy Central, współprowadzący Paul Mooney drwił z Brady’ego w jednym ze skeczy, wcielając się w postać Negrodamusa. W skeczu postać odgrywana przez Mooneya „przepowiedziała”, że „biali ludzie kochają Wayne’a Brady’ego, ponieważ sprawia, że Bryant Gumbel wygląda jak Malcolm X”, nawiązując do faktu, że znaczna ilość fanów Brady’ego to biali amerykanie, którzy lubią jego przeznaczone dla całej rodziny przedsięwzięcia.
Twórca serialu Dave Chappelle przeprosił później Brady’ego i zaproponował mu gościnny występ w programie. W odcinku specjalnym Brady zostaje zatrudniony jako prowadzący program po tym, jak Chappelle z niewiadomych przyczyn „opuszcza” serial. Pod koniec odcinka Chappelle i Brady występują wspólnie w skeczu będącym wzorowanym na retrospekcję wydarzeń (parodiując film Training Day z 2001). W skeczu Brady jest przedstawiony jako brutalny, socjopatyczny alfons, który pastwi się nad Chappelle podczas nocnej wspólnej jazdy po mieście. W scenkach Brady strzela do ludzi, zabija policjanta i zmusza Chappellego do zapalenia PCP, wielokrotnie parodiując wypowiedzi Paula Mooneya oraz innych prowadzących program Chappelle’s Show.
Życie prywatne.
Wayne Brady ożenił się w 1999 z Mandie Taketa, z którą ma jedną córkę Maile Masako Brady (ur. 2 marca 2003). 2 czerwca 2007 Mandie złożyła wniosek o rozwód, jako powód podając niezgodność charakterów. Rozwód został sfinalizowany 16 kwietnia 2008.
W 2007 Wayne zaczął oficjalnie wspierać organizację charytatywną Ronald McDonald House Charities i jest członkiem jej galerii sław zwanej Przyjaciółmi RMHC.

</doc>
<doc id="1389859" url="https://pl.wikipedia.org/wiki?curid=1389859" title="British Rail Class 458">
British Rail Class 458

British Rail Class 458 "Juniper" – typ elektrycznych zespołów trakcyjnych produkowanych w latach 1998 - 2000 przez zakład koncernu Alstom w Birmingham. Model ten należy do rodziny pociągów Juniper, obejmującej również składy typu British Rail Class 334 i British Rail Class 460. Obecnie jedynym przewoźnikiem eksploatującym pociągi tego typu jest firma South West Trains, w barwach której najczęściej kursują na trasie z Londynu do Reading. Dotychczas dostarczono 30 zestawów.

</doc>
<doc id="1389861" url="https://pl.wikipedia.org/wiki?curid=1389861" title="Port lotniczy Garoua">
Port lotniczy Garoua

Port lotniczy Garoua – międzynarodowy port lotniczy w Garoua. 

</doc>
<doc id="1389864" url="https://pl.wikipedia.org/wiki?curid=1389864" title="Włócznik modroczelny">
Włócznik modroczelny

Włócznik modroczelny ("Doryfera johannae") – gatunek małego ptaka z rodziny kolibrowatych (Trochilidae). Zamieszkuje północną i północno-zachodnią część Ameryki Południowej.
Wyróżnia się dwa podgatunki "D. johannae":
Długość ciała: około 8,6 cm, w tym prosty, czarny dziób o długości 25–30 mm.
Jego środowiskiem są wilgotne subtropikalne lub tropikalne lasy nizinne i górskie. Spotykany w przedziale wysokości 400–1600 m n.p.m.
Międzynarodowa Unia Ochrony Przyrody (IUCN) uznaje włócznika modroczelnego za gatunek najmniejszej troski (LC – "least concern") nieprzerwanie od 1988 roku. Całkowita liczebność populacji nie została oszacowana; w 1996 roku opisywany był jako „rzadki”. Trend liczebności populacji jest spadkowy.

</doc>
<doc id="1389868" url="https://pl.wikipedia.org/wiki?curid=1389868" title="Wspólna polityka handlowa Unii Europejskiej">
Wspólna polityka handlowa Unii Europejskiej

Wspólna polityka handlowa Unii Europejskiej – reguluje stosunki gospodarcze między Unią Europejską a państwami trzecimi. Oddziałuje na rozmiary, kierunki oraz strukturę obrotów handlowych UE z zagranicą.
Podstawy traktatowe.
Art 2 ogólne cele – a w tym promocja wzrostu gospodarczego, wysokiego zatrudnienia, wzrostu konkurencyjności i ochrony środowiska;
Art 131 i 133 tłumaczą czym generalnie ma się zajmować wspólna polityka handlowa ("common commercial policy") – ma mieć swój wkład w harmonijnym rozwoju handlu światowego, w stopniowym znoszeniu barier w handlu. Art. 133 – instrumenty i procedury decyzyjne;
Art 300 wprowadza obecną inter-instytucjonalną procedurę potrzebną w celu zawierania międzynarodowych umów – przede wszystkim decyzję podejmuje Rada nie zobowiązania do konsultacji z Parlamentem Europejskim, tym niemniej konsultacje mogą mieć miejsce.
Zakres Wspólnej Polityki Handlowej.
Wspólna polityka handlowa ma na celu umiejętne równoważenie zobowiązań międzynarodowych i interesów wewnętrznych Unii, w szczególności związanych z ochroną własnej gospodarki przed wpływem konkurencji z państw trzecich. W procesie integracji europejskiej zakres ten ulegał modyfikacjom. Wspólna polityka handlowa została wprowadzona w 1970 jako następstwo powstania w 1968 unii celnej w Europejskiej Wspólnocie Gospodarczej. Jednak zaczęła w pełni funkcjonować z upływem okresu przejściowego, co nastąpiło wraz z wprowadzeniem w życie wspólnego rynku. Wspólna Polityka Handlowa, wraz z Unią Celną, przyczynia się do realizacji 3 celów. Po pierwsze – harmonijnego rozwoju handlu światowego; po drugie – stopniowego zniesienia ograniczeń w handlu międzynarodowym; po trzecie – zmniejszenia barier celnych i innych barier handlowych.
Funkcjonowanie.
Oparta na jednolitych zasadach, w odniesieniu do:
Komisja przedkłada Radzie propozycje w celu wykonania wspólnej polityki handlowej.
Jeżeli potrzeba wynegocjowania umów z jednym lub większą liczbą państw albo organizacji międzynarodowych:
Komisja prowadzi rokowania w konsultacji ze specjalnym komitetem wyznaczonym przez Radę
Wspólnotowy Kodeks Celny.
Jest to dokument określający zasady, mechanizmy i procedury handlu państw WE z państwami trzecimi.
Zewnętrzna Taryfa Celna – TARIC.
Taryfa Celna Wspólnoty (TARIC) wprowadzona została we Wspólnocie Europejskiej dla towarów ujętych w deklaracji celnej. Taryfa łączy w sobie zasady nomenklatury zharmonizowanego systemu, zasady nomenklatury scalonej Wspólnoty (Combined Nomenclature- CN) oraz zasady wspólnej polityki handlowej prowadzoną przez Wspólnotę Europejską. Cech te można zauważyć już w samej strukturze kodu TA-RIC:
999999 – pierwsze sześć cyfr kodu stanowi kod pozycji towarowej według nomenklatury Zharmonizowanego Systemu:
„Taryfa” publikowana jest corocznie, natomiast co tydzień kraje członkowskie otrzymują jej uaktualnienie. Skomplikowana budowa TARIC, choć nie nasuwa większych wątpliwości, to jednak klasyfikowanie niektórych dóbr zgodnie z poszczególnymi kodami pozycji towarowych może nastręczyć pewne, a nieraz znaczne trudności, zwłaszcza że życie nie stoi w miejscu i codzienność przynosi nowe rozwiązania techniczne, udoskonalenia, zmiany własności produktów, ich przeznaczenia, użytkowania, zaspokojenia potrzeb i gustów konsumentów.
W kwietniu 1990 r. opublikowano nowe ujęcie Zintegrowanej Taryfy Celnej (TARIC), według której wszystkie towary znajdujące się w handlu Wspólnoty Europejskiej z krajami trzecimi podlegają zasadom wprowadzonym przez Wspólnotę. Uaktualnienie danych w Zintegrowanej Taryfie Celnej kraje członkowskie dokonywać będą systemem elektronicznym. Zmiana kodów w TARIC może być dokonywana odpowiednimi zarządzeniami wydawanymi przez Wspólnotę tylko wtedy, kiedy wymagać tego będą części składowe scalonej nomenklatury CM. Komisja zwróciła się także do krajów członkowskich, aby wzięły pod rozwagę wprowadzenie nowych elementów do TARIC.
Podporządkowanie się zasadom wprowadzonym przez Wspólnotę Europejską do TARIC z jednej strony powoduje utrudnienia w dostępie do rynku UE dla krajów trzecich. Z drugiej strony dzięki możliwości kodowania towarów oraz precyzyjnemu ich opisowi w nomenklaturze CN usuwane zostają dotychczasowe bariery językowe, które w przypadku krajów Europy Wschodniej stanowią poważne przeszkody w ich kontaktach handlowych ze światem zewnętrznym.

</doc>
<doc id="1389869" url="https://pl.wikipedia.org/wiki?curid=1389869" title="Ilustrowany pamiętnik Mikana">
Ilustrowany pamiętnik Mikana



</doc>
<doc id="1389871" url="https://pl.wikipedia.org/wiki?curid=1389871" title="Porażenie nerwu VII">
Porażenie nerwu VII



</doc>
<doc id="1389874" url="https://pl.wikipedia.org/wiki?curid=1389874" title="Odpust zupełny">
Odpust zupełny



</doc>
<doc id="1389875" url="https://pl.wikipedia.org/wiki?curid=1389875" title="Mikan Enikki">
Mikan Enikki



</doc>
<doc id="1389876" url="https://pl.wikipedia.org/wiki?curid=1389876" title="Sakrament pojednania">
Sakrament pojednania



</doc>
<doc id="1389877" url="https://pl.wikipedia.org/wiki?curid=1389877" title="Binjamina">
Binjamina

Binjamina (hebr.: תחנת הרכבת בנימינה) – stacja kolejowa w Binjamina-Giwat Ada, w Izraelu. Jest obsługiwana przez Rakewet Jisra’el.
Stacja znajduje się w południowo-wschodniej części miasta Binjamina-Giwat Ada. Dworzec jest przystosowany dla osób niepełnosprawnych.
Połączenia.
Pociągi z Binjamina-Giwat Ada jadą do Hajfy, Naharijji, Tel Awiwu, Lod, Modi’in, Rechowot, Aszkelonu i Beer Szewy.

</doc>
<doc id="1389878" url="https://pl.wikipedia.org/wiki?curid=1389878" title="Porażenie nerwu odwodzącego">
Porażenie nerwu odwodzącego

Uszkodzenie nerwu odwodzącego (VI nerwu czaszkowego) powoduje osłabienie unerwianego przez ten nerw mięśnia prostego bocznego. Objawia się podwójnym widzeniem, najsilniejszym przy patrzeniu w bok po stronie uszkodzenia. Ponieważ nerw VI ma długi przebieg wewnątrzczaszkowy, często ulega uszkodzeniu. 
Najistotniejsze przyczyny tej patologii to:

</doc>
<doc id="1389879" url="https://pl.wikipedia.org/wiki?curid=1389879" title="Podwyższone ciśnienie śródczaszkowe">
Podwyższone ciśnienie śródczaszkowe



</doc>
<doc id="1389880" url="https://pl.wikipedia.org/wiki?curid=1389880" title="Niedowład nerwu odwodzącego">
Niedowład nerwu odwodzącego



</doc>
<doc id="1389882" url="https://pl.wikipedia.org/wiki?curid=1389882" title="Mistrzostwa Świata w Piłce Ręcznej Kobiet 1978">
Mistrzostwa Świata w Piłce Ręcznej Kobiet 1978

 
VII Mistrzostwa świata w piłce ręcznej kobiet rozegrano w Czechosłowacji. Tytuł najlepszych obroniły piłkarki ręczne z NRD.

</doc>
<doc id="1389885" url="https://pl.wikipedia.org/wiki?curid=1389885" title="Lady Jane">
Lady Jane

Lady Jane – brytyjski film historyczny z 1986 roku w reżyserii Trevora Nunna. Opowieść o losach królowej Anglii Jane Grey, w której rolę wcieliła się Helena Bonham Carter.
Produkcja.
Zdjęcia do filmu kręcono głównie w hrabstwie Kent - na zamku w Dover (filmowe Tower of London), we wnętrzach Hever Castle oraz na zamku Leeds. Inne wykorzystane przez filmowców lokacje to m.in. Haddon Hall (hrabstwo Derbyshire), Broughton Castle (Oxfordshire) czy Little Moreton Hall (Cheshire).
Opis fabuły.
Anglia XVI wiek. Po śmierci Henryka VIII królem zostaje Edward VI, który także wkrótce umiera. Jego następczynią zostaje Lady Jane Grey. Młoda i inteligentna dziewczyna zostaje wydana za Guildforda Dudleya; ich początkowa niechęć do siebie zmienia się w uczucie. Lady Jane nie jest jednak dane długo być królową - po zaledwie kilku dniach zostaje pozbawiona tronu, a następnie ścięta.

</doc>
<doc id="1389887" url="https://pl.wikipedia.org/wiki?curid=1389887" title="Doryfera johannae">
Doryfera johannae



</doc>
<doc id="1389894" url="https://pl.wikipedia.org/wiki?curid=1389894" title="Zespół wewnątrzrdzeniowy">
Zespół wewnątrzrdzeniowy

Zespół wewnątrzrdzeniowy (ang. central cord syndrome) – zespół neurologiczny spowodowany uszkodzeniem środkowej części rdzenia kręgowego. Składają się nań obustronnie osłabione lub zniesione czucie bólu i temperatury na poziomie uszkodzonych segmentów rdzenia, przy zachowanych modalnościach czucia przewodzonych w oszczędzonych sznurach tylnych rdzenia (określa się to jako rozszczepienne zaburzenia czucia). 
W zaawansowanym uszkodzeniu może dojść do zajęcia komórek rogu przedniego rdzenia (zespół dolnego neuronu ruchowego) i dróg korowo-rdzeniowych (zespół górnego neuronu ruchowego z paraparezą spastyczną). 
Najczęstsze przyczyny to stwardnienie rozsiane, jamistość rdzenia i guzy wewnątrzrdzeniowe. 
Zespół opisli jako pierwsi Richard C. Schneider i wsp. w 1954 roku.

</doc>
<doc id="1389896" url="https://pl.wikipedia.org/wiki?curid=1389896" title="Stephen Hopkins">
Stephen Hopkins

Stephen Hopkins (ur. 1958 na Jamajce) – amerykański reżyser i producent.

</doc>
<doc id="1389899" url="https://pl.wikipedia.org/wiki?curid=1389899" title="KNM WT 17000">
KNM WT 17000



</doc>
<doc id="1389901" url="https://pl.wikipedia.org/wiki?curid=1389901" title="Boca de Jaruco">
Boca de Jaruco

Boca de Jaruco jest to niewielka osada rybacka położona na Kubie należąca do gminy Santa Cruz del Norte.
Historia.
Osada jest znana z intensywnego wydobycia ropy naftowej w latach 70. oraz 80. XX wieku. Wydobycie ropy było nadzorowane przez radzieckich specjalistów pracujących na rzecz państwowego przedsiębiorstwa naftowego Cupet. Eksploatacja surowca została przerwana pod koniec lat 80. Z drogi Via Blanca, widoczne są liczne pozostałości po okresie wydobywczym, w postaci sporej liczby szybów naftowych oraz innych urządzeń pomocnych przy wydobyciu ropy naftowej.

</doc>
<doc id="1389902" url="https://pl.wikipedia.org/wiki?curid=1389902" title="Starsza pani znika">
Starsza pani znika

Starsza pani znika (inny tytuł Dama zniknęła; tytuł oryg. "The Lady Vanishes") – brytyjski thriller szpiegowski w reżyserii Alfreda Hitchcocka z 1938 roku, zrealizowany na podstawie powieści Ethel Liny White. Przedostatni film Hitchcocka zrealizowany w Wielkiej Brytanii przed jego przeprowadzką do Hollywood. Powszechnie uznaje się go za najlepszy film mistrza suspensu nakręcony w jego angielskim etapie kariery.
Opis fabuły.
Akcja filmu rozgrywa się głównie w pociągu jadącym przez fikcyjny kraj bałkański. Fabuła skupia się na tytułowej starszej pani, która znika podczas podróży. Podróżująca z nią młoda współpasażerka postanawia ją odnaleźć.

</doc>
<doc id="1389906" url="https://pl.wikipedia.org/wiki?curid=1389906" title="Gustavo Fernández">
Gustavo Fernández

Gustavo Daniel Fernández (16 lutego 1952) – piłkarz urugwajski, bramkarz.
Będąc piłkarzem klubu Rentistas Montevideo wziął udział wraz z reprezentacją Urugwaju w finałach Mistrzostw Świata w 1974 roku, gdzie Urugwaj odpadł już w fazie grupowej. Fernández nie zagrał w żadnym meczu.
Jako bramkarz klubu CA Peñarol był w urugwajskiej kadrze podczas turnieju Copa América 1983, gdzie Urugwaj zdobył mistrzostwo Ameryki Południowej. Także i tym razem nie wystąpił w żadnym spotkaniu, gdyż bramki urugwajskie strzegł Rodolfo Sergio Rodríguez.
Broniąc bramki "Peñarolu" odniósł wielkie sukcesy na arenie międzynarodowej - wygrał turniej Copa Libertadores 1982 i w tym samym roku Puchar Interkontynentalny. Dotarł następnie do finału Copa Libertadores 1983.

</doc>
<doc id="1389908" url="https://pl.wikipedia.org/wiki?curid=1389908" title="Młoteczek neurologiczny">
Młoteczek neurologiczny



</doc>
<doc id="1389910" url="https://pl.wikipedia.org/wiki?curid=1389910" title="Walter Abel">
Walter Abel

Walter Abel (ur. 6 czerwca 1898 w Saint Paul, zm. 26 marca 1987 w Essex) – amerykański aktor teatralny i filmowy, komik.
Kariera.
Studiował w Amerykańskiej Akademii Teatralnej (American Academy of Dramatic Art) w Nowym Jorku. Zadebiutował w 1919 roku na Broadwayu w sztuce "Forbidden". Odznaczył się też rolami teatralnymi m.in. w spektaklach "Jak wam się podoba", "Żałoba przystoi Elektrze", "Pożądanie w cieniu wiązów". 
W filmie zadebiutował w 1920 roku w produkcji "The North Winds Malice". Kolejną rolę zagrał w filmie dźwiękowym "Liliom" w roku 1930. Jedną z ważniejszych w jego karierze okazała się rola D'Artagnana w pierwszej dźwiękowej wersji filmowej "Trzech muszkieterów" Aleksandra Dumasa (1935). Zagrał też Danny'ego Reeda w komedii muzycznej "Gospoda świąteczna" (1942) u boku Binga Crosby'ego i Freda Astaire'a. 
Zmarł na atak serca w wieku 88 lat.
Filmografia.
Zestawienie obejmuje 92 filmy fabularne, dokumentalne i seriale telewizyjne:

</doc>
<doc id="1389911" url="https://pl.wikipedia.org/wiki?curid=1389911" title="Sieć niwelacyjna">
Sieć niwelacyjna

Sieć niwelacyjna – zbiór punktów zaznaczonych w terenie przy wykorzystaniu znaków geodezyjnych (reperów). Wysokości (rzędne) znaków geodezyjnych są wyznaczane pomiarami – najczęściej metodą niwelacji. 
Z siecią niwelacyjną wiąże się pojęcie osnowy wysokościowej, w której wysokości punktów określane są względem poziomu morza. W Polsce obowiązującym układem odniesienia jest państwowy układ wysokościowy Kronsztad.
Sieć niwelacyjna znajduje swoje zastosowanie w celach gospodarczych, do których można zaliczyć m.in. przygotowywanie map i prace budowlane. Wykorzystywana jest także w celach naukowych takich jak: badania kształtu Ziemi czy badania geodynamiczne.
W celu wyrównania sieci niwelacyjnej technicznej wykonujemy następujące czynności:

</doc>
<doc id="1389916" url="https://pl.wikipedia.org/wiki?curid=1389916" title="Pasmo 15 m">
Pasmo 15 m

Pasmo 15 m – jedno z podstawowych pasm częstotliwości amatorskich, zawierające się w granicach: 21,000 do 21,450 MHz dla krótkofalowców na całym świecie. 
Charakterystyka.
Pasmo jest doskonałe do DX-owania podczas okresów dużej aktywności słonecznej i od niej uzależniona jest jego przydatność.
Propagacja.
Podczas największej aktywności Słońca pasmo jest "otwarte" przez całą dobę, łączności przez odbicia od warstwy F2 jonosfery. Podczas średniej aktywności słonecznej staje się pasmem dostępnym wyłącznie w ciągu dnia. Przy najmniejszej aktywności Słońca może w ogóle nie nadawać się do DX-owania (pasmo "martwe").
Sporadycznie możliwa jest praca przez odbicia od warstwy E jonosfery (wczesne lato, środek zimy).
Podział pasma 15 m w Polsce.
Na dzień 29 marca 2009

</doc>
<doc id="1389917" url="https://pl.wikipedia.org/wiki?curid=1389917" title="15 m">
15 m



</doc>
<doc id="1389918" url="https://pl.wikipedia.org/wiki?curid=1389918" title="Gustavo Fernandez">
Gustavo Fernandez



</doc>
<doc id="1389919" url="https://pl.wikipedia.org/wiki?curid=1389919" title="Gustavo Daniel Fernández">
Gustavo Daniel Fernández



</doc>
<doc id="1389921" url="https://pl.wikipedia.org/wiki?curid=1389921" title="Monachus schauinslandi">
Monachus schauinslandi



</doc>
<doc id="1389922" url="https://pl.wikipedia.org/wiki?curid=1389922" title="Monachus tropicalis">
Monachus tropicalis



</doc>
<doc id="1389923" url="https://pl.wikipedia.org/wiki?curid=1389923" title="Wołga-Wołga">
Wołga-Wołga

Wołga-Wołga (ros. "Волга-Волга") – radziecka czarno-biała komedia utrzymana w tonacji musicalu z akcją na statku płynącym po rzece Wołga, oraz z muzyką i piosenkami Izaaka Dunajewskiego.
"Wołga-Wołga" była ulubionym filmem Stalina, który (według Aleksandrowa) miał w 1942 r. przesłać jego kopię prezydentowi USA Rooseveltowi.
Film ukazuje rywalizację dwóch amatorskich zespołów muzycznych, płynących Wołgą do Moskwy na festiwal.

</doc>
<doc id="1389924" url="https://pl.wikipedia.org/wiki?curid=1389924" title="Wołga - Wołga">
Wołga - Wołga



</doc>
<doc id="1389928" url="https://pl.wikipedia.org/wiki?curid=1389928" title="Kevin Alejandro">
Kevin Alejandro

Kevin Michael Alejandro (ur. 7 kwietnia 1976 w San Antonio) – amerykański aktor telewizyjny i filmowy pochodzenia meksykańskiego.
Życiorys.
Wczesne lata.
Urodził się w San Antonio w stanie Teksas. Jest jednym z trojga dzieci Tomasa Hernandeza i Dory Alejandro Hernandez, ma dwie siostry – Tanyę Hernandez i Kimberly Mc Graw. Kiedy miał osiem lat, rodzina przeniosła się do Snyder, małego miasteczka w Scurry County w zachodnim Teksasie. Po ukończeniu szkoły średniej przeprowadził się do Los Angeles i uczył się aktorstwa pod kierunkiem instruktora dramatu, Jerry’ego P. Worshama. Studiował na Uniwersytecie Teksańskim w Austin.
Kariera.
Po raz pierwszy trafił przed kamery w thrillerze "Oczyszczające łodzie" ("Purgatory Flats", 2002) u boku Gregga Henry’ego i Briana Austina Greena. Następnie wystąpił gościnnie w serialach: NBC "Jordan" ("Crossing Jordan", 2003), Spelling Television "Czarodziejki" ("Charmed", 2004) jako przebiegły demon, CBS ' ("CSI: NY", 2004), operze mydlanej CBS "Żar młodości" ("The Young and the Restless", 2004–2005) jako Dominic Hughes, "24 godziny" ("24", 2005) w roli zwolennika terroryzmu, CBS ' ("CSI: Miami", 2006) i HBO "Trzy na jednego" ("Big Love", 2006) w roli przedsiębiorczego geja. W serialu ABC "Brzydula Betty" ("Ugly Betty", 2006–2007) pojawił się jako Santos, ojciec Justina Suareza (Mark Indelicato), zakochany w Hildzie Suarez (Ana Ortiz).
14 lutego 2004 roku ożenił się z Leslie de Jesus Alejandro. Mają syna Kadena Michaela (ur. 22 lutego 2008).

</doc>
<doc id="1389930" url="https://pl.wikipedia.org/wiki?curid=1389930" title="Hipertermia złośliwa">
Hipertermia złośliwa

Hipertermia złośliwa ("hipertermia przy znieczuleniu") – zagrażający życiu stan organizmu, wywoływany u niektórych pacjentów przez leki służące do znieczulenia ogólnego i niektóre inne leki. Charakteryzuje się niezwykle szybkim wzrostem temperatury organizmu i znacznym nasileniem metabolizmu tlenowego mięśni. Prowadzi to do nagromadzenia w organizmie dwutlenku węgla i wzrostu temperatury ciała powyżej 40 °C. Dochodzi równocześnie do nadciśnienia tętniczego, zwiększenia napięcia mięśni i częstoskurczu. Około połowa przypadków kończy się zgonem. U dzieci po zastosowaniu suksametonium może być poprzedzona występowaniem sztywności mięśni żwaczy. Występuje od 1:10 000 do 1:50 000 pacjentów poddanych znieczuleniu, a atak pojawia się przy 1:10 000 do 1:250 000 znieczuleń.
Wystąpienie hipertermii złośliwej po zetknięciu z lekami jest uwarunkowane genetycznie. Predyspozycją do takiej reakcji jest mutacja receptora rianodynowego, dziedziczona jako cecha autosomalna dominująca, gen warunkujący pojawienie się lub nie tej choroby znajduje się na chromosomie 19. Czynnikiem zwiększającym ryzyko wystąpienia hipertermii jest również stres.
Leczenie.
Leczenie polega na zaprzestaniu podawania substancji wyzwalających, zabezpieczeniu dróg oddechowych, wyrównaniu kwasicy, ochłodzeniu pacjenta za pomocą okładów z lodu, bądź podawaniem oziębionych płynów dożylnie oraz podaniu dantrolenu. Pacjent po ustabilizowaniu wymaga co najmniej 24-godzinnego nadzoru.

</doc>
<doc id="1389932" url="https://pl.wikipedia.org/wiki?curid=1389932" title="Brzask (film 1939)">
Brzask (film 1939)

Brzask (fr. "Le jour se lève") – francuski melodramat filmowy z 1939 roku w reżyserii Marcela Carné. Historia tragicznej, przypadkowej śmierci, której sprawcą jest zwykły robotnik rywalizujący o względy kwiaciarki Françoise. W filmie dominuje nuta fatalizmu.

</doc>
<doc id="1389933" url="https://pl.wikipedia.org/wiki?curid=1389933" title="Miotła zbożowa">
Miotła zbożowa

Miotła zbożowa ("Apera spica-venti") – gatunek rośliny jednorocznej, czasami zimującej, z rodziny wiechlinowatych. Pospolity chwast segetalny.
Zasięg geograficzny.
Trawa rozpowszechniona w centralnej i wschodniej Europie, w Wielkiej Brytanii, północnej Azji, na Bliskim Wschodzie. W Ameryce Północnej jest rośliną inwazyjną, zawleczoną z Europy w drugiej połowie XIX w. W Polsce występuje na całym obszarze kraju jako roślina segetalna.
Biologia.
Roślina diploidalna o liczbie chromosomów 2n = 14. Jako roślina obcopylna, charakteryzuje się znaczną zmiennością genetyczną.
Ekologia.
Miotła zbożowa preferuje glebę suchą i piaszczystą. Uważana kiedyś za wskaźnik zakwaszenia gleby, w ostatnich latach obserwuje się jej dużą tolerancję względem siedliska. Jest kłopotliwym chwastem zbóż ozimych, upraw lnu i roślin okopowych, toteż jest intensywnie zwalczana przy użyciu różnego rodzaju herbicydów. Spotykana jest na gruntach poagrarnych i poprzemysłowych, na które rozprzestrzenia się łatwo z pól uprawnych. Zaliczana jest także do roślin wskaźnikowych, którymi wyraża się skalę wpływu człowieka na skład ekosystemów dużych aglomeracji miejskich. Gatunek charakterystyczny zbiorowisk chwastów upraw zbożowych na glebach niewapiennych ze związku "Aperion spicae-venti".
Zastosowanie.
Ze względu na duże rozmiary i pokrój wiechy, jest używana jako element dekoracyjny.

</doc>
<doc id="1389944" url="https://pl.wikipedia.org/wiki?curid=1389944" title="Czarni pułkownicy">
Czarni pułkownicy



</doc>
<doc id="1389946" url="https://pl.wikipedia.org/wiki?curid=1389946" title="Centrum Sztuki Współczesnej Znaki Czasu">
Centrum Sztuki Współczesnej Znaki Czasu

Centrum Sztuki Współczesnej „Znaki Czasu” – instytucja kultury w Toruniu, zajmująca się gromadzeniem, dokumentowaniem i wystawianiem polskiej i obcej sztuki współczesnej.
Lokalizacja.
Centrum Sztuki Współczesnej znajduje się w centrum miasta (Jordanki) tuż przy Zespole Staromiejskim oraz w bliskim sąsiedztwie Budynku Urzędu Marszałkowskiego i Centrum Kulturalno-Kongresowego Jordanki. Część reprezentacyjna tego gmachu i główne wejście znajduje się przy ul. Wały gen. Sikorskiego 1.
Historia.
Centrum powołano do życia w 2006 roku, w ramach programu „Znaki Czasu”, realizowanego przez Ministerstwo Kultury i Dziedzictwa Narodowego. Budowę gmachu na jego siedzibę przy ul. Wały gen. Sikorskiego rozpoczęto 27 października 2006 roku, a zakończono w grudniu 2007 roku. Uroczyste otwarcie CSW dla publiczności miało miejsce 14 czerwca 2008 roku, a jego pierwszym dyrektorem został Michał Korolko. Warto dodać, że budynek ten jest pierwszym, od podstaw wybudowanym w Polsce po 1939 roku, obiektem poświęconym sztuce współczesnej. W pierwszych dwóch latach działalności muzeum, jego władze zorganizowały m.in. 30 międzynarodowych wystaw oraz szereg tzw. projektów artystycznych, w tym długofalowy projekt przestrzeni Pokoju z kuchnią.
W latach 2017–2018 planuje się rozbudowę CSW o budynek warsztatowo-techniczny.
Budynek.
Autorem koncepcji architektonicznej budynku jest Edward Lach, natomiast projekt wykonała firma architektoniczna R2. Budowla o ceglanej fasadzie składa się z kilku modułów tworzących kwadrat o wymiarach 49,40 x 49,30 m. Jeden z modułów mieszczących przeszkloną, krętą klatkę schodową ma kształt walca. Trzy kondygnacje budynku mieszczą ok. 4000 m² powierzchni wystawienniczej. Na parterze znajdują się: Kino Centrum, „Pokój z kuchnią”, Księgarnia Sztuki oraz Czytelnia imienia Sömmeringów. Pierwsze i drugie piętro to sale ekspozycyjne o wysokości od 3,70 do 7,26 m. Biura instytucji mieszczą się na trzecim piętrze budynku, gdzie znajduje się również taras widokowy.
Wystawy.
Pierwszymi wystawami zorganizowanymi przez CSW "Znaki Czasu" były:
Z okazji oddania CSW do użytku na tyłach budynku odbył się plenerowy koncert, w którym wzięły udział grupy 3moonboys, Potty Umbrella, Kalabrese oraz FlyKKiller.
W pierwszych dwóch latach działalności (2008–2010) program Centrum Sztuki Współczesnej "Znaki Czasu" koncentrował się między innymi wokół fenomenu glokalności, rozumianego jako ujęcie zjawisk regionalnych w perspektywie globalnej. W tym czasie odbyły się indywidualne wystawy takich artystów jak: Krzysztof Zieliński, Edit Oderbolz, Angelika Markul, Susan Philipsz, Mariusz Waras, Andrzej Tobis, Mieczysław Wiśniewski, Zbigniew Rybczyński, Tomek Rygalik, Tilman Wendland, Lex Drewinski, Tomasz Wiech, Grupa Azorro.
Odbyły się również dwie prezentacje prac z kolekcji CSW oraz wystawy zbiorowe, m.in.:
CSW organizuje także cykliczne festiwale takie jak Pole Widzenia, czy muzyczny Festiwal CoCart.

</doc>
<doc id="1389947" url="https://pl.wikipedia.org/wiki?curid=1389947" title="Patrick Abercrombie">
Patrick Abercrombie

Patrick Abercrombie, właśc. sir Leslie Patrick Abercrombie (ur. 6 czerwca 1879 w Ashton upon Mersey, zm. 23 marca 1957 w Aston Tirrold) – brytyjski architekt i urbanista. 
Życiorys.
Absolwent Uppingham School w Rutland. Profesor uniwersytecki (Liverpool, University of Liverpool, 1915–1935; Londyn, University College London, 1935–1946, wykładał m.in. planowanie przestrzeni miejskich).
W swoich projektach urbanistycznych rozrastających się miast starał się spożytkować także starą zabudowę, jak również włączał do planów obszary zieleni i tereny przemysłowe. Kładł duży nacisk na estetykę struktury miejskiej.
Brał udział w planowaniu przestrzeni m.in. takich miast, jak: Plymouth, Kingston upon Hull, Bath, Edynburg, Bournemouth.
Był autorem planu przebudowy Dublina (1913) oraz projektu odbudowy Londynu po wojnie (1943–1944), zwłaszcza Wielkiego Londynu. W tym ostatnim przedsięwzięciu starał się opracować decentralizację stolicy, planował też stworzenie systemu miast satelitarnych, które miały być oddzielone pasem zieleni (pierścieniowa zabudowa urbanistyczna).

</doc>
<doc id="1389969" url="https://pl.wikipedia.org/wiki?curid=1389969" title="Bobby George">
Bobby George

Bobby George (ur. 16 grudnia 1945) – profesjonalny angielski darter. Zwany królem darta.
Dwukrotnie wygrywał Grand Masters w 1979 i 1980 i News of the world w 1979 i 1986, a także jednokrotnie WDF Europe Cup w 1984. Dwukrotny finalista mistrzostw świata w darts. W 1980 roku w finale uległ Ericowi Bristowowi, a w 1994 roku Johnowi Partowi.
W 2006 wziął udział w programie pseudonaukowym pt. Brainiac w kolejnych rundach gry "Brainiacowe rzutki" gdzie rywalizował z jednym z "Brainiaców". 

</doc>
<doc id="1389970" url="https://pl.wikipedia.org/wiki?curid=1389970" title="Adam Goldberg">
Adam Goldberg

Adam Charles Goldberg (ur. 25 października 1970 w Santa Monica) – amerykański aktor, reżyser, producent i kompozytor. Zazwyczaj obsadzany w filmach jako typowy młody nowojorczyk żydowskiego pochodzenia. Ten wizerunek sparodiował w filmie "The Hebrew Hammer" (2003).
Życiorys.
Wczesne lata.
Urodził się w Santa Monica w Kalifornii jako syn Donny (z domu Goebel) i Earla Goldbergów. Wychował się w okolicach Miami Beach. Jego ojciec jest Żydem, a matka katoliczką irlandzko-francusko-niemieckiego pochodzenia. Goldberg wychowany był w wierze żydowskiej, uczęszczał do szkoły hebrajskiej. Mimo pochodzenia odmówił uczestnictwa w uroczystości bar micwy. Uważał, że taki gest nie byłby szczery z jego strony, a byłby znieważeniem judaizmu.
Goldberg zafascynował się aktorstwem po obejrzeniu sztuki Shakespeare’a wystawionej przez szkolną klasę teatralną w Oakwood Secondary School w North Hollywood. Od tego momentu, jeszcze jako nastolatek, rozpoczął naukę aktorstwa na najróżniejszych warsztatach, w tym Lee Strasberg Theatre and Film Institute. W czasie studiów w Sarah Lawrence Collage w Yonkers można go było zobaczyć w licznych produkcjach teatralnych wystawianych wraz z innymi studentami na kampusie uniwersyteckim.
Kariera.
Pierwszą jego dużą rolą na szklanym ekranie była postać Eugina Gimela w komedii "Komik na sobotę" ("Mr. Saturday Night", 1992), a kreacją, która na dobre rozpoczęła jego karierę w Hollywood był Mellish – żołnierz piechoty w kasowym filmie Stevena Spielberga "Szeregowiec Ryan" ("Saving Private Ryan", 1998). Goldberg sprawdzał się doskonale w pierwszoplanowych rolach, jak w roli Shultza w serii "Head Cases" (2005) wytwórni FOX czy "The Hebrew Hammer". Jednak najczęściej obsadzany był w drugoplanowych, lecz wyrazistych rolach.
Inne znaczące role w jego karierze to Jerry – ponury służący Christophera Walkena w thrillerze "Armia Boga" ("The Prophecy", 1995), a także Eddie Menuek – niezrównoważony współlokator z sitcomu NBC "Przyjaciele" ("Friends", 1996). Wystąpił też w czterech epizodach serii "Ekipa" jako Nick Rubinstain, syn zamożnego producenta filmowego. Użyczył swojego głosu w filmie "" ("Babe: Pig in the City", 1998) i kreskówce produkcji wytwórni FOX "Eek! The Cat" (1992). Wziął udział w dokumencie "The Fearless Freaks", opisującym powstawanie i rozwój grupy muzyków z Oklahomy – The Flaming Lips. Z tą grupą łączy go również film science fiction "Święta Bożego Narodznia na Marsie" ("Christmas on Mars", 2008), w którym jest marsjańskim psychiatrą. Za scenariusz i reżyserię odpowiedzialny był lider grupy The Fearless Freak Wayne Coyne.
W roli reżysera, scenarzysty i producenta Goldberg wystąpił w filmach kinowych: "Szkocka i mleko" ("Scotch and Milk", 1998) i "I Love Your Work" (2003) oraz telewizyjnym filmie dokumentalnym "Running with the Bulls" (2003).
Dał się poznać także jako kompozytor muzyki filmowej, którą można usłyszeć w wyprodukowanych przez niego filmach, jak również na płytach z muzyką rock i jazz, wliczając w to płytę "Changes" nagraną z perkusistą jazzowym Philem Maturano. Dzięki temu udowodnił, że jego rola artysty nie ogranicza się jedynie do gry aktorskiej, ale jest także poważnym muzykiem oddanym swojej pasji.
Życie prywatne.
Spotykał się z Natashą Lyonne (2001–2004), Christiną Ricci (2003–2007) i Julie Delpy. Ze związku z artystką i projektantką Roxanne Daner ma syna Buda (ur. w grudniu 2014).

</doc>
<doc id="1389984" url="https://pl.wikipedia.org/wiki?curid=1389984" title="Atlit (stacja kolejowa)">
Atlit (stacja kolejowa)

Atlit (hebr.: עתלית) – Stacja kolejowa w Atlit, w Izraelu. Jest obsługiwana przez Rakewet Jisra’el.
Stacja znajduje się w zachodniej części wioski Atlit. Dworzec jest przystosowany dla osób niepełnosprawnych.
Połączenia.
Pociągi z Atlit jadą do Hajfy, Naharijji, Tel Awiwu, Modi’in, Rechowot.

</doc>
<doc id="1389994" url="https://pl.wikipedia.org/wiki?curid=1389994" title="Józef Anchieta">
Józef Anchieta

Józef Anchieta (José de Anchieta y Díaz de Clavijo) (ur. 19 marca 1534, zm. 9 czerwca 1597) – hiszpański jezuita, misjonarz, święty Kościoła katolickiego.
Dzieciństwo i młodość.
Józef Anchieta urodził się w San Cristóbal de La Laguna na Teneryfie na Wyspach Kanaryjskich. Jego ojciec Juan Lopez de Anchieta, pochodził z rodziny posiadającej tytuł szlachecki. Należał do grupy "Revolta dos Comuneiros", odpowiedzialnej za rewoltę z 1521 r. w Kraju Basków. Jako jeden z przywódców został skazany przez Radę Królewską na śmierć przez poćwiartowanie. Wyroku nie wykonano dzięki wstawiennictwu Ignacego z Loyoly (z którym był spokrewniony). Po namowach Ignacego, dwudziestojednoletni Juan przeprowadził się na Teneryfę. Tam poznał Mancię Diaz de Clavijo y Llarena – córkę nawróconych Żydów, wdowę i matkę dwójki dzieci. Józef był ich trzecim wspólnym dzieckiem. Ochrzczony został 7 kwietnia 1534 roku w kościele Nuestra Senora de los Remedios. W 1536 roku Juan de Anchieta – pod nieobecność Karola V – poprosił królową Izabelę o łaskę. Cesarzowa podarowała rodzinie Anchieta m.in. dział ziemi w Genecie. Zamieszkali przy Plaza de Mayor (dzisiejsze Plaza del Adelantado) gdzie wybudowali dom stojący do dzisiaj. Otrzymali również tytuł "Vecindad", uprawniający do stałego zameldowania i zamieszkania na Teneryfie. Jako dziecko José pobierał nauki u dominikanów. Już w wieku siedmiu lat doskonale potrafił operować językiem łacińskim. Odznaczał się wysokimi zdolnościami intelektualnymi, pobożnością i niezwykłą pamięcią. Nauki na uniwersytecie pobierał od czternastego roku życia w założonym przez Jana III w mieście Coimbra, Royal College of Arts (Kolegium Sztuk). Zdecydowano się na wybór uniwersytetu w Portugalii, a nie rodzimej Hiszpanii ze względu na żydowskie pochodzenie matki, co w tamtym czasie mogło być przeszkodą, dlatego wraz z bratem Pedrem Nunesem skierowani zostali do sławnego uniwersytetu w Coimbrze. Pedro studiował Prawo Kościelne, które ukończył w 1550 roku. José studiował przez trzy lata retorykę, a na czwartym roku rozpoczął studia humanistyczne (ze szczególnym uwzględnieniem filozofii) w Akademii Artystycznej. Miał szczególne predyspozycje do nauki języków obcych, w czasie studiów znał już język łaciński, hiszpański i portugalski w mowie i gramatyce. Interesował się publikacjami misjonarzy z Nowego Świata. Od jezuitów otrzymywał listy misjonarzy, m.in. o. Franciszka Ksawerego, o. Manuela da Nobrega, którzy jako pierwsi opisywali nowe ziemie i ich mieszkańców. Rok 1550 był czasem kiedy José Anchieta próbował rozeznać swoje powołanie. Na procesji 8 grudnia 1550 roku wszedł do katedry i dokonał aktu zawierzenia Matce Bożej. Pod koniec tego samego roku przerwał studia (kontynuował je po wyjeździe do Brazylii). Oficjalnego aktu oddania się Bogu dokonał 1 maja 1551 roku w tej samej katedrze oraz złożył śluby wstąpienia do nowicjatu Towarzystwa Jezusowego. W czasie trwania nowicjatu, José wyróżniał się pobożnością i skłonnością do ascezy. Pragnął wyjechać na misję ale miał kłopoty zdrowotne. Były one konsekwencją poważnego wypadku, podczas którego spadła mu na plecy drabina, pozostawiając blizny na całe życie. José chorował na gruźlicę kręgosłupa. Była ona przyczyną deformacji ciała, poważnego skrzywienia kręgosłupa i zaniku mięśni. Chorował również na popularną wówczas gruźlicę płuc. Stan zdrowia pogarszał się stopniowo, powodował ciągle pochylenie i ból. Sam milczał na temat własnego zdrowia, a jego zachowanie zdawało się zaprzeczać problemom zdrowotnym czego przykładem może być piesza ucieczka przed plemieniem kanibali, niosąc równocześnie na plecach chorego o. Nobrega.
Działalność misjonarska.
Z powodu słabego zdrowia został wysłany do Brazylii, gdzie przez 44 lata był misjonarzem. José Anchieta wyruszył do Brazylii najprawdopodobniej 8 maja 1553 roku. Posługę rozpoczął już na statku. Odprawiał na statku tzw. Suche Msze (odpowiednik Liturgii Słowa), gotował jedzenie, sporządzał lekarstwa, asystował jako tłumacz, nauczał. 13 lipca 1553 roku statek dobił do brzegu Bahii, w której Anchieta przebywał przez następne trzy miesiące. Miał w niej możliwość zapoznania się z miejscowym językiem Tupi. Miejscem docelowym podróży Anchiety był dom jezuitów w prowincji São Vicente. Podczas podróży statek wpadł w ogromna burzę i rozbił się w okolicy Abrolhos. Napotkani na plaży Indianie dali rozbitkom pożywienie, misjonarze ochrzcili w tym miejscu umierającą małą Indiankę, dając jej na imię Cecylia. Po naprawie statku, wyruszyli w dalszą podróż, docierając do São Vicente 24 grudnia 1553 roku. Anchieta pracował tam jako nauczyciel oraz sam się kształcił. Pomagał jako tłumacz i posługiwał do ośmiu i więcej Mszy Św. dziennie. Postawa klęcząca znacznie powiększała deformacje kręgosłupa.
Odrębność kultury europejskiej i brazylijskiej stanowiły poważną przeszkodę we wzajemnym porozumieniu. Nad morzem i w lasach Amazonii żyły grupy Indian Tupi i Tamoyos, byli bardziej otwarci na katechizację. Plemienia żyjące w głębi kraju takie jak Tupinambas, Potiguaras, Tabajaras, Caetes, Carijos, Tapuyas – charakteryzowała dzikość obyczajów. Społeczności indiańskie były ciągle w stanie permanentnej wojny pomiędzy plemionami, aktów zbiorowej zemsty. Panowała kultura wojowników, gdzie za punkt honoru uważano zabicie lub pojmanie wroga aby później dokonać rytualnego mordu na oczach plemienia aby następnie go zjeść. Dla zwycięzcy i pokonanego była to zaszczytna śmierć, brama do miejsca bez zła i zarezerwowanego tylko dla odważnych. Z punktu widzenia Europejczyków, obrzędy te były czymś odrażającym. Wśród zwyczajów Indian brazylijskich było samobójstwo, mordy, aborcje, antropofagia, poligamia czy kultura rozpusty seksualnej. Indianie nie posiadali idei związku monogamicznego czy trwałego. Zgodnie z zaleceniami Ignacego z Loyoly, misjonarze prowadzili ewangelizację wykorzystując metody inkulturacji, przemieniali kulturę Indian nadając jej wymowy chrześcijańskiej.
Na przełomie 1554/1555 roku Anchieta zostaje fundatorem wioski – Kolegium São Paulo – położonej na płaskowyżu Piratininga. Razem z Indianami stawia barak w którym będzie się mieścić szkoła katechetyczna i miejsce do przygotowywania przyszłych kapłanów. Wioska przerodzi się z czasem w największe miasto Brazylii. Początki były trudne ze względu na panujące ubóstwo tak, że sam Anchieta chodzi ubrany w kawałek żagla pofarbowanego na czarno. Z braku książek nauczyciele spędzali noce na pisaniu zadań, osobno dla każdego ze swoich uczniów. W liście z 1554 roku wspomina on o problemie związanym z udzielaniem chrztu. U Indian pokrewieństwo liczyło się tylko po linii ojca, stwarzało to problem z udzieleniem chrztu i później z małżeństwem. Forsuje on złagodzenie wymagań względem tego środowiska, aby mogli zawierać sakrament małżeństwa we wszystkich stopniach pokrewieństwa prócz pierwszego (np. brata z siostrą). Wyzwaniem kaznodziejskim było ukazanie Indianom znaczenia związku monogamicznego. U Indian były one przelotne z częstą zmiana partnerów ze strony mężczyzn jak i kobiet, co powodowało niezrozumienie przez nich takich pojęć jak cudzołóstwo czy nierząd. Anchieta opisywał ten rodzaj związku jako kompromis pomiędzy poligamią a promiskuityzmem. Jezuici wprowadzili do języka Tupi nowe pojęcie ""temeriko ete" (prawdziwej żony), które wcześniej nie występowało. W 1555 roku napisał list na temat śmierci pierwszych męczenników Brazylii o. Pedro Correii i o. Joao de Souzy. W liście z marca tego samego roku, informuje braci w Coimbrze, że uczy się dialektu Abanheenga, zwanego dzisiaj Tupi-Guarani i poznał go już w stopniu prawie doskonałym. Rok później ukończył dzieło pt. "Arte da gramatica mais usada na costa do Brasil" (Sztuka gramatyki najbardziej używana na Wybrzeżu Brazylijskim). Jedna z części znana jest jako "gramatica Tupi", i uznawaną jest za najlepszą gramatykę tego języka. Anchieta uzupełniał dzieło przez kolejne 40 lat zanim trafiło do druku. W 1555 roku wyraził nadzieję, że król portugalski zdecyduje „wysłać tutaj siłę zbrojną i liczne armie, które uporają się ze wszystkimi złoczyńcami stawiającymi opór głoszeniu Ewangelii i zaprzęgną ich do jarzma niewolnictwa, a uszanują tych, którzy przybliżą się do Chrystusa”. W innym piśmie stwierdził: 
W opinii Carlosa C. Damaglio jezuici nie stosowali przymusu katechizacji. W 1560 roku rozpoczęła się walka o Rio, zakończona pięć lat później traktatem pokojowym z plemieniem Tomoyos w Iperoig oraz zwycięstwem nad Francuzami. W tym samym roku Anchieta buduje drogę łączącą wybrzeże z Kolegium São Paulo, zwaną "Drogą ojca Jose'go" (istnieje do dzisiaj, aktualnie nosi nazwę Via Anchieta). W 1563 roku zostaje uwieziony w Iperoig. W 1565 roku uczestniczył w misji Estacio de Sa, która założyła miasto Rio de Janeiro, a następnie udał się do Bahia. 31 marca 1565 roku otrzymał święcenia kapłańskie z rąk biskupa Don Pedro Leitao w Bahii. Po półtora rocznej nauce uzupełnia przerwane studia. Buduje pierwszy teatr posiadający aparaturę do efektów specjalnych. Po zwycięstwie katolików w Rio de Janeiro powstała druga fundacja tego miasta o nazwie "São Sebastiao do Rio de Janeiro". W latach 1567-1578 Anchieta pracował jako przeor domu São Vicente, rektor w tej osadzie oraz w São Paulo i Santos e Guarulhos. W 1567 roku umarł jego przyjaciel gen. Estacio de Sa, zraniony w twarz przez indiańską zatrutą strzałkę. Trzy lata później odchodzą kolejni przyjaciele Anchiety, o.Nobregi oraz św. Ignacio de Azevedo wraz z czterdziestoma innymi jezuitami zabitymi przez piratów a w 1574 roku biskup Don Pedro Leitao. Ojciec generalny św. Franciszek de Borgiasz dopuścił Anchietę do złożenia uroczystego ślubu 8 kwietnia 1577 roku. W tym samym roku objął funkcję prowincjała Brazylii.
Rozpoczął realizacje swojego nowego pomysłu, praktyki zwanej "Apostolstwem Indiańskim". Polegała ona na łączeniu małych wiosek tworząc tzw. "aldeias". W zamyśle miały zwiększać szanse obrony w razie ataku i ułatwiać posługę duszpasterską. Istnieją one do dzisiaj choć straciły swoją pierwotną formę. W 1582 roku z inicjatywy Anchiety powstawały szpitale nazywane "Domami Miłosierdzia" (Case di Misericordia). W Rio de Janeiro powstał szpital o nazwie "Święty Dom Miłosierdzia". Anchieta znał medycynę na tyle by operować. Miał sporą wiedzę na temat właściwości leczniczych lokalnej roślinności. Wykonywał z nich leki, część wysyłał do Europy w celu przebadania. Jako jeden z pierwszych odkrył lecznicze właściwości chininy. W 1583 roku Anchieta powołuje do życia instytucje nazywane "Redukcjami". Były to instytucje mające na celu naukę Indian życia społecznego, zlikwidowania nomadyzmu, wychowania do pracy, nauki rzemiosła. W centrum stawiano kościół a wokół niego mieszkania. Dzieci chodziły do szkoły a kobiety i mężczyźni szli do pracy. Kobiety szyły, tkały i pomagały mężczyznom w pracach polowych. Mężczyźni paśli trzodę, polowali, łowili, pracowali na polu ale też byli wśród nich lekarze, malarze, rzeźbiarze, murarze, stolarze, osoby zajmujące się obróbką złota, srebra, kamieni szlachetnych, osoby wytwarzające instrumenty muzyczne jak harfy i gitary. Wytworzoną żywność gromadzono we wspólnych spichlerzach na potrzeby całej wioski. W latach 1583/1584 wysłał jezuitów na misje do Paragwaju, gdzie wybudowali dom w Asuncion del Paraguay i rozpoczęli misję wzór "aldeias", nazwaną "Misją szczęśliwego Chrześcijaństwa". W 1588 roku ze względu na stan zdrowia otrzymał zastępcę a sam został przeniesiony z Rio de Janeiro do Vitorii, gdzie został przełożonym domu jezuickiego. Został opiekunem wiosek indiańskich Reritiba, Guaraparim i Reis Magos, liczących ok. 9000 Indian. W 1592 roku został mianowany wizytatorem domów jezuickich. Odwiedził wszystkie wspólnoty i aldeias z terenów Rio de Janeiro, Espírito Santo, São Vincente. Dwa lata później powrócił do Vitorii, wspierał budowę twierdzy Santa Cruz. W 1595 roku wybuchła wojna pomiędzy Indianami z Reritiba a Indianami z Guaitacases, w której Anchieta był biernym uczestnikiem. Jednocześnie najeżdżają ich Anglicy i Francuzi, przychodzi epidemia oraz długotrwała susza. Wszystkie problemy ustąpiły 27 sierpnia po procesji ku czci św. Maurycego. Anchieta dla uczczenia świętego, pisze najdłuższe dzieło dla teatru, liczące 1774 wierszy.
Na rok przed śmiercią spisał "Historia da Companhia de Jesus no Brasil" opisującą martyrologię pierwszych jezuitów oraz wszystkie dzieła jezuickie prowadzone w prowincji Brazylii. W 1587 roku udał się do Reritibu (miasto istnieje do dzisiaj, obecnie nazywa się Anchieta), gdzie zmarł. Spowiednik Anchiety, Quiricio Caxa opisuje jego ostatnie chwile: "Będąc już bardzo wyczerpanym z powodu bardzo poważnej choroby, wstał pewnej nocy... [często nie spał w nocy, aby czuwać i wspomagać potrzebujących braci, którzy zachorowali]... i poszedł do kuchni, aby przygotować lek dla innego chorego, wtedy zasłabł i upadł na ziemię, co pogorszyło bardzo stan jego zdrowia"". Ciało zostało przeniesione do Vila Velha, towarzyszyła temu procesja trwająca dwa dni i dwie noce, tysiące ludzi maszerowało z pochodniami przez środek dżungli. Ciało pogrzebano w kościele pod wezwaniem Świętego Jakuba.
Upamiętnienie.
Ogłoszony Apostołem Brazylii. W 1980 roku papież Jan Paweł II potwierdził tytuł i beatyfikował Anchiete. Od 1965 roku w Brazylii 9 czerwca (Dzień Anchiety) przypomina się jego dorobek ewangelizacyjny. 3 kwietnia 2014 papież Franciszek włączył go w poczet świętych poprzez kanonizację równoważną.

</doc>
<doc id="1389997" url="https://pl.wikipedia.org/wiki?curid=1389997" title="Ejal Berkowic">
Ejal Berkowic

Ejal Berkowic (hebr. אייל ברקוביץ', ur. 2 kwietnia 1972 w Naharijja) – izraelski piłkarz grający na pozycji ofensywnego pomocnika. Jest starszym bratem Nira Berkovica, zawodnika m.in. Maccabi Hajfa i Maccabi Tel Awiw.
Kariera klubowa.
Berkovic urodził się w miejscowości Naharijja, położonej na północy Izraela. Karierę piłkarską rozpoczął w Hajfie, w tamtejszym klubie Maccabi Hajfa. W sezonie 1989/1990 zadebiutował w jego barwach w rozgrywkach pierwszej ligi izraelskiej, jednak w pierwszym swoim sezonie zaliczył tylko dwa spotkania. W sezonie 1990/1991 był już podstawowym zawodnikiem Maccabi i wywalczył z nim swój pierwszy w karierze tytuł mistrza kraju. Zdobył też wówczas Puchar Izraela. Krajowy puchar Ejal wygrywał jeszcze dwukrotnie w latach 1993 i 1995, a w sezonie 1993/1994 drugi raz został mistrzem Izraela. W Maccabi grał do końca sezonu 1995/1996 i w koszulce tego zespołu wystąpił w 128 ligowych spotkaniach, w których zdobył 25 goli.
W październiku 1996 roku Berkovic wyjechał z Izraela do Wielkiej Brytanii. Podpisał wówczas kontrakt z angielskim Southampton F.C. W Premiership zadebiutował 13 października w zremisowanym 1:1 meczu z Coventry City. Najbardziej udane dla Ejala było spotkanie z Manchesterem United, wygrane przez „Świętych” 6:3. Zawodnik z Izraela zaliczył w nim dwa trafienia i dołożył trzy asysty. Ogółem w całym sezonie zdobył 4 gole w 28 rozegranych spotkaniach.
30 lipca 1997 roku Ejal odszedł z Southampton i za 1,7 miliona funtów trafił do stołecznego West Ham United. W drużynie „Młotów” po raz pierwszy wystąpił 9 sierpnia przeciwko Barnsley F.C. - mecz ten wygrał klub z Londynu 2:1. W sezonie 1997/1998 zdobył 7 goli dla WHU, a w kolejnym - 3. W 1999 roku pobił się na treningu z walijskim napastnikiem Johnem Hartsonem. Na kopnięcie w nogę Walijczyk odpowiedział ciosem w twarz Berkovica, za co został ukarany grzywną.
Jeszcze latem 1999 izraelski pomocnik odszedł z West Hamu. Za 5,5 miliona funtów został sprzedany do szkockiego Celtiku, prowadzonego wówczas przez menedżera Johna Barnesa. W Scottish Premier League swój pierwszy mecz rozegrał 1 sierpnia przeciwko Aberdeen F.C., wygrany przez „The Boys” 5:0. W swoim pierwszym sezonie spędzonym na Celtic Park był podstawowym zawodnikiem i strzelił 9 goli będąc trzecim najlepszym strzelcem klubu po Marku Viduce i Marku Burchillu. Został wicemistrzem Szkocji, jednak po odejściu Barnesa, a potem jego następcy Kennetha Dalglisha nie zdołał wywalczyć miejsca w składzie, a Martin O’Neill odsunął go od drużyny Celtiku.
W lutym 2001 Berkovic ostatecznie zmienił barwy klubowe i został zawodnikiem Blackburn Rovers, grającego wówczas w Division One. Do klubu z Ewood Park został wypożyczony na pół roku. 10 lutego wystąpił w przegranym 1:2 meczu z Nottingham Forest, który był jego pierwszym w koszulce Rovers. Do końca sezonu zdobył jednego gola i awansował z Blackburn do Premiership. Latem 2001 trafił jednak do innej drużyny z Division One, Manchesteru City. Kierownictwo „The Blues” zapłaciło za niego 1,5 miliona funtów, a izraelski piłkarz w nowej drużynie zadebiutował 1 sierpnia 2001. Występ przeciwko Watfordowi (3:0) uwieńczył golem. W 2002 roku awansował z City do Premiership i grał w niej przez półtora roku. Jesienią 2003 stracił miejsce w podstawowym składzie i po rozegraniu 4 spotkań podpisał kontrakt z Portsmouth F.C. (debiut: 10 stycznia w wygranym 4:2 meczu z Manchesterem City). W Portsmouth grał do lata 2005.
W 2005 roku wrócił do Izraela po 9 latach gry na Wyspach Brytyjskich. Trafił do Maccabi Tel Awiw, pomimo otrzymania oferty z Crystal Palace F.C. W Maccabi rozegrał 25 meczów i zdobył 2 gole. 7 maja 2006 ogłosił zakończenie piłkarskiej kariery. Latem tamtego roku został zatrudniony na stanowisku menedżera Maccabi Netanja, jednak na tym stanowisku pracował tylko przez dwa miesiące.
Kariera reprezentacyjna.
W reprezentacji Izraela Berkovic zadebiutował 12 lutego 1992 roku w przegranym 1:2 towarzyskim spotkaniu z reprezentacją Wspólnoty Niepodległych Państw. 3 marca zdobył swoją pierwszą bramkę w kadrze narodowej, a Izrael pokonał 2:1 w sparingu drużynę Cypru. Przez 12 lat był podstawowym zawodnikiem Izraela i rozegrał dla drużyny narodowej 82 mecze i strzelił 14 goli. Po raz ostatni dla izraelskiego zespołu wystąpił w kwietniu 2004 w meczu przeciwko Mołdawii (1:1).

</doc>
<doc id="1389999" url="https://pl.wikipedia.org/wiki?curid=1389999" title="Eyal Berkovich">
Eyal Berkovich



</doc>
<doc id="1390007" url="https://pl.wikipedia.org/wiki?curid=1390007" title="Hajfa Chof ha-Karmel">
Hajfa Chof ha-Karmel

Hajfa Chof ha-Karmel (hebr.: חיפה חוף הכרמל) – jedna ze stacji kolejowych w Hajfie, w Izraelu. Jest obsługiwana przez Rakewet Jisra’el.
Stacja znajduje się w południowo-zachodniej części miasta Hajfa. Przy stacji jest dworzec autobusowy Chof ha-Karmel oraz dwa centra handlowe. Dworzec jest przystosowany dla osób niepełnosprawnych.
Połączenia.
Pociągi z Hajfy jadą do Naharijji, Tel Awiwu, Lod, Modi’in, Rechowot, Aszkelonu i Beer Szewy.

</doc>
<doc id="1390012" url="https://pl.wikipedia.org/wiki?curid=1390012" title="Mroczni i źli">
Mroczni i źli

Mroczni i źli (ang. "Grim &amp; Evil") – amerykański serial animowany, który był emitowany w Cartoon Network. Swoją światową premierę miał na CN 24 sierpnia 2001, a w Polsce 5 października 2002 roku. W jego skład wchodziły dziś dwa odrębne seriale animowane: "Zło w potrawce" (odc. 1–4, 5bc i 6bc – pierwsza seria) oraz "Mroczne przygody Billy’ego i Mandy" (odc. 1–8 – pierwsza seria). Jego twórcą jest Maxwell Atoms, który w późniejszym czasie rozdzielił ten serial na dwa wyżej wymienione.

</doc>
<doc id="1390013" url="https://pl.wikipedia.org/wiki?curid=1390013" title="I’m Going Slightly Mad">
I’m Going Slightly Mad

I’m Going Slightly Mad – piosenka brytyjskiego zespołu Queen wydana na singlu w 1991 roku, który promował album "Innuendo" (1991).
Okładka singla przedstawia ilustrację, której autorem jest Grandville (podobnie jak w przypadku pozostałych singli z albumu "Innuendo", z wyjątkiem „Headlong”).
Teledysk.
W teledysku wystąpiło m.in. stado oswojonych pingwinów. Cały projekt kosztował około 200 000 funtów. Podobnie jak wszystkie teledyski z "Innuendo" powstawał przy współpracy z Rudim Dolezalem i Hannesem Rossacherem z wytwórni DoRo Productions. W teledysku znalazły się ujęcia gitarzysty Briana Maya przebranego za pingwina, perkusisty Rogera Taylora z parującym czajnikiem na głowie, człowieka w przebraniu goryla, basisty Johna Deacona jako błazna i Freddiego Mercurego w czarnej peruce oraz z kiścią bananów na głowie.

</doc>
<doc id="1390014" url="https://pl.wikipedia.org/wiki?curid=1390014" title="Futureheads">
Futureheads



</doc>
<doc id="1390018" url="https://pl.wikipedia.org/wiki?curid=1390018" title="D'espairs ray">
D'espairs ray



</doc>
<doc id="1390023" url="https://pl.wikipedia.org/wiki?curid=1390023" title="Regis-Breitingen">
Regis-Breitingen

Regis-Breitingen − miasto w Niemczech, w kraju związkowym Saksonia, w okręgu administracyjnym Lipsk, w powiecie Lipsk (do 31 lipca 2008 w powiecie Leipziger Land). Miasto jest siedzibą wspólnoty administracyjnej Regis-Breitingen.
Geografia.
Regis-Breitingen leży nad rzeką Pleiße, niedaleko miasta Borna.

</doc>
<doc id="1390025" url="https://pl.wikipedia.org/wiki?curid=1390025" title="Henry Jones Sr.">
Henry Jones Sr.

Henry Jones Senior – fikcyjna postać z filmu "Indiana Jones i ostatnia krucjata", ojciec tytułowego bohatera. Urodził się w Szkocji, w 1872 roku, zmarł w roku 1956 lub 1957. Zagrał go Sean Connery, zaś w retrospekcjach młodego Henry’ego zagrał Alex Hyde-White (jednak głosu użyczył mu Sean Connery). Henry Jones Sr. jest naukowcem, mnóstwo czasu poświęcił na poszukiwania św. Graala. Nie miał dobrych kontaktów z synem, spędzali ze sobą mało czasu.
Od lat interesował się archeologią.

</doc>
<doc id="1390029" url="https://pl.wikipedia.org/wiki?curid=1390029" title="Rötha">
Rötha

Rötha – miasto w Niemczech, w kraju związkowym Saksonia, w powiecie Lipsk (do 31 lipca 2008 w powiecie Leipziger Land), do 31 lipca 2015 siedziba wspólnoty administracyjnej Rötha. Do 29 lutego 2012 należało do okręgu administracyjnego Lipsk.
1 sierpnia 2015 do miasta przyłączono gminę Espenhain, która stała się automatycznie jego dzielnicą.
Geografia.
Rötha leży nad rzeką Pleiße, ok. 15 km na południe od Lipska.

</doc>
<doc id="1390035" url="https://pl.wikipedia.org/wiki?curid=1390035" title="Poszukiwacz">
Poszukiwacz



</doc>
<doc id="1390037" url="https://pl.wikipedia.org/wiki?curid=1390037" title="Mosty Bolesława Chrobrego">
Mosty Bolesława Chrobrego



</doc>
<doc id="1390038" url="https://pl.wikipedia.org/wiki?curid=1390038" title="Zwenkau">
Zwenkau

Zwenkau − miasto w Niemczech, w kraju związkowym Saksonia, w okręgu administracyjnym Lipsk, w powiecie Lipsk (do 31 lipca 2008 w powiecie Leipziger Land).
Historia.
Zwenkau to jedno z najstarszych miast obecnej Saksonii, po raz pierwszy wspomniano o nim jako osadzie słowiańskiej w dokumencie z 974 r.Cesarz Otton II przeniósł miasto wtedy do Biskupstwa Mersburg.
W 1195 r. było miastem targowym, a w 1332 warownym (zamkiem). Od 1356 r. na czele miasta stał burmistrz, a w 1316 r. po raz pierwszy wspomniano o kościele w Zwenkau.
Geografia.
Zwenkau leży pomiędzy rzekami Biała Elstera i Pleiße, ok. 15 km na południe od Lipska.
W skład obszaru miasta wchodzą następujące dzielnice: Döhlen, Großdalzig, Imnitz, Kleindalzig, Kotzschbar, Löbschütz, Mausitz, Rüssen-Kleinstorkwitz, Tellschütz, Zitzschen.
Współpraca.
Miejscowości partnerskie:

</doc>
<doc id="1390039" url="https://pl.wikipedia.org/wiki?curid=1390039" title="Felipe Pedrell">
Felipe Pedrell

Felipe Pedrell (ur. 19 lutego 1841 w Tortosie, zm. 19 sierpnia 1922 w Barcelonie) – hiszpański kompozytor pochodzenia katalońskiego, publicysta, krytyk, nawoływał do przeciwstawiania się obcym wpływom na rzecz „nowej sztuki”, twórca narodowej szkoły hiszpańskiej i narodowych oper hiszpańskich zwanych zarzuelami. Jego ideę rozwinęli uczniowie: Isaac Albéniz, Enrique Granados, Manuel de Falla.

</doc>
<doc id="1390044" url="https://pl.wikipedia.org/wiki?curid=1390044" title="Most Warszawski">
Most Warszawski



</doc>
<doc id="1390049" url="https://pl.wikipedia.org/wiki?curid=1390049" title="Droga I/57 (Słowacja)">
Droga I/57 (Słowacja)

Droga krajowa 57 (słow. "Cesta I/57") – droga krajowa I kategorii na Słowacji prowadząca od dawnego przejścia granicznego z Czechami do autostrady D1 i miasta Dubnica nad Váhom. Wzdłuż arterii biegnie linia kolejowa ze wschodnich Czech do Bratysławy.

</doc>
<doc id="1390055" url="https://pl.wikipedia.org/wiki?curid=1390055" title="Pedrell">
Pedrell



</doc>
<doc id="1390056" url="https://pl.wikipedia.org/wiki?curid=1390056" title="Poradnik pedagoga z placówki pozaszkolnej">
Poradnik pedagoga z placówki pozaszkolnej

Poradnik pedagoga z placówki pozaszkolnej – cykl humorystycznych monologów, prezentowanych w magazynie radiowym "60 minut na godzinę". Autorem i wykonawcą był Krzysztof Jaroszyński.
Przedstawiane są tu wydarzenia mające miejsce w fikcyjnej szkole. Narrator – nauczyciel opisuje: niekonwencjonalne metody nauki (pokaz "Balladyny"), problemy nękające ówczesnych uczniów (egzaminy) czy też czas wolny (prywatka, wakacje) itd. Całość osadzona w realiach PRL humorystycznie krytykuje ówczesny system. Podobnie jak w monologach z cyklu "Dziennik trenera" każdy kilkuminutowy monolog zawsze kończy się wybrnięciem z trudnej sytuacji.
Często wymieniani są z nazwiska uczennica Ślaska i uczeń Pietras.

</doc>
<doc id="1390060" url="https://pl.wikipedia.org/wiki?curid=1390060" title="Uszkodzenie górnego neuronu ruchowego">
Uszkodzenie górnego neuronu ruchowego



</doc>
<doc id="1390061" url="https://pl.wikipedia.org/wiki?curid=1390061" title="Droga I/62 (Słowacja)">
Droga I/62 (Słowacja)

Droga krajowa 62 (słow. "Cesta I/62") – droga krajowa I kategorii w południowo-zachodniej Słowacji. Arteria prowadzi od miasta Senec (gdzie krzyżuje się z krajową 61) do leżących nad Wagiem miast Sereď i Šoporňa. Droga jest fragmentem dwóch tras europejskich: E58 i E571.

</doc>
<doc id="1390062" url="https://pl.wikipedia.org/wiki?curid=1390062" title="Danielle Casanova">
Danielle Casanova

Danielle Casanova, właśc. Vincentella Casanova z d. Perini (ur. 9 stycznia 1909 w Ajaccio, zm. 9 maja 1943 w Auschwitz-Birkenau) – francuska działaczka komunistyczna, uczestniczka francuskiego ruchu oporu. Założycielka Unii młodych dziewcząt francuskich ("Union des jeunes filles de France"), przewodnicząca organizacji młodzieżowej przy PCF.
Młodość i działalność polityczna.
Urodzona w rodzinie nauczycielskiej, uczyła się w Ajaccio, a następnie w Luc. Podjęła studia stomatologiczne w Paryżu, chciała bowiem wykonywać wolny zawód, a nie pracować na państwowej posadzie. W czasie nauki działała w lewicowych organizacjach uczącej się młodzieży, gdzie stopniowo doszła do najwyższych stanowisk. Od 1928 działała w Młodzieży Komunistycznej. Poznała w tym okresie swojego przyszłego męża Laurenta Casanovę, również aktywistę lewicowego.
Po ślubie Perini zmieniła imię na Danielle i z nową tożsamością została sekretarką komórki komunistycznej na paryskim wydziale medycznym, a następnie, od 1932, była członkiem komitetu centralnego młodzieżówki na mocy uchwały jej VII kongresu. Od lutego 1934 zasiadała w ścisłym kierownictwie ruchu, gdzie była jedyną kobietą. W 1936, w związku z nadspodziewanie szybkim rozwojem organizacji, VIII jej kongres powierzył Casanovie tworzenie sprzymierzonej z komunistami organizacji kobiecej, o profilu feministycznym, pacyfistycznym i antyfaszystowskim. Od grudnia 1936 Casanova była jej oficjalną przewodniczącą i organizatorką pierwszej większej akcji grupy – zbiórki mleka dla dzieci z ogarniętej wojną domową Hiszpanii.
Ruch oporu.
Po delegalizacji PCF Casanova kontynuowała działalność w jej podziemnych komórkach. Współredagowała tajną prasę komunistyczną, w tym periodyki „Głos kobiet” i „Wolna myśl”, jak i współorganizowała antyniemieckie manifestacje, w tym wielkie protesty z 8 i 11 listopada 1940, po aresztowaniu Paula Langevina. Została aresztowana 15 lutego 1942, wyśledzona przez policję po spotkaniu z Georges'em Politzerem i jego żoną. Po jedenastomiesięcznym pobycie w więzieniach La Santé w Paryżu i w forcie Romainville została wywieziona do niemieckiego obozu koncentracyjnego Auschwitz, gdzie pracowała w obozowym szpitalu. Zmarła 9 maja 1943 na tyfus.

</doc>
<doc id="1390063" url="https://pl.wikipedia.org/wiki?curid=1390063" title="Saint-Remy-en-Bouzemont-St-Genest-et-Isson">
Saint-Remy-en-Bouzemont-St-Genest-et-Isson



</doc>
<doc id="1390065" url="https://pl.wikipedia.org/wiki?curid=1390065" title="Ventastega">
Ventastega

Ventastega curonica − wymarły gatunek kręgowca, żyjącego w okresie końcowego dewonu, około 365 milionów lat temu. Było to jedno z ogniw łączących łańcuch ewolucyjny ryb i kręgowców lądowych. Pokrojem ciała zwierzę przypominało aligatora, jednak najprawdopodobniej jest boczną, wymarłą gałęzią wczesnych kręgowców. Gatunek ten został opisany w 1994 roku w oparciu o szczątki znalezione na dwóch stanowiskach na Łotwie – Ketleri nad rzeką Windawą i Pavāri nad rzeką Ciecere.

</doc>
<doc id="1390066" url="https://pl.wikipedia.org/wiki?curid=1390066" title="Sandton">
Sandton

 
Sandton to osiedle w północnej części aglomeracji Johannesburga w południowoafrykańskiej prowincji Gauteng. Nazwa pochodzi od połączenia nazw dwóch miejscowości Sandown i Bryanston.
Sandton jest uważane za najbogatszą i najbardziej reprezentacyjną dzielnicę Johannesburga.
Sandton, jest obecnie nowym centrum biznesowym Johannesburga, od końca lat 90 XX wieku znajduje się tu Johannesburska Giełda Papierów Wartościowych ("Johannesburg Securities Exchange").
Jedną z największych atrakcji miasta jest "Sandton City", największe centrum handlowe w Południowej Afryce. 
Wraz z centralnym placem Nelsona Mandeli ("Nelson Mandela Square"), kompleks ma powierzchnię ok. 144.000 m².
Obecnie na terenie osiedla trwa budowa linii kolei wysokich prędkości- Gautrain, mającej połączyć Johannesburg z Pretorią.

</doc>
<doc id="1390068" url="https://pl.wikipedia.org/wiki?curid=1390068" title="RID">
RID

RID (z fr. "Règlement concernant le transport international ferroviaire des marchandises dangereuses – regulamin dla międzynarodowego przewozu kolejami towarów niebezpiecznych").
Załącznik 2 Przepisy o przewozie towarów niebezpiecznych do umowy o Międzynarodowej Kolejowej Komunikacji Towarowej (SMGS) ważne od 1 lipca 2006 r.
Uczestniczący w przewozie towarów niebezpiecznych powinni przedsięwziąć odpowiednie środki bezpieczeństwa, stosownie do charakteru i zakresu dających się przewidzieć zagrożeń, w celu zapobieżenia szkodom i urazom, oraz, jeżeli to konieczne, w celu zminimalizowania ich skutków. Powinni jednak przestrzegać w każdym przypadku obowiązujących przepisów RID.
COTIF – Międzyrządowa Organizacja Międzynarodowych Przewozów Kolejami (OTIF, Gryphenhübeliweg 30, CH-3006 Bern, Switzerland);
Towary niebezpieczne: materiały i przedmioty, których przewóz jest zabroniony na podstawie RID, albo jest dopuszczony wyłącznie na warunkach tam podanych.
ADR – Umowa europejska o międzynarodowym przewozie drogowym towarów niebezpiecznych włącznie
z umowami specjalnymi, podpisana przez wszystkie państwa biorące udział w przewozie.
Oznaczenia RID.
Przewóz kolejowy substancji stanowiących zagrożenie dla ludzi lub środowiska regulowany jest przepisami RID (przepisy ADR obowiązują w transporcie drogowym). Jednym z postanowień tych przepisów jest właściwe oznakowanie jednostek transportowych, przewożących materiały niebezpieczne (wagonów, kontenerów, samochodów ciężarowych). Każda jednostka transportowa załadowana materiałami niebezpiecznymi powinna być oznakowana tablicami barwy pomarańczowej z naniesionymi numerami rozpoznawczymi zagrożenia (górne pole) oraz numerem określającym substancję, kod UN (dolne pole). Tablice są nanoszone na obu ścianach bocznych cysterny lub kontenerów (np. 33 UN 1203).
W górnej części tablicy znajduje się dwu- lub trzycyfrowy numer rozpoznawczy informujący jakie zagrożenie stanowi przewożony ładunek. Poszczególne cyfry oznaczają:
Jeśli transportowany ładunek charakteryzuje się tylko jednym z możliwych zagrożeń wówczas po określającej cyfrze następuje zero. Jeśli natomiast dane zagrożenie jest szczególnie nasilone to odpowiednią cyfrę podwaja się (np. 33 oznacza substancję ciekłą bardzo silnie łatwopalną). Dodatkowo jeśli numer zagrożenia poprzedzony jest literą „X” oznacza to, że w przypadku pożaru do gaszenia nie można używać wody.
Numer w dolnej części tablicy to kod UN przewożonej substancji. Nie niesie on informacji o zagrożeniu, lecz określa rodzaj przewożonego ładunku.

</doc>
<doc id="1390073" url="https://pl.wikipedia.org/wiki?curid=1390073" title="Amanda Detmer">
Amanda Detmer

 
Amanda Jeannette Detmer (ur. 27 września 1971 w Chico w stanie Kalifornia) – amerykańska aktorka filmowa, teatralna i telewizyjna.
Od 2004 roku jest żoną Bernardo Targetta.

</doc>
<doc id="1390075" url="https://pl.wikipedia.org/wiki?curid=1390075" title="Mosty Jagiellońskie">
Mosty Jagiellońskie

Mosty Jagiellońskie – zespół czterech jednoprzęsłowych mostów drogowych przerzuconych we Wrocławiu nad kanałami Odry (Kanałem Żeglugowym i Kanałem Powodziowym), łączących osiedla Zacisze i Mirowiec.
Starsze dwa mosty wybudowano w latach 1916-1917 nad świeżo przekopanymi kanałami rzeki w ramach wielkiego projektu udrożnienia transportu drogowego i żeglugi w granicach miasta oraz budowy systemu zabezpieczeń przeciwpowodziowych. 
Mosty Jagiellońskie dopiero w latach 70. uzyskały swoją oficjalną współczesną nazwę. 22 lipca 1984 do eksploatacji oddano niemal bliźniaczo wyglądające nowe mosty, równoległe do poprzednich, położone na zachód od starych, zaprojektowane przez Krystynę Angerman; wybudował je wrocławski "Mostostal". Trzystutonowy most południowy ma 60,70 metrów długości (stary - 60,49 m), a 
170-tonowy północny - 39,0 metrów (stary - 21,65 m).

</doc>
<doc id="1390076" url="https://pl.wikipedia.org/wiki?curid=1390076" title="Stanisław Lec">
Stanisław Lec



</doc>
<doc id="1390077" url="https://pl.wikipedia.org/wiki?curid=1390077" title="Opaska zaciskowa">
Opaska zaciskowa

Opaska zaciskowa (także znana pod nazwą zip, opaska kablowa, raps, trytytka, trytka i in.) – elastyczna obejma z tworzywa sztucznego z mechanizmem zębatkowo-zapadkowym stosowana głównie do spinania wiązek kabli elektrycznych.
Nazwy „trytytki” oraz „trytytka” są zarejestrowanymi w Urzędzie Patentowym Rzeczypospolitej Polskiej słownymi znakami towarowymi o numerach rejestru odpowiednio R.192091 i R.303165.
Budowa i zastosowanie.
Nylonowa taśma, będąca jednocześnie obejmą i zębatką, z jednej strony zakończona jest zwężeniem (szpiczasta końcówka) ułatwiającym jej przewlekanie, a z drugiej główką służącą do jej zapinania. Taśmę przewleka się przez otwór w główce, a umieszczona w niej zapadka blokuje się na kolejnych zębach wsuwanej taśmy. Zęby mają takie pochylenie, że wsuwanie odbywa się bez trudu, a wysuwanie jest niemożliwe bez uszkodzenia opaski (samoistne rozpięcie się opaski jest niemożliwe). Powstała pętla może być jedynie bardziej zaciskana.
Opaski zaciskowe stosuje się głównie do spinania wiązek kabli. Innym zastosowaniem jest zaciskanie ich na nadgarstkach jako zaimprowizowanych kajdanek – podobnie do PlastiCuffs używanych przez policję oraz wojsko. Opasek zaciskowych używa się także do mocowania kołpaków w samochodach (niektóre produkowane specjalnie w tym celu).
Do montażu opasek można stosować specjalne narzędzia pozwalające na zaciśnięcie z pożądaną siłą oraz odcięcie nadmiaru taśmy.
Do zastosowań w miejscach narażonych na promieniowanie słoneczne stosuje się czarne opaski ze względu na wpływ promieniowania UV na tworzywo sztuczne (przyspiesza ono starzenie się większości tworzyw, co prowadzi do pogarszania się ich właściwości mechanicznych).
Historia.
Opaski zaciskowe zostały wynalezione przez przedsiębiorstwo Thomas &amp; Betts (obecnie ABB) w 1958. Głównym pomysłodawcą był inżynier Maurus C. Logan, który postanowił rozwiązać problem zabezpieczania wiązek kabli przed przetarciem lub splątaniem (w tym czasie wiązki kabli łączono sznurami pokrytymi woskiem). Wynalazek opatentowano 24 czerwca 1958. Pierwotnie, pod nazwą Ty-Rap, były używane do układania przewodów w samolotach. Początkowo wykonane były z metalu, a dopiero później materiał zmieniono na nylon.
Ponowne wykorzystanie.
Opaski uważa się na ogół za jednorazowego użytku. Jednakże jeśli zachodzi potrzeba rozpięcia opaski, zamiast ją rozcinać (niszcząc ją w ten sposób), możliwe jest podważenie zapadki i wysunięcie taśmy z zębatką. Najczęściej opaski nie są zaprojektowane w sposób umożliwiający łatwe rozpięcie i do podważenia zapadki konieczne jest użycie przyrządu takiego jak igła, czy mały śrubokręt. Po rozpięciu, o ile zapadka nie uległa uszkodzeniu, opaski można użyć ponownie.
Dostępne są też opaski otwieralne wielokrotnego użycia, w których główka opaski posiada dźwignię otwierającą zapadkę.

</doc>
<doc id="1390079" url="https://pl.wikipedia.org/wiki?curid=1390079" title="Solid State Records">
Solid State Records

Solid State Records – amerykańska wytwórnia muzyki chrześcijańskiej, jeden z oddziałów wytwórni Tooth &amp; Nail Records. Podobnie jak Tooth &amp; Nail Records, Solid State również zajmuje się wydawaniem i dystrybucją muzyki nagrywanej przez zespoły, które grają hardcore, metalcore itd. Pomimo tego, wiele zespołów, które podpisały z ową wytwórnią kontrakt nie uważają się za chrześcijańskie, jak Stretch Arm Strong, The Agony Scene, He Is Legend czy Training for Utopia. Faktem jest, iż członkowie tych zespołów są chrześcijanami nie oznacza, iż grają muzykę o takowej tematyce.

</doc>
<doc id="1390085" url="https://pl.wikipedia.org/wiki?curid=1390085" title="Brandis">
Brandis

Brandis – miasto w Niemczech, w kraju związkowym Saksonia, w okręgu administracyjnym Lipsk, w powiecie Lipsk (do 31 lipca 2008 w powiecie Muldental).
Geografia.
Brandis leży ok. 16 km na wschód od Lipska.

</doc>
<doc id="1390087" url="https://pl.wikipedia.org/wiki?curid=1390087" title="Zaurokton">
Zaurokton

Zaurokton ("Sauroctonus") − rodzaj gorgonopsa.
Systematyka.
Choć zamieszkiwał rejony Sokolki w Federacji Rosyjskiej wspólnie z "Inostrancevia", zaurokton wydaje się bliżej spokrewniony z pochodzącym z południa Afryki "Scylacops", niż z rodziną Inostranceviidae.
Gatunek typowy to "Sauroctonus progressus". Obejmujący prawie kompletną czaszkę, a także przednią część szkieletu pozaczaszkowego lektotyp tego gatunku z Tatarstanu oznacza się jako PIN 165,5.
W 1938 Weinberg opisał gatunek jako "Arctognathus progressus", jednak trzy lata później Efremov przeniósł go do rodzaju "Inostrancevia". Minęło 14 lat, nim Bystrov umieścił gatunek w rodzaju "Sauroctonus". W tym samym roku Efremov i V'yushkov powtórnie uwzględnili go w publikacji, podobnie jak Kalandadze i współpracownicy w 1968, Tatarinov, autor anjdokładnijeszego opisu, w 1974 czy Sigogneau-Russel w 1989.
Kolejny gatunek opisano na podstawie dobrze zachowanego okazu GPIT/RE/7113 wchodzącego w skład zbiorów Institut für Geowissenschaften w Tübingen, który jednak początkowo zaliczono do rodzaju "Scymnognathus". Dokonał tego w 1950 von Huene. 20 lat później Sigogneau wyraził odmienny pogląd, klasyfikując znalezisko jako "Aelurognathus? parringtoni". Współczesne publikacje, jak dysertacja Evy Gebauer, umieszczają go w rodzaju "Sauroctonus", kierując się między innymi budową czaszki.
Budowa.
Zaurokton przypominał afrykańskiego "Scylacops". Był średniej wielkości przedstawicielem swej podrodziny.
"Sauroctonus progressus".
Czaszka, zwężona w części tylnej, o niewielkich wymiarach pomiędzy oczodołami, jak i pomiędzy kośćmi skroniowymi, co czyniło węższą, niż w przypadku innych Gorgonopsinae, charakteryzowała się niewielkimi oczodołami. Łuki podoczodołowe i jarzmowe określa się jako wysmukłe. Wyrostek skrzydłowaty kości klinowej w częściach poprzecznych zaopatrzony w zęby. Szczęka poza kłami nosi jeszcze od 4 do 6 zębów.
"Sauroctonus parringtoni".
GPIT/RE/7113, oznaczany wczęsniej jako IGP U 28), należy do najbardziej kompletnych szkieletów gorgonopsów.
Prawie kompletna czaszka, nieco zmiażdżona bocznie, liczy sobie 25 cm długości, z czego 13,5 przypada na pysk, szeroki na 4,5 cm (zmierzono odległość między kłami), a wysoki na 7 cm.
Występowanie.
"Sauroctonus progressus" pochodzi z Semin Ravin z Tetiyshi, zalicza się do fauny Sokolki. Leżą one nieopodal Kotłasu nad Dwiną (w rejonie kotłaskim obwodu archangielskiego Federacji Rosyjskiej. W czasie późnego lopingu (późny perm) występował również w Tatarstanie, gdzie w rejonie tietiuskim, w Iliinskoe znaleziono lektotypową zaszkę.
Ekologia.
Fauna Sokolki, należąca do Lower Vyatskian Gorizont, obejmuje głównie parejazaury, do których zaliczał się największy roślinożerca tej fauny, "Scutosaurus karpinskii" (wyróżaniny niegdyś drugi gatunek tego rodzaju "Scutosaurus tuberculatus" okazał się być jego młodszym synonimem); anomodonty, do których zalicza się roślinożerny "Dicynodon trautscholdi" , i gorgonopsy, grupa obejmująca zauroktona. Wśród nich wymienia się także "Inostrancevia latifrons", a także "Inostrancevia alexandrii", stanowiące największe zwierzęta mięsożerne fauny Sokolki, a także mniejsza od nich "Pravoslavleria parva". Żyły tak też inne teriodonty, jak terocefal "Annatherapsidus petri" czy cynodon "Dvinia prima" , bazalna przedstawicielka swej grupy. Również liczne, choć rzadsze, były Chroniosuchidae i Seymouriamorpha ("Kotlassia" czy "Karpinskiosaurus"). Ponadto zalicza się tutaj temnospondyl "Dvinosaurus". Znaleziono też szczątki zwierząt z grupy Parareptilia.

</doc>
<doc id="1390089" url="https://pl.wikipedia.org/wiki?curid=1390089" title="Sauroctonus">
Sauroctonus



</doc>
<doc id="1390092" url="https://pl.wikipedia.org/wiki?curid=1390092" title="Mutzschen">
Mutzschen

Mutzschen – dzielnica miasta Grimma w Niemczech, w kraju związkowym Saksonia, w okręgu administracyjnym Lipsk, w powiecie Lipsk (do 31 lipca 2008 w powiecie Muldental). Do 31 grudnia 2011 było to samodzielne miasto. Mutzschen leży we wschodniej części miasta.

</doc>
<doc id="1390095" url="https://pl.wikipedia.org/wiki?curid=1390095" title="Nerchau">
Nerchau

Nerchau – dzielnica miasta Grimma w Niemczech, w kraju związkowym Saksonia, w okręgu administracyjnym Lipsk, w powiecie Lipsk (do 31 lipca 2008 w powiecie Muldental). Leży nad rzeką Mulda.
Do 31 grudnia 2010 samodzielne miasto.
Współpraca.
Miejscowość partnerska:

</doc>
<doc id="1390098" url="https://pl.wikipedia.org/wiki?curid=1390098" title="Skiemiany">
Skiemiany

Skiemiany (lit. "Skiemonys") – miasteczko na Litwie, na Auksztocie, w okręgu uciańskim, w rejonie oniksztyńskim, 17 km na południowy wschód od Onikszt; siedziba gminy Skiemiany; 32 mieszk. (2012); kościół, szkoła, urząd pocztowy.

</doc>
<doc id="1390100" url="https://pl.wikipedia.org/wiki?curid=1390100" title="Trebsen/Mulde">
Trebsen/Mulde

Trebsen/Mulde − miasto w Niemczech, w kraju związkowym Saksonia, w okręgu administracyjnym Lipsk, w powiecie Lipsk (do 31 lipca 2008 w powiecie Muldental).
Geografia.
Trebsen leży nad rzeką Mulda, ok. 8 km na północ od miasta Grimma.

</doc>
<doc id="1390102" url="https://pl.wikipedia.org/wiki?curid=1390102" title="Archiwum Emigracji (czasopismo)">
Archiwum Emigracji (czasopismo)

Archiwum Emigracji. Studia – Szkice – Dokumenty – jedyne w Polsce czasopism historyczno-humanistyczne poświęcone studiom nad dziejami i kulturą emigracji polskiej XX wieku oraz wzajemnymi relacjami między wychodźstwem polskim a politycznymi emigracjami z innych państw Europy środkowo-wschodniej.
Czasopismo wydawane jest przez Archiwum Emigracji Biblioteki Uniwersyteckiej w Toruniu, ukazuje się nakładem Wydawnictwa Uniwersytetu Mikołaja Kopernika w serii wydawniczej Archiwum Emigracji w, redagowanej przez Stefanię Kossowską (do 2003) oraz Mirosława Adama Supruniuka. Pismo publikuje studia i szkice o ściśle naukowym charakterze, a także naukowo opracowane źródła. Ponadto szkice wspomnieniowe i biograficzne.
Historia.
Pismo powstało w roku 1998, z inicjatywy pracowników i współpracowników Archiwum Emigracji, pracowni archiwalno-badawczej powstałej w Bibliotece Uniwersyteckiej w Toruniu.
Pierwszym (nominalnym) redaktorem naczelnym był Janusz Kryszak. W redakcji zasiadali ponadto: Mirosław A. Supruniuk (z-ca red. nacz.), Krzysztof Ćwikliński, Jarosław Koźmiński, Wacław Lewandowski oraz (zmarły na krótko przed wydaniem czasopisma) Andrzej Kłossowski. W utworzonym wówczas Kolegium Doradczym zasiedli: Zofia Bobowicz (Francja), Anna Frajlich (USA), Maja E. Cybulska (W.Brytania), Stefania Kossowska (W.Brytania), Ryszard Löw (Izrael), Krzysztof Muszkowski (W.Brytania), Lech Paszkowski (Australia) i Jerzy Pietrkiewcz (W.Brytania). Z czasem skład redakcji ulegał zmianom. W roku 2006, po tym jak okazało się, że Janusz Kryszak był tajnym współpracownikiem SB ps. „Krzysztof”, redaktor serii zdecydował zmienić skład redakcji czasopisma.
Obecny skład redakcji AE to: Swietłana Czerwonnaja, Beata Dorosz, Anna Frajlich, Zbigniew Girzyński, Jarosław Koźmiński, Joanna Krasnodębska, Jerzy R. Krzyżanowski, Wacław Lewandowski (z-ca red. nacz.; historia literatury), Wojciech Ligęza, Rafał Moczkodan (sekretarz red.), Józef Olejniczak, Krzysztof Pomian, Dobrochna Ratajczakowa, Jan W. Sienkiewicz (historia sztuki), Anna Supruniuk (źródła i materiały), Mirosław A. Supruniuk (red. nacz.), Mariusz Wołos (historia).
Poszczególne tomy czasopisma poświęcone są różnym postaciom emigracji: Jerzemu Giedroyciowi, Stefanii Kossowskiej, Józefowi Mackiewiczowi, Tymonowi Terleckiemu i innym.
Od roku 2000 redakcja czasopisma „Archiwum Emigracji” przyznaje coroczną Nagrodę za wyróżniające się prace magisterskie i doktorskie poświęcone historii emigracji polskiej w XX wieku. Nagroda ma zasięg międzynarodowy.
Układ czasopisma.
Czasopismo publikuje szkice i artykuły w działach:

</doc>
<doc id="1390104" url="https://pl.wikipedia.org/wiki?curid=1390104" title="Bitwa pod Las Guasimas">
Bitwa pod Las Guasimas

Bitwa pod Las Guasimas – starcie zbrojne, które miało miejsce 24 czerwca 1898 pomiędzy Hiszpanią a Stanami Zjednoczonymi w trakcie walk na Kubie, będącej jednym z teatrów działań wojny amerykańsko-hiszpańskiej.
Tło bitwy.
Kontyngent hiszpański prowadził działania zaczepne wobec sił amerykańskich. Dzień przed bitwą doszło w efekcie do starcia w okolicach miasta Siboney, po którym wojska hiszpańskie przesunęły się w kierunku miejscowości Las Guasimas. Zadanie zaatakowania hiszpańskich pozycji przypadło byłemu generałowi sił konfederackich, Josephowi Wheelerowi. Wheeler wyznaczył do przeprowadzenia tej operacji 1 dywizję kawalerii (ochotnicy oraz siły regularne), 10 dywizję kawalerii oraz siły składające się z Afroamerykanów. Łącznie Wheeler miał do dyspozycji ponad 2000 żołnierzy
Bitwa.
Bitwa rozpoczęła się ostrzałem artyleryjskim ze strony wojsk amerykańskich, na który hiszpańska artyleria odpowiedziała ogniem. Częściowo ukryta piechota hiszpańska również otworzyła ogień. Ze względu na stosowanie przez Hiszpanów nowoczesnych karabinów Mauser z 1893, używających prochu bezdymnego, amerykańscy żołnierze mieli problem ze zlokalizowaniem stanowisk wroga. Z tego względu straty wśród obu walczących stron były niewielkie.
Bitwa przyniosła więcej korzyści stronie hiszpańskiej, która bezpiecznie wycofała się w kierunku miasta Santiago de Cuba.
Łączne straty amerykańskie wyniosły 16 zabitych oraz 54 rannych, podczas gdy Hiszpanie mieli 10 żołnierzy zabitych i 24 rannych.
Po bitwie.
Amerykanie zajęli Las Guasimas spodziewając się hiszpańskiego kontrataku, który jednak nigdy nie nadszedł. W tym czasie w mieście wybuchła epidemia grypy, która spowodowała opuszczenie miasta przez Amerykanów po spaleniu ciał poległych. Wojska amerykańskie kontynuowały marsz w kierunku Santiago.

</doc>
<doc id="1390114" url="https://pl.wikipedia.org/wiki?curid=1390114" title="Figury magiczne">
Figury magiczne

Figura magiczna – schemat z liczbami naturalnymi rozmieszczonymi w wyznaczonych miejscach w taki sposób, że ich sumy wzdłuż określonych linii, np. wierszami, kolumnami, po obwodzie, po przekątnych itp., są równe. 
Liczby w figurze magicznej:

</doc>
<doc id="1390116" url="https://pl.wikipedia.org/wiki?curid=1390116" title="Arnold von Westfalen">
Arnold von Westfalen

Arnold von Westfalen (ur. 1425-30, zm. w 1480 w Miśni) – główny architekt (niem. "Oberlandesbaumeister") Saksonii, od 1471 r. w służbie książąt Saksonii: Ernesta Wettyna (1464-1486), elektora Rzeszy Niemieckiej oraz Albrechta Odważnego (1464-1500). Główny przedstawiciel okresu przejściowego pomiędzy późnym gotykiem a wczesnym renesansem w Saksonii. Jeden z budowniczych zamku Albrechtsburg w Miśni (1471-76).
Prace.
Von Westfalen uchodzi za budowniczego zamku Kriebstein (koło Waldheim), zamku Rochsburg (Lunzenau) oraz bramy zamku drezdeńskiego. Ponadto rozbudował kaplicę św. Jerzego w Wieży Maciejowej (niem. "Matthiasturm") zamku Ortenburg w Budziszynie. Autorstwo zamku Tharandt nie jest potwierdzone.
Do budowy von Westfalen używał chętnie tufów z Rochlitzer Berg.
Według hipotezy Stefana Bürgera, od 1461 von Westfalen miał prowadzić prace przy odbudowie chóru w kościele św. Piotra w Zgorzelcu. Ponadto Bürger przypuszcza, że von Westfalen pobierał nauki podczas budowy katedry św. Szczepana w Wiedniu pod okiem budowniczego katedry Hansa Puchspauma.

</doc>
<doc id="1390119" url="https://pl.wikipedia.org/wiki?curid=1390119" title="UCD">
UCD



</doc>
<doc id="1390120" url="https://pl.wikipedia.org/wiki?curid=1390120" title="Układ przednio-boczny">
Układ przednio-boczny



</doc>
<doc id="1390123" url="https://pl.wikipedia.org/wiki?curid=1390123" title="Janusz Chodorowski">
Janusz Chodorowski

Janusz Franciszek Chodorowski (ur. 3 stycznia 1944 w Krośnie) – polski inżynier, samorządowiec, od 1994 do 2014 prezydent Mielca.
Życiorys.
Ukończył studia w Wyższej Szkole Inżynierskiej w Rzeszowie. Był także stypendystą rządu francuskiego w ramach programu ACTIM.
Zawodowo od początku pracował w Wytwórni Sprzętu Komunikacyjnego w Mielcu, dochodząc do stanowiska kierownika służby przygotowania produkcji. W 1992 stanął na czele zespołu, który zorganizował pierwszą w Polsce Specjalną Strefę Ekonomiczną EURO-PARK MIELEC. Współpracował też przy procesie tworzenia ustawy o SSE.
W 1994 po raz pierwszy został powołany przez radę miejską na urząd prezydenta Mielca, ponownie powierzono mu tę funkcję w 1998. W bezpośrednich wyborach na to stanowisko w 2002, 2006 i 2010 skutecznie ubiegał się o reelekcję, startując jako kandydat niezależny i wygrywając za każdym razem w drugiej turze. W okresie jego prezydentury budżet miasta wyróżniał się wyjątkowo niskim w skali kraju deficytem budżetowym (w przypadku jego występowania). Miasto w tym czasie zostało wyróżnione przyznaniem godła promocyjnego „Teraz Polska” (2009) oraz tytułu „Gmina Fair Play” (2004) nadawanego przez Krajową Izbę Gospodarczą. Janusz Chodorowski został wyróżniony tytułem „Prezydent Roku 2010” przyznawanym przez organizacje gospodarcze, zajął też trzecie miejsce w plebiscycie dziennikarzy i ekspertów tygodnika „Newsweek” pod nazwą „N15 – Najlepsi Prezydenci Miast”. Prezydentem Mielca był do 2014, nie uzyskał reelekcji w kolejnych wyborach.
W 2011 prezydent Bronisław Komorowski odznaczył go Krzyżem Kawalerskim Orderu Odrodzenia Polski.

</doc>
<doc id="1390124" url="https://pl.wikipedia.org/wiki?curid=1390124" title="Droga sznurów grzbietowych">
Droga sznurów grzbietowych

Droga sznurów grzbietowych (droga sznurów tylnych, ang. dorsal column-medial lemniscus system, posterior column-medial lemniscus pathway) – droga czuciowa układu nerwowego, przewodząca wrażenia związane z czuciem rodzaju dotyku, rozróżnianiem dwóch punktów dotykanych jednocześnie (czucie dyskryminacyjne), czuciem wibracji i wrażeniami proprioceptywnymi.
Pierwszy neuron drogi biegnie od receptorów w obrębie nerwów skórnych do zwojów nerwów rdzeniowych, następnie korzeniami grzbietowymi do rdzenia kręgowego, gdzie nie ulegając skrzyżowaniu wstępują w sznurach tylnych (w pęczku smukłym Golla i pęczku klinowatym Burdacha) do jąder: smukłego i klinowatego w dolnej części rdzenia przedłużonego. Tam dochodzi do skrzyżowania włókien (skrzyżowanie wstęg), po czym aksony biegną dalej tworząc wstęgę przyśrodkową, i dochodzą do jądra tylno-bocznego wzgórza. Tam dochodzi do ostatniego przełączenia synaptycznego. Ostatni neuron dochodzi do kory płata ciemieniowego. 

</doc>
<doc id="1390126" url="https://pl.wikipedia.org/wiki?curid=1390126" title="Jan Smuts International Airport">
Jan Smuts International Airport



</doc>
<doc id="1390129" url="https://pl.wikipedia.org/wiki?curid=1390129" title="Enterprise 2.0">
Enterprise 2.0

Enterprise 2.0 to termin opisujący społecznościowe oprogramowanie używane w środowisku biznesowym. Idea Enterprise 2.0 bazuje na rozwiązaniach stosowanych w mediach społecznościowych. Charakteryzuje się ono dużą elastycznością, oddaje użytkownikom możliwość budowania struktury informacji, w przeciwieństwie do klasycznych rozwiązań. Definicja Enterprise 2.0 została sformułowana przez Andrew McAffe. 
Terminologia.
Zwrot Enterprise 2.0 został użyty po raz pierwszy w roku 2006. Jest on stosowany często na opisanie wdrożenia narzędzi Web 2.0 w ramach firmy.
Aplikacje Enterprise 2.0.
Najczęściej wykorzystywanymi aplikacjami typu Enterprise 2.0 są wiki i blogi.

</doc>
<doc id="1390130" url="https://pl.wikipedia.org/wiki?curid=1390130" title="Bracia Sullivan">
Bracia Sullivan

Bracia Sullivan – pięciu braci, amerykańskich marynarzy, którzy zginęli 13 listopada 1942 służąc na jednym okręcie w czasie II wojny światowej. Byli członkami załogi lekkiego krążownika USS „Juneau” (CL-52), zatopionego po bitwie pod Guadalcanalem przez japoński okręt podwodny. Od tego czasu dowództwo floty USA nakazało rozdzielać rodzeństwo na różne okręty, aby prawdopodobieństwo, że żaden nie przeżyje wojny było niższe. 
Sullivanowie byli mieszkańcami Waterloo w stanie Iowa.
Byli to:
Śmierć braci Sullivan przykuła uwagę amerykańskiej opinii publicznej i doprowadziła do wprowadzenia reguły w marynarce amerykańskiej, zabraniającej braciom służyć na tym samym okręcie. Ponadto, stała się impulsem do przyjęcia w amerykańskich siłach zbrojnych zasady "Sole Survivor Policy" (pol. zasada jedynego ocalałego), w myśl której po śmierci jednego z członków rodziny w działaniach wojennych, należało nie dopuścić do śmierci pozostałych członków bliskiej rodziny służących w siłach zbrojnych.
Na cześć braci nazwano dwa amerykańskie niszczyciele: USS The Sullivans (DD-537) i USS The Sullivans (DDG-68) - były to jedyne amerykańskie okręty nazwane od grupy osób.

</doc>
<doc id="1390132" url="https://pl.wikipedia.org/wiki?curid=1390132" title="Tommaso Antici">
Tommaso Antici

Tommaso Antici (ur. 10 maja 1731 w Recanati, zm. 4 stycznia 1812 tamże) – włoski dyplomata w służbie Polski, Bawarii i Kolonii, markiz, opat komendatoryjny paradyski w 1782, "chargé d’affaires" Rzeczypospolitej w Państwie Kościelnym w 1766, minister pełnomocny Rzeczypospolitej w Państwie Kościelnym w 1768, kardynał w latach 1789–1798.
Życiorys.
30 maja 1766 król Stanisław August mianował go na polskiego "Chargé d’affaires" przy Stolicy Apostolskiej w Rzymie. Antici był typowym włoskim kondotierem dyplomatycznym. Początkowo łączył dyplomatyczne przedstawicielstwo polskie z przedstawicielstwem elektora Bawarii i elektora Kolonii, jednak zrezygnował z tego pod naciskiem Warszawy. 24 marca 1768 awansowany na ministra pełnomocnego. W 1768 roku uzyskał polski indygenat. Reprezentował Polskę przy Watykanie aż do III Rozbioru (1795).
Na początku panowania Stanisława Augusta nie udało się niczego uzyskać od kurii rzymskiej. Stolica Apostolska niechętnie widziała reformatorskie dążenia w Polsce. Nuncjusz apostolski Angelo Maria Durini przybyły w 1767 do Warszawy poparł na własną rękę konfederatów barskich, choć sam papież nie zdecydował się na jej poparcie. Anticiemu w 1772 udało się załatwić w Rzymie odwołanie Duriniego z Polski. W 1767 został kawalerem Orderu Świętego Stanisława. W 1780 odznaczony Orderem Orła Białego nr 650.
30 marca 1789 papież Pius VI wyniósł go do godności kardynalskiej, a 3 sierpnia tego samego roku został mu przyznany tytuł prezbitera Santa Maria in Trastevere.
W 1798 zrezygnował z godności kardynalskiej i wycofał się do Recanati, gdzie mieszkał aż do śmierci.

</doc>
<doc id="1390137" url="https://pl.wikipedia.org/wiki?curid=1390137" title="Olbrzymiokomórkowe zapalenie tętnicy skroniowej">
Olbrzymiokomórkowe zapalenie tętnicy skroniowej



</doc>
<doc id="1390138" url="https://pl.wikipedia.org/wiki?curid=1390138" title="Terrence C. Carson">
Terrence C. Carson

Terrence Connor Carson, znany jako T.C. Carson (ur. 19 listopada 1958 w Chicago) – amerykański aktor, piosenkarz jazzowy i tancerz. Laureat nagrody Young Artist Award w kategorii wybitna młoda obsada za występ w telewizyjnym biograficznym dramacie sportowym Walt Disney Television "Odważna matka: Historia Mary Thomas" (1989). 
Był także dwukrotnie nominowany do nagrody NAACP Image Awards (1997, 1998) za rolę Kyle’a Barkera w sitcomie Fox "Living Single" (1993–1998). 
Jako aktor głosowy wystąpił w roli Mace’a Windu w "Gwiezdnych wojnach" i jako Kratos w serii gier wideo "God of War" (2005–2013).

</doc>
<doc id="1390150" url="https://pl.wikipedia.org/wiki?curid=1390150" title="Kalwi &amp; Remi in the Mix Vol. 1">
Kalwi &amp; Remi in the Mix Vol. 1

Kalwi &amp; Remi In The Mix – pierwsza kompilacja duetu Kalwi &amp; Remi z 2005 roku.

</doc>
<doc id="1390151" url="https://pl.wikipedia.org/wiki?curid=1390151" title="Komuna Warszawa">
Komuna Warszawa

Komuna//Warszawa, także Komuna Warszawa, wcześniej Komuna Otwock – polski teatr offowy, „anarchistyczna wspólnota działań” założona w 1989 przez Grzegorza Laszuka. Od listopada 2009 działa pod zmienioną nazwą jako Komuna//Warszawa.
Działalność.
Komuna Otwock została założona w 1989, a w 1994 zarejestrowana jako stowarzyszenie działające w dziedzinie kultury i sztuki, edukacji, ochrony środowiska, ochrony praw człowieka oraz swobód obywatelskich, a także aktywizowania społeczności. 
Jest uznawana za jedną z najbardziej radykalnych grup polskiego teatralnego offu. Poza tworzeniem spektakli, happeningów i akcji o charakterze performance'ów, grupa zajmuje się również kampaniami społecznymi i ekologicznymi, organizuje warsztaty, koncerty, wystawy, wykłady, a także prowadzi działalność wydawniczą. Akcje przygotowywała m.in. we współpracy z Amnesty International i Klubem Gaja. Komuna współdziałała z warszawską grupą Ruch Społeczeństwa Alternatywnego/Federacja Anarchistyczna. Aktywność grupy skupiała się w Otwocku, co było zgodne z zasadą wyznawaną przez uczestników Komuny, dotyczącą lokalności działań – przeciwstawiano się w ten sposób tendencjom centralistycznym w ruchu anarchistycznym.
W marcu 2008 zainaugurowała regularne „co-2-tygodnie-show” − otwarte forum dyskusyjne na styku teatru/sztuki i publicystycznego komentarza teraźniejszości.
Od 2020 roku siedziba teatru znajduje się przy ul. Emilii Plater 31 w Warszawie.
Ideologia.
W Komunie reprezentowane były różne nurty myśli anarchistycznej, chociaż wspólna deklaracja jej członków bliska była sytuacjonizmowi:

</doc>
<doc id="1390152" url="https://pl.wikipedia.org/wiki?curid=1390152" title="Oftalmoplegia międzyjądrowa">
Oftalmoplegia międzyjądrowa



</doc>
<doc id="1390156" url="https://pl.wikipedia.org/wiki?curid=1390156" title="Czerwony afisz (plakat)">
Czerwony afisz (plakat)

Czerwony afisz (fr. "Affiche rouge") – plakat propagandowy dystrybuowany przez reżim Vichy oraz Niemców wiosną 1944 w okupowanym Paryżu w celu zdyskredytowania grupy francuskiego ruchu oporu zwanej grupą Manukiana. Termin "Affiche rouge" odnosi się także ogólniej do okoliczności towarzyszących temu wydarzeniu.
Tło.
W połowie listopada 1943 francuska policja aresztowała 23 członków komunistycznej organizacji partyzanckiej Francs-tireurs et partisans - Main d'oeuvre immigrée (FTP-MOI). Grupa ta była zwana grupą Manukiana od nazwiska przywódcy Missaka Manukiana. Tworzyła ona część siatki składającej się z około 100 bojowników, którzy byli odpowiedzialni praktycznie za wszystkie akty zbrojnego oporu w regionie Paryża od marca do listopada 1943.
W grupie tej było ośmiu Polaków, pięciu Włochów, trzech Węgrów, dwóch Ormian, Hiszpan, Rumunka (Olga Bancic) i trzech Francuzów. Jedenastu z nich było Żydami.
Po trzech miesiącach tortur stanęli oni przed niemieckim sądem wojskowym. W celu zdyskredytowania ruchu oporu władze zaprosiły do wzięcia udziału w procesie francuskie osobistości ze świata filmu i innych dziedzin sztuki oraz zachęciły media do jak najdokładniejszego zrelacjonowania procesu. Członkowie grupy Manukiana zostali rozstrzelani w forcie Mont Valérien w Suresnes koło Paryża 21 lutego 1944. Kobieta, Olga Bancic, która była odpowiedzialna za nielegalną produkcję i transport bomb i materiałów wybuchowych, została zabrana do więzienia w Stuttgarcie, gdzie mimo tortur nie wyrzekła się swoich przekonań i została ponownie skazana na śmierć i 10 maja stracona przez ścięcie toporem.
Wiosną 1944 władze rozpoczęły propagandę zwaną "Affiche rouge". Wydrukowano około 15 tysięcy plakatów, które rozwieszano na ulicach. Razem z plakatami dystrybuowane były ulotki, które głosiły, że na czele ruchu oporu stali cudzoziemcy, Żydzi, bezrobotni i kryminaliści; kampania przedstawiała ruch oporu jako cudzoziemską konspirację skierowaną przeciwko Francuzom i suwerenności Francji. 
Chociaż plakaty miały na celu przedstawienie maquis jako terrorystów, to wydaje się, że akcja odniosła odwrotny skutek. Przyczyniła się ona do powstania legendy grupy Manukiana jako bohaterów i męczenników ruchu oporu i zachęciła wielu do wstąpienia w szeregi oddziałów. Legenda głosi, że zwolennicy dopisywali słowa "MORTS POUR LA FRANCE" ("Oni umarli za Francję") i kładli kwiaty pod plakatami. W 1975 Philippe Ganier Raymond stwierdził, że nie ma historycznych zapisów takich wydarzeń, jednak ostatnie badania wskazują, że takie akty „uzupełniania treści” plakatów występowały.
Treść.
Plakat głosił:
"Des libérateurs?  La libération par l'armée du crime!"
"Wyzwoliciele?  Wyzwolenie przez przestępczą armię!"
Od lewej do prawej, od góry to dołu, portrety podpisane: 
Na dole przedstawione są fotografie:

</doc>
<doc id="1390159" url="https://pl.wikipedia.org/wiki?curid=1390159" title="Mrowna">
Mrowna

Mrowna – struga, lewy dopływ Rokitnicy o długości 21,92 km i powierzchni zlewni 44,17 km².
Struga płynie w województwie mazowieckim na Równinie Łowicko-Błońskiej. Jej źródło znajduje się w Lasach Młochowskich na wschód od miejscowości Żelechów. Przepływa przez Przeszkodę, Musuły, Adamowiznę, Grodzisk Mazowiecki, Chlebnię, Stare Kłudno i Tłuste, gdzie uchodzi do Rokitnicy.

</doc>
<doc id="1390161" url="https://pl.wikipedia.org/wiki?curid=1390161" title="Żores Alfierow">
Żores Alfierow



</doc>
<doc id="1390165" url="https://pl.wikipedia.org/wiki?curid=1390165" title="Porażenie nerwu okoruchowego">
Porażenie nerwu okoruchowego

Uszkodzenie nerwu okoruchowego (III nerwu czaszkowego) – powoduje osłabienie unerwianych przez ten nerw mięśni zewnętrznych gałki ocznej, oprócz mięśnia prostego bocznego (unerwiany przez nerw VI) i skośnego górnego (unerwiany przez nerw IV).
Objawami są:
Najczęstsze przyczyny to:
Uszkodzenie jądra w śródmózgowiu:

</doc>
<doc id="1390166" url="https://pl.wikipedia.org/wiki?curid=1390166" title="Przekleństwa niewinności (film)">
Przekleństwa niewinności (film)

Przekleństwa niewinności (ang. "The Virgin Suicides") – amerykański film fabularny z 1999 roku, wyreżyserowany przez Sofię Coppolę do własnego scenariusza, opartego na książce "Przekleństwa niewinności" autorstwa Jeffreya Eugenidesa. Jednym z producentów filmu jest Francis Ford Coppola.

</doc>
<doc id="1390167" url="https://pl.wikipedia.org/wiki?curid=1390167" title="Święty Hieronim w pracowni (obraz Antonella da Messiny)">
Święty Hieronim w pracowni (obraz Antonella da Messiny)

Święty Hieronim w pracowni – obraz pędzla sycylijskiego malarza Antonello da Messina, zakłada się, że został ukończony między 1460, a 1475 rokiem. Obecnie znajduje się w zbiorach National Gallery w Londynie.
Tematyka obrazu.
Obraz przedstawia świętego Hieronima w pracowni, na tle architektury w otoczeniu symbolicznych przedmiotów. Postać świętego można obserwować przez otwarte okno. Święty odziany jest w strój kardynalski i swoją pozą oddaje charakter uczonego humanisty. Wnętrze ozdobione jest posadzką wyłożoną majolikowymi płytkami, arkadową galeryjką i pięcioma oknami, za którymi widoczny jest pejzaż i niebo z jaskółkami. Przez okno wpada światło dzienne, które z prawej i z lewej strony pada z przeciwnych kierunków. Główne światło, rozjaśniające postać Hieronima i wnętrze pracowni, harmonizuje z bocznymi, co daje efekt świetlny na posadzce. Pracownia znajdująca się w centralnym punkcie umieszczona została w pomieszczeniu przypominającym nawę gotyckiego kościoła. Na obrazie przedstawiono różnorodność architektoniczną: kolumnadę renesansowego krużganka, okno mieszczańskiego domu, przęsło gotyckie oraz późnogotycki portyk. Na pierwszym planie u dołu Messina namalował kuropatwę i pawia.
Obraz jest przykładem połączenia sztuki włoskiej z flamandzką. Monumentalna kompozycja oraz nasycenie szczegółami są typowe dla włoskiego XV-wiecznego malarstwa. Początkowo dzieło było przypisywane malarzowi niderlandzkiemu Janowi van Eyckowi lub Hansowi Memlingowi. Messinie, który kształcił się w Neapolu, nieobce było malarstwo mistrzów katalońskich, prowansalskich i flamandzkich i prawdopodobnie znał dzieła Jana van Eycka, na którym mógł się wzorować.
Symbolika obrazu.
Główna postać świętego, który był jednym z czterech Doktorów Kościoła zachodniego i autorem łacińskiego przekładu Biblii – Wulgaty, miała symbolizować piętnastowiecznego humanistę, a zarazem człowieka skromnego i pobożnego. Postać Hieronima jest podobna do wizerunku kardynała Mikołaja z Kuzy (1401–1464), który jako pierwszy miał podać w wątpliwość system arystotelesowski, mówiący, iż Ziemia jest centrum wszechświata. Święty Hieronim przedstawiany był najczęściej w towarzystwie lwa, który związany był z jego pustelniczym życiem na pustyni. Na obrazie "Święty Hieronim w pracowni" lew znajduje się po prawej stronie w cieniu.
Na pierwszym planie widoczny jest paw, który w symbolice religijnej stanowił aluzję do duszy oczyszczonej z grzechów lub do odrodzenia duchowego, czyli w ostateczności zmartwychwstania.
Stojąca obok pawia kuropatwa nawiązywała do odkupienia grzesznych dusz zbawionych przez głos Chrystusa.

</doc>
<doc id="1390171" url="https://pl.wikipedia.org/wiki?curid=1390171" title="Jakub Psarski">
Jakub Psarski

Jakub Psarski – polski dyplomata z XVIII wieku.
Życiorys.
Wobec trudności swej misji dyplomatycznej w Rosji (1764-1765), Franciszek Rzewuski poprosił już w marcu 1765 roku o urlop. Jako jego zastępca do dotarł Jakub Psarski, który po wyjeździe Rzewuskiego z Petersburga (14 V 1765) został polskim "Chargé d’affaires" w Rosji. W grudniu 1765 roku Psarski został akredytowany jako polski rezydent. Swą rada służył mu Kasper von Saldern, o którego zdanie nakazywała pytać Psarskiemu - nowicjuszowi dyplomatycznemu Warszawa. Życzliwą pomoc (dostarczanie informacji) ofiarował Psarskiemu wielbiciel Stanisława Augusta, poseł angielski George Macartney, 1. hrabia Macartney, z którym Psarski nawiązał znajomość i przyjaźń. W 1766 stwierdzono, że wobec ograniczonych możliwości Psarskiego jako posiadającego niską rangę dyplomatyczną wznowiono misję Rzewuskiego, ten jednak na początku 1767 roku znów opuścił Petersburg.
20 marca 1767 rada senatu znów mianowała rezydentem Psarskiego, który do Moskwy, gdzie wówczas przebywał rosyjski dwór dotarł 9 maja. To, że dość dobrze przyjął go Nikita Panin, a Katarzyna Wielka zgodziła się na akredytacje dowodziły, że Rosja nadal popiera Stanisława Augusta. W randze rezydenta Psarski przebywał w Rosji do 1772 roku. Psarski nadal trzymający się Salderna i Panina, podkreślał w Polsce konieczność dogadania się z Rosjanami, co Czartoryscy lekceważyli.

</doc>
<doc id="1390173" url="https://pl.wikipedia.org/wiki?curid=1390173" title="Fabryka braci Stolarow w Łodzi">
Fabryka braci Stolarow w Łodzi

Fabryka Wyrobów Bawełnianych Braci Stolarow – kompleks obiektów pofabrycznych położony w Łodzi przy ulicy Rzgowskiej 26/28 w dzielnicy Górna, osiedlu administracyjnym Górniak. Kompleks fabryczny założony został w połowie XIX wieku przez Saksończyka Ludwika Hüffera, następnie przejęła ją i rozbudowała rosyjska rodzina Stolarowych. Fabryka była największym w Łodzi przedsiębiorstwem należącym do rosyjskiej rodziny.
Historia.
Okres Hüffera.
W połowie XIX wieku obszarem Dąbrowy, gdzie dziś położone są kompleksy fabryczne na skrzyżowaniu ulic Rzgowskiej i Dąbrowskiego, zainteresował się przedstawiciel znanej niemieckiej rodziny przedsiębiorców – Ludwik Hüffer. Nabył on parcelę o powierzchni 4 mórg. Jego rodzina inwestowała również w innych miejscach Łodzi i Zgierza. Według danych z 1888 roku wartość zainstalowanych tam maszyn i urządzeń wyniosła 65,3 tys. rubli. Jednakże kondycja finansowa firmy była zła, kapitały obce znacznie przewyższały własne. W 1888 roku Hüffer zdecydował się na uporządkowanie swoich interesów w Królestwie Polskim.
Okres Stolarowych.
Jednym z największych wierzycieli fabryki Ludwika Hüffera była znana w Rosji firma handlowa "W. Stolarow" z Moskwy. Długi kredytowe Hüffera wynosiły 210 tys. rubli. Inne zobowiązania dłużnicze, w tym zabezpieczone hipotecznie, dochodziły do 190 tys. rubli.
W 1888 r. nowym właścicielem fabryki Hüffera został "kupiec I gildii" – Włodzimierz Stolarow, syn Włodzimierza. Włodzimierz Stolarow nabył maszyny i urządzenia firmy Hüffera za 65 tys. rubli; wydzielił duże środki na rozbudowę i modernizację swojej firmy bawełnianej. Sprzyjała temu pomyślna koniunktura gospodarcza (lata 1893–1899). Udało mu się także spłacić większość przejętych zobowiązań.
Do firmy należały nieruchomości o powierzchni ponad 5,5 ha. Własnością rodziny Stolarowych był ogród zlokalizowany na wschód od terenu fabrycznego, a także większa ilość parceli od strony ulicy Dąbrowskiego. W 1896 roku Stolarow nabył część folwarku Smulsko, którą następnie przekazał władzom dla ludności wiejskiej.
Do wybuchu I wojny światowej przedsiębiorstwo Stolarowych zostało rozbudowane i stało się tzw. pełnym zakładem bawełnianym, obejmującym wszystkie stadia produkcji. W końcu lat 90. XIX w. powstał nowy obiekt przędzalniczy. Największy program inwestycyjny zrealizowano w okresie rewolucji 1905–1907 i w latach po niej następujących. Powstał wtedy duży obiekt mieszczący tkalnię zmechanizowaną (1905–1906) wraz z większą dobudówką do niej (1906, 1910). Przy tkalni powstał oddział przygotowawczy. Na jej potrzeby zbudowano nową kotłownię wraz z maszynownią. Od 1908 r. rozpoczęto tworzenie oddziałów wykończalniczych. Całość programu inwestycyjnego uzupełniały: magazyny, łaźnia, stolarnia, warsztaty mechaniczne, kilka domów mieszkalnych, w tym okazały przy ul. Rzgowskiej 26/28, gdzie mieszkali przedstawiciele wyższej administracji fabrycznej, a także w okresach przebywania w Łodzi rodzina Stolarowych.
Zakłady przemysłowe Stolarowych wyróżniały się pod względem wyposażenia technicznego, zatrudniano tam kilkuset pracowników. Powstało też kilka instytucji socjalnych pracujących na potrzeby załogi przedsiębiorstwa. Przy fabryce funkcjonowały: szkoła dla dzieci robotników, apteka, ambulatorium, kasa chorych. Dla potrzeb załogi właściciel zatrudnił lekarza fabrycznego, istniał program wsparcia dla osób potrzebujących pomocy, w szpitalu Czerwonego Krzyża opłacił koszty utrzymania kilku łóżek dla swoich pracowników.
W okresie I wojny światowej rodzina Stolarowych przebywała w Moskwie, sprawując kontrolę nad swoim majątkiem w Rosji. Straty poniesione przez firmę "W. Stolarow" doszły do 1,88 mln rubli. Niewielką część z tego odzyskano do zakończenia wojny.
Stolarowowie byli obywatelami państwa rosyjskiego i legitymowali się pochodzeniem rosyjskim. Z tego powodu zakłady przy ul. Rzgowskiej 26/28 na mocy dekretu z 16 grudnia 1918 roku, decyzją ministra przemysłu i handlu Kazimierza Hąci z 26 lipca 1919 roku, ustanowiono nad nimi zarząd państwowy, a zarządcą został mianowany inż. Leon Grohman (był on przedstawicielem znanej łódzkiej rodziny przemysłowców). Uruchomienie produkcji w zakładach Stolarowa miało miejsce w październiku 1919 roku. Za zgodą władz ministerialnych zaciągnął liczne kredyty i inne zobowiązania.
26 lutego 1923 roku zniesiono zarząd państwowy nad zakładami przy ul. Rzgowskiej 26/28. W ten sposób rodzina Stolarowych odzyskała pełnię władzy nad swym przedsiębiorstwem, a jedynym jego właścicielem został Aleksander Stolarow, syn Włodzimierza. W latach 1923–1925 do firmy wszedł Edward Hüffer, wnosząc wkład finansowy (wkład określono na 5,789%). W 1925 r. zmieniono stosownie do tego nazwę firmy na "W. Stolarow i S-ka. Fabryka Wyrobów Bawełnianych".
W latach 20. XX wieku przeprowadzono modernizację przedsiębiorstwa, rozbudowano oddziały wykończalnicze. Według danych z 1927 roku firma ta posiadała około 18 tys. wrzecion, 500 krosien mechanicznych i cały kompleks oddziałów wykończalniczych. Wytwarzano różne gatunki przędzy i większy zestaw tkanin bawełnianych.
30 sierpnia 1928 roku Sąd Okręgowy w Łodzi wprowadził odroczenie wypłat i nadzór sądowy na okres 3 miesięcy nad firmą. Okres ten przedłużano do 28 maja 1929 roku Rodzina Solarowych stosowała różnorodne zabiegi w celu niedopuszczenia do upadłości przedsiębiorstwa. W 1925 roku uzyskano kredyt w wysokości 134 tys. dolarów od Towarzystwa Kredytowego Przemysłu Polskiego.
Dzierżawa Horaka
Na przełomie lat 20. i 30. XX wieku obiekty produkcyjne wydzierżawiono firmie Adolfa Horaka z Rudy Pabianickiej. Dług wobec Skarbu Państwa w wysokości 84 tys. zł zapisano jako kaucję hipoteczną. Wybuch wielkiego kryzysu ekonomicznego skomplikował sytuację tej firmy.
Dzierżawa Wintera
Na początku 1934 roku zdecydowano się na wydzierżawienie całego przedsiębiorstwa na rok Rafałowi A. Winterowi. Winter był współwłaścicielem znanej firmy bankierskiej "Najda, Bracia Winter i Weiss". Do wybuchu II wojny światowej Rafał A. Winter dzierżawił tylko przędzalnię bawełnianą, natomiast tkalnia była przedmiotem eksploatacji przez kilka mniejszych firm.
Przed 1939 rokiem właścicielami przedsiębiorstwa "W. Stolarow i S-ka" byli synowie Aleksandra: Włodzimierz, Jerzy i Maksymilian, a także spadkobiercy Edwarda Hüffera: syn Herbert i córka Irmgarda Chełmicka.
II wojna światowa
Podczas II wojny światowej przedsiębiorstwo było prowadzone na rachunek właścicieli i występowało jako "W. Stolarow &amp; Co. Baumwoll – Spinnerei – Weberei und Appretur".
Okres upaństwowienia.
Po wojnie przedsiębiorstwo przeszło na własność Skarbu Państwa orzeczeniem Ministerstwa Przemysłu i Handlu z 20 czerwca 1947 roku (ogłoszonym w Monitorze Polskim Nr 1947/22).
Po 1989 roku.
Między budynkiem dawnej szkoły a resztą fabryk Stolarowa przebiegała dawna granica miasta Łodzi. Po wojnie znajdowała się w nim szkoła podstawowa, a potem urząd pracy. Kolejnymi właścicielami byli firma "Komfort", która odkupiła budynek od gminy, a następnie prywatny właściciel, który w 2001 roku zaplanował stworzenie w fabryce biur.
W dawnym kompleksie fabrycznym mieszczą się hurtownie oraz punkty handlowo-usługowe. Dawny zbiornik wodny istniejący tuż u bram fabryki został zasypany. Mieszcząca się na rogu ulic Dąbrowskiego i Rzgowskiej szkoła będąca częścią kompleksu fabrycznego została w latach 2006–2008 gruntownie zrewitalizowana i znalazła w niej siedzibę istniejąca od 1997 r. łódzka firma Monnari produkująca damską odzież. Z oryginalnego budynku zachowały się tylko dwie ściany, ponieważ reszta struktury była w złym stanie technicznym. Nowy budynek składa się z dwóch skrzydeł. Na parterze i pierwszym piętrze została zachowana frontowa, ceglana ściana, na drugim piętrze pojawiła się szklana nadbudowa. Pięć kondygnacji skrzydła wzdłuż ul. Dąbrowskiego zbudowane zostało od podstaw, ale kontynuowana jest fabryczna architektura – murowane filary. Ponad nimi – niebieska szklana fasada. Wejście do budynku znajduje się na samym rogu skrzyżowania ulic. W tym miejscu została przerwana murowana fasada, a nad nim wysunie się szklana fala. Projekt rewitalizacji tej części budynku stworzyła Ewa Ałaszewska z autorskiej pracowni architektury "Apaga".
Od 2. połowy 2008 roku w budynku dawnej szkoły znajdują się m.in. placówki Alior Bank, Deutsche Bank, Polbank, Raiffeisen Bank. W części biurowej budynku od maja 2011 roku mieści się też siedziba łódzkiej spółki MakoLab S.A.

</doc>
<doc id="1390174" url="https://pl.wikipedia.org/wiki?curid=1390174" title="GeForce 200">
GeForce 200

GeForce 200 – dziesiąta generacja kart graficznych Nvidia GeForce. Ta generacja jest jednocześnie kolejną, oprócz serii GeForce 8 i GeForce 9, która jest zbudowana w architekturze zunifikowanych jednostek "Shader" (ang. Unified Shader Model).
GeForce 200.
Seria GeForce 200 (nazwa kodowa "GT200") została wprowadzona na rynek 17 czerwca 2008 wraz z modelem GeForce GTX 280. Model GeForce GTX 260 wyszedł 26 czerwca. Karty te mają 27 cm długości. Posiadają dwa złącza DVI dual-link i złącze HDTV/S-Video out. GTX 280 wymaga do poprawnej pracy złącz zasilających PCIe 6- i 8-pinowych. Natomiast GTX 260 – dwóch złączy 6-pinowych. Oba modele wspierają te same zestawy technologii nVidii:
Rdzeń GT200 składa się z około 1,4 miliarda tranzystorów i produkowany jest w wymiarze technologicznym 65 nm. Zajmuje przy tym 576 mm².
Od 15 stycznia 2009 roku Nvidia zaczęła wprowadzać odświeżone modele serii GTX2xx produkowane w nowym wymiarze technologicznym (55 nm), co pozwoliło na wypuszczenie produktów z nieco wyższymi zegarami oraz obniżyło koszty produkcji ze względu na mniejszą powierzchnie układu, która została zredukowana do 470 mm².

</doc>
<doc id="1390175" url="https://pl.wikipedia.org/wiki?curid=1390175" title="GeForce GTX 260">
GeForce GTX 260



</doc>
<doc id="1390176" url="https://pl.wikipedia.org/wiki?curid=1390176" title="GeForce GTX 280">
GeForce GTX 280



</doc>
<doc id="1390177" url="https://pl.wikipedia.org/wiki?curid=1390177" title="Iks won Chyr">
Iks won Chyr



</doc>
<doc id="1390178" url="https://pl.wikipedia.org/wiki?curid=1390178" title="Porażenie nerwu podjęzykowego">
Porażenie nerwu podjęzykowego

Porażenie nerwu podjęzykowego powoduje jedno- lub obustronne odnerwienie mięśni języka, w zależności do rodzaju uszkodzenia. Izolowane uszkodzenia dolnych nerwów czaszkowych (IX, X i XII) są rzadkie, najczęściej występują łącznie w uszkodzeniach opuszkowych.
Przyczyny:
Przyczyny:
Objawy:
Przyczyny:
Objawy:

</doc>
<doc id="1390186" url="https://pl.wikipedia.org/wiki?curid=1390186" title="Uszkodzenie dolnego neuronu ruchowego">
Uszkodzenie dolnego neuronu ruchowego



</doc>
<doc id="1390187" url="https://pl.wikipedia.org/wiki?curid=1390187" title="Ignacy Zawisza">
Ignacy Zawisza

Ignacy Zawisza – polski dyplomata z XVIII wieku, miecznik wielki koronny.
Życiorys.
Do dziś w muzeum Petersburskiej Akademii Nauk zwanym Kunst-kamerą zachował się wiersz powitalny w językach rosyjskim i niemieckim, złożony przez zecerów tłoczni akademickiej z okazji odbytej w dniu 1 marca 1735 roku wizyty Ignacego Zawiszy, posła króla polskiego Augusta III.

</doc>
<doc id="1390189" url="https://pl.wikipedia.org/wiki?curid=1390189" title="Maurycy Glayre">
Maurycy Glayre



</doc>
<doc id="1390190" url="https://pl.wikipedia.org/wiki?curid=1390190" title="Wacław Denhoff-Czarnocki">
Wacław Denhoff-Czarnocki

Wacław Denhoff-Czarnocki (ur. 20 stycznia 1896 w Warszawie, zm. 11 kwietnia 1927 w Bydgoszczy) – żołnierz Legionów, kapitan piechoty Wojska Polskiego, pomysłodawca założenia klubu Polonia Warszawa, poeta.
Dzieciństwo i młodość.
Syn kupca Tadeusza i Zofii z Czarnowskich. Uczył się w Gimnazjum W. Wróblewskiego w Warszawie, w którym też zdał maturę w roku 1913. Jako uczeń należał do organizacji postępowo-niepodległościowej „Promień”. Następnie podjął studia medyczne na uniwersytecie w Lozannie, gdzie był członkiem tamtejszej „Filarecji”. 
Działalność wojskowa.
Od roku 1912 należał do Związku Strzeleckiego. W 1914 ukończył szkołę podoficerską, przebywał na letnim kursie oficerskim w krakowskich Oleandrach. W latach 1915-1918 działał w Polskiej Organizacji Wojskowej (pod pseudonimem "Szembek"). W tym czasie używał także nazwiska "Denhoff", które później dodał do swojego nazwiska rodowego. 
Przebieg służby.
W październiku wysłany w specjalnej misji do Lwowa, gdzie zastał go rozpad Austro-Węgier. Od 1 listopada uczestniczył w obronie Lwowa przeciwko Ukraińcom, początkowo na odcinku "Domu Techników", potem dowodził odcinkiem "Elektrownia". 2 grudnia, po oswobodzeniu miasta, został awansowany na porucznika piechoty, i otrzymał dowództwo 1 kompanii 6 pułku piechoty Legionów. 10 lutego 1919 został szefem oddziału wywiadowczego. 25 marca jako szef oddziału informacyjnego Dywizji Litewsko-Białoruskiej, uczestniczył w walkach z bolszewikami na froncie litewsko-białoruskim. 10 maja wyznaczony na szefa oddziału II dowództwa frontu. 15 listopada awansowany na kapitana piechoty. 10 stycznia 1920 mianowany adiutantem sztabowym. 1 kwietnia na skutek ciężkiej choroby płuc, przeszedł do dyspozycji naczelnego dowództwa, i został skierowany na urlop zdrowotny. Jednak z powodu trudnej sytuacji na froncie, pomimo złego stanu zdrowia, zorganizował dywersję na tyłach wojsk bolszewickich na terenach Małopolski Wschodniej. Po ustabilizowaniu sytuacji na froncie przeszedł do służby administracyjnej. Po zakończeniu wojny 10 listopada 1921 przeniesiony do 65 pułku piechoty w Starogardzie. Od 17 grudnia ponownie na urlopie zdrowotnym, mimo intensywnego leczenia w sanatorium w Rajczy następuje dalszy postęp gruźlicy, w związku z czym 30 września 1925 przechodzi w stan spoczynku.
Odznaczenia.
Czterokrotnie odznaczony Krzyżem Walecznych, pośmiertnie otrzymał Krzyż Niepodległości (1930).
Twórczość literacka.
Poeta, w roku 1916 wydał w Kielcach zbiór "Piosenki i Wiersze". Dopisał też kilka zwrotek do pieśni O mój rozmarynie.
Ponadto był współredaktorem pism: Przegląd Wojskowy i Strzelec". 
Działalność sportowa.
Był kapitanem drużyny piłkarskiej Korona I, działającego w ramach Warszawskiego Koła Sportowego. Pod koniec 1911 roku zaproponował kapitanom dwóch pozostałych drużyn działających w ramach koła sportowego, Stelli i Merkurego, połączenie w jedną drużynę, której nadał nazwę "Polonia" (łacińska nazwa Polski). Nazwa ta miała przypominać w 1911 roku o istnieniu Polski, pomimo tego, że nie było jej w tamtych czasach na mapach Europy. Szybko zakończył karierę piłkarską, jednak sport pozostał w sferze jego zainteresowań, gdy został redaktorem „Głosu Stadionu”. W 1924 był redaktorem odpowiedzialnym tygodnika „Stadjon”. 
Życie prywatne.
Żonaty z Wandą z Cumftów, mieli córkę Krystynę. 
Po zakończeniu służby wojskowej Wacław Denhoff-Czarnocki zamieszkał w Zakopanem, gdzie uprawiał taternictwo i narciarstwo. 
Zmarł na gruźlicę w Bydgoszczy, tam też - cmentarzu Nowofarnym - został pochowany. Miejsce jego pochówku (grób został zniwelowany) ustalone zostało w 2011 r. przez kibiców Polonii Warszawa we współpracy z rodziną Wacława Denhoff-Czarnockiego. 

</doc>
<doc id="1390191" url="https://pl.wikipedia.org/wiki?curid=1390191" title="Ruch Szensztacki">
Ruch Szensztacki

Ruch Szensztacki – międzynarodowy ruch katolicki założony w 1914 przez o. Josefa Kentenicha.
Miejscem powstania jest Schönstatt – dzielnica miasta Vallendar, leżącego koło Koblencji w Niemczech. Ruch ma formę federacyjną, a koordynowany jest przez tzw. prezydium generalne, którego siedzibą jest również Schönstatt. Celem Ruchu jest aktywne apostolstwo i aktywizacja katolików świeckich w dziele głoszenia nauki Jezusa Chrystusa. Ruch Szensztacki ma charakter maryjny, pedagogiczny i apostolski.
Historia.
Założenie.
Założyciel międzynarodowego Ruchu Szensztackiego ks. Josef Kentenich był ojcem duchownym w pallotyńskim męskim internacie w Schönstatt koło Valledaru. Jego funkcją było duchowe towarzyszenie i wspieranie kleryków. Wówczas doszedł do wniosku, że Kościół, aby skutecznie głosić naukę katolicką i świadczyć o Chrystusie, musi, tak jak głosił św. Wincenty Pallotti, kształcić duchowo, formować tak przedstawicieli duchowieństwa, zakonów, jak i katolików świeckich.
W celu odnowienia przeżywania wiary chrześcijańskiej założył wraz z grupą zainteresowanych młodych mężczyzn („Sodalisów”) 18 października 1914 wspólnotę, której celem było odnowienie apostolstwa katolików, nie tyle od strony teoretycznej, co przez żywe świadectwo realizowane w życiu codziennym.
Głównymi tematami były:
Miejscem spotkań grupy była dawna kaplica cmentarna pod wezwaniem św. Michała Archanioła, należąca do klasztoru Augustianek z Schönstatt, która w tamtym czasie stała pusta. Ta kaplica stała się z biegiem czasu duchowym centrum Ruchu. Stworzenie Ruchu, które członkowie Ruchu, rozumieją jako związek miłości wzorowany na biblijnym przymierzu Boga z człowiekiem, miało miejsce właśnie w tej kaplicy, w 1914.
W tym związku Maryja jako Matka Jezusa Chrystusa (Theotokos) spełnia centralną rolę.
Rozszerzanie.
Po wybuchu I wojny światowej wielu młodzieńców z gimnazjum szensztackiego zostało powołanych na front. Idee Ruchu szybko znajdowały zwolenników wśród żołnierzy. Do ruchu zaczęły przyłączać się także kobiety. W ciągu dwóch dziesięcioleci Ruch Szensztacki stał się bardzo znany w całych Niemczech. Ojciec Józef Kentenich prowadził w tym czasie wiele rekolekcji i wykładów.
Represje w czasach narodowego socjalizmu.
Przywódcy III Rzeszy uznali Ruch Szensztacki za sprzeczny z narodowosocjalistycznymi ideałami, przez co zdelegalizowali Ruch, a o. Kentenicha umieścili w KL Dachau, gdzie nie zaniechał apostolstwa na jego rzecz. Udawało mu się nawet, za pośrednictwem wartowników, wysyłać listy do Sióstr Maryi (na obrzeżach obozu miały swoją placówkę) pośredniczących w kontaktach ze światem zewnętrznym. Swoje myśli teologiczne i wskazania dla Sióstr Szensztackich ujmował ze względów bezpieczeństwa w pozornie naiwnych wersach, które potem zostały opublikowane jako „Hirtenspiegel“ (dosł. przegląd pasterski) i „Himmelwärts“ (dosł. w stronę nieba).
Po wojnie członkowie wspólnot pallotyńskich dawni więźniowie obozu Dachau, w tym Polacy (był wśród nich m.in. Ignacy Jeż, późniejszy biskup koszaliński i kardynał), roznieśli idee Ruchu do wielu krajów Europy.
Konflikt z władzami kościelnymi.
W 1951 roku miała miejsce wizytacja apostolska prowadzona przez o. Sebastiana Trompa SJ. Dotychczas panowało przekonanie, że o. Kentenich został odsunięty od swojej działalności duszpasterskiej i wysłany do USA ze względu na niezrozumienie ze strony Kościoła. W 2020 roku Alexandra von Teuffenbach opublikowała dokumenty sugerujące, że prawdziwym powodem odseparowania Kentenicha od Dzieła było nadużywanie z jego strony duszpasterskiej władzy, które przynajmniej w jednym przypadku mogło zakończyć się molestowaniem seksualnym. Zarzut molestowania powtórzył się również później w Milwaukee. Kwestia rehabilitacji Kentenicha pozostaje sporna, gdyż po Soborze Watykańskim II "de facto" umożliwiono mu powrót do Dzieła – jednak "de iure" nie było żadnego dekretu rehabilitacyjnego. Kardynał J. Ratzinger, prefekt Kongregacji Nauki Wiary, w liście z 2 kwietnia 1982 roku poświadczył, że Kongregacja nigdy nie wycofała się z zastrzeżeń względem jego osoby.
Ruch Szensztacki obecnie znany jest głównie z działalności w obszarze apostolatu świeckich, ich aktywizacji i konsolidacji, ponadto z nauk przedmałżeńskich, seminariów wychowawczych (tzw. pedagogika Kentenicha) i porad dla małżeństw w stanie kryzysu. Te ostatnie mają zazwyczaj formę jednotygodniowych seminariów.
Organizacja.
Ruch dzieli się na wiele prawnie samodzielnych wspólnot członkowskich. Wszystkie są połączone ideałem wiary chrześcijańskiej. Całość tych federalistycznie zorganizowanych wspólnot jest określana jako „Rodzina Szensztacka” lub „Dzieło Szensztackie”.
Członkowie Ruchu nie są z nim związani żadnymi formalnymi ślubami, a jedynie przysięgą wobec Jezusa składaną przez Maryję, zwaną „przymierzem miłości z Maryją”. Jako że o. Kentenich był zwolennikiem jak największych wolności, zrezygnował ze ślubów jako elementu spajającego wspólnotę. Założone przez niego instytuty świeckie są połączone w całość umową, która jest połączona z przymierzem z Maryją. Z powodu luźnej jego formy nie istnieją żadne składki członkowskie, a ruch jest finansowany z darowizn oraz opłat za prowadzone kursy.
Struktura.
Największe wspólnoty członkowskie można przydzielić do jednej z trzech kategorii: wspólnotami rdzeniowymi są instytuty sekularne i stowarzyszenia, których członkowie, zwykle bez ślubowań, żyją zgodnie z zaleceniami rad ewangelijnych w posłuszeństwie i ubóstwie. Natomiast członkowie lig mogą należeć do ruchu bez formalnego przyjęcia i żadnych zobowiązań.
Sporo tych grup jest podzielone na części diecezjalne.
Rozwój dziś.
Ruch Szensztacki jest obecny w ponad 60 państwach na świecie. Najwięcej członków znajduje się w Niemczech i państwach Ameryki Południowej. Miejscowość Schönstatt jest nadal duchowym centrum międzynarodowego ruchu.
Na całym świecie znajduje się 195 sanktuariów szensztackich. Są one kopiami prasanktuarium w Schönstatt.
W regionie niemieckojęzycznym istnieją 44 regionalne centra szensztackie. W każdym znajdują się oprócz kapliczki pomieszczenia służące do prowadzenia zajęć lub organizowania spotkań, niekiedy także pomieszczenia należące do Sióstr Maryi.
W Polsce.
Do Polski Dzieło Szensztackie przybyło wraz z siostrami Maryi w roku 1946. Szensztacki Instytut Sióstr Maryi ma swą siedzibę w Otwocku – Świdrze, k. Warszawy. Jeden z domów znajduje się przy ul. Józefa Krzeptowskiego w Zakopanem. Instytut Ojców Szensztackich przeszczepili w 1981 o. Przemysław Lutyński, pierwszy przełożony ojców w Polsce, oraz o. Henryk Szymański, obaj pochodzący z diecezji kieleckiej. Na kilkanaście dni przed śmiercią zatwierdził tę decyzję kardynał Stefan Wyszyński, prymas Polski. Swoją siedzibę mają w Józefowie k. Warszawy.
Główne treści.
Ruch Szensztacki rozsławił się na świecie głównie przez prowadzenie licznych kursów dla małżeństw: od klasycznych kursów przedmałżeńskich w rozszerzonej i nowoczesnej formie do porad dla par w kryzysie, kursy wychowania dla rodziców, kursy pedagogiki kentenichowskiej, aż do porad rodzinnych, które odbywają się jako tygodniowe warsztaty w miejscach wypoczynkowych. Oprócz tego m.in. wyjazdy pod namioty dla dzieci i młodzieży, dni skupienia dla duchownych i wykłady teologiczne dla zainteresowanych laików.
Na duchowość ruchu znaczny wpływ ma praktyczna wiara w Opatrzność Bożą w życiu codziennym.

</doc>
<doc id="1390195" url="https://pl.wikipedia.org/wiki?curid=1390195" title="Finse (stacja kolejowa)">
Finse (stacja kolejowa)

Finse – stacja kolei Oslo-Bergen.
Położenie.
Finse to najwyżej położona (1222 m n.p.m.) stacja kolei Oslo-Bergen, a jednocześnie i w całej Norwegii. Jako że do Finse (gmina Ulvik) nie prowadzą żadne drogi, kolej jest jedynym środkiem transportu. Jednak podczas sezonu letniego można do Finse dotrzeć rowerem, bądź na piechotę. W Finse znajduje się hotel oraz schronisko turystyczne.
Ruch pasażerski.
Stacja obsługuje ruch kolejowy w kierunku Oslo i Bergen. W ciągu dnia odchodzą z niej cztery pociągi
Obsługa pasażerów.
Budynek stacyjny, poczekalnia, parking rowerowy czynny w sezonie letnim, sklep (czynny w miesiącach letnich), toaleta
Stacja w kulturze.
W Finse rozgrywa się akcja powieści Anne Holt 1222.

</doc>
<doc id="1390200" url="https://pl.wikipedia.org/wiki?curid=1390200" title="Above &amp; Beyond">
Above &amp; Beyond

Above and Beyond – grupa tworząca trance, założona w 2000 przez Jonathana „Jono” Granta, Tonego McGuinnessa oraz Paavo Siljamäki. Grupa znana jest z produkcji oraz remiksowania progressive trance.
W każdy piątek, o godzinie 20.00 czasu polskiego, prowadzili w radiu Anjunabeats w Londynie swoją dwugodzinną audycję "Trance Around the World".
10 listopada 2012 wystartowała ich nowa audycja "Group Therapy Radio".
Dyskografia.
Above and Beyond wydało swój pierwszy album (razem z singlem "Alone Tonight") w marcu 2006 pod nazwą "Tri-state". Pierwszy singiel, "Air for Life" (nagrany razem z Andym Moorem), został wydany w lipcu 2005. Kolejny album zespołu ukazał się w lipcu 2008. Został on nagrany jako projekt "OceanLab", który de facto tworzą członkowie zespołu i nosi on tytuł "Sirens of the Sea". Do współpracy nad najnowszym krążkiem zaprosili wokalistkę Justine Suissę. Po dużym sukcesie płyty na początku czerwca 2009, ukazał się krążek OceanLab "Sirens of the Sea: Remixed".

</doc>
<doc id="1390207" url="https://pl.wikipedia.org/wiki?curid=1390207" title="Tomasz Aleksandrowicz">
Tomasz Aleksandrowicz

Tomasz Walerian Aleksandrowicz inna forma nazwiska: "Alexandrowicz" herbu własnego (ur. około 1732, zm. 29 września 1794 w Warszawie) – marszałek dworu króla, wojewoda podlaski w latach 1790-1794, kasztelan podlaski w latach 1779-1790, kasztelan wiski w latach 1775-1779, szambelan Stanisława Augusta Poniatowskiego w 1764 roku, internuncjusz Rzeczypospolitej w Imperium Osmańskim w latach 1746-1766, polityk, tłumacz.
Życiorys.
Syn Marcina z przydomkiem rodowym Witold (chorąży bracławski), i Heleny z Bachmińskich, bratem Jana Alojzego. Wykształcenie odebrał w Akademii Rycerskiej w Lunéville. Już za czasów króla Augusta III miał dosłużyć się (według S. Uruskiego) szarży pułkownika i funkcji szambelana królewskiego, a w roku 1764 wyróżniono go rosyjskim orderem Św. Anny. W roku 1765 został kawalerem Orderu Świętego Stanisława. W latach 1764-1766 został wyznaczony przez Senatus Consilium na posła Rzeczypospolitej do Turcji z tytułem internuncjusza. Miał skłonić Turcję do niemieszania się do spraw polskich i nastawić ją pozytywnie do Stanisława Poniatowskiego (uzyskać pozytywną notyfikację na elekcję królewską). Na wjazd delegacji na teren Turcji czekał na granicy do 7 marca roku 1766. Mimo iż jego pobyt trwał tylko 8 miesięcy (do listopada roku 1766), jeszcze w październiku założył w Stambule "szkołę polską, z 4 młodzieńców dla uczenia się języków orientalnych ustanowioną" (wkrótce został jej protektorem). Swoją wyprawę do Turcji opisał w nie wydanym diariuszu: "Uwagi nad teraźniejszym stanem Porty Ottomańskiej". Po powrocie Polski otrzymał urząd podkomorzego nadwornego. Od roku 1775 marszałek dworski (do śmierci w 1794) i kasztelan wiski (po Kazimierzu Karasiu). W tym samym roku otrzymał w postaci dzierżawy wieczystej, królewszczyznę Koszowatą w Kijowszczyźnie. Członek konfederacji Andrzeja Mokronowskiego w 1776 roku. W roku 1777 wykupił starostwo łosickie i ożenił się z Marcjanną Ledóchowską, wojewodzianką czernihowską (rozwód w roku 1792). W 1778 roku był członkiem Departamentu Sprawiedliwości Rady Nieustającej. W roku 1779 odznaczony Orderem Orła Białego, mianowany kasztelanem, a w 1789 wojewodą podlaskim. W latach 1780-1784 był członkiem Rady Nieustającej (zasiadał w Departamencie Sprawiedliwości). Członek Departamentu Skarbowego Rady Nieustającej w 1783 roku. Jako marszałek dworu towarzyszył królowi w kilku podróżach (do: Wiśniowca w roku 1781, Nieświeża w 1785 i Kaniowa w 1787). Był członkiem konfederacji Sejmu Czteroletniego. Podpisał Konstytucję 3 Maja, lecz nie należał do jej stronników. W roku 1792 nabył znaczne dobra na Podlasiu (Konstantynów). Członek konfederacji targowickiej. Na Sejmie Grodzieńskim roku 1793 przewodniczył Departamentowi i Komisji Wojskowej przywróconej Rady Nieustającej. Członek z Senatu Komisji Wojskowej Koronnej w 1793 roku.
Zmarł 29 września 1794 w Warszawie (w czasie insurekcji kościuszkowskiej).
Ojciec Stanisława Witolda Aleksandrowicza (1781-1826).

</doc>
<doc id="1390213" url="https://pl.wikipedia.org/wiki?curid=1390213" title="Poszerzenie źrenicy">
Poszerzenie źrenicy



</doc>
<doc id="1390215" url="https://pl.wikipedia.org/wiki?curid=1390215" title="Porażenie nerwu bloczkowego">
Porażenie nerwu bloczkowego

Porażenie nerwu bloczkowego - uszkodzenie IV nerwu czaszkowego powodujące osłabienie unerwianego przez ten nerw mięśnia skośnego górnego. Jako objaw izolowany występuje bardzo rzadko, najczęściej razem z uszkodzeniem nerwu VI lub III.
Objawia się:
Pacjent przechyla głowę w stronę przeciwną do porażenia kompensując podwójne widzenie. Objawy nasilają się np. przy schodzeniu po schodach albo czytaniu książki.
Najczęstsze przyczyny to:

</doc>
<doc id="1390219" url="https://pl.wikipedia.org/wiki?curid=1390219" title="Stacja Polarna Uniwersytetu Mikołaja Kopernika na Spitsbergenie">
Stacja Polarna Uniwersytetu Mikołaja Kopernika na Spitsbergenie

Stacja Polarna Uniwersytetu Mikołaja Kopernika na Spitsbergenie – założona w 1975 roku stacja badawcza Uniwersytetu Mikołaja Kopernika znajdująca się w północno-zachodniej części Spitsbergenu w archipelagu Svalbard.
Lokalizacja.
Stacja Polarna UMK usytuowana jest w zachodniej części Ziemi Oskara II, w północnej części nadmorskiej niziny Kaffiøyra, graniczącej od zachodu z cieśniną Forland. Zlokalizowano ją w rejonie Heggodden, około 150 metrów od brzegu morskiego, u podstawy moren czołowych lodowca Aavatsmarka. O wyborze tego miejsca zadecydowało kilka przyczyn. Najważniejsze z nich to duża różnorodność środowiska oraz niewielkie oddalenie od lodowców będących głównym obiektem badań. W bezpośrednim sąsiedztwie Stacji znajduje się głęboka Zatoka Hornbaek. Daje ona doskonałe schronienie statkom oraz stwarza możliwości bezpiecznego wyładunku i załadunku ekspedycji w czasie sztormowej pogody. Cieśnina Forland już od połowy czerwca wolna jest od lodu. W czasie sezonu letniego pak lodowy nie stwarza najmniejszych problemów nawigacyjnych. Małe jeziorka morenowe zapewniają odpowiednią ilość słodkiej wody podczas lata polarnego. Atrakcyjność położenia Stacji Polarnej UMK podnosi stosunkowo bliskie sąsiedztwo Ny-Ålesundu, osady będącej dużym międzynarodowym centrum badawczym.
Historia badań.
Początki eksploracji naukowych Kaffiøyry sięgają 1938 roku, kiedy to z inicjatywy Prezesa Zarządu Koła Polarnego Towarzystwa Wypraw Badawczych profesora Antoniego Bolesława Dobrowolskiego zorganizowana została pierwsza glacjologiczna wyprawa na Ziemię Oskara II. Wyboru terenu badań dokonał docent Ludwik Sawicki. Badania prowadzone były głównie na przedpolach lodowców Kaffiøyry. W 1960 roku Mieczysław Klimaszewski opublikował pracę pt. Studia geomorfologiczne w zachodniej części Spitsbergenu między Kongsfjordem i Eidembuktą. Zawiera ona precyzyjny opis form, osadów oraz procesów glacjalnych i peryglacjalnych regionu Kaffiøyry. Był to pierwszy taki zapis z tego regionu. Dlatego też grupa geografów z ośrodka toruńskiego zdecydowała się na organizację wyprawy w ten sam rejon celem przeprowadzenia badań porównawczych. W 1975 roku wyruszyła pierwsza Toruńska Wyprawa Polarna.Kierował nią profesor Jan Szupryczyński z Instytutu Geografii PAN. Wyprawa działa w dwóch grupach. Jedna w południowej części Kaffiyory, druga w jej części północnej. Grupa północna, którą kierował prof. Czesław Pietrucień koncentrowała się na badaniach hydrologicznych i glacjologicznych. W 1975 roku z inicjatywy prof. Czesława Pietrucienia pod morenami lodowca Aavatsmarka powstał specjalnej konstrukcji domek, który stał się zaczątkiem stacji działającej do dzisiaj. W roku 1995 rozpoczyna się nowy cykl wypraw letnich do Stacji Polarnej UMK, a w roku 1996 roku rozpoczęto cykl wypraw wiosennych. Głównym ich celem są badania zimowej akumulacji śniegu na lodowcach w rejonie Kaffiøyry, obserwacje zimowych wypływów z lodowców, prace geodezyjne w miejscach niedostępnych latem, penetracja jaskiń i tuneli lodowcowych. 
Stan obecny i perspektywy.
Po rozbudowie Stacja Polarna UMK może przyjąć jednorazowo 10-15 osób. Nowa część Stacji to 32 m². powierzchni na parterze i 24 m² na piętrze. Składa się z pomieszczenia głównego, warsztatu, pokoju i dwóch antresol sypialnych. Połączona jest ze "starą" częścią (kuchnia + pokój), ale również istnieje oddzielne wejście. Istnieją także dodatkowe powierzchnie magazynowe, laboratorium, łaźnia oraz garaż na łodzie, skutery i silniki. Aktualnie łączna powierzchnia wszystkich pomieszczeń wynosi około 100 m².
Stacja działa od 3 do 4 miesięcy w roku, posiada niezbędne zaplecze techniczne, agregaty prądotwórcze, fotoogniwa, automatyczne stacje meteorologiczne, łodzie motorowe i skutery śnieżne. Ważniejsze urządzenia pomiarowe to: stacja meteorologiczna wyposażona w przyrządy pomiarowe na poziomie posterunku meteorologicznego, badania prowadzone od 1975 roku; automatyczne stacje meteorologiczne, pomiary rejestrowane w dowolnym interwale czasowym; limnigrafy i loggery na obserwowanych ciekach, pomiary stanów wody, natężenia przepływu i wybranych cech fizyczno-chemicznych wody prowadzone są od 1975 roku; sieć tyczek ablacyjnych na lodowcach; świdry do wierceń w lodzie; loggery temperatury gruntu; loggery temperatury lodu i inne.
Rozbudowa Stacji umożliwi pracę i funkcjonowanie większych grup wyprawowych. Zwiększenie powierzchni mieszkalnej i laboratoryjnej ma szczególne znaczenie w świetle faktu, że Stacja jest często odwiedzana przez naukowców z całego świata. Pozwoli to na zwiększenie istniejącej i nowej współpracy międzynarodowej w prowadzeniu badań naukowych w regionie Kaffiøyry. Należy wyraźnie podkreślić, że w oparciu o Stację Polarną UMK prowadzona jest większość polskich badań polarnych obszaru północno-zachodniego Spitsbergenu.
Nowa inwestycja umożliwi funkcjonowanie i pracę w Stacji w ciągu całego roku. Ma to istotne znaczenie w prowadzeniu badań wymagających systematycznych pomiarów w czasie. Pozwoli zwiększyć zakres tematyczny prowadzonych badań naukowych, jak również liczbę uczestników wypraw. Wykonywanie większej ilości analiz bezpośrednio w miejscu pomiaru w istotny sposób zmniejszy koszty prowadzonych badań. W dużym stopniu ułatwi pracę, a przede wszystkim zwiększy bezpieczeństwo uczestników wypraw.

</doc>
<doc id="1390224" url="https://pl.wikipedia.org/wiki?curid=1390224" title="Serhij Babkin">
Serhij Babkin

Serhij Babkin, , ps. Otiec Rodnoj (ur. 7 listopada 1978 w Charkowie) – ukraiński aktor i piosenkarz grający na gitarze akustycznej.
Kariera.
Od 1998 roku komponował i śpiewał wraz z Andriejem Zaporożcem ("San"), z którym stworzyli w Charkowie zespół 5’nizza. Wspólnie nagrali trzy płyty: "5’nizza", "О5" oraz akustyczno-koncertową "Unplugged". Muzycy tworzyli muzykę w stylu reggae, raga, beatbox oraz hip-hop. 15 i 16 czerwca 2007 roku duet wystąpił po raz pierwszy w Polsce, na koncertach w Warszawie i Krakowie, gdzie dali swój ostatni wspólny koncert.
Oprócz współpracy z Zaporożcem, Serhij Babkin niezależnie nagrał płyty solowe. Artysta brał również udział w projekcie grupy Słonie. Zajmuje się także działalnością teatralną w charkowskiej grupie "Teatr 19".
Od 27 sierpnia do 15 października 2017 roku brał udział w piątej edycji programu "Tanci iz zirkamy", będącego ukraińską wersją formatu "Dancing with the Stars". Jego partnerką taneczną była Sniżana Babkina, prywatnie będąca jego żoną, z którą zajął piąte miejsce. 
W styczniu 2018 roku został ogłoszony jednym z półfinalistów ukraińskich eliminacji do 63. Konkursu Piosenki Eurowizji, organizowanego w Lizbonie.
10 lutego, Babkin wystąpił w pierwszym półfinale eliminacji do Eurowizji, w którym zdobył 8 punktów od jurorów i 4 od widzów co razem dawało mu 12 punktów i brak awansu do finału.

</doc>
<doc id="1390231" url="https://pl.wikipedia.org/wiki?curid=1390231" title="Przewlekła napadowa hemikrania">
Przewlekła napadowa hemikrania

Przewlekła napadowa hemikrania (zespół Sjaastada, Chronic paroxysmal hemicrania, CPH, Sjaastad syndrome) – rzadka postać samoistnego bólu głowy przypominającego klasterowy ból głowy, ale o znacznie większej częstości napadów w trakcie dnia i krótszym czasie trwania pojedynczego napadu. 
Częstość CPH szacuje się na 0,0005-0,002% populacji. Znacznie częściej spotykana u kobiet, ujawnia się w 2. lub 3. dekadzie życia. 
Połowicze bóle głowy w CPH są bardzo silne, umiejscowione w okolicy okołooczodołowej i czołowo-skroniowej, z promieniowaniem do karku i ramienia. Towarzyszą im tożstronne objawy wegetatywne. Czas trwania napadu wynosi 2-45 minut, średnio 15 min. Liczba napadów w ciągu dnia wynosi przeciętnie 5-40.
Znamienna jest bardzo dobra odpowiedź na indometacynę (50–100 mg doustnie 2 razy dziennie).

</doc>
<doc id="1390232" url="https://pl.wikipedia.org/wiki?curid=1390232" title="Zespół Sjaastada">
Zespół Sjaastada



</doc>
<doc id="1390234" url="https://pl.wikipedia.org/wiki?curid=1390234" title="Wspólna polityka handlowa">
Wspólna polityka handlowa



</doc>
<doc id="1390235" url="https://pl.wikipedia.org/wiki?curid=1390235" title="Giant’s Ring">
Giant’s Ring

Giant’s Ring – stanowisko archeologiczne w Irlandii Północnej, na południowych przedmieściach Belfastu. Zachował się tu okrągły nasyp o średnicy 180 m. W czasach przedhistorycznych prawdopodobnie odbywały się tu zgromadzenia plemienne. Mogło to być też miejsce pochówku zmarłych. Pośrodku przestrzeni ograniczonej przez nasyp znajduje się olbrzymi dolmen o nieustalonym pochodzeniu.
W XVIII wieku odbywały się tu wyścigi konne.

</doc>
<doc id="1390236" url="https://pl.wikipedia.org/wiki?curid=1390236" title="Hajfa Bat Gallim">
Hajfa Bat Gallim

Stacja kolejowa Hajfa Bat Gallim (hebr.: חיפה_בת_גלים) – jedna ze stacji kolejowych w Hajfie, w Izraelu. Jest obsługiwana przez Rakewet Jisra’el.
Stacja znajduje się w północnej części miasta Hajfa. Przy stacji znajduje się port Hajfa, dworzec autobusowy Bat Gallim oraz stadion piłkarski Kiryat Eliezer Stadium. Dworzec jest przystosowany dla osób niepełnosprawnych.
Połączenia.
Pociągi z Hajfy jadą do Naharijji, Tel Awiwu, Lod, Modi’in, Rechowot, Aszkelonu i Beer Szewy.

</doc>
<doc id="1390237" url="https://pl.wikipedia.org/wiki?curid=1390237" title="Nowy codzienny uporczywy ból głowy">
Nowy codzienny uporczywy ból głowy

Nowy codzienny uporczywy ból głowy (ang. new daily persistent headache) – rzadki typ samoistnego bólu głowy, opisany przez Waltera Vanasta.
Ból pojawia się nagle w pewnym momencie życia i utrzymuje się. Ma charakter przewlekłego napięciowego bólu głowy, niewielkie nasilenie, nie ustępuje i nie poddaje się leczeniu. W typie I choroby ból po pewnym czasie wycofuje się samoistnie, w typie II może trwać przez wiele lat.

</doc>
<doc id="1390238" url="https://pl.wikipedia.org/wiki?curid=1390238" title="Lista astronautów i kosmonautów">
Lista astronautów i kosmonautów



</doc>
<doc id="1390239" url="https://pl.wikipedia.org/wiki?curid=1390239" title="Lista astronautów">
Lista astronautów



</doc>
<doc id="1390240" url="https://pl.wikipedia.org/wiki?curid=1390240" title="Halfpipe">
Halfpipe



</doc>
<doc id="1390241" url="https://pl.wikipedia.org/wiki?curid=1390241" title="Lista kosmonautów">
Lista kosmonautów



</doc>
<doc id="1390243" url="https://pl.wikipedia.org/wiki?curid=1390243" title="Szegdy">
Szegdy

Szegdy – przysiółek wsi Cieplice w Polsce położony w województwie podkarpackim, w powiecie przeworskim, w gminie Adamówka.
Szegdy leżą na Płaskowyżu Tarnogrodzkim, 8 km na południowy zachód od Tarnogrodu.
W latach 1975–1998 przysiółek administracyjnie należał do województwa przemyskiego.
W okresie po II wojnie światowej okolica była miejscem walk polskiego oddziału partyzanckiego dowodzonego przez Józefa Zadzierskiego z funkcjonariuszami KBW i LWP.

</doc>
<doc id="1390248" url="https://pl.wikipedia.org/wiki?curid=1390248" title="Bakterioza">
Bakterioza



</doc>
<doc id="1390250" url="https://pl.wikipedia.org/wiki?curid=1390250" title="Państwa Unii Europejskiej">
Państwa Unii Europejskiej



</doc>
<doc id="1390251" url="https://pl.wikipedia.org/wiki?curid=1390251" title="Państwa członkowskie UE">
Państwa członkowskie UE



</doc>
<doc id="1390252" url="https://pl.wikipedia.org/wiki?curid=1390252" title="Kraje członkowskie Unii Europejskiej">
Kraje członkowskie Unii Europejskiej



</doc>
<doc id="1390253" url="https://pl.wikipedia.org/wiki?curid=1390253" title="Państwa UE">
Państwa UE



</doc>
<doc id="1390256" url="https://pl.wikipedia.org/wiki?curid=1390256" title="Panorama sferyczna">
Panorama sferyczna

Panorama sferyczna – to nowoczesny rodzaj fotografii, obejmujący cały otaczający widok wokół aparatu - 360 stopni w poziomie i 180 w pionie i w odróżnieniu od tradycyjnej, fotografia sferyczna nie jest ograniczona tzw. kadrem, który pokazuje tylko wycinek rzeczywistości.Jeśli odtworzymy taką fotografię na ekranie komputera, wykorzystując przeznaczony do tego odtwarzacz lub choćby zwykłą przeglądarkę internetową to odniesiemy realistyczne wrażenie przebywania w miejscu wykonania fotografii z możliwością swobodnego rozglądania się wokół.
Tworzenie panoram.
Panoramę sferyczna wykonujemy aparatem panoramicznym lub łącząc zdjęcia fragmentów za pomocą programów komputerowych. Zdjęcia można wykonać fotografując z ręki ale lepszą jakość uzyskamy wykorzystując statywowe głowice do panoram sferycznych. Za pomocą głowicy aparat obracany jest względem osi przechodzących przez punkt bez paralaksy (źrenicę wejściową) obiektywu w celu wyeliminowania błędu paralaksy.

</doc>
<doc id="1390257" url="https://pl.wikipedia.org/wiki?curid=1390257" title="USS Kearsarge (AB-1)">
USS Kearsarge (AB-1)



</doc>
<doc id="1390258" url="https://pl.wikipedia.org/wiki?curid=1390258" title="USS Crane Ship No. 1">
USS Crane Ship No. 1



</doc>
<doc id="1390260" url="https://pl.wikipedia.org/wiki?curid=1390260" title="Jeff Agoos">
Jeff Agoos

Jeffrey Alan „Jeff” Agoos (ur. 2 maja 1968 w Genewie w Szwajcarii) – amerykański piłkarz występujący na pozycji obrońcy. Znajduje się na drugiej pozycji wśród zawodników z największą liczbą występów w reprezentacji Stanów Zjednoczonych.
Kariera klubowa.
Jeff Agoos początkowo był członkiem drużyny piłkarskiej University of Virginia. Zawodową karierę rozpoczynał w 1991 roku w Maryland Bays, jednak jeszcze w tym samym roku trafił do Dallas Sidekicks. W sezonie 1994/1995 Amerykanin reprezentował barwy trzecioligowego niemieckiego zespołu SV Wehen Wiesbaden. Rozegrał dla niego dziewięć spotkań, po czym zdecydował się na powrót do kraju.
W 1996 roku Agoos został zawodnikiem D.C. United, gdzie od razu wywalczył sobie miejsce w podstawowej jedenastce. W debiutanckim sezonie razem z D.C. Agoos sięgnął po tytuł mistrza kraju, w 1998 roku pokonując w finale Deportivo Toluca wywalczył Puchar Mistrzów CONCACAF, w 2000 roku ponownie sięgnął po mistrzostwo Stanów Zjednoczonych. W barwach D.C. United Agoos wystąpił w 158 ligowych spotkaniach i strzelił siedem goli. W 2000 roku został wypożyczony do West Bromwich Albion, jednak nie udało mu się zadebiutować w jego barwach.
W 2001 roku Amerykanin przeszedł do San Jose Earthquakes. Dwa razy zdobył z nim mistrzostwo kraju. W 2001 roku został wybrany najlepszym obrońcą sezonu i po raz trzeci w karierze trafił do najlepszej jedenastki ligowych rozgrywek. W 2005 roku Agoos odszedł do MetroStars, gdzie 8 grudnia zakończył karierę.
Kariera reprezentacyjna.
W reprezentacji Stanów Zjednoczonych Agoos zadebiutował 10 stycznia 1988 roku w przegranym 0:1 pojedynku z Gwatemalą. Po rozegraniu trzech meczów w drużynie narodowej wypadł z kadry na niemal trzy lata. Do reprezentacji powrócił 2 lutego 1991 roku na spotkanie przeciwko Szwajcarii. Pięćdziesiąty występ w kadrze Agoos zaliczył 16 stycznia 1996 roku, kiedy to przeciwnikiem drużyny USA był Salwador.
W 1998 roku Steve Sampson powołał piłkarza do 22-osobowej kadry Stanów Zjednoczonych na mistrzostwa świata. Na mundialu tym Amerykanie zajęli ostatnie miejsce w swojej grupie, natomiast sam Agoos pełnił rolę rezerwowego i nie wystąpił w żadnym z pojedynków. 3 czerwca 2000 roku absolwent University of Virginia rozegrał setny mecz w kadrze (zwycięstwo 4:0 z RPA). W 2002 roku amerykański zawodnik został powołany przez Bruce’a Arenę na Mistrzostwa Świata w Korei Połudnoiwej i Japonii. Na turnieju w Azji reprezentacja USA dotarła do ćwierćfinału, w którym przegrała 0:1 z Niemcami. W wygranym 3:2 spotkaniu rundy grupowej z Portugalią Agoos w 71 minucie strzelił samobójczego gola. W pojedynku przeciwko Polsce jeszcze w pierwszej połowie doznał kontuzji, która wykluczyła go z gry w kolejnych pojedynkach.
Ostatni mecz w reprezentacji Agoos rozegrał 26 maja 2003 roku (wygrana 2:0 z Walią). Dla drużyny narodowej zaliczył łącznie 134 występy. Obecnie więcej gier na koncie w barwach drużyny USA ma tylko Cobi Jones – 164.

</doc>
<doc id="1390264" url="https://pl.wikipedia.org/wiki?curid=1390264" title="Kity">
Kity

Kity – nieczynny przystanek kolejowy we wsi Dąbrowa-Kity, w gminie Czyżew, w powiecie wysokomazowieckim, w województwie podlaskim, w Polsce. Składa się z 2 niskich naprzeciwległych peronów bocznych o długości 220 metrów oraz 310 metrów. Perony znajdują się po zachodniej stronie drogi powiatowej nr 2082B oraz przejazdu kolejowo-drogowego kategorii „D”. 
Połączenia.
Do 2009 roku przystanek obsługiwał pociągi osobowe Przewozów Regionalnych relacji Białystok – Małkinia – Białystok. Od 23 lutego 2009 przystanek pozostaje nieobsługiwany, gdyż pociągi osobowe jadące z Białegostoku skrócono do stacji Szepietowo. Połączenia regionalne skrócono, gdyż ich dotychczasowa krańcowa stacja Małkinia leży na terenie województwa mazowieckiego, a marszałkowie województw podlaskiego i mazowieckiego nie porozumieli się w kwestii finansowania połączeń na styku swych województw oraz z powodu decyzji Podlaskiego Zakładu Przewozów Regionalnych o zaprzestaniu obsługi na terenie województwa mazowieckiego. Leżąca już na terenie województwa podlaskiego stacja Czyżew nie posiada natomiast technicznych możliwości na obrót pociągu od strony Białegostoku. Jako rekompensatę tych połączeń do obsługi przystanku skierowano wówczas autobusy zastępcze na trasie Szepietowo – Czyżew.
Modernizacja.
26 czerwca 2020 roku PKP Polskie Linie Kolejowe podpisały umowę na modernizację odcinka linii kolejowej nr 6 Czyżew – Białystok prowadzoną w ramach projektu Rail Baltica. Prace mają potrwać do 2023 roku. Według tejże umowy przystanek Kity ma być również poddany modernizacji, co świadczy o planach włączenia jego do eksploatacji po 2023 roku.

</doc>
<doc id="1390267" url="https://pl.wikipedia.org/wiki?curid=1390267" title="Port lotniczy Adelaide">
Port lotniczy Adelaide

Port lotniczy Adelaide (IATA: ADL, ICAO: YPAD) – międzynarodowy port lotniczy położony 8 km od centrum Adelaide, w stanie Australia Południowa, w Australii.

</doc>
<doc id="1390268" url="https://pl.wikipedia.org/wiki?curid=1390268" title="Prażucha">
Prażucha

Prażucha (staropol. lemieszka) – staropolska potrawa (kluski) obecnie charakterystyczna dla regionalnej kuchni wiejskiej Lubelszczyzny. Nazwa pochodzi od wyprażania mąki. Ciasto wyrabia się z mąki pszennej i gryczanej. Gotową prażuchę podaje się ze skwarkami.
Przepis.
Mąkę wyprażyć się na patelni na złotawy kolor i wsypać do garnka. Następnie wrzącą osoloną wodę wlać cienkim strumieniem do mąki, silnie rozcierając drewnianą łyżką, aby nie potworzyły się grudy i cały czas podgrzewać. Masa ma być pulchna i jednolita, nie lejąca się ani krusząca. 
Gdy mąka wchłonie całą wodę, naczynie nakryć i wstawić do piekarnika lub odstawić na chwilę na brzeg płyty, by ciasto doszło. 
Łyżką zwilżoną w tłuszczu wykładać ciasto w formie klusek na talerze, polać roztopioną słoniną lub masłem.
Prażucha ziemniaczana.
Prażucha ziemniaczana to potrawa z ugotowanych ziemniaków z dodatkiem zaparzonej mąki. 

</doc>
<doc id="1390269" url="https://pl.wikipedia.org/wiki?curid=1390269" title="Maksymalna tolerowana fluktuacja fazy">
Maksymalna tolerowana fluktuacja fazy

Maksymalna tolerowana fluktuacja fazy (ang. "maximum tolerable jitter [MTJ]") – zbiór największych wartości amplitudy fluktuacji fazy wyznaczony dla pewnego, określonego zakresu częstotliwości zmian tych fluktuacji, przy których testowane dane nie powodują większej od założonej ilości błędów.
Wymagania dotyczące MTJ dla europejskich traktów PCM podaje zalecenie ITU-T G.823 i O.171 a dla traktów SDH zalecenie G.825. Dla sieci amerykańskich są to zalecenia: ITU-T G.824 (dla PCM) i ANSI T1.105.03 (dla traktów SONET).
Używane w Europie przyrządy pomiarowe powinny spełniać warunki dotyczące tolerowanej fluktuacji fazy zgodnie z zaleceniem O.171, jednakże wiele przyrządów, zwłaszcza starszego typu spełnia jedynie, znacznie łagodniejsze, warunki określone zaleceniem G.823. Instrukcja obsługi badanego przyrządu zwykle podaje wartości tolerowanych fluktuacji fazy.
Wymagania te podawane są zwykle w postaci masek nałożonych na przebieg jittera w funkcji jego częstotliwości, poniżej, których nie powinien spaść MTJ badanego przyrządu.

</doc>
<doc id="1390270" url="https://pl.wikipedia.org/wiki?curid=1390270" title="Fluktuacja fazy">
Fluktuacja fazy

Zobacz też

</doc>
<doc id="1390271" url="https://pl.wikipedia.org/wiki?curid=1390271" title="Okrywa kwiatowa">
Okrywa kwiatowa



</doc>
<doc id="1390272" url="https://pl.wikipedia.org/wiki?curid=1390272" title="Modem PLC">
Modem PLC



</doc>
<doc id="1390273" url="https://pl.wikipedia.org/wiki?curid=1390273" title="LAN Express">
LAN Express

LAN Express – chilijska linia lotnicza z siedzibą w Santiago. Głównym węzłem jest port lotniczy Santiago de Chile.

</doc>
<doc id="1390274" url="https://pl.wikipedia.org/wiki?curid=1390274" title="Ruszczykowate">
Ruszczykowate



</doc>
<doc id="1390275" url="https://pl.wikipedia.org/wiki?curid=1390275" title="Monkey Business">
Monkey Business



</doc>
<doc id="1390279" url="https://pl.wikipedia.org/wiki?curid=1390279" title="Brioche">
Brioche

Brioche, brioszka – francuskie lekko słodkie pieczywo drożdżowe, pieczone z ciasta bogatego w masło i jaja, o cienkiej jak papier złocistobrązowej skórce i miękkiej, delikatnej ośródce. Maślany "brioche" ma cechy charakterystyczne dla ciast. Istnieją liczne odmiany "brioche" ze względu na formę czy dodane składniki.
"Brioche" jest zaliczany do grupy francuskich wypieków śniadaniowych o nazwie "viennoiserie", właśnie dlatego, że występuje w różnych postaciach: nie tylko bochenka, ale także bułeczek czy spodu do ciast. Jest podawany nie tylko na śniadanie, ale również w ciągu dnia do herbaty, kawy czy pitnej czekolady. Na tostach m.in. z chleba "brioche" serwuje się foie gras.
Współcześnie francuski "brioche" stanowi rodzaj standardu, do którego są porównywane różne rodzaje słodkiego pieczywa pochodzącego z innych kuchni narodowych. "Brioche" występuje też w wielu wersjach regionalnych. Francuzi częściej kupują gotowy "brioche" w sklepach, niż pieką go w domu, bo jego przygotowanie jest czasochłonne – wymaga podwójnego lub potrójnego wyrastania ciasta drożdżowego.
Ciasto na "brioche".
Podstawowymi składnikami ciasta są: mąka pszenna, drożdże, cukier, jaja, mleko i masło. Stosunek masła do mąki w chlebie "brioche" najczęściej wynosi 1:2, ale może wahać się od 1:4 aż do 9:10. Do ciasta na "brioche" przygotowanego z dużej ilości jaj i masła można dodawać rodzynki lub ser, zaś prostej wersji ciasta bez cukru można użyć do zawinięcia kiełbaski. Wypieki ze słodkiego "brioche" można napełnić bitą śmietaną, owocami lub budyniem.
Postaci.
Najbardziej znaną wersją "brioche" są bułeczki z charakterystycznym „czopem” na wierzchu, upieczone w falistych foremkach do ciasta, nazywane "brioches à tête" albo " brioches Parisiennes". "Brioche" może być też w formie warkocza ("brioche tresse"), podłużnych bułeczek ("brioches allongées"), cylindryczny ("brioche Mousseline") czy złożony z pięciu lub więcej kul ciasta lekko ściśniętych ze sobą w prostokątnej foremce do pieczenia ("brioche Nanterre", pochodzi z Nanterre).
Historia.
Słowo "brioche" jest używane od przynajmniej XV wieku i pochodzi od czasownika francuskiego "broyer" (pol. kruszyć, tłuc, rozcierać, rozdrabniać), nawiązując do długiego procesu zagniatania ciasta. "Brioche" może pochodzić z Normandii, która już od średniowiecza słynie z produkcji masła, którego jakość determinuje jakość tego pieczywa. W XVII wieku "brioche" dotarł do Paryża. Najstarszy zachowany do dzisiaj przepis pochodzi z książki kucharskiej François Marina "Suite des dons de Comus, ou, L’art de la cuisine réduit en pratique" z 1742 roku. W przepisie użyto drożdży piwnych (zamiast piekarniczych jak współcześnie) oraz relatywnie małej ilości masła.
Pomiędzy XV i XVIII wiekiem "brioche" powoli ewoluował z powszedniego pieczywa, zawierającego małą ilość jaj i masła, do chleba maślanego o dużej zawartości masła w cieście. Ten trend był szczególnie wyraźny za panowania Ludwika XIV i później, kiedy "brioche" uchodził zarówno za pieczywo, jak i za ciasto.
We Francji przed rewolucją wypiekano dwa rodzaje "brioche": "brioche" dla ubogich o zawartości masła 20–25% i "broche" dla bogatych o zawartości masła 70% lub więcej.
Według niepotwierdzonej faktami legendy Maria Antonina – ostatnia królowa Francji – miała na myśli właśnie "brioche", mówiąc o głodujących poddanych demonstrujących przed pałacem: „Nie mają chleba? To niech jedzą ciastka!” (fr. "S’ils n’ont pas de pain, qu’ils mangent de la brioche!"). W rzeczywistości fraza ta pochodzi z książki Jean-Jacques’a Rousseau pt. "Wyznania", którą napisał w 1768 roku, na dwa lata przed przybyciem Marii Antoniny do Francji, więc ona nie mogła być ich autorką. Obraźliwy komentarz został świadomie wykorzystany jako narzędzie propagandy do prowokowania buntów przeciwko monarchii.
Odmiany regionalne.
"Brioche" jest szeroko rozpowszechniony w całej Francji i ma wiele odmian regionalnych:
Obecność w kulturze.
W filmie Marka Koterskiego „Dzień świra” (2002) główny bohater uczestniczy w dialogu, w którym pojawiają się "brioszki" ("Sylwuniu synuniu w kuchni masz brioszki ci kupiłam czekoladowe na kolację mama ci kupiła z czekoladą / Brioszki! Ci mama kupiła! / Brioszki / Brioszki. Na kolację. Ty chyba masz coś z głową").

</doc>
<doc id="1390282" url="https://pl.wikipedia.org/wiki?curid=1390282" title="Stopa zwrotu otwartego funduszu emerytalnego">
Stopa zwrotu otwartego funduszu emerytalnego

Stopa zwrotu otwartego funduszu emerytalnego – podstawowa miara oceny efektywności polityki inwestycyjnej prowadzonej przez otwarty fundusz emerytalny w Polsce. Za jej obliczanie i publikację do publicznej wiadomości odpowiedzialna jest Komisja Nadzoru Finansowego. 
Definicje.
Stopa zwrotu funduszu.
Obliczana jest przez poszczególne OFE na koniec marca i września każdego roku za ostatnie 36 miesięcy. Wartość tę wylicza się w oparciu o zmianę wartości jednostki rozrachunkowej. Informacje o wartości stóp zwrotu funduszy przekazywane są do Komisji Nadzoru Finansowego oraz prezentowane na jej stronie internetowej. 
Średnia ważona stopa zwrotu.
Wyliczany dla wszystkich funduszy wskaźnik będący sumą iloczynów stóp zwrotu i przeciętnego udziału w rynku danego funduszu mierzonego wielkością aktywów netto. Przy wyliczaniu średniej ważonej uwzględniane są fundusze, które działały przez okres ostatnich 36 miesięcy. 
Minimalna stopa zwrotu.
Zapewnia bezpieczeństwo środków wpłacanych przez uczestników OFE. Jest to minimalna wymagana stopa zwrotu z inwestycji OFE. Obliczenia jako nominalna stopa zwrotu, przy jej obliczaniu nie jest brana pod uwagę ani inflacja ani też prowizje od składek i opłaty za zarządzanie. W sytuacji, gdy stopa zwrotu w przypadku otwartego funduszu emerytalnego za 36 miesięcy jest niższa od minimalnej wymaganej stopy zwrotu, zarządzający funduszem emerytalnym zobowiązani są do dokonania dopłaty pieniężnej do rachunków uczestników funduszu, by stopa zwrotu w otwartym funduszu emerytalnym osiągnęła poziom minimalnej stopy zwrotu. Minimalna wymagana stopa zwrotu jest wyliczana ze średniej ważonej stopy zwrotu w następujący sposób: 
Od czerwca 1999 do marca 2004 instytucja nadzorcza (Urząd nadzoru nad Funduszami Emerytalnymi, później Komisja Nadzoru Ubezpieczeń i Funduszy Emerytalnych) publikowała 24-miesięczne stopy zwrotu. Od września 2004 KNF (do 2006 jako KNUiFE) publikuje 36-miesięczne stopy zwrotu.

</doc>
<doc id="1390283" url="https://pl.wikipedia.org/wiki?curid=1390283" title="Lilo i Stitch (serial animowany)">
Lilo i Stitch (serial animowany)



</doc>
<doc id="1390285" url="https://pl.wikipedia.org/wiki?curid=1390285" title="Szkło brodawkowe">
Szkło brodawkowe

Szkło brodawkowe – sztuka zdobienia wyrobów szklanych przy pomocy kawałków szkła nakładanych na gorącą powierzchnię w kształcie guzów, sopli itp., także naczynie szklane zdobione tą techniką. Szkło brodawkowe jest znane od starożytności), było szczególnie popularne w Niemczech w XV-XVI wieku, gdzie tą metodą zdobiono puchary i szklanice wykonywane z zielonego lub zielonkawego szkła, tzw. szkła leśnego.

</doc>
<doc id="1390286" url="https://pl.wikipedia.org/wiki?curid=1390286" title="Flaga Romistanu">
Flaga Romistanu



</doc>
<doc id="1390288" url="https://pl.wikipedia.org/wiki?curid=1390288" title="Dedza">
Dedza

Dedza – miasto w Malawi, w pobliżu granicy z Mozambikiem, ośrodek administracyjny dystryktu Dedza. Mieszka tu 30,9 tys. osób (stan z 2018 roku). W pobliżu miasta znajdują się rysunki naskalne Chongoni, wpisane na listę światowego dziedzictwa UNESCO.

</doc>
<doc id="1390289" url="https://pl.wikipedia.org/wiki?curid=1390289" title="John Garfield">
John Garfield

Jacob Julius Garfinkle (ur. 4 marca 1913 w Nowym Jorku, zm. 21 maja 1952 tamże) − amerykański aktor, dwukrotnie nominowany do Oscara. Był szczególnie znany z ról złodziejaszków i buntowników, przedstawicieli klasy robotniczej. Jest też znany jako jeden z poprzedników aktorów wykorzystujących metodę Stanisławskiego, jak np.: Marlon Brando, James Dean, czy Montgomery Clift. 
Zmarł w wieku 39 lat z powodu przewlekłej niewydolności serca.

</doc>
<doc id="1390290" url="https://pl.wikipedia.org/wiki?curid=1390290" title="Marek Kaczmarzyk">
Marek Kaczmarzyk

Marek Kaczmarzyk (ur. 30 listopada 1968 w Rybniku) – biolog, neurodydaktyk i memetyk. Autor podręczników i programów szkolnych. Doktorat z zakresu chronobiologii obronił w 1998 na Uniwersytecie Śląskim. Od roku 2000 do października 2019 roku kierownik Pracowni Dydaktyki Biologii (Wydział Biologii i Ochrony Środowiska, Uniwersytet Śląski). Od 2012 do 2018 roku prowadził Uniwersyteckie Towarzystwo Naukowe – Wszechnicę Śląską, działającą w ramach Centrum Kształcenia Ustawicznego UŚ. Od grudnia 2019 profesor Uniwersytetu Śląskiego. 
Propagator dydaktyki ewolucyjnej, dziedziny zajmującej się wyodrębnieniem, rozpoznaniem i praktycznym wykorzystaniem wpływu mechanizmów ewolucyjnych (zarówno ewolucji biologicznej, jak i kulturowej) na procesy uczenia się i nauczania.
Inicjator i główny organizator (obok Janiny Sabat i Krzysztofa Chyżaka) Ogólnopolskiego Sympozjum Naukowego Neurodydaktyki odbywającego się od 2015 roku rokrocznie w Uniwersytecie Śląskim w Katowicach. Jest to jedna z największych konferencji neurodydaktycznych w kraju.
Właściciel firmy szkoleniowej "Neurodydaktyka doktora Kaczmarzyka"
W wolnych chwilach pisarz. W listopadzie 2020, nakładem Wydawnictwa Element ukazała się jego powieść beletrystyczna "Adam".

</doc>
<doc id="1390294" url="https://pl.wikipedia.org/wiki?curid=1390294" title="Listonosz zawsze dzwoni dwa razy">
Listonosz zawsze dzwoni dwa razy



</doc>
<doc id="1390296" url="https://pl.wikipedia.org/wiki?curid=1390296" title="Ranking ofe">
Ranking ofe



</doc>
<doc id="1390304" url="https://pl.wikipedia.org/wiki?curid=1390304" title="Laurent Casanova">
Laurent Casanova

Laurent Casanova (ur. 9 października 1906 w Souk-Ahras - zm. 20 marca 1972 w Paryżu) – francuski polityk, komunista, uczestnik francuskiego ruchu oporu.
Ruch oporu.
Ukończył uniwersytecki wydział prawa; już jako student był zaangażowanym komunistą (wstąpił od partii w 1928), wcześnie otrzymał stanowisko sekretarza paryskiej organizacji PCF. Był bliskim współpracownikiem Maurice'a Thoreza. W 1939 został zmobilizowany, a następnie internowany za przynależność do zdelegalizowanej we wrześniu tego roku PCF. Zdołał jednak uciec i za pośrednictwem Claudine Chomat wstąpił do ruchu oporu, gdzie współdziałał m.in. z Pierre Villonem. W miarę zdobywania doświadczenia awansował na coraz bardziej odpowiedzialne stanowiska, by wreszcie zostać członkiem Narodowego Komitetu Wojskowego Wolnych Strzelców i Partyzantów (Comité Militaire National des FTP), najważniejszej wojskowej formacji organizowanej przez komunistów francuskich. Przewodniczący komitetu Charles Tillon planował wysłać go do Algierii, co jednak nie doszło do skutku.
Po wojnie.
Zasiadał w Konstytuancie, a następnie w Zgromadzeniu Narodowym przez cały okres istnienia IV Republiki. W rządach tymczasowych kierowanych przez Gouina i Bidaulta w 1946 pełnił funkcję ministra ds. byłych kombatantów i ofiar wojny.
Od lipca 1945 zasiadał w komitecie centralnym partii komunistycznej, następnie, od 1954, w jej biurze krajowym. Z ramienia partii działał w Ruchu na rzecz pokoju, a także był odpowiedzialny za agitację w kręgach intelektualistów i studentów. Sygnatariusz apelu sztokholmskiego w 1950 roku. Po XX kongresie KPZR stanął na czele tych członków partii, którzy opowiedzieli się za wdrożeniem proponowanej przez Nikitę Chruszczowa zmian taktyki działania komunistów oraz stosunku do stalinizmu. Chociaż w 1960 uzyskał Leninowską Nagrodę Pokoju, przegrał wewnątrzpartyjną rywalizację ze zwolennikami utrzymania dotychczasowego kursu i w 1961, razem z Marcelem Servinem i Maurice Kriegelem-Valrimontem został wykluczony z władz PCF. Od tej pory nie udzielał się politycznie. Napisał książkę "Le parti communiste, les intellectuels et la Nation"
Życie prywatne.
Jego pierwszą żoną była działaczka komunistycznej młodzieżówki Vincentella Perrini, znana po ślubie jako Danielle Casanova. Po jej śmierci w obozie hitlerowskim w Auschwitz-Birkenau poślubił inną znaną mu jeszcze sprzed wojny i z ruchu oporu działaczkę komunistyczną Claudine Chomat.

</doc>
<doc id="1390305" url="https://pl.wikipedia.org/wiki?curid=1390305" title="Jakub Walczewski">
Jakub Walczewski



</doc>
<doc id="1390306" url="https://pl.wikipedia.org/wiki?curid=1390306" title="Gene Lockhart">
Gene Lockhart

Eugene Lockhart (ur. 18 lipca 1891 w Londonie, zm. 31 marca 1957 w Santa Monica) − kanadyjski piosenkarz i aktor, nominowany do Oscara za rolę drugoplanową w filmie "Algier".

</doc>
<doc id="1390307" url="https://pl.wikipedia.org/wiki?curid=1390307" title="Likoma (ujednoznacznienie)">
Likoma (ujednoznacznienie)



</doc>
<doc id="1390308" url="https://pl.wikipedia.org/wiki?curid=1390308" title="Mwanza (ujednoznacznienie)">
Mwanza (ujednoznacznienie)



</doc>
<doc id="1390310" url="https://pl.wikipedia.org/wiki?curid=1390310" title="Kwas arsenowy">
Kwas arsenowy

Kwas arsenowy (), – nieorganiczny związek chemiczny z grupy kwasów tlenowych. Jest kwasem trójprotonowym o mocy zbliżonej do kwasu fosforowego (p"K"a 2,26, 6,76 i 11,29). Jest silnie trujący.
Otrzymywanie.
Roztwory kwasu arsenowego otrzymać można przez rozpuszczenie bezwodnika arsenowego (pentatlenku diarsenu) w wodzie:
Poprzez odwodnienie (np. dekatlenkiem tetrafosforu) reakcja ulega odwróceniu. Inną reakcją otrzymywania kwasu arsenowego jest utlenianie arsenu albo tritlenku diarsenu za pomocą stężonego kwasu azotowego:
Właściwości.
Kwas arsenowy jest silnie higroskopijny. W temperaturze −30 °C stabilne są jego dwa hydraty: oraz .
Przy podgrzewaniu do 100 °C powstaje związek o stosunku : = 3:5. Po przekroczeniu 300 °C powstaje bezwodny . Bezwodny kwas arsenowy nie został dotąd uzyskany.

</doc>
<doc id="1390312" url="https://pl.wikipedia.org/wiki?curid=1390312" title="Brian Donlevy">
Brian Donlevy

Waldo Brian Donlevy (ur. 9 lutego 1901 w Cleveland, zm. 5 kwietnia 1972 w Los Angeles) − amerykański aktor, nominowany do Oscara za rolę drugoplanową w filmie "Braterstwo krwi".

</doc>
<doc id="1390315" url="https://pl.wikipedia.org/wiki?curid=1390315" title="Magazyn zbożowy">
Magazyn zbożowy



</doc>
<doc id="1390320" url="https://pl.wikipedia.org/wiki?curid=1390320" title="Thunnus thynnus">
Thunnus thynnus



</doc>
<doc id="1390323" url="https://pl.wikipedia.org/wiki?curid=1390323" title="Ángel López">
Ángel López

Ángel, właśc. Ángel Domingo López Ruano (ur. 10 marca 1981 w Las Palmas de Gran Canaria) – piłkarz hiszpański grający na pozycji prawego obrońcy lub pomocnika. Obecnie występuje w UD Las Palmas.
Kariera klubowa.
Ángel pochodzi z wyspy Gran Canaria, z jej stolicy Las Palmas. Karierę piłkarską rozpoczął w tamtejszym klubie UD Las Palmas. W sezonie 1998/1999 zadebiutował w jego barwach w Segunda División, a w 2000 roku awansował z nim do Primera División. Swój pierwszy mecz w hiszpańskiej ekstraklasie rozegrał 23 września przeciwko Realowi Valladolid, w którym padł remis 1:1. Przez dwa sezony występował w Primera División, a w 2002 roku spadł z Las Palmas z ligi i pół roku spędził grając w Segunda División.
W połowie sezonu 2002/2003 Ángel odszedł z Las Palmas i został zawodnikiem Celty Vigo. W barwach nowego klubu po raz pierwszy wystąpił 9 lutego 2003,a klub z Vigo pokonał 2:0 RCD Mallorca. W Celcie stał się podstawowym zawodnikiem i na koniec sezonu 2002/2003 zajął 4. miejsce w lidze. Jesienią wystąpił z Celtą w fazie grupowej Ligi Mistrzów, ale wiosną 2004 przeżył swoją drugą w karierze degradację do drugiej ligi. Pobyt Lópeza na zapleczu Primera División trwał rok i w latach 2005–2007 ponownie występował na najwyższym szczeblu hiszpańskiej ligi.
W lipcu 2007 Ángel przeszedł za 6 milionów euro do Villarrelu. W barwach „Żółtej Łodzi Podwodnej” zadebiutował 26 września w meczu przeciwko Racingowi Santander (2:0). W całym sezonie zagrał w 20 spotkaniach La Liga i walczył o miejsce w składzie z Javim Ventą. W 2008 roku został wicemistrzem Hiszpanii.
Po spadku Villarrelu do Segunda División, klub rozwiązał z nim umowę. W sierpniu 2012 roku podpisał umowę z Realem Betis. Po roku gry wrócił do swojego pierwszego klubu w karierze czyli UD Las Palmas.
Kariera reprezentacyjna.
W reprezentacji Hiszpanii Ángel zadebiutował 15 listopada 2006 roku w przegranym 0:1 towarzyskim spotkaniu z Rumunią. W 2008 roku był bliski wyjazdu na Euro 2008, jednak ostatecznie nie znalazł się w 23-osobowej kadrze powołanej przez Luisa Aragonésa.

</doc>
<doc id="1390326" url="https://pl.wikipedia.org/wiki?curid=1390326" title="Angel Lopez">
Angel Lopez



</doc>
<doc id="1390333" url="https://pl.wikipedia.org/wiki?curid=1390333" title="Hervé">
Hervé



</doc>
<doc id="1390335" url="https://pl.wikipedia.org/wiki?curid=1390335" title="Cloudmaker">
Cloudmaker

Cloudmaker (T-12) - największa (43.600 lb/20.000 kg) konwencjonalna bomba używana przez US Air Force. Została opracowana w 1944 roku i praktycznie jest następczynią brytyjskiej Grand Slam. Mógł ją transportować tylko potężny bombowiec B-36 Peacemaker, który po przebudowie mógł transportować dwie takie bomby. Bomby te były tak skonstruowane, że po zrzucie miały wdrążyć się w ziemię i tam wywołać efekt podobny do trzęsienia ziemi. Celem były wiadukty oraz bunkry, które były odporne wobec konwencjonalnych bomb. Z tego powodu wierzchołek bomby był szczególnie wzmocniony by nie uległ deformacji w momencie upadku. Powstały także koncepcje budowy T-16, która miała ważyć 50.000 funtów (22680 kg), wykonywano nawet testy zrzutu z samolotów B-36, jednak do produkcji nigdy nie doszło.

</doc>
<doc id="1390342" url="https://pl.wikipedia.org/wiki?curid=1390342" title="Analiza kluczowych czynników sukcesu">
Analiza kluczowych czynników sukcesu

Analiza kluczowych czynników sukcesu – jedna z metod analizy potencjału strategicznego organizacji. W przeciwieństwie do innych metod, koncentruje się ona tylko na tych zasobach organizacji, które przyczyniają się do jej rozwoju i konkurencyjności względem innych organizacji. Te zasoby są określane mianem kluczowych czynników sukcesu. To one wskazują silne i słabe strony organizacji, a także warunkują jej możliwości rozwojowe.
Metoda ta opiera się w dużym stopniu na „zasadzie 20-80” sformułowanej przez V. Pareto. Według tej zasady, nie należy badać wszystkich czynników sukcesu, a jedynie wybrać 20% tych czynników, bo tylko te będą w decydujący sposób, bo aż w 80%, odpowiadać za sukces czy porażkę. To właśnie te czynniki powinny stać się przedmiotem dokładnej analizy.
Etapy badania.
1. Określenie listy kluczowych czynników sukcesu. Etap ten rozpoczyna się identyfikacją sektora organizacji. Następny krok to ustalenie grup kluczowych czynników, a w dalszej kolejności ich uszczegółowienie i przyjęcie zgodnego z kontekstem konkurencji oraz wiekiem sektora zbioru kluczowych czynników sukcesu organizacji.
2. Ocena kluczowych czynników i wyznaczenie rzeczywistej ich wartości. Jest to najtrudniejszy etap tej metody i obejmuje następujące kroki badawcze:
3. Ustalenie silnych i słabych stron organizacji. Ten etap zawiera w sobie dwie czynności: ustalenie końcowego wyniku oceny i jego interpretacja na skali ocen, a także analizę mocnych i słabych stron organizacji.
Zastosowanie metody w procesie planowania strategicznego daje podstawę, przez ocenę organizacji i jej odniesienie do konkurentów, do ustalania jej pozycji strategicznej. Analiza ta pozwala również na dobrą ocenę jej potencjału strategicznego, co może przyczynić się do prawidłowego sformułowania wiązki celów strategicznych.

</doc>
<doc id="1390350" url="https://pl.wikipedia.org/wiki?curid=1390350" title="Francs-tireurs et partisans – Main d’oeuvre immigrée">
Francs-tireurs et partisans – Main d’oeuvre immigrée

Les Francs-tireurs et partisans – main-d'œuvre immigrée (FTP-MOI, pol. Wolni Strzelcy i Partyzanci – Imigrancka Siła Robocza) – podziemna organizacja wojskowa francuskiego ruchu oporu. Podlegała kierownictwu Wolnych Strzelców i Partyzantów; jej członkami byli imigranci z różnych krajów osiedli we Francji przed II wojną światową. FTP-MOI prowadziła działalność partyzancką, dywersyjną i sabotażową w miastach oraz na liniach kolejowych o strategicznym znaczeniu.
Zarys historii.
Grupy FTP-MOI zaczęły powstawać w regionie paryskim w tym samym czasie, co same FTP, czyli w 1941, głównie z inspiracji Francuskiej Partii Komunistycznej. Do ich szeregów wstępowali w pierwszej kolejności członkowie imigranckich stowarzyszeń tworzonych przed wojną pod egidą komunistów (MOI), a od kwietnia-maja 1942 także imigranci dotąd niezwiązani z żadną organizacją polityczną. Jednostki te równocześnie podlegały przywództwu całości oddziałów FTP, jak i rozkazom Kominternu, przekazywanym przez Jacques’a Duclosa.
FTP-MOI działały przede wszystkim w Basenie Paryskim, gdzie przewodził im początkowo Boris Holban, następnie odsunięty za niesubordynację w połowie 1943 na rzecz Missaka Manukiana i przywrócony na stanowisko po egzekucji Manukiana w lutym 1944. Inne grupy imigranckie walczyły w Marsylii (Kompania Marata), Lyonie (Grupa Karmaniola-Wolność) i Tuluzie (35 Brygada).
Struktura FTP-MOI.
W skład FTP-MOI w okresie 1941-1944 wchodziły następujące oddziały partyzantki miejskiej:

</doc>
<doc id="1390352" url="https://pl.wikipedia.org/wiki?curid=1390352" title="Obidzki Potok">
Obidzki Potok

Obidzki Potok – potok, prawobrzeżny dopływ Dunajca o długości 8,6 km.
Potok płynie w Beskidzie Sądeckim. Powstaje w rejonie przełęczy Przysłop z połączenia kilku małych cieków (źródła na wysokości ok. 830 m n.p.m.). Początkowo płynie na północ, miejscami na północny zachód, pomiędzy grzbietem głównym Pasma Radziejowej a bocznym grzbietem odbiegającym ze szczytu Rokity w kierunku północnym. Na tym odcinku znajdują się nad potokiem pierwsze zabudowania miejscowości Obidza, która ciągnie się wzdłuż doliny od tego miejsca prawie do jego ujścia. Po ok. 3 km potok skręca na północny wschód. Północno-zachodnie ograniczenie doliny stanowi tu grzbiet odchodzący z Koziarza na wschód wraz z odgałęzieniami, natomiast od południowego wschodu dolinę zamyka najpierw wymieniony już grzbiet biegnący na północ z Rokity, a potem odnogi grzbietu Będzikówki. Obidzki Potok zbiera tu zarówno prawe, jak i lewe dopływy, jednak prawobrzeżne (Majdański Potok, Bukowy Potok) charakteryzują się znacznie większą długością. W dolnym biegu wpływa do wsi Brzyna, gdzie uchodzi do Dunajca na wysokości ok. 333 m n.p.m. Ujście Obidzkiego Potoku znajduje się tuż poniżej mostu z Jazowska na drugą stronę Dunajca, do Brzyny i Obidzy.

</doc>
<doc id="1390353" url="https://pl.wikipedia.org/wiki?curid=1390353" title="Reprezentacja Gwadelupy w piłce nożnej mężczyzn">
Reprezentacja Gwadelupy w piłce nożnej mężczyzn

Reprezentacja Gwadelupy w piłce nożnej jest narodową drużyną Gwadelupy - francuskiego departamentu zamorskiego - i jest kontrolowana przez założoną w 1961 Gwadelupską Ligę Piłki Nożnej (Ligue Guadeloupéenne e Football), która jest częścią Francuskiej Federacji Piłki Nożnej. Drużyna Gwadelupy nie jest członkiem Międzynarodowej Federacji Piłki Nożnej (FIFA), ponieważ sprzeciwił się temu Francuski Związek Piłki Nożnej, ale od 1964 jest członkiem Konfederacji Piłkarskiej Ameryki Północnej, Środkowej i Karaibów (CONCACAF). Największym osiągnięciem reprezentacji jest dotarcie do półfinałów Złotego Pucharu CONCACAF w 2007. Od 2017 roku selelcjonerem tej reprezentacji jest Jocelyn Angloma.

</doc>
<doc id="1390357" url="https://pl.wikipedia.org/wiki?curid=1390357" title="M-87 Orkan">
M-87 Orkan

M-87 Orkan – samobieżna wieloprowadnicowa wyrzutnia rakietowa, używana przez armię Jugosławii w latach 80. XX wieku. Konstrukcja posiadała 12 luf rakietowych zamontowanych na FAP-2832. Jej zasięg wynosił ok. 50 km. Powstało ich niewiele a ich produkcja została wstrzymana na początku lat 90. XX wieku. Armia serbska stworzyła na jej podstawie Orkana II. Jako najtańsze rozwiązanie uznano zamontowanie czterech 262 mm luf na ZiŁ-135.

</doc>
<doc id="1390362" url="https://pl.wikipedia.org/wiki?curid=1390362" title="Sato Susumu">
Sato Susumu



</doc>
<doc id="1390363" url="https://pl.wikipedia.org/wiki?curid=1390363" title="Hans Bauer">
Hans Bauer



</doc>
<doc id="1390364" url="https://pl.wikipedia.org/wiki?curid=1390364" title="Reprezentacja Martyniki w piłce nożnej mężczyzn">
Reprezentacja Martyniki w piłce nożnej mężczyzn

Reprezentacja Martyniki w piłce nożnej jest narodową drużyną Martyniki - departamentu zamorskiego Francji i jest kontrolowana przez Ligę Piłki Nożnej Martyniki (Ligue de Football de Martinique), założoną w 1953 roku, która jest częścią Francuskiej Federacji Piłki Nożnej. Jako autonomia francuska drużyna Martyniki nie może być członkiem Międzynarodowej Federacji Piłki Nożnej (FIFA), ale od 1964 roku jest członkiem Konfederacji Piłkarskiej Ameryki Północnej, Środkowej i Karaibów (CONCACAF). Największymi osiągnięciami reprezentacji Martyniki są zdobycie Pucharu Karaibów w 1993 roku oraz dotarcie do ćwierćfinałów Złotego Pucharu CONCACAF w 2002 roku. Trenerem tej reprezentacji obecnie jest Marc Collat.

</doc>
<doc id="1390366" url="https://pl.wikipedia.org/wiki?curid=1390366" title="Ilhéu de Sal Rei">
Ilhéu de Sal Rei

Ilhéu de Sal Rei (Djeu d Sal Rei w języku krioulo z Wysp Zielonego Przylądka) to wysepka położona 1 km na zachód od Sal Rei i blisko 1 km na południowy zachód od najbliższego punktu Boa Vista jednej z Wysp Zielonego Przylądka.
Ilhéu de Sal Rei jest administracyjnie częścią jednostki samorządowej Boa Vista. Wysepka ma pochodzenie wulkaniczne.
Wysepka pokryta jest suchymi trawiastymi obszarami i krzewami. Jednak większość wysepki to piaszczyste plaże i skalista gleba. Jej długość z północnego zachodu na południowy wschód wynosi około 1 km natomiast szerokość z południowego zachodu na północny wschód to około 600 m. Wysepkę można dostrzec z Praia de Chave i Sal Rei po zachodniej stronie Boa Vista. Nie można jej zobaczyć z Rabil ze względu na zasłaniające widok obszary. Można ją natomiast zobaczyć z gór na południu wyspy.
Wysepka posiada latarnię morską. Wąska cieśnina na jej północno-wschodnim krańcu oddziela ją od Boa Vista o 500–600 metrów ze względu na rozbudowę portu w Sal Rei. Na południowym krańcu wysepki znajdują się ruiny fortu Duque de Bragança. W 1818 statek piracki z Ameryki Południowej zdobył fort.

</doc>
<doc id="1390367" url="https://pl.wikipedia.org/wiki?curid=1390367" title="Lowarowie">
Lowarowie



</doc>
<doc id="1390370" url="https://pl.wikipedia.org/wiki?curid=1390370" title="Mistrzostwa Świata w Piłce Ręcznej Kobiet 1982">
Mistrzostwa Świata w Piłce Ręcznej Kobiet 1982

VIII Mistrzostwa świata w piłce ręcznej kobiet rozegrano na Węgrzech. Po zaciętej rywalizacji piłkarki ręczne z ZSRR odebrały tytuł najlepszej reprezentacji NRD.

</doc>
<doc id="1390372" url="https://pl.wikipedia.org/wiki?curid=1390372" title="Bloxie">
Bloxie



</doc>
<doc id="1390374" url="https://pl.wikipedia.org/wiki?curid=1390374" title="Lovari">
Lovari



</doc>
<doc id="1390376" url="https://pl.wikipedia.org/wiki?curid=1390376" title="Lovara">
Lovara



</doc>
<doc id="1390380" url="https://pl.wikipedia.org/wiki?curid=1390380" title="Mistrzostwa Świata w Piłce Ręcznej Kobiet 1986">
Mistrzostwa Świata w Piłce Ręcznej Kobiet 1986

IX Mistrzostwa świata w piłce ręcznej kobiet rozegrano w Holandii. Tytuł najlepszej kobiecej reprezentacji globu obroniły piłkarki ręczne z ZSRR.

</doc>
<doc id="1390384" url="https://pl.wikipedia.org/wiki?curid=1390384" title="The Most Beautiful Day">
The Most Beautiful Day

The Most Beautiful Day – debiutancki album polskiego zespołu rockowego Exodus, wydany w 1980 roku nakładem wytwórni Polskie Nagrania.
W „Magazynie Perkusista” (7–8/2018) album znalazł się na 87. miejscu w rankingu „100 polskich płyt najważniejszych dla perkusistów”.
Lista utworów.
Wydanie winylowe (1980):
Wydanie Metal Mind Productions (2006):
Twórcy.
gościnnie

</doc>
<doc id="1390387" url="https://pl.wikipedia.org/wiki?curid=1390387" title="Ratusz w Brzozowie">
Ratusz w Brzozowie

Ratusz w Brzozowie wzniesiono w 1896 roku według projektu Władysława Łuczyckiego. W 1925 roku na wieży zamontowano zegar wykonany w fabryce zegarów Michała Mięsowicza w Krośnie. W kolejnych latach ratusz ulegał kilkakrotnym przebudowom, które zmieniały jego pierwotny wygląd. W latach 40. XX wieku zdjęto z wieży hełm i nadbudowano dwie ośmioboczne kondygnacje (o drewnianej konstrukcji z odbiciem z blachy), uzyskując w ten sposób taras widokowy. W latach 60. XX wieku drewnianą nadbudowę zastąpiono obecną murowaną. Przebudowano też wejścia do budynku (likwidując wejście od zachodu) i zburzono istniejącą pierwotnie wieżyczkę od strony północnej, zmieniając równocześnie układ i liczba okien tej elewacji. W latach 2010–2011 ratusz przeszedł gruntowny remont wnętrza, oraz odnowiono elewację, a w 2012 roku rozpoczęto przebudowę otoczenia budynku.
Zachowany ratusz to budynek z cegły, otynkowany, dwukondygnacyjny, podpiwniczony. Wzniesiony na rzucie wydłużonego prostokąta z czterokondygnacyjną wieżą na planie kwadratu dostawioną po stronie elewacji południowej. Nakryty jest dachem czterospadowym, zaś wieża ostrosłupowym hełmem – pobitymi blachą. Obiekt posadowiono na wysokim cokole niwelującym spadek terenu w kierunku wschodnim, w którym umieszczono otwory okienne i drzwiowe do pomieszczeń piwnicznych. Elewacja frontowa jest siedmioosiowa z umieszczoną pośrodku jednoosiową wieżą. Otwory okienne posiadają prostokątne profilowane obramienia z parapetami. Piętro wydzielone gzymsami kordonowymi, pomiędzy nimi płyciny prostokątne. Otwory okienne piętra zaakcentowano profilowanymi obramieniami i zwieńczono trójkątnymi przyczółkami. Wieża jest czterokondygnacyjna, o kondygnacjach wydzielonych gzymsami kordonowymi. Trzy kondygnacje są czworoboczne, czwarta – na planie ośmioboku. Otwory okienne i drzwiowe wieży są prostokątne zamknięte półkoliście, w profilowanych obramieniach. Trzecia kondygnacja wieży posiada okna w każdej ścianie i umieszczone powyżej nich zegary; ściany tej kondygnacji ozdobiono dekoracją płycinową, fryzem arkadkowym i profilowanym gzymsem koronującym. Powyżej znajduje się balustrada tralkowa osłaniająca czwartą, ośmioboczną kondygnację. W elewacjach bocznych i tylnej zastosowano podziały i dekorację architektoniczną analogiczną do wyżej opisanych.
Obecnie w budynku ratusza mieści się Muzeum Regionalne im. Adama Fastnachta w Brzozowie.
Obecny Urząd Miasta mieści się w budynku przy ulicy Armii Krajowej 1.

</doc>
<doc id="1390388" url="https://pl.wikipedia.org/wiki?curid=1390388" title="Analiza partnerów">
Analiza partnerów

Analiza partnerów – jedna z metod badania makrootoczenia organizacji.
W rozumieniu tej metody, organizacja jest przedstawiana jako swego rodzaju partner innych podmiotów i pozostaje z nimi w ścisłych relacjach. Polega ona na ustaleniu, a następnie zbadaniu strategicznych partnerów organizacji. Strategiczni partnerzy organizacji to wszystkie te instytucje i organizacje, które mają wpływ na funkcjonowanie firmy, na jej działania, decyzje, efekty, a także są w stanie wywrzeć efektywna presję na organizację.
Etapy badania.
1.Ustalenie partnerów organizacji. Na ten etap składają się dwie czynności: wybór partnerów organizacji, a następnie ustalenie hierarchii ważności partnerów. Ta druga czynność jest szczególnie ważna, ponieważ polega ona na wyróżnieniu w otoczeniu organizacji pewnych sfer, w których lokowani są ich partnerzy, po to, aby dać menedżerom wskazówkę, z czyimi interesami i preferencjami organizacja musi się liczyć najbardziej.
2.Określenie relacji między partnerami a organizacją. W tym etapie można wyróżnić trzy podstawowe kroki:
a) określenie oczekiwań partnerów i organizacji,
b) ustalenie celów partnerów,
c) identyfikowanie treści interakcji i sposobu, w jaki zachodzą.
3.Ocena wpływu partnerów na organizację i ustalenie kierunków dalszych działań. Etap ten obejmuje dwa kroki badawcze:
a) ocenę wpływu partnerów na organizację,
b) ustalenie kierunków dalszych działań
Dzięki zastosowaniu tej metody można poznać strategicznych partnerów organizacji, charakter relacji między nimi a analizowaną organizacją, instrumenty i decyzje, poprzez które oddziałują i zamierzają oddziaływać na organizację. Metoda ta może służyć do określenia celów organizacji, czy nawet do generowania i oceny opcji strategicznych.

</doc>
<doc id="1390390" url="https://pl.wikipedia.org/wiki?curid=1390390" title="Jonas Vailokaitis">
Jonas Vailokaitis

Jonas Vailokaitis (ur. 25 czerwca 1886, zm. 16 grudnia 1944) – litewski bankier i przemysłowiec, polityk, jeden z dwudziestu sygnatariuszy Aktu Niepodległości Litwy z 1918 roku. 
Uczył się w Instytucie Przemysłowo-Handlowym w Petersburgu. W 1912 roku wraz z bratem założył bank w Kownie. W 1917 roku wziął udział w konferencji wileńskiej, rok później został członkiem Taryby. 16 lutego 1918 roku głosował za niepodległością kraju od Rosji. 
W 1920 roku został wybrany do Sejmu Ustawodawczego. Reprezentując chrześcijańskich demokratów szefował komisjom budżetu i finansów. W wolnej Litwie zakładał m.in. "Ūkio Bankas" (Bank Rolników) i spółkę handlową "Metalas".
Po włączeniu kraju w skład ZSRR wyjechał do Niemiec, gdzie zmarł. 

</doc>
<doc id="1390391" url="https://pl.wikipedia.org/wiki?curid=1390391" title="Herisau">
Herisau

Herisau – gmina miejska (niem. "Einwohnergemeinde") w północno-wschodniej Szwajcarii, częściowo siedziba kantonu Appenzell Ausserrhoden. Leży w niemieckojęzycznej części kraju. Mieszczą się tutaj siedziby parlamentu i rządu kantonu, ale organy sądowe znajdują się w gminie Trogen. 31 grudnia 2014 miasto liczyło 15512 mieszkańców. Do 1995 należała do okręgu Hinterland.

</doc>
<doc id="1390397" url="https://pl.wikipedia.org/wiki?curid=1390397" title="Saurabh Dubey">
Saurabh Dubey

 Saurabh Dubey (inaczej Saurabh Dube) to indyjski bollywoodzki aktor filmowy.

</doc>
<doc id="1390401" url="https://pl.wikipedia.org/wiki?curid=1390401" title="Exclusive Bonus CD Sampler">
Exclusive Bonus CD Sampler

Exclusive Bonus CD Sampler – minialbum z piosenkami dziewczyn z Destiny’s Child, Trina, MC Quay i Lil’J Xavier.

</doc>
<doc id="1390404" url="https://pl.wikipedia.org/wiki?curid=1390404" title="Vladas Stašinskas">
Vladas Stašinskas

Vladas Stašinskas (ur. 10 października 1874 w Dameliai koło Janiszek, zm. 11 marca 1944 w Kiejdanach) - litewski prawnik i polityk, dyrektor Banku Litwy (1930-38). 
Po ukończeniu gimnazjum w Mitawie studiował prawo w Petersburgu, później pracował w Kownie jako prawnik. Przedstawiciel Litewskiej Partii Socjaldemokratycznej w II Dumie Imperium Rosyjskiego. 21 maja 1907 zażądał uchylenia ustawy zakazującej nauki w domu dla dzieci. Od 11 listopada do 26 grudnia 1918 mianowany ministrem spraw wewnętrznych Litwy. Od 1930 do 1938 roku stał na czele Banku Litwy ("Lietuvos bankas"), później przez dwa miesiące (od 1 października do 5 grudnia 1938) sprawował urząd ministra sprawiedliwości. W marcu 1939 przeszedł na emeryturę.

</doc>
<doc id="1390406" url="https://pl.wikipedia.org/wiki?curid=1390406" title="Kościół św. Michała Archanioła w Zebrzydowicach">
Kościół św. Michała Archanioła w Zebrzydowicach

Kościół pw. św. Michała Archanioła w Zebrzydowicach – zabytkowy rzymskokatolicki kościół należący do archidiecezji krakowskiej wybudowany w 1620 roku. 
Historia.
Kościół ufundowany przez Mikołaja Zebrzydowskiego, wybudowany w latach 1599-1602 na miejscu starego pw. św. Marcina z lat 1325-1327 (jego dzieje nie są znane aż do końca XVI w., gdyż zaginęły wszelkie dokumenty z tamtego okresu). 
Plany świątyni wykonał Jan Maria Bernardonii z Como, budowniczy kościoła jezuickiego w Krakowie, oraz klasztoru i Bazylika Matki Bożej Anielskiej Bernardynów w Kalwarii Zebrzydowskiej. 
Architektura.
Murowany, orientowany kościół zbudowany na planie prostokąta, w stylu renesansowo-barokowym. Po bokach prezbiterium znajdują się dwie przybudówki z lożami i otwartymi do wnętrza arkadowymi emporami na piętrze. W miejscu łączenia nawy i prezbiterium wznoszą się na planie kwadratu niższe od kalenicy dachu dwie wieże z lokalnościami, pokryte dachem namiotowym (podobne do wież fundowanego równocześnie szpitala bonifratrów w Zebrzydowicach). Wnętrze nawy rozczłonkowane jest pilastrami. Na zewnątrz znajdują się częściowo szkarpy, częściowo lizeny. Fasada zwieńczona jest trójkątnym frontonem, na osi znajduje się portal z pilastrami dźwigającymi belkowanie i trójkątny przyczółek. W dolnych oknach znajdują się posągi świętych. Prezbiterium i nawa sklepione kolebkowo z lunetami. W manierystycznym ołtarzu głównym z ok. 1600 r. umieszczone są dwa obrazy: Zwiastowania Najświętszej Panny Marii i nasuwany na niego – św. Michała Archanioła. Na szczycie ołtarza rzeźba Matki Boskiej z Dzieciątkiem, depczącej szatana w postaci lwa- przeniesiona z poprzedniego kościoła i stanowiąca cenny zabytek śląskiej sztuki gotyckiej sprzed 1400 r. Dwa boczne ołtarze i ambona posiadają cechy renesansowe. Polichromia z 1925 r. wykonana według projektu Jana Bukowskiego przez Karola Politańskiego. 
Od roku 2007 w kościele tym trwają prace konserwatorskie polichromii na ścianach, ołtarza głównego, czterech ołtarzy bocznych, ambony oraz chrzcielnicy. Na przyszłość planowane są również remonty konserwatorskie zabytkowych organów.

</doc>
<doc id="1390411" url="https://pl.wikipedia.org/wiki?curid=1390411" title="Trogen (Appenzell Ausserrhoden)">
Trogen (Appenzell Ausserrhoden)

Trogen (gsw. "Troge") – gmina (niem. "Einwohnergemeinde") w północno-wschodniej Szwajcarii, w kantonie Appenzell Ausserrhoden, w niemieckojęzycznej części kraju. Znajduje się tutaj siedziba instytucji sądowych kantonu. Jednak rząd i parlament Appenzell Ausserrhoden mieszczą się w Herisau. 31 grudnia 2014 gmina liczyła 1699 mieszkańców. Do 1995 należała do okręgu Mittelland.

</doc>
<doc id="1390412" url="https://pl.wikipedia.org/wiki?curid=1390412" title="Władysław Klamerus">
Władysław Klamerus

Władysław Klamerus (ur. 13 stycznia 1956 r. w Zakopanem, zm. 14 lipca 1992 r. w Warszawie) – polski artysta rzeźbiarz, malarz, scenograf. Absolwent Państwowego Liceum Sztuk Plastycznych im. Antoniego Kenara w Zakopanem (1976) i Wydziału Rzeźby Akademii Sztuk Pięknych w Warszawie.
Mieszkał i tworzył w Zakopanem, a później w Warszawie i w Paryżu. Uprawiał rzeźbę, malarstwo, rysunek, tkaninę artystyczną, a doraźnie zajmował się konserwacją (m.in. nagrobków na cmentarzu żydowskim przy ul. Okopowej w Warszawie). Jego dorobek artystyczny został w większości zebrany przez fundację jego imienia. Pod koniec lat 70. XX wieku związany był z Galerią Repassage. Jako scenograf współpracował z autorskim teatrem Kana.
Podczas stanu wojennego kolportował Tygodnik Mazowsze i książki Nowej. Współprojektant i współautor (z Hanną Szmalenberg) pomnika Umschlagplatz wykonanego w 1988 oraz upamiętnienia ofiar getta warszawskiego na cmentarzu żydowskim przy ul. Okopowej w Warszawie.
Pod koniec życia związany był z Katarzyną Kozyrą, wówczas studentką Wydziału Rzeźby ASP w Warszawie.
W dzieciństwie zachorował na chorobę Heinego-Medina, czego skutkiem było trwałe inwalidztwo. Mimo tego (poruszał się o kulach) wspinał się po drogach taternickich. Zmarł z powodu raka wątrobowokomórkowego. Jego prochy zostały rozsypane w Tatrach.

</doc>
<doc id="1390419" url="https://pl.wikipedia.org/wiki?curid=1390419" title="Łozowe">
Łozowe



</doc>
<doc id="1390421" url="https://pl.wikipedia.org/wiki?curid=1390421" title="Otto Meissner">
Otto Meissner

Otto Meissner (ur. 13 marca 1880 w Bischwiller, zm. 27 maja 1953 w Monachium) – szef Kancelarii Prezydenta Rzeszy przez cały okres Republiki Weimarskiej (a więc pod rządami Friedricha Eberta oraz Paula von Hindenburga), a następnie przez okres rządów Adolfa Hitlera.
Życiorys.
Meissner był synem urzędnika pocztowego. Studiował prawo w Strasburgu w latach 1898-1903, gdzie został członkiem Braterstwa Młodzieży Studiującej (Burschenschaft) Germania. Następnie uczył się w Berlinie i w roku 1908, w wieku 28 lat, uzyskał tytuł doktora prawa w bawarskim Erlangen. Później został urzędnikiem w kolejach państwowych "Reichsbahn") w Strasburgu. W latach 1915-1917 brał udział w I wojnie światowej – służył w pułku piechoty. Do roku 1919 był bardziej aktywny za linią frontu, na początku w Bukareszcie w Rumunii, a następnie w Kijowie, by później służyć jako rzecznik interesów rządu ukraińskiego.
Dzięki swoim szerokim znajomościom w 1919 roku Meissner został doradcą (referentem) w Biurze Prezydenta Rzeszy (ówcześnie socjalisty Friedricha Eberta). W roku 1920 awansował na stanowisko Dyrektora Ministerialnego i Szefa Kancelarii Prezydenta Rzeszy. W roku 1923 Ebert mianował Meissnera sekretarzem stanu.
Gdy w roku 1934 Hitler połączył urzędy głowy państwa (Prezydenta Rzeszy) oraz szefa rządu (kanclerza), urząd Meissnera przemianowano na "kancelarię prezydencką". Jego znaczenie zostało ograniczone do funkcji reprezentacyjnych.
W roku 1937 Meissner został przeniesiony na nowo utworzone stanowisko "Ministra Rządu na Stanowisku Ministra Rzeszy oraz Szefa Kancelarii Prezydenckiej Führera i Kanclerza Rzeszy".
Po II wojnie światowej Meissner został aresztowany przez aliantów. Przesłuchiwano go w charakterze świadka podczas procesów norymberskich. W lipcu 1947 roku był świadkiem w procesie skierowanym przeciwko byłemu sekretarzowi stanu, doktorowi Schlegelbergerowi.
W 1949 roku występował jako oskarżony w tzw. procesie ministerstw, ale trybunał uniewinnił go 14 kwietnia. Dwa lata później, w maju 1949 roku, został ponownie oskarżony w Monachium. Uznano go za zwolennika rządu nazistowskiego, który jednak nie brał udziału w jego
zbrodniach. Jego apelacja została odrzucona, ale postępowanie zostało przerwane w styczniu 1952 roku.
W roku 1950 Meissner wydał swoje wspomnienia związane z jego niezwykłą karierą urzędniczą w książce pt. "Sekretarz Stanu u Eberta, Hindenburga i Hitlera".
Rola Meissnera w historii.
Meissner, który wraz ze swoją rodziną mieszkał w latach 1929-39 w Pałacu Prezydenta Rzeszy, niewątpliwie miał znaczny wpływ na decyzje prezydentów Niemiec, a w szczególności na Hindenburga. Meissner wraz Kurtem von Schleicherem w latach 1929-39 starali się osłabić parlamentarny system rządów na rzecz silnej władzy prezydenckiej.
Rola Meissnera w dojściu Hitlera na stanowisko kanclerza Rzeszy (grudzień 1932 – styczeń 1933) budzi kontrowersje nawet wśród historyków. Jako członek "kamaryli" prezydenta Paula von Hindenburga posiadał znaczące wpływy. Wraz z Oskarem von Hindenburgiem i Franzem von Papenem prowadził negocjacje z Hitlerem, które doprowadziły do rozwiązania rządu von Schleichera i obsadzenia Hitlera na stanowisku Kanclerza Rzeszy. Frakcję nazistowską reprezentowali w rozmowach Wilhelm Keppler, Joachim von Ribbentrop oraz bankier Kurt baron von Schröder, były urzędnik i szef konserwatywnego berlińskiego stowarzyszenia "Herrenklub". Ze względu na wzajemną niechęć Hindenburg i Hitler nie kontaktowali się ze sobą osobiście.
Meissner zgłosił swoją rezygnację w roku 1933. Nie została ona jednak przyjęta, wobec czego Meissner przejął funkcję reprezentacyjną. Pomimo piastowanego stanowiska Ministra Rzeszy oraz Szefa Kancelarii Führera i Kanclerza Rzeszy, jego rzeczywisty wpływ na politykę reżimu nazistowskiego był bardzo znikomy.

</doc>
<doc id="1390426" url="https://pl.wikipedia.org/wiki?curid=1390426" title="Drzewica czarnobrzucha">
Drzewica czarnobrzucha

Drzewica czarnobrzucha ("Dendrocygna autumnalis") – gatunek ptaka z podrodziny drzewic (Dendrocygninae) w rodzinie kaczkowatych (Anatidae). Zamieszkuje Amerykę Północną i Południową. Nie jest zagrożony.
Systematyka.
Gatunek ten po raz pierwszy zgodnie z zasadami nazewnictwa binominalnego opisał w 1758 roku Karol Linneusz w 10. edycji "Systema Naturae". Autor nadał gatunkowi nazwę "Anas autumnalis", a jako miejsce występowania wskazał Amerykę. Obecnie gatunek umieszczany jest w rodzaju "Dendrocygna" w monotypowej podrodzinie drzewic.
Wyróżnia się dwa podgatunki "D. autumnalis":
Opisano też podgatunki "discolor" i "lucida", ale nie są one obecnie uznawane.
Występowanie.
Drzewica czarnobrzucha zamieszkuje w zależności od podgatunku:
Charakterystyka i tryb życia.
Długość ciała 43–53 cm; masa ciała: podgatunek nominatywny 530–890 g, "D. a. fulgens" – samice 652–1021 g, samce 680–907 g.
Długa szyja i nogi. Dziób jaskrawoczerwony, nogi czerwone. Policzki jasnoszare, tułów kasztanowatobrązowy, z wyjątkiem czarnego brzucha. Skrzydła z charakterystycznym, brązowym i szarym rysunkiem przy przedniej krawędzi, kontrastowe, białe lusterko i czarne lotki. Ogon czarny. Młode o wiele ciemniejsze.
Zwykle spotykana w stadach; żeruje w nocy, w dzień odpoczywa. Samica składa 12–16 białych lub biało-kremowych jaj o wymiarach 52,7 mm × 38,9 mm i masie 41 g. Inkubacja trwa 26–31 dni, jaja wysiadywane są przez obie płci.
Status.
Międzynarodowa Unia Ochrony Przyrody (IUCN) uznaje drzewicę czarnobrzuchą za gatunek najmniejszej troski (LC – "Least Concern"). W 2020 roku organizacja Wetlands International szacowała, że liczebność populacji mieści się w przedziale 200 000 – 2 000 000 dorosłych osobników. Trend liczebności uznawany jest za wzrostowy.

</doc>
<doc id="1390427" url="https://pl.wikipedia.org/wiki?curid=1390427" title="Bank Litwy">
Bank Litwy

Bank Litwy, lit. "Lietuvos bankas" – bank centralny Litwy z siedzibą w Wilnie, założony w 1990 roku, od 2004 roku jeden z podmiotów Europejskiego Systemu Banków Centralnych.
Początki banku państwowego Litwy sięgają czasów Stanisława Augusta Poniatowskiego, gdy w 1768 roku sejm Rzeczypospolitej postanowił o założeniu Banku Polskiego i Litewskiego. Konkretne kroki w celu realizacji postanowienia parlamentu podjęto jednak dopiero w 1792 r. – planowano utworzyć oddziały banku w Wilnie, Grodnie i Mińsku, na przeszkodzie temu stanął jednak II i III rozbiór Polski.
Po odzyskaniu przez Litwę niepodległości w 1918 roku przez cztery lata środkiem płatniczym na terenie młodej republiki była okupacyjna marka niemiecka, tzw. ostmarka. W połowie 1922 roku krajem wstrząsnęła hiperinflacja, co stało się impulsem do powołania narodowego banku "Lietuvos bankas" i wprowadzenia narodowej waluty "lita". Bank narodowy Litwy był spółką akcyjną, której kapitał założycielski wyniósł 12 milionów litów – 80% akcji należało do państwa. Pierwszym prezesem instytucji został Vladas Jurgutis.
Po włączeniu Litwy w skład ZSRR w 1940 roku bank zlikwidowano. Swoją działalność mógł rozpocząć na nowo dopiero po odzyskaniu przez kraj niepodległości w marcu 1990 roku. W latach 1990–1992 obowiązującą na Litwie walutą był rubel radziecki, jednak już w 1993 roku zdecydowano o powrocie do przedwojennego środka płatniczego "lita".

</doc>
<doc id="1390429" url="https://pl.wikipedia.org/wiki?curid=1390429" title="Joe-Max Moore">
Joe-Max Moore

Joe-Max Moore (ur. 23 lutego 1971 roku w Tulsie) – amerykański piłkarz występujący na pozycji napastnika.
Kariera klubowa.
Joe-Max Moore zawodową karierę rozpoczynał w 1994 roku w niemieckim 1. FC Saarbrücken. W debiutanckim sezonie rozegrał dla niego 30 ligowych spotkań i strzelił trzynaście bramek. Razem z zespołem uplasował się na siódmym miejscu w tabeli drugiej ligi. Przez kłopoty finansowe FC Saarbrücken zostało jednak zdegradowane do trzeciej ligi, przez co latem 1995 roku Moore przeniósł się do 1. FC Nürnberg. W nowym klubie od razu wywalczył sobie miejsce w podstawowej jedenastce. W 27 pojedynkach zdobył osiem goli, jednak nie pomógł drużynie w utrzymaniu się w drugiej lidze.
Po zakończeniu ligowych rozgrywek Moore odszedł do New England Revolution, gdzie stworzył duet napastników z Wenezuelczykiem Giovannim Savarese. Od listopada do grudnia 1997 roku Moore przebywał na wypożyczeniu w ekwadorskim zespole Emelec Guayaquil. Po powrocie do New England Revolution o miejsce w składzie musiał rywalizować z takimi zawodnikami jak Savarese, Mozambijczyk Chiquinho Conde oraz Salwadorczyk Raúl Díaz Arce. Łącznie dla ekipy "Revs" amerykański napastnik zaliczył 77 występów, w których 37 razy wpisał się na listę strzelców.
Dobra forma, jaką prezentował podczas rozgrywek 1999 sprawiła, że podpisał 3,5-letni kontrakt z angielskim Evertonem. W pierwszych pięciu meczach dla "The Toffees" Moore strzelił pięć goli, jednak szybko stracił dobrą skuteczność. Z powodu kontuzji kolana Amerykanin w sezonie 2002/2003 był wyłączony z gry. 12 grudnia 2002 roku doszło do rozwiązania jego kontraktu z Evertonem.
W 2003 roku Moore powrócił do New England Revolution. Przez ciągłe problemy z kolanem nie mógł jednak odzyskać formy, jaką prezentował jeszcze kilka lat wcześniej. Rehabilitacja nie przynosiła żadnych efektów, dlatego też 27 stycznia 2005 roku Moore postanowił zakończyć piłkarską karierę.
Kariera reprezentacyjna.
W reprezentacji swojego kraju Moore zadebiutował 3 września 1992 roku w wygranym 2:0 spotkaniu z Kanadą. 5 grudnia 1993 roku podczas zwycięskiego 7:0 meczu z Salwadorem zdobył cztery bramki. W 1994 roku Velibor Milutinović powołał go do 22-osobowej kadry USA na Mistrzostwa Świata. Amerykanie dotarli wówczas do 1/8 finału, w której przegrali 1:0 z późniejszymi triumfatorami mistrzostw - Brazylijczykami. Cztery lata później Moore wystąpił na mundialu we Francji. Amerykanie zajęli ostatnie miejsce w swojej grupie i odpadli z turnieju, a sam Moore wystąpił w dwóch ostatnich pojedynkach.
Ostatnią wielką imprezą w jego karierze były Mistrzostwa Świata 2002. Tym razem Amerykanie zostali wyeliminowani w ćwierćfinale przez Niemców. Przegrany 1:3 mecz rundy grupowej przeciwko Polsce był setnym występem Moore'a w drużynie narodowej. Po mistrzostwach amerykański napastnik zakończył reprezentacyjną karierę. Dla zespołu Stanów Zjednoczonych zdobył łącznie 24 bramki. Więcej trafień na koncie mają tylko Landon Donovan, Eric Wynalda i Brian McBride.

</doc>
<doc id="1390433" url="https://pl.wikipedia.org/wiki?curid=1390433" title="Kalderasze">
Kalderasze



</doc>
<doc id="1390434" url="https://pl.wikipedia.org/wiki?curid=1390434" title="Bucker Bu 181">
Bucker Bu 181



</doc>
<doc id="1390435" url="https://pl.wikipedia.org/wiki?curid=1390435" title="Kalderari">
Kalderari



</doc>
<doc id="1390437" url="https://pl.wikipedia.org/wiki?curid=1390437" title="Kelderari">
Kelderari



</doc>
<doc id="1390438" url="https://pl.wikipedia.org/wiki?curid=1390438" title="Kalderaša">
Kalderaša



</doc>
<doc id="1390439" url="https://pl.wikipedia.org/wiki?curid=1390439" title="Weinfelden">
Weinfelden

Weinfelden – miasto w północno-wschodniej Szwajcarii, w niemieckojęzycznej części kraju. Pomimo że stolicą kantonu jest Frauenfeld, to bank kantonu, a zimą także Wielka Rada mają swoją siedzibę właśnie w Weinfeld. W 2007 miasto liczyło 9852 mieszkańców. Miasto pochodzi z czasów starożytnego Rzymu i nosiło wówczas nazwę Quivelda.

</doc>
<doc id="1390440" url="https://pl.wikipedia.org/wiki?curid=1390440" title="Kalderara">
Kalderara



</doc>
<doc id="1390442" url="https://pl.wikipedia.org/wiki?curid=1390442" title="Quivelda">
Quivelda



</doc>
<doc id="1390443" url="https://pl.wikipedia.org/wiki?curid=1390443" title="Kelderara">
Kelderara



</doc>
<doc id="1390447" url="https://pl.wikipedia.org/wiki?curid=1390447" title="Kalderasza">
Kalderasza



</doc>
<doc id="1390449" url="https://pl.wikipedia.org/wiki?curid=1390449" title="Apărătorii Patriei">
Apărătorii Patriei

Apărătorii Patriei – stacja metra w Bukareszcie, na linii M2. Stacja została otwarta w 1986.

</doc>
<doc id="1390455" url="https://pl.wikipedia.org/wiki?curid=1390455" title="Dimitrie Leonida">
Dimitrie Leonida

Dimitrie Leonida (do 2009 "IMGB") – stacja metra w Bukareszcie, na linii M2. Stacja została otwarta w 1986.

</doc>
<doc id="1390457" url="https://pl.wikipedia.org/wiki?curid=1390457" title="Vladas Jurgutis">
Vladas Jurgutis

Vladas Jurgutis (ur. 17 listopada 1885 koło Połągi, zm. 9 stycznia 1966 w Wilnie) - ksiądz rzymskokatolicki, ekonomista i działacz społeczny na Litwie, organizator i pierwszy prezes Banku Litwy, nieoficjalny ojciec litewskiej waluty narodowej "lita". 
W 1902 roku ukończył progimnazjum w Połądze, naukę kontynuował w seminarium duchownym w Kownie i Akademii Duchownej w Petersburgu. Od 1910 do 1913 roku studiował ekonomię w Monachium. W czasie I wojny światowej przebywał w Saratowie i Astrachaniu, gdzie pełnił posługę proboszcza. 
Po powrocie na Litwę w 1918 roku pracował jako profesor w Żmudzkim Seminarium Duchownym. Zaangażował się w działalność polityczną przystępując do chrześcijańskiej demokracji, w latach 1919-21 był członkiem jej komitetu centralnego. Posłował na Sejm Ustawodawczy Litwy (1920-22), szefował komisjom finansów i budżetu. W 1920 roku prowadził pertraktacje pokojowe z Polską. Od stycznia do września 1922 roku pełnił funkcję ministra spraw zagranicznych w gabinecie Ernestasa Galvanauskasa. 
W 1922 roku prezydent mianował go pierwszym w historii Litwy prezesem banku narodowego. Od 1925 roku prowadził zajęcia na Uniwersytecie Litewskim w Kownie, po włączeniu Wilna do Litwy w 1939 roku przeniósł się na Uniwersytet Wileński, gdzie pracował na Wydziale Ekonomicznym. Później (1941-43) szefował Litewskiej Akademii Sztuki. Za antyniemiecką działalność był zesłany do obozu koncentracyjnego w Sztutowie. 
Po powrocie na Litwę w 1945 roku kontynuował pracę jako profesor na Uniwersytecie Wileńskim. 
Dzieła.
Był autorem kilku prac dotyczących ekonomii: 

</doc>
<doc id="1390461" url="https://pl.wikipedia.org/wiki?curid=1390461" title="Rati Agnihotri">
Rati Agnihotri

Rati Agnihotri (hindi: रति अग्निहोत्रि, urdu: رتِ اَگنِہوترِ) ur. 10 grudnia 1960 w Mumbaju – bollywoodzka aktorka.
Życiorys.
Urodziła się w pendżabskiej rodzinie, od 1979 obecna w kinie indyjskim. Występuje też w filmach w językach urdu, tamilskim, telugu i kannada.
Jej siostra, Anita Agnihotri (Miss India) mieszka w Szczecinie, i jest właścicielem indyjskiej restauracji "Bombay".

</doc>
<doc id="1390463" url="https://pl.wikipedia.org/wiki?curid=1390463" title="Wiosna, lato, jesień, zima... i wiosna">
Wiosna, lato, jesień, zima... i wiosna

Wiosna, lato, jesień, zima... i wiosna (oryg. "Bom yeoreum gaeul gyeoul geurigo bom"; hangul: 봄여름가을겨울그리고봄) − film koreański z 2003 roku, opowiadający historię życia buddyjskiego mnicha – poczynając od dzieciństwa po starość. Akcja toczy się w klasztorze, położonym, na jeziornej wyspie, w dziewiczym lesie.
Fabuła.
Głównymi bohaterami tego filmu są dwaj buddyjscy mnisi, którzy wiodą ciche życie na odludziu, w małej świątyni. Młodszy dopiero wchodzi w życie, stopniowo poznaje prawdy związane z wielowiekową kulturą. Drugi z nich to starzec - duchowy nauczyciel swego towarzysza. Pełen młodzieńczych namiętności uczeń nie zawsze będzie zgadzał się z surowymi zasadami swego mistrza... Film jest podzielony na pięć części - pór roku. Ich przemijanie symbolizuje życie człowieka w całej swej intensywności: od narodzin po śmierć, od miłości po cierpienie. Tłem całej opowieści jest przepięknie sfotografowana, uduchowiona przyroda.
Nagrody.
Film był nominowany m.in. do Europejskiej Nagrody Filmowej, Złotej Satelity oraz Złotej Żaby.

</doc>
<doc id="1390464" url="https://pl.wikipedia.org/wiki?curid=1390464" title="CASA C-212">
CASA C-212

CASA C-212 Aviocar – hiszpański samolot transportowy krótkiego startu i lądowania.
Samolot używany jest zarówno do celów wojskowych, jak i cywilnych. Wykorzystuje się go głównie do przewozu pasażerów i spadochroniarzy, oraz do ratownictwa powietrznego oraz lotów patrolowych.
W 2012 samoloty były używane głównie w Indonezji (70 sztuk), USA (37) i Hiszpanii (26). US Special Operations Command użytkowało 11 samolotów C-212-200 do zadań specjalnych pod oznaczeniem C-41A. IPTN produkowała na licencji wersje NC-212-100/-200/-200 MPA od 1976 roku. Ejército del Aire od 1974 do 1984 odebrało 80 C-212 (oznaczone T.12). Samolot był użytkowany przez siły zbrojne lub formacje rządowe w 32 krajach.
W listopadzie 2012 Airbus Military porozumiał się z "PT Dirgantara Indonesia" (obecnie Indonesian Aerospace) ws. wspólnego rozwoju i sprzedaży zmodernizowanej wersji C-212-400, pod nazwą NC-212. Seria 400 była oferowana od 1997. W styczniu 2013 dostarczono ostatni C-212-400 wyprodukowany w Hiszpanii, produkcja będzie kontynuowana przez "Indonesian Aerospace".

</doc>
<doc id="1390465" url="https://pl.wikipedia.org/wiki?curid=1390465" title="CASA C-212 Aviocar">
CASA C-212 Aviocar



</doc>
<doc id="1390469" url="https://pl.wikipedia.org/wiki?curid=1390469" title="Obielmo">
Obielmo

Obielmo () – tkanka zapasowa nasion niektórych roślin okrytonasiennych znajdująca się pomiędzy łupiną nasienną a bielmem (zazwyczaj). Stąd nazwa obielmo, czyli otoczka bielma. Obielmo ma marginalne znaczenie i jest pozostałością części ośrodka (nucellusa) leżącej tuż pod osłonkami (integumentami) zalążka. Obielmo jako tkanka wywodząca się od sporofitu macierzystego (rośliny kwitnącej) ma diploidalną liczbę chromosomów (2n). W nasionach wielu gatunków obielmo nie występuje, gdyż u nich ośrodek zostaje w całości zresorbowany przez bielmo, rzadziej przez zarodek. U nagozalążkowych obielma brak, gdyż tam ośrodek w całości zostaje zresorbowany przez bielmo pierwotne.

</doc>
<doc id="1390472" url="https://pl.wikipedia.org/wiki?curid=1390472" title="Hugo Banzer Suárez">
Hugo Banzer Suárez

Hugo Banzer Suárez (ur. 10 maja 1926 w Concepción, zm. 5 maja 2002 w Santa Cruz de la Sierra) – boliwijski generał i działacz polityczny, prezydent Boliwii w latach 1971-1978 (dyktator) i 1997-2001 (konstytucyjny). Był krótkofalowcem, posiadał znak CP1CL.
Życiorys.
Wczesne życie, początek kariery wojskowej.
Pochodził z rodziny niemieckich imigrantów. Ukończył szkoły wojskowe w Boliwii, Argentynie, Brazylii i USA (m.in. Szkołę Kawalerii Pancernej w Fort Hood). Po powrocie do kraju uzyskał w 1961 roku stopień pułkownika. W 1964 roku wziął udział w przewrocie wojskowym, który obalił rząd Narodowego Ruchu Rewolucyjnego, istniejący od rewolucji boliwijskiej z 1952 roku. Nowy prezydent, gen. René Barrientos, mianował go ministrem oświaty i kultury. W latach 1967-1969 był attaché wojskowym w Waszyngtonie. Następnie został dyrektorem boliwijskiej akademii wojskowej w La Paz. W tym czasie zaangażował się w działalność polityczną, sytuując się po prawej stronie boliwijskiej generalicji, która rządziła krajem.
Dyktator Boliwii.
W 1970 roku, stanął na czele nieudanego zamachu stanu popieranego przez USA. Po jego upadku zbiegł do Argentyny, ale nie zrezygnował z prezydenckich ambicji. 18 sierpnia Banzer ze wsparciem USA i Brazylii powrócił potajemnie do Boliwii. Następnego dnia doszło do wybuchu buntu jego zwolenników, w stolicy zbuntowani wojskowi ogłosili go prezydentem. 21 sierpnia powstała junta wojskowa składająca się z pułkownika Andrew Selich Chop, generała Jaime Mendieta Florentino Vargasa oraz samego Banzera. Dzień później junta przekazała mu urząd prezydenta z pełnymi uprawnieniami. Po przejęciu przez niego władzy doszło do walk z oddziałami lewicowymi, w wyniku starć w dwóch największych miastach kraju zginęło 100 osób. Zamach stanu w Santa Cruz dokonany przez Banzera był 187. zamachem stanu w 146-letniej historii Boliwii. Zamach został dobrze przyjęty przez rząd USA nieakceptujący nacjonalistycznej polityki poprzedniego prezydenta, Torresa. Banzer zakazał działania partii lewicowych, zawiesił działalność związku zawodowego Central Obrera Boliviana (COB), kierowanego przez Juana Lechín Oquendo. Banzer próbował ukryć autorytaryzm rządu poprzez budowanie własnego systemu prawnego pod pretekstem walki z partyzantką. Uzyskał poparcie umiarkowanie prawicowego Narodowego Ruchu Rewolucyjnego byłego prezydenta Víctora Paz Estenssora i skrajnie prawicowej (falangizm) Boliwijskiej Falangi Socjalistycznej, kierowanej przez Mario Gutiérreza. Obydwie partie utworzyły Nacjonalistyczny Front Ludowy (NFP). Gutierrez z Falangi mianowany został w 1972 roku ministrem spraw zagranicznych. 
Junta rozpoczęło represjonowanie wielu przeciwstawnych grup. 23 listopada 1972 roku dyktator ogłosił stan wyjątkowy, który zakazał strajków pracowniczych. Niepokój Banzera wywołał rzekomy nieudany spisek ministra spraw wewnętrznych, Selicha, który w grudniu 1971 roku został bez wyjaśnień odwołany ze stanowiska. Andrés Selich został odwołany z armii w maju 1972 roku, a rok później aresztowany i pobity na śmierć. Według obserwatorów minister wiedział o nadużyciach i przestępstwach popełnionych przez dyktatora. W 1973 roku utworzony z inicjatywy junty FNP przeszedł do obozu opozycji, oskarżając tym samym Banzera o próbę zaprowadzenia prywatnej dyktatury. MNR opuścił rząd w grudniu. 9 listopada 1974 roku Banzer zdelegalizował wszystkie partie polityczne i związki zawodowe oraz utworzył rząd czysto wojskowy. Obiecane przez juntę wybory zostały przełożone. Banzer zachęcał zagranicznych inwestorów do inwestycji w Boliwii. Jego rządy doprowadziły do ograniczenia swobód konstytucyjnych i represji związków zawodowych doprowadziło do sprzeciwu liderów związków, duchownych, chłopów i studentów. Każdy sprzeciw poddany był represjom. W 1974 roku rząd przeżył dwa zamachy stanu oraz stłumił powstanie chłopskie.
Po coraz większych represjach w Boliwii, mnożyć zaczęły się zarzuty wobec dyktatury Banzera. Międzynarodowy Trybunał Zbrodni Wojennych oskarżył reżim o rażące naruszenia praw człowieka, liczne przypadki tortur, zatrzymania pozasądowe i przymusowe wysiedlenia lokalnych społeczności. Do końca istnienia rządu nie mniej niż 35 000 Boliwijczyków dotkniętych zostało represjami, około 500 zostało zamordowanych lub porwanych. Radykalnie prawicowe poglądy Banzera zbliżyły go do innych dyktatur w regionie, szczególnie Brazylii, która do pewnego stopniu pozwoliła złagodzić międzynarodową izolację Boliwii. Po przejęciu władzy w Chile przez Augusto Pinocheta udało mu się 8 lutego 1975 roku nawiązać stosunki z tym krajem, po ponad trzynastoletnim zerwaniu stosunków. Na gruncie współpracy z juntą chilijską Boliwia wzięła udział w operacji Kondor skierowanej przeciwko demokratycznej opozycji w Ameryce Łacińskiej. W zwalczaniu lewicowej opozycji rząd Banzera wspierały dyktatury Argentyny, Urugwaju i Paragwaju. W czerwcu 1976 roku w Buenos Aires zamordowany został były prezydent Juan José Torres, za zabójstwo odpowiedzialne były służby wywiadowcze Suáreza i argentyńskiego dyktatora Jorge Rafaela Videla. Boliwijska dyktatura cieszyła się coraz mniejszym poparciu Stanów Zjednoczonych; prezydent USA z ramienia demokratów, Jimmy Carter, skrytykował nieprzestrzeganie praw człowieka przez reżim Boliwii. 
Początkowo w sferze gospodarczej Banzer nie odszedł od modelu etatystycznego. Po złym planowaniu gospodarczym Boliwia znalazła się w kryzysie gospodarczym; rząd rozpoczął selektywną liberalizację i prywatyzację, w krótkim czasie do 1976 roku Boliwii udało się uzyskać wzrost sięgający 5% PKB. Dobra passa gospodarcza kraju skończyła się w 1978 roku, gdy coraz bardziej osłabiona gospodarka kraju musiała zaciągać zagraniczne kredyty. W tym roku zobowiązania finansowe Boliwii sięgnęły 94% PKB.
Pod presją opozycji 9 listopada 1977 roku rząd zapowiedział pierwsze od 12 lat wybory parlamentarne. Na swojego następcę wybrał generała Juana Perede Asbúna, który prowadził w wyborach Ludową Unię Nacjonalistyczną, składającą się z dotychczasowych członków junt. Wybory odbyły się 9 lipca 1978 roku i po serii fałszerstw wyborczych (oddano o 50 000 więcej głosów więcej niż było zarejestrowanych wyborców) wygrała je Ludowa Unia Nacjonalistyczna. 21 lipca władzę w kraju przejął Asbún. Stopniowo odsuwał on od władzy Banzera, który w efekcie zniknął z krajowej polityki i objął funkcję ambasadora w Buenos Aires.
W demokratycznej Boliwii.
W nowej sytuacji politycznej gen. Hugo Banzer Suárez utworzył własne konserwatywno-nacjonalistyczne ugrupowanie polityczne pod nazwą Narodowa Akcja Demokratyczna, ugrupowanie odwoływało się do doktryny społecznej Kościoła katolickiego i postulowało przejście od kapitalizmu państwowego do ekonomii rynkowej. Startowało ono w wyborach parlamentarnych w 1979 i 1980 roku, osiągając trzeci wynik w kraju. W latach 1982-1985 pozostało w opozycji do rządu się Hernána Silesa Zuazo. Natomiast za rządów Víctora Paza Estenssoro zajmowało bardziej umiarkowane stanowisko, zawierając z nim tzw. "Pakt dla Demokracji". Poparło jego liberalne reformy gospodarcze, ograniczenie władzy związków zawodowych i zredukowanie aparatu państwowego. W wyborach w 1989 roku osiągnęło już drugą pozycję, podobnie jak w 1993 roku.
W 1997 roku wygrało wybory, przez co gen. Hugo Banzer Suárez został konstytucyjnym prezydentem i sformował prawicową koalicję rządową 5 partii, które zawarły "kompromis dla Boliwii". Wdrożył kontrowersyjny program zlikwidowania upraw tradycyjnie hodowanej przez Boliwijczyków koki, co miało doprowadzić do zahamowania nielegalnego handlu narkotykami. Administracja prezydenta oskarżana była o korupcję i nepotyzm. W kraju doszło do licznych strajków generalnych wzywających rząd do dymisji. Z powodu wykrycia raka płuca zmuszony był wycofać się z polityki 7 sierpnia 2001 roku, zastąpiony został przez dotychczasowego wiceprezydenta Jorge Quirogę. Zmarł w 2002 roku w Santa Cruz de la Sierra.

</doc>
<doc id="1390473" url="https://pl.wikipedia.org/wiki?curid=1390473" title="Pol-e Chomri">
Pol-e Chomri

 
Pol-e Chomri (pers. پل خمری) – miasto w północnym Afganistanie, stolica prowincji Baghlan. W 2021 roku miasto według szacunków liczyło prawie 248 tys. mieszkańców.

</doc>
<doc id="1390480" url="https://pl.wikipedia.org/wiki?curid=1390480" title="Trałowce typu 343">
Trałowce typu 343

Trałowce typu 343 – niemieckie trałowce, które zaczęły wchodzić do służby w Niemieckiej Marynarce Wojennej w 1989. Zbudowano 10 okrętów znanych także jako typ "Hameln". Pięć okrętów wyposażono w system kutrów trałowych Troika Plus. Tak zmodernizowane okręty oznaczono jako "typ 352 Ensdorf". Pięć kolejnych trałowców przebudowano na niszczyciele min oznaczone jako "typ 333 Kulmbach".
Historia.
Prace nad nowym typem trałowców rozpoczęły się w Niemczech w połowie lat 70. XX wieku. Projektanci rozważali budowę okrętów jako katamaranów lub poduszkowców, jednak ostatecznie zdecydowano się na klasyczny układ jednokadłubowy. Przy wyborze materiału do budowy kadłuba zrezygnowano z drewna i tworzyw sztucznych na rzecz stali amagnetycznej.
W konstrukcji okrętów zastosowano rozwiązania minimalizujące szkodliwe oddziaływanie fali uderzeniowej wybuchów na załogę. Zastosowano także rozwiązania w zakresie technologii stealth, które ograniczyły echo radiolokacyjne okrętu i jego emisję w podczerwieni.
Budowa pierwszej jednostki serii M1092 "Hameln" rozpoczęła się
w 1987 w stoczni Lürssen. Wodowanie okrętu nastąpiło 15 marca 1988, wejście do służby 29 czerwca 1989.
Okręty brały udział w licznych ćwiczeniach międzynarodowych sił przeciwminowych. Dwie jednostki wzięły udział w 1991 w I wojnie w Zatoce Perskiej.

</doc>
<doc id="1390481" url="https://pl.wikipedia.org/wiki?curid=1390481" title="Pasmo 10 m">
Pasmo 10 m

Pasmo 10 m – jedno z podstawowych pasm częstotliwości amatorskich, zawierające się w granicach: 28,000 do 29,700 MHz dla krótkofalowców na całym świecie. 
Charakterystyka.
Pasmo bardzo szerokie i przez to bardzo zróżnicowane.
Propagacja.
Podczas maksimum aktywności słonecznej pasmo jest otwarte w ciągu dnia i kilka godzin po zachodzie słońca. Łączności DX z wykorzystaniem warstwy F2 jonosfery są bardzo efektywne nawet przy małej mocy nadajnika. Przy średniej aktywności pasmo otwiera się zazwyczaj około południa. Niska aktywność słoneczna zamyka to pasmo dla warstwy F2. Sporadyczne odbicia od warstwy E jonosfery możliwe są od maja do sierpnia, jednak mogą też występować w innym okresie. Spodziewane odległości od 300 do 2300 km, a nawet 4500 km. 
Podział pasma 10m w Polsce.
Band Plan zaktualizowany na Konferencji Generalnej IARU Sun City 2011

</doc>
<doc id="1390484" url="https://pl.wikipedia.org/wiki?curid=1390484" title="Juozas Paknys">
Juozas Paknys

Juozas Paknys (ur. 23 września 1883 koło Rakiszek, zm. 3 stycznia 1948 w Niemczech) - ekonomista i przemysłowiec, działacz polityczny, prezes Banku Litwy. 
W 1904 roku ukończył gimnazjum w Mitawie, gdzie zaangażował się m.in. w działalność litewskiego towarzystwa odrodzeniowego "Kūdikis". W tym samym okresie działał w litewskiej socjaldemokracji, której członkiem został w 1906 roku. W latach 1908-1912 studiował w Instytucie Handlowym w Petersburgu. 
Po odzyskaniu przez Litwę niepodległości w 1918 roku był członkiem gabinetu Mykolasa Sleževičiusa jako minister pracy i opieki społecznej. W latach 1939-40 pełnił urząd prezesa Banku Litwy. 

</doc>
<doc id="1390486" url="https://pl.wikipedia.org/wiki?curid=1390486" title="Ford Galaxy">
Ford Galaxy

Ford Galaxy – samochód osobowy typu minivan klasy średniej produkowany pod amerykańską marką Ford w latach 1995–2023.
Pierwsza generacja.
Ford Galaxy I został zaprezentowany po raz pierwszy w 1995 roku.
W połowie lat 90. XX wieku Ford, po wieloletniej kooperacji z niemieckim Volkswagenem w Ameryce Południowej, zdecydował się skorzystać z partnerstwa także na potrzeby rynku europejskiego. W ten sposób, powstał duży van Galaxy będący bliźniaczą konstrukcją wobec modeli Volkswagen Sharan i SEAT Alhambra. Pod kątem wizualnym, model Forda wyróżniał się inną atrapą chłodnicy oraz zmodyfikowanym układem tylnych lamp, wraz z oznaczeniami producenta.
Pierwsza generacja samochodu wyróżniała się dużym, jednobryłowym nadwoziem z przednią szybą ściętą pod dużym kątem w tej samej linii, co maska. Ford Galaxy I był opcjonalnie samochodem siedmioosobowym z siedmioma niezależnymi fotelami. Były one wysoko osadzone, z dużymi schowkami umieszczonymi w podłodze. Producent oferował trzy sposoby organizacji przestrzeni transportowej: z trzema, dwoma oraz jednym rzędem siedzeń, pozostawiając płaską podłogę.
Restylizacje.
W 2000 roku, w tym samym czasie co bliźniacze modele Volkswagena i Seata, Ford Galaxy pierwszej generacji przeszedł rozległą restylizację. W jej ramach zmienił się wygląd pasa przedniego, jak i tylnej części nadwozia. Reflektory stały się większe, upodabniając kształtem do modelu Mondeo, podobnie jak łukowata atrapa chłodnicy. Zmienił się też kształt tylnych lamp, które zyskały czerwono-białą kolorystykę w wielokształtnym formacie.
W kabinie pasażerskiej pojawił się zupełnie nowy projekt kokpitu. Deska rozdzielcza zachowała bardziej kanciaste kształty, a konsolę centralną zdobiły potrójne, kwadratowe nawiewy. Koło kierownicy i zegary zapożyczono z modelu Mondeo. W przeciwieństwie do modelu sprzed modernizacji, Galaxy I po liftingu zyskał dużo indywidualnych cech względem modeli Volkswagen Sharan i SEAT Alhambra.
W 2004 roku, w ostatniej fazie produkcji Forda Galaxy I, producent zdecydował się przeprowadzić kolejną, tym razie znacznie bardziej kosmetyczną restylizację nadwozia. Przyniosła ona przemodelowane wkłady reflektorów i lamp tylnych, większe lampy przeciwmgielne w przednim zderzaku, a także inny układ kratek na osłonie atrapy chłodnicy.
Silniki.
Benzynowe:
Wysokoprężne:
Druga generacja.
Ford Galaxy II został zaprezentowany po raz pierwszy w 2006 roku.
Opracowując drugą generację Forda Galaxy, producent zdecydował się zakończyć partnerstwo z koncernem Volkswagen Group, rezygnując z produkcji w jego zakładach w Portugalii na rzecz własnej, wówczas działającej fabryki w Belgii. Tym razem była to samodzielna konstrukcja, opracowana w nurcie stylistycznym Kinetic Design jako element gruntownej modernizacji średniej wielkości modeli w europejskiej ofercie Forda wraz z podobnych wymiarów S-Maksem i Mondeo.
Nadwozie Forda Galaxy II zachowało jednobryłową, kanciastą sylwetkę, z dużą tylną szybą i agresywnie stylizowanymi reflektorami. W stylistyce wykorzystano też motyw trapezu, a karoseria została wykonana z bardziej dopracowanych materiałów. Charakterystycznym elementem stała się duża tylna szyba dominująca masywną, sięgającą zderzaka klapę bagażnika.
Przy zachowaniu możliwości obszernej aranżacji kabiny pasażerskiej z maksymalnie 3 rzędami siedzeń mogącymi pomieścić do 7 pasażerów, w zupełnie nowej estetyce zachowano m.in. deskę rozdzielczą. Stała się ona masywniejsza, wyróżniając się potrójnymi nawiewami i licznymi wstawkami imitującymi aluminium.
Lifting.
W grudniu 2009 roku zaprezentowano wersję po niedużym faceliftingu. W jego ramach samochód przeszedł kosmetyczne zmiany wizualne, zyskując większą atrapę chłodnicy z innymi, chromowanymi poprzeczkami, a także przestylizowane zderzaki oraz opcjonalne oświetlenie wykonane w technologii LED. Znacznie bogatsze stało się wyposażenie opcjonalne oraz standardowe, z kolei gama jednostek zyskała zmiany zarówno wśród silników wysokoprężnych, jak i benzynowych. Wprowadzono większy wybór silników, z topowymi odmianami przekraczającymi po raz pierwszy pułap 200 KM. 
Silniki.
Benzynowe:
Diesle:
Silniki (FL).
Benzynowe
Diesle
Trzecia generacja.
Ford Galaxy III został zaprezentowany po raz pierwszy w 2015 roku.
Trzecia generacja w stosunku do poprzednika przeszła ewolucyjny zakres zmian, uwzględniający nowy nurt stylistyczny wówczas obowiązujący wśród konstrukcji Forda. Pas przedni zdominował tym razem duży, trapezoidalny wlot powietrza, a tylne lampy zyskały zaokrąglony kształt przy zachowaniu charakterystycznej, dużej szyby tylnej. Ponadto, znacznie wzbogacono poziom wyposażenia, zarówno pod kątem nowego systemu multimedialnego, jak i układów poprawiających bezpieczeństwo jazdy.
Płyta podłogowa i stylizacja bocznej części auta (w tym linia okien) w największym stopniu upodobniły Galaxy III do poprzednika. Dużych zmian nie wprowadzono także początkowo w zakresie jednostek napędowych – ograniczono się do modernizacji pod kątem np. dostosowania do norm emisji spalin czy zużycia paliwa.
Bez zmian pozostała także aranżacja kabiny pasażerskiej - niezmiennie umożliwiała ona przewiezienie do 7 pasażerów w 3 rzędach siedzeń, zyskując jednakże nowy projekt deski rozdzielczej tożsamy z pokrewnym S-Maksem, jak i SUV-em Edge.
Galaxy Hybrid.
W lutym 2021 roku zadebiutowała spalinowo-elektryczna, pierwsza w historii tej linii modelowej hybrydowa odmiana Forda Galaxy. Wyposażona ona została w silnik o benzynowy o pojemności 2,5 litra wspomagany jednostką elektryczną, osiągając moc sumaryczną układu napędowego równą 190 KM. Pojazd wyposażono w bezstopniową przekładnię e-CVT, identyczną z tą stosowaną w innych hybrydowych modelach Forda.
Lifting.
W październiku 2019 roku Ford Galaxy trzeciej generacji razem z pokrewnym modelem S-Max przeszedł obszerną modernizację wyglądu. Z przodu pojawił się nowy zderzak, z wyraźnie większym, bardziej zaokrąglonym wlotem powietrza o nowej strukturze poprzeczek wzbogaconych większą ilością chromu. Ponadto, dokonano zmian w wyposażeniu standardowym, wdrażając przy tym zmiany w jednostkach napędowych.
Pod tą postacią samochód pozostał w produkcji przez kolejne 4 lata. W październiku 2022 roku Ford oficjalnie poinformował o zakończeniu produkcji Galaxy po 28 latach rynkowej obecności bez planów przedstawienia następcy. Proces wygaszania poprzedzony został realizacją pozyskanych już zamówień na samochód, po czym hiszpańskie zakłady po zaprzestaniu wytwarzania jeszcze innego dużego modelu Mondeo w marcu 2022 roku koncentrują się na wytwarzaniu popularnego SUV-a Kuga.

</doc>
<doc id="1390487" url="https://pl.wikipedia.org/wiki?curid=1390487" title="Berceni">
Berceni

Berceni, dawniej Depou IMGB – stacja końcowa metra w Bukareszcie, na linii M2. Stacja została otwarta w 1986.

</doc>
<doc id="1390488" url="https://pl.wikipedia.org/wiki?curid=1390488" title="Krutvald">
Krutvald



</doc>
<doc id="1390489" url="https://pl.wikipedia.org/wiki?curid=1390489" title="Krautenwalde">
Krautenwalde



</doc>
<doc id="1390491" url="https://pl.wikipedia.org/wiki?curid=1390491" title="Khaled Badra">
Khaled Badra

Khaled Badra (arab. خالد بدرة; ur. 8 kwietnia 1973 roku w Kairuanie) – tunezyjski piłkarz występujący na pozycji środkowego obrońcy.
Kariera klubowa.
Khaled Badra zawodową karierę rozpoczynał w 1992 roku w zespole JS Kairouanaise. Występował w nim przez 3 sezony, jednak w tym czasie nie odnosił żadnych sukcesów. Następnie Tunezyjczyk przeszedł do jednego z najlepszym klubów w kraju – Espérance Tunis. 3 razy z rzędu sięgał z nim po tytuł mistrza kraju – w 1998, 1999 i 2000 roku. Oprócz tego zwyciężył także w rozgrywkach Afrykańskiego Pucharu Konfederacji oraz 2 razy dotarł do finału Afrykańskiej Ligi Mistrzów. Barwy Espérance Badra reprezentował przez 5 lat i był w tym czasie podstawowym zawodnikiem swojego klubu.
Latem 2000 roku Badra podpisał kontrakt z tureckim Denizlisporem. Zajął z nim 11. miejsce w tabeli tureckiej ekstraklasy, a w ligowych rozgrywkach zdobył 1 bramkę w 26 występach. Po zakończeniu sezonu tunezyjski obrońca przeniósł się do Włoch, gdzie został piłkarzem Genoi. "Rossoblu" skończyli rozgrywki Serie B na 12. pozycji, a Badra nie miał zapewnionego miejsca w składzie i wystąpił w 16 spotkaniach.
W sezonie 2002/2003 Tunezyjczyk reprezentował barwy saudyjskiego Al-Ahli Dżudda, a następnie powrócił do Espérance Tunis. W 2004 i 2006 roku zdobył z nim kolejne mistrzostwo kraju. W trakcie rozgrywek 2004/2005 Badra przebywał na wypożyczeniu w katarskim Al-Kharitiyath. Latem 2006 roku tunezyjski gracz ponownie został zawodnikiem Al-Ahli Dżudda. W 2008 roku powrócił do Espérance Tunis, gdzie zakończył piłkarską karierę.
Kariera reprezentacyjna.
W reprezentacji Tunezji Badra zadebiutował w 1996 roku, chociaż pierwsze powołanie otrzymał już rok wcześniej. Wystąpił na Igrzyskach Olimpijskich w Atlancie, na których drużyna Tunezji zajęła ostatnie miejsce w swojej grupie. W 1998 roku Badra pojechał na Mistrzostwa Świata we Francji, na których zespół prowadzony przez Henryka Kasperczaka również nie zdołał wyjść z grupy. Na turnieju tym Badra zagrał tylko w przegranym 0:2 meczu z Anglią.
Badra był również uczestnikiem Mistrzostw Świata w Korei Południowej i Japonii. Na azjatyckich boiskach reprezentacja Tunezji ponownie została wyeliminowana w fazie grupowej. Tym razem Badra wystąpił w każdym z 3 pojedynków, a podczas turnieju przejął od Adela Sellimiego opaskę kapitańską. W 2006 roku tunezyjski piłkarz zakończył reprezentacyjną karierę. Dla drużyny narodowej zaliczył 90 występów i zdobył 9 goli.

</doc>
<doc id="1390492" url="https://pl.wikipedia.org/wiki?curid=1390492" title="Daskalojanis">
Daskalojanis

Daskalojanis (? - 1771, właściwie Janis Wlachos, z zawodu nauczyciel (stąd jego przydomek znaczący Nauczyciel Janis), przywódca powstania Kreteńczyków przeciwko Turkom w 1770. Urodził się we wsi Anopoli, położonej na wyżynie Sfakia, niedaleko portowej miejscowości Chora Sfakion. Zginął pojmany przez Turków, obdarty żywcem ze skóry. Ze względu na swoje bohaterstwo w walce o wolność Krety uznany za bohatera narodowego.

</doc>
<doc id="1390495" url="https://pl.wikipedia.org/wiki?curid=1390495" title="Piotr Zrada">
Piotr Zrada

Piotr Zrada (ur. 3 stycznia 1984 w Ornecie) – polski lekkoatleta, sprinter, wielokrotny medalista Mistrzostw Polski. Zawodnik klubu LUKS Orneta, gdzie jego trenerem był Leszek Makowski. Obecnie trener lekkiej atletyki.

</doc>
<doc id="1390496" url="https://pl.wikipedia.org/wiki?curid=1390496" title="Kościół Opieki Matki Bożej Bolesnej w Nowym Mieście nad Pilicą">
Kościół Opieki Matki Bożej Bolesnej w Nowym Mieście nad Pilicą

Kościół rzymskokatolicki Opieki Matki Bożej Bolesnej w Nowym Mieście nad Pilicą – kościół parafialny należący do dekanatu Nowe Miasto nad Pilicą diecezji łowickiej.
Świątynia została zbudowana przez Władysława Małachowskiego w 1856 roku. Kościół został wzniesiony w stylu nawiązującym do neogotyku. Budowla została konsekrowana w dniu 1 czerwca 1884 roku przez arcybiskupa Wincentego Teofila Popiela.
Do zabytków sztuki znajdujących się w kościele należą: umieszczona w głównym ołtarzu gotycka Pieta Gostomska z ok. XIV w., barokowa chrzcielnica wyrzeźbiona w piaskowcu (pochodząca z połowy XVII wieku), obrazy: św. Tekli, Drzewo Genealogiczne Chrystusa (pochodzące z XVIII wieku) oraz św. Jana Nepomucena, św. Barbary (pochodzące z XIX wieku).

</doc>
<doc id="1390497" url="https://pl.wikipedia.org/wiki?curid=1390497" title="Reprezentacja Wysp Dziewiczych Stanów Zjednoczonych w piłce nożnej mężczyzn">
Reprezentacja Wysp Dziewiczych Stanów Zjednoczonych w piłce nożnej mężczyzn

Reprezentacja Wysp Dziewiczych Stanów Zjednoczonych w piłce nożnej jest narodową drużyną Wysp Dziewiczych Stanów Zjednoczonych-amerykańskiej posiadłości na Karaibach i jest kontrolowana przez Federację Piłki Nożnej Wysp Dziewiczych Stanów Zjednoczonych ("United States Virgin Islands Soccer Federation"), założoną w 1989, członkiem CONCACAF została w 1987, FIFA w 1998. Nigdy nie zakwalifikowała się do finałów Mistrzostw Świata ani Złotego Pucharu CONCACAF. Przydomkiem reprezentacji jest Uderzenie orła ("Dashing eagle"). Trenerem reprezentacji jest Gilberto Damiano.

</doc>
<doc id="1390500" url="https://pl.wikipedia.org/wiki?curid=1390500" title="Lipiec 2008">
Lipiec 2008

18 lipca 2008.
Król Bhutanu Jigme Khesar Namgyel Wangchuck podpisał pierwszą konstytucję, przyjętą tego dnia przez parlament. (WP.PL)

</doc>
<doc id="1390504" url="https://pl.wikipedia.org/wiki?curid=1390504" title="Myaku">
Myaku

 – singiel zespołu Dir En Grey wydany w 2000 roku. Tytułowy utwór w skróconej wersji trafił na album "MACABRE". Teledysk do drugiego utworu znalazł się na wideo "Kaede ~If Trans...~" z 1998 roku. Trzecią piosenkę zamieszczono później na remix-albumie "-KAI-" oraz jako ukryty klip w "Kimon".
Lista utworów.
Autorem tekstów jest Kyo. Muzykę do tytułowej piosenki skomponował zespół Dir en grey, zaś do drugiej - Kaoru i Die.

</doc>
<doc id="1390507" url="https://pl.wikipedia.org/wiki?curid=1390507" title="Kierberg (stacja kolejowa)">
Kierberg (stacja kolejowa)

Kierberg – stacja kolejowa w Brühl, w dzielnicy Kierberg, w kraju związkowym Nadrenia Północna-Westfalia, w Niemczech. Znajduje się tu 1 peron.

</doc>
<doc id="1390509" url="https://pl.wikipedia.org/wiki?curid=1390509" title="Bank Łotwy">
Bank Łotwy

Bank Łotwy (łot. "Latvijas Banka") – centralny bank Łotwy z siedzibą w Rydze, istniejący od września 1922 r., w wyniku przyłączenia Łotwy do ZSRR w 1940 r. został zlikwidowany, a jego funkcje zostały przekazane łotewskiemu republikańskiemu oddziałowi Banku Państwowego ZSRR. Odrodzony 2 marca 1990 r., pełnię funkcji emisyjnych odzyskał po przyjęciu przez Łotwę deklaracji niepodległości. Od 2004 r. członek Europejskiego Systemu Banków Centralnych.
Historia.
Bank Łotwy został powołany do życia dekretem łotewskiego Sejmu z 7 września 1922 i otrzymał prawo do emisji waluty narodowej. Początkowy kapitał banku wynosił 10 milionów łatów. Bank został utworzony na bazie Państwowego Banku Oszczędnościowo-Kredytowego, przejmując jego aktywa w listopadzie 1922. Statut banku został przyjęty na posiedzeniu łotewskiego Sejmu w kwietniu 1923, a w lipcu zaaprobowany przez prezydenta Jānisa Čakste. Po włączeniu Łotwy do ZSRR w czerwcu 1940, bank został znacjonalizowany w lipcu, a w sierpniu zniesiono funkcję prezesa banku. W dniu 10 października 1940 bank został oficjalnie zlikwidowany, a jego aktywa zostały przejęte przez republikański oddział Banku Państwowego ZSRR. W dniu 25 marca 1941 z obiegu wycofano łotewską walutę narodową, łata. Po zajęciu Rygi przez wojska niemieckie, latem 1941, Bank Łotwy wznowił swoją działalność jako Państwowy Ryski Związek Kredytowy, jednak nie miał prawa do emisji waluty. Metale szlachetne, papiery wartościowe i inne aktywa banku zostały przed wkroczeniem Niemców wywiezione w głąb ZSRR. Po ponownym wkroczeniu Rosjan w 1944, sytuacja banku wróciła do stanu sprzed wybuchu wojny niemiecko-sowieckiej. W 1990 republikański oddział Banku Państwowego ZSRR został przemianowany na Łotewski Republikański Bank Państwowego Banku ZSRR, jednak bez prawa emisji własnej waluty. Po ogłoszeniu niepodległości Łotwy i rozpadzie ZSRR w 1991, Bank Łotwy został ponownie powołany do życia aktem Rady Najwyższej Republiki Łotwy z 3 września 1991. Bank zajął się od 1992 emisją tymczasowej waluty narodowej rubla łotewskiego, a następnie łata (1993).
Siedziba.
Główna siedziba Banku Łotwy w Rydze została zaprojektowana przez Augusta Reinberga (1860-1909) dla ryskiej filii Państwowego Banku Rosji. Budowa budynku została ukończona w 1905. W 1922 gmach został przejęty przez utworzony we wrześniu tego roku Bank Łotwy, który funkcjonował tam do pierwszej okupacji sowieckiej w 1940, kiedy budynek został przejęty przez Bank Państwowy ZSRR i stał się jego oddziałem. Podczas okupacji niemieckiej (1941-1944) budynek służył ponownie bankowości. Budynek zaprojektowany przez Reinberga w stylu neorenesansowym, był ówcześnie uważany za nowoczesny i funkcjonalny. Został zmodernizowany po odzyskaniu go w 1991 przez Bank Łotwy, a na jego fasadzie umieszczono współczesne logo banku.

</doc>
<doc id="1390513" url="https://pl.wikipedia.org/wiki?curid=1390513" title="Dusowce">
Dusowce



</doc>
<doc id="1390515" url="https://pl.wikipedia.org/wiki?curid=1390515" title="Löhne (stacja kolejowa)">
Löhne (stacja kolejowa)

Löhne – stacja kolejowa w Löhne, w kraju związkowym Nadrenia Północna-Westfalia, w Niemczech. Znajdują się tu 4 perony.

</doc>
<doc id="1390516" url="https://pl.wikipedia.org/wiki?curid=1390516" title="Aborcja w Portugalii">
Aborcja w Portugalii

Aborcja w Portugalii – portugalskie prawo dopuszcza aborcję na życzenie w pierwszych dziesięciu tygodniach ciąży pod warunkiem przeprowadzenia z kobietą odpowiednich konsultacji i zachowania odstępu minimum trzech dni pomiędzy konsultacją a zabiegiem.
Historia.
Do 1984 roku przerywanie ciąży było w Portugalii zakazane bez względu na okoliczności.
W tym roku dopuszczono przeprowadzenie aborcji, jeśli:
W przypadku określonym w 1) zezwalano na aborcję w pierwszych 12 tygodniach ciąży, w 3) przed upływem 16 tygodnia, w 4) do 24 tygodnia, nie ograniczano jej pod względem czasowym w przypadku określonym w punkcie 2).
W 1998 roku miało miejsce referendum na ten temat w którym 50,9% obywateli Portugalii opowiedziało się przeciwko legalności zabiegów przerywania ciąży. Chociaż nie było ono wiążące pod względem prawnym ze względu na zbyt małą frekwencję, to powstrzymało proces legislacyjny zmierzający do dopuszczalności aborcji w pierwszych dziesięciu tygodniach ciąży.
Kwestia aborcji powróciła w 2007, kiedy ponownie rozpisano referendum w tej kwestii – również tym razem nie było ono wiążące z uwagi na zbyt małą frekwencję, ale fakt iż 59,25% obywateli Portugalii zagłosowało za legalizacją aborcji wpłynął na zaaprobowanie stosownej ustawy przez parlament. Została ona przyjęta 17 kwietnia tego samego roku a weszła w życie w sierpniu 2007.

</doc>
<doc id="1390518" url="https://pl.wikipedia.org/wiki?curid=1390518" title="Mistrzostwa Świata w Futsalu 2008">
Mistrzostwa Świata w Futsalu 2008

6. Mistrzostwa Świata w Futsalu odbyły się w dniach 30 września – 19 października 2008 roku w Brazylii. Gospodarzami turnieju były dwa miasta: Brasília i Rio de Janeiro a mecze rozegrano w halach Ginásio Nilson Nelson oraz Ginásio do Maracanãzinho.

</doc>
<doc id="1390520" url="https://pl.wikipedia.org/wiki?curid=1390520" title="In My Memory – Remixes">
In My Memory – Remixes

In My Memory - Remixes – album holenderskiego DJ-a Tiësto wydany 23 czerwca 2002 roku.

</doc>
<doc id="1390521" url="https://pl.wikipedia.org/wiki?curid=1390521" title="Wattenscheid (stacja kolejowa)">
Wattenscheid (stacja kolejowa)

Wattenscheid – stacja kolejowa w Bochum, w dzielnicy Wattenscheid, w kraju związkowym Nadrenia Północna-Westfalia, w Niemczech. Znajduje się tu 1 peron.

</doc>
<doc id="1390527" url="https://pl.wikipedia.org/wiki?curid=1390527" title="Hazaradżat">
Hazaradżat

Hazaradżat – historyczny region w Azji, zamieszkiwany głównie przez Hazarów. Obecnie znajduje się on w środkowym Afganistanie. Obejmuje tam swym zasięgiem prowincje Bamian, Dajkondi i Ghor. W jego obrębie nie ma wielu miast – jest to m.in. Bamian. W regionie panuje zimny, górski klimat, ponieważ leży on w górach Hindukusz.

</doc>
<doc id="1390531" url="https://pl.wikipedia.org/wiki?curid=1390531" title="Louis Floch">
Louis Floch

Louis Floch (ur. 28 grudnia 1947 w Saint-Pol-de-Léon) - były francuski piłkarz, występujący na pozycji napastnika.
W reprezentacji Francji zadebiutował w meczu przeciwko Węgrom 12 lutego 1969. Łącznie do 1973 rozegrał 16 meczów, strzelając 2 gole

</doc>
<doc id="1390534" url="https://pl.wikipedia.org/wiki?curid=1390534" title="Wuppertal Zoologischer Garten">
Wuppertal Zoologischer Garten

Wuppertal Zoologischer Garten – przystanek kolejowy w Wuppertalu, w kraju związkowym Nadrenia Północna-Westfalia, w Niemczech. Znajduje się tu 1 peron.

</doc>
<doc id="1390535" url="https://pl.wikipedia.org/wiki?curid=1390535" title="Franziskaner">
Franziskaner

Franziskaner – niemieckie piwo pszeniczne warzone w Monachium, produkowane przez browar Spaten-Franziskaner-Bräu należący do grupy Spaten-Löwenbräu-Gruppe.
Produkty.
Browar Spaten-Franziskaner-Bräu warzy piwo Franziskaner w pięciu odmianach piw pszenicznych. Podstawowymi produktami są piwa pszeniczno-drożdżowe jasne, ciemne i jasne klarowne o jednolitej zawartości ekstraktu i alkoholu. Asortyment piw uzupełnia piwo lekkie i bezalkoholowe.

</doc>
<doc id="1390536" url="https://pl.wikipedia.org/wiki?curid=1390536" title="Posągi Buddy w Bamianie">
Posągi Buddy w Bamianie

Posągi Buddy w Bamianie – istniejące do 2001 roku posągi, które znajdowały się w środkowym Afganistanie, w prowincji Bamian, niedaleko jezior Band-e Amir. Olbrzymie posągi buddów wydrążyli w VI w. n.e. w północnej ścianie Bamianu buddyjscy mnisi. Wewnątrz figur i we flankującej je skale znajdowały się liczne korytarze, w tym schody wiodące na szczyt głów. Figur tych było pierwotnie pięć i stanowiły one niewątpliwie dzieło rzeźbiarzy indyjskich. W VII n.e. opisał je buddyjski mnich i podróżnik z Chin, Xuanzang. Najwyższa figura miała 55 m i była największym na świecie wyobrażeniem Buddy, najmniejsza – 9 m.
Przebieg operacji.
27 lutego 2001 roku przywódca talibów mułła Muhammad Omar wydał dekret nakazujący eliminację wszystkich nieislamskich posągów i sanktuariów w Afganistanie. 2 marca talibowie terroryści rozpoczęli swoje zadanie wysadzenia na strzępy imponujących posągów Buddy w dolinie Bamian. Operacja była prowadzona przeciwko dwóm posągom Buddy – położonemu na wschodzie (o wysokości 38 metrów) oraz na zachodzie o wysokości 55 metrów. Początkowo talibowie rozpoczęli rozbiórkę posągów za pomocą broni i artylerii. Ale kiedy okazało się to nieskuteczne, użyli min i rakiet, aby wysadzić posągi. Operacja trwała około 25 dni i dwa największe posągi buddy z 554 roku n.e. oraz z 507 roku n.e. zostały zniszczone. Z punktu widzenia ich radykalnej ideologii istnienie tych posągów kłóciło się z głoszonym w islamie zakazem sztuki figuralnej oraz z kategorycznym zakazem innych religii i oddawaniu czci ich symbolom.
Przeciw decyzji zniszczenia zabytków protestowało wiele państw, w tym także muzułmańskich. Nie zapobiegła jej nawet osobista interwencja Kofiego Annana, który 1 marca 2001 roku wysłał swojego osobistego przedstawiciela, Francesca Vendrella, do Kabulu. Vendrell nie uzyskał jednak od talibskiego ministra spraw zagranicznych Ahmada Wakila Mutawakela zapewnienia, że artefakty nie zostaną zniszczone. Zburzenie zabytkowych posągów wywołało falę oburzenia na całym świecie.
Późniejsze wydarzenia.
W 2003 roku krajobraz kulturowy i zabytki archeologiczne w dolinie rzeki Bamian umieszczono na liście światowego dziedzictwa UNESCO. Od czasu tej kulturowej tragedii istnieją plany odtworzenia zdetonowanych posągów, taką gotowość wyrażała m.in. Japonia jako kraj po części buddyjski. Jednak zadanie to jest bardzo trudne, zwłaszcza że część odłamków lokalna ludność wykorzystała na materiały budowlane.
W 2005 roku Hiro Yamagata zaproponował odtworzenie posągów za pomocą projekcji laserowej, ale jego projekt nie został zrealizowany. 6 i 7 czerwca 2015 roku za zgodą UNESCO oraz afgańskiego rządu miała miejsce projekcja wizerunków posągów w niszach, w których stały oryginalne figury.
Niewielka replika (wys. 6,5 m) jednego z posągów jest prezentowana w Muzeum – Pracowni Literackiej Arkadego Fiedlera w Puszczykowie koło Poznania na terenie tzw. Ogrodu Tolerancji.
W marcu 2021 roku miała miejsce 20 rocznica zniszczenia posągów.

</doc>
<doc id="1390539" url="https://pl.wikipedia.org/wiki?curid=1390539" title="Wuppertal-Oberbarmen">
Wuppertal-Oberbarmen

Wuppertal-Oberbarmen – stacja kolejowa w Wuppertalu, w kraju związkowym Nadrenia Północna-Westfalia, w Niemczech. Znajdują się tu 3 perony.

</doc>
<doc id="1390540" url="https://pl.wikipedia.org/wiki?curid=1390540" title="Świadectwo (film)">
Świadectwo (film)

Świadectwo – produkcja filmowa, której premiera miała miejsce w październiku 2008. Film ukazuje życie papieża Jana Pawła II oczami kardynała Stanisława Dziwisza.
Po sukcesie książki "Świadectwo" wydanej w styczniu 2007, sam Stanisław Dziwisz i producenci postanowili wydać film, który jest w głównej mierze oparty na wspomnieniach kardynała.
Dokument nakręcony za pomocą urywków archiwalnych, jak również gry anonimowych aktorów. W całość wpleciony jest komentarz angielskiego aktora Michaela Yorka.
Opis fabuły.
Film opowiada o historii posługi Stanisława Dziwisza papieżowi Janowi Pawłowi II.
Akcja rozpoczyna się w małej wiosce Raba Wyżna w Małopolsce, gdzie młody Stanisław Dziwisz mieszkał z dość liczną rodziną. Kardynał opowiada przy tym różne historie związane z dzieciństwem, takie jak: ochrona żydowskiego mężczyzny podczas II wojny światowej, czy też traumatyczne wspomnienie rozstrzeliwania polskich jeńców.
Następnie przenosimy się do czasów studenckich Stanisława, który studiował w Seminarium Duchownym Archidiecezji Krakowskiej. Tu po raz pierwszy spotkał Karola Wojtyłę – seminaryjnego profesora teologii i biskupa krakowskiego.
W kolejnej części, fabuła poświęcona jest przyszłemu papieżowi. Po stracie siostry, brata i matki, Wojtyła razem ze swoim ojcem przeniósł się z Wadowic do Krakowa, gdzie dorastał do kapłaństwa. 18 lutego 1941 roku, przyszłego papieża spotkała kolejna tragedia – zmarł jego ojciec, który był dla Karola jednym z większych autorytetów i jedną z ważniejszych osób w życiu.
Po otrzymaniu święceń kapłańskich 1 listopada 1946 roku, dwa lata później Karol Wojtyła udał się do niewielkiej parafii we wsi Niegowić, aby pełnić tam posługę wikariusza. Urząd ten sprawował przez rok. Wtedy to również aktywnie udzielał się społecznie, organizując dla młodzieży m.in. spływy kajakowe, wycieczki w góry.
Został potem biskupem, arcybiskupem, kardynałem i wyruszył na pamiętne konklawe, na którym został wybrany na papieża.
Ksiądz Stanisław został mianowany na sekretarza Karola Wojtyły w 1966 roku.
16 października 1978, Wojtyła objął Stolicę Piotrową i przyjął imię Jan Paweł II, a Stanisław Dziwisz został osobistym sekretarzem głowy Kościoła katolickiego.
Trzy lata po wyborze – 13 maja 1981 roku – papież został postrzelony przez tureckiego zamachowca Mehmeta Ali Ağca. Z czasem zdrowie papieża pogorszyło się i zachorował na chorobę Parkinsona, która spowodowała w jego organizmie stopniowe i całkowite spustoszenie. Dziwisz nieustannie czuwał przy schorowanym papieżu.
Kardynał odkrył wiele nieznanych faktów związanych z papieskim życiem Wojtyły, m.in.: nieudany zamach w Fatimie w 1982 roku.
Akcja "Świadectwa" kończy się 8 kwietnia 2005 roku – w momencie pogrzebu Jana Pawła II. Kulminacyjnym momentem filmu jest nałożenie białej chusty na twarz papieża przez Dziwisza.
Rodzaje filmu.
Film przygotowany jest w dwóch wersjach:

</doc>
<doc id="1390542" url="https://pl.wikipedia.org/wiki?curid=1390542" title="Waterman">
Waterman

Waterman – firma produkująca przybory piśmiennicze, założona w 1883 przez Lewisa Edsona Watermana. Lewis Waterman był doradcą ubezpieczeniowym z Nowego Jorku.
Obecnie marka Waterman należy do amerykańskiego koncernu Sanford (grupa Newell Rubbermaid) - największego na świecie producenta artykułów piśmiennych, właściciela marki Parker. Wcześniej Waterman był drugim producentem piór wiecznych na świecie.
Fabryka Saint-Herblain, położona niedaleko Nantes (Francja), która istnieje od 1967, produkuje około 5 milionów piór rocznie. 70% produkcji jest przeznaczone na eksport do 110 krajów.
Historia.
Lewis Waterman postanowił zaprojektować własne wieczne pióro. Wkrótce spełnił swój zamiar, jego pierwsze pióro nosiło nazwę "Regular" i zostało opatentowane w 1884.
Kolejne ulepszenia podstawowego projektu oraz agresywny marketing odegrały istotną rolę w produkcji wiecznych piór jako artykułu masowego. Po śmierci założyciela w 1901, firma Waterman nadal się rozwijała.
1904 – zostało wylansowane nowe pióro „clip-cap”, pierwsze pióro z klipsem zabezpieczającym, którym można je przypiąć do kieszeni. Opracowane w 1907 roku, wysuwane „Safety Pen” okazało się rzeczywiście szczelne.
1912 – Waterman wprowadził otwór na monetę która odgrywała rolę przycisku system ten nazywał się „coin filler”
1913 – firma wynalazła system automatycznego napełniania pióra „lever and sack”.
1935 – wprowadzenie przez Jifa Watermana szklanego naboju
1953 – Waterman wymyśla coś lepszego niż dotychczasowy szklany nabój i rozpoczyna erę plastikowych nabojów z atramentem, dodatkowo zwiększając atrakcyjność i użyteczność wiecznych piór.

</doc>
<doc id="1390545" url="https://pl.wikipedia.org/wiki?curid=1390545" title="Wuppertal-Vohwinkel">
Wuppertal-Vohwinkel

Wuppertal-Vohwinkel – stacja kolejowa w Wuppertalu, w kraju związkowym Nadrenia Północna-Westfalia, w Niemczech. Znajdują się tu 4 perony.

</doc>
<doc id="1390549" url="https://pl.wikipedia.org/wiki?curid=1390549" title="Droga I/18 (Słowacja)">
Droga I/18 (Słowacja)

Droga krajowa nr 18 (słow. "cesta I. triedy 18", "I/18") – droga krajowa I kategorii na Słowacji biegnąca od przejścia granicznego z Czechami w Makovie przez Żylinę, Martin, Poprad i Preszów do skrzyżowania z drogą krajową nr 19 w Michalovcach. Ma 353,75 km długości dzięki czemu jest drugą najdłuższą drogą krajową na Słowacji. Przechodzi przez trzy kraje: żyliński, preszowski i koszycki. Odcinek między Bytčą a Preszowem ma być docelowo alternatywną drogą do autostrady D1. Na większej długości jest to droga międzynarodowa. Ma wspólny bieg z pięcioma trasami europejskimi: od granicy do Bytčy jest fragmentem trasy europejskiej E442, od Żyliny do Preszowa E50 (na zmianę z autostradą D1). Ponadto w Żylinie na długości 3 km biegnie nią E75, a w Rużomberku na dwukrotnie krótszym odcinku E77. Natomiast od Preszowa do wsi Lipniky ma wspólny bieg z E371. Trasa biegnie głównie terenem górzystym. Największymi masywami górskimi, które przecina są Jaworniki i Branisko. Tam też droga jest najbardziej kręta i stroma. Od Bytčy do Kráľovej Lehoty wzdłuż trasy płynie rzeka Wag (w przeciwną stronę).

</doc>
<doc id="1390557" url="https://pl.wikipedia.org/wiki?curid=1390557" title="Band-e Amir">
Band-e Amir

Band-e Amir (pol. „Tamy/Jeziora emira”) – grupa sześciu jezior o charakterystycznych barwach – od szafirowej do turkusowej – w środkowym Afganistanie, w prowincji Bamian, objętych ochroną przez utworzony tu w 2009 roku pierwszy w Afganistanie park narodowy – Park Narodowy Band-e Amir.
Według lokalnych legend, jeziora stworzył zięć Mahometa – Ali.
W 2004 roku jeziora zostały wpisane na afgańską listę informacyjną UNESCO – listę obiektów, które Afganistan zamierza rozpatrzyć do zgłoszenia do wpisu na listę światowego dziedzictwa UNESCO.
Geografia.
Jeziora Band-e Amir leżą w paśmie Koh-e Baba Hindukuszu, ok. 215 km od Kabulu i 75 km na zachód od Bamianu. Leżą na wysokości 2900 m n.p.m., w dolinach niewielkich rzek spływających ze wschodu, na podłożu z wapieni i gliny z okresu kredy. Powstały w wyniku zatrzymania wody przez naturalne tamy trawertynowe, które utworzyły się w wyniku wytrącania się węglanów. Woda w jeziorach jest słodka, zawiera węglan magnezu. Łączna powierzchnia wszystkich jezior wynosi 5,985 km² – jest to największy rezerwuar słodkiej wody w Afganistanie.
Nazwy wszystkich jezior to:
W wodach jezior występują sinice, okrzemki i glony z gromady "Charophyta", a na brzegach jezior skrzypy, mchy, oraz rośliny naczyniowe takie jak mięta czy sit.
Wokół jezior żyją Hazarowie, którzy łowią w nich ryby, a kaskady między jeziorami wykorzystują do napędzania młynów. Po wybudowaniu drogi z Bamian i małego hotelu, jeziora zaczęli odwiedzać turyści.
Legendy o powstaniu jezior.
Według lokalnych legend, jeziora stworzył zięć Mahometa – Ali. W pobliżu jezior wzniesiono niewielkie sanktuarium ku czci Alego na początku XX w.
Legenda o kupcu.
Terenami obecnych prowincji Bamian i Balch władał wówczas król Zamir, który wyznawał zaratusztrianizm. Rodzina jednego z kupców z Bamian, podróżującego Jedwabnym Szlakiem do Arabii, została porwana i zmuszona do pracy niewolniczej na dworze króla. Po przybyciu do Arabii, kupiec zwrócił się o pomoc do proroka Mahometa, który odesłał go do swego zięcia Alego. Ali poradził kupcowi, by wrócił do króla i dokonał bohaterskiego czynu. Kupiec wyraził zgodę i natychmiast, wraz z Alim, został przeniesiony przed oblicze króla. Władca zgodził się uwolnić rodzinę kupca pod trzema warunkami: zbudowania zapory wodnej (której nikomu przedtem nie udało się wznieść), zabicia smoka i dostarczenia Alego. Jednym machnięciem miecza Alego, Zulfikara, kupiec wzniósł zaporę, a utworzone w ten sposób jezioro nazwano "Band-e Zulfikar" (pol. „Jezioro Zulfikara”). Jednak nie zadowoliło to króla. Ali naciął roślin i wzniósł drugą tamę – tak powstało jezioro "Band-e Pudina" (pol. „Jezioro Dzikiej Mięty”). Potem zabrał przechodzącej kobiecie ser i wzniósł trzecią tamę, tworząc jezioro "Band-e Panir" (pol. „Jezioro sera”), później czwartą "Band-e Haibat" (pol. „Jezioro wspaniałości”), piątą z pomocą giermka "Band-e Kambar" (pol. „Jezioro stajennego”) – i w końcu z pomocą służącego króla szóstą – "Band-e Gholaman" (pol. „Jezioro niewolnika”). Wszystkie sześć zapór i jezior otrzymało nazwę Band-e Amir (pol. „Tamy/Jeziora emira”), by uhonorować Alego, który zabił smoka i spotkał się z królem Zamirem. Zamir zakuł Alego w kajdany i skazał na śmierć, lecz Ali uwolnił się, a zaskoczony król poddał się i przeszedł na islam.
Legenda o królu Baktry.
Król Baktry chciał wybudować tamę, by uregulować bieg rzeki, jednak lokalni mieszkańcy odmówili mu pomocy w budowie. Władca zwrócił się wówczas o pomoc do Alego, który wzniósł "Band-e Kambar".
Legenda o Baburze.
Za panowania Babura (1483–1530) miały miejsce ogromne powodzie spowodowane roztopami śniegu i władca zlecił budowę zapór, jednak nikomu nie udało się ich wznieść. Interweniował Ali, który ściął mieczem Zulfikarem szczyt góry i utworzył "Band-e Zulfikar", co jednak nie powstrzymało kolejnych powodzi. Więc Ali naciął drzew i roślin i zbudował "Band-e Pudina", poprosił również kobietę o zrobienie sera, który wlał w nurt wody i stworzył "Band-e Panir". Powodzie jednak nie ustawały. Zezłoszczony Ali cisnął ogromny głaz w strumień wody, tworząc "Band-e Haibat", co wreszcie powstrzymało wody. Na koniec Babur nakazał budowę tamy swoim niewolnikom – tak powstała "Band-e Gholaman".
Historia.
W 2004 roku jeziora zostały wpisane na afgańską listę informacyjną UNESCO – listę obiektów, które Afganistan zamierza rozpatrzyć do zgłoszenia do wpisu na listę światowego dziedzictwa UNESCO.
22 kwietnia 2009 roku na obszarze jezior utworzono park narodowy – pierwszy w historii Afganistanu, który ochroną objął powierzchnię 59 tys. ha.
Wodzie z jezior przypisywane są moce uzdrawiające i wiele osób pielgrzymuje do wód.

</doc>
<doc id="1390571" url="https://pl.wikipedia.org/wiki?curid=1390571" title="Gay rights">
Gay rights



</doc>
<doc id="1390579" url="https://pl.wikipedia.org/wiki?curid=1390579" title="John Owen (teolog)">
John Owen (teolog)

John Owen (ur. 1616, zm. 1683) – największy reformator XVII w., „książę purytanów”, doktor teologii, pastor, wicekanclerz Uniwersytetu w Oksfordzie, kapelan Olivera Cromwella, zwolennik tolerancji religijnej wobec protestanckich dysydentów.
Dzieciństwo i studia w Oksfordzie.
Jako niezwykle uzdolnione dziecko, w wieku 12 lat uzyskał zezwolenie rozpoczęcia studiów w Oksfordzie. W 1635 r. uzyskał tytuł magistra sztuk wyzwolonych, jednak studiował dalej teologię z myślą o karierze w Kościele anglikańskim. Był człowiekiem o żelaznej woli, sumienny, ambitny, nienasycony wiedzy. Podczas studiów wykazał się wielką pracowitością – spał przeważnie tylko cztery godziny na dobę, czym nadwerężył swe zdrowie.
Służba duszpasterska.
W 1643 r. rozpoczął służbę duszpasterską w wiosce Fordham, następnie w Coggeshall. Był oddanym duszpasterzem: regularnie nauczał i przeprowadzał wizyty domowe. Cieszył się wielkim szacunkiem parafian – na jego kazania przychodziło wielu słuchaczy, także z okolicznych miejscowości. Wygłaszał kazania regularnie przed gronem około 2 000 osób, co jak na owe czasy było wielkim zgromadzeniem.
Działalność na polu edukacji i polityki.
W 1646 roku zaproszono go do głoszenia kazań przed Parlamentem, a następnie do służby państwowej. Piastował urząd dziekana kolegium Christ Church, a następnie wicekanclerza Oksfordu, doprowadzając podupadły wówczas uniwersytet do stanu świetności.
Z racji swych zdolności Owen był często wzywany przez Parlament i Cromwella do Londynu na konsultacje w sprawach religijnych i państwowych. Pomimo tak wielkiego obciążenia licznymi obowiązkami, znajdował czas na pisanie licznych dzieł. W tym niezwykle pracowitym okresie powstały jego trzy krótkie traktaty, która nadal cieszą się dużą popularnością: "O umartwianiu grzechu", "O pokuszeniu" oraz "O społeczności z Bogiem".
Po restauracji Stuartów.
Owen cieszył się szacunkiem wielu wysoko postawionych osobistości i to tłumaczy fakt, iż po restauracji Stuartów, w okresie prześladowań purytan miał nieco większą swobodę niż inni kaznodzieje-nonkonformiści.
Nigdy jednak nie przestawał zabiegać słowem i piórem o swobody wyznaniowe dla dysydentów. Zabiegał osobiście m.in. o uwolnienie Bunyana, z którym się zaprzyjaźnił i na którego kazania sam uczęszczał. Kiedy Bunyan nie mógł znaleźć wydawcy dla dzieła swego życia – Wędrówki Pielgrzyma, Owen namówił swego wydawcę do opublikowania pierwszej edycji tej powieści-alegorii.
W tym okresie Owen pisał wiele pism polemicznych, apologetycznych oraz dzieła swego życia: monumentalny komentarz do Listu do Hebrajczyków oraz traktat o Duchu Świętym. Jest to jego bardzo ważne dzieło, stanowiące rozwinięcie i podsumowanie wielkich zasad Reformacji w zakresie roli i działania Ducha Świętego w życiu człowieka. Owen w swym traktacie opisuje i wyjaśnia w całej pełni rolę i dzieło Ducha Świętego w życiu chrześcijanina: pokuty, odrodzenia, usprawiedliwienia i uświęcenia.
Ostatnie lata.
Owen pełnił swą posługę duszpasterską do końca – pomimo trapiących go dolegliwości. W swym ostatnim liście z sierpnia 1683 r. pokazuje swą miłość do Chrystusa:
“Idę do Tego, którego ukochała moja dusza, albo raczej Tego, który ukochał mnie miłością wieczną. I to jest dla mnie wystarczająca podstawa wszelkiej pociechy. ... Zostawiam łódź Kościoła w wielkiej burzy, skoro jednak jest w niej Wielki Pilot, odejście biednego wioślarza nie będzie miało znaczenia”.
Zmarł 24 sierpnia 1683 r. Jego grób znajduje się na londyńskim cmentarzu Bunhill Fields – „nekropolii purytanów”.
Dzieła.
Większość dzieł Owena jest nadal w druku. Godna polecenia jest 23-tomowa seria jego dzieł, która ukazała się nakładem wydawnictwa BOTT:

</doc>
<doc id="1390581" url="https://pl.wikipedia.org/wiki?curid=1390581" title="Cherubikon">
Cherubikon



</doc>
<doc id="1390587" url="https://pl.wikipedia.org/wiki?curid=1390587" title="Stella Teodora Hudgens">
Stella Teodora Hudgens



</doc>
<doc id="1390588" url="https://pl.wikipedia.org/wiki?curid=1390588" title="Backstabber">
Backstabber

Backstabber – drugi singel zespołu The Dresden Dolls z albumu „Yes, Virginia...”.
Lista utworów.
Digital Download
Teledysk.
Na początku teledysk skupia się na Amandzie Palmer i Briane Viglionie kochających się w pokoju hotelowym. Podczas gdy się nawzajem rozbierają, zauważają różne imiona innych ludzi wytatuowanych na ciele. Stają się coraz bardziej zazdrośni i wściekli, aż w końcu zamierzają się pozabijać. Teledysk przeplata się ze scenami, na których zespół występuje na żywo śpiewając piosenkę.
W drugim teledysku do tej piosenki występują członkowie z zespołu Panic! at the Disco – przyjaciele The Dresden Dolls. Kiedy są z nimi w trasie, wokalista Panic at the Disco Brendon Urie przypadkowo śpiewa „Baby One More Time” na scenie z The Dresden Dolls.
Teledysk został wyreżyserowany przez Michaela Pope’a.

</doc>
<doc id="1390590" url="https://pl.wikipedia.org/wiki?curid=1390590" title="Air Memphis">
Air Memphis

Air Memphis – nieistniejąca egipska linia czarterowa założona w sierpniu 1995. W marcu 1996 roku rozpoczęła regularne loty. 
W marcu 2007 zatrudniała 530 pracowników. Jej głównym hubem był port lotniczy Kair.
W 2013 roku linia zaprzestała wszelkich działań.
Flota.
Flota samolotów Air Memphis wygląda następująco (stan na grudzień 2011):

</doc>
<doc id="1390591" url="https://pl.wikipedia.org/wiki?curid=1390591" title="Roch González de Santa Cruz">
Roch González de Santa Cruz

Roch (Roque) González de Santa Cruz (ur. 1576 w Asunción, zm. 15 listopada 1628) – jezuita, święty Kościoła katolickiego, jeden z twórców państwa jezuickiego w Paragwaju w XVI wieku.
Życiorys.
Roch González de Santa Cruz urodził się w arystokratycznej rodzinie z Asunción w Paragwaju. Jako ksiądz został misjonarzem w Gran Chaco wśród plemienia Guaycuru, a następnie proboszczem w Asuncion. Po wstąpieniu do jezuitów w 1609 roku, z polecenia Diego de Torresa, udał się na ziemie Indian Guaycuru w celu nawrócenia i zawarcia pokoju. Swojego celu nie osiągnął i udał się do redukcji Ignacia Guazu, leżącej na terytorium Indian Guarani. Tam rozbudował osadę, założył hodowlę bydła. Dzięki jego zmysłowi organizacyjnemu otrzymał zgodę na utworzenie trzech kolejnych redukcji na południu kraju. W 1615 roku założył w miejscu małej wioski nad rzeką Parana, kościół i nazwał ją Itapua lub Nuestra Senora de la Encarnacion – obecnie Posadas. Osada w 1621 roku rozrosła się na drugi brzeg tworząc dzisiejsze miasto Encarnacion. W ciągu kolejnych trzynastu lat Roch González wytyczył granice przyszłego państwa jezuitów. W 1619 roku założył miasto Concepcion, redukcję Nuesta Senora de la Candelaria (w dzisiejszej prowincji Brazylii Rio Grande do Sul), która później stała się stolicą państwa jezuickiego, redukcję Yapeyu – 150 km od Concepcion i 450 km na północ od Buenos Aires. Ostatnią osadą, jaką założył w 1628 roku, była Asoncion del Iyui, leżąca na północ od Rio Iyui Grande. Redukcja leżała na terytoriach wrogo nastawionych Indian. Roch González, gdy ponownie w tym samym roku zawitał do nowej osady, został napadnięty i zabity. Razem z nim zginęło dwóch innych jezuitów: Alfons Rodríquez i Jan de Castillo.
Indianie przychylni misjonarzom uznali poległych jezuitów za męczenników. W ramach wdzięczności za wkład wniesiony w ich rozwój ustanowili ojca Rocha patronem swojego świętego napoju, czyli yerba mate.
28 stycznia 1934 roku, ci trzej kapłani zostali beatyfikowani przez Piusa XI. 16 maja 1988 roku papież Jan Paweł II dokonał kanonizacji Rocha Gonzáleza de Santa Cruz w stolicy Paragwaju Asunción.
Wspomnienie liturgiczne obchodzone jest 17 listopada.
Wizerunek św. Rocha widnieje na banknocie o wartości 100 tysięcy guaraní. Jest to banknot o największym nominale.
Jego imieniem nazwano Most San Roque González de Santa Cruz.

</doc>
<doc id="1390592" url="https://pl.wikipedia.org/wiki?curid=1390592" title="Biblioteka Młodych (tytuły 3D)">
Biblioteka Młodych (tytuły 3D)

Biblioteka Młodych – polska seria książek młodzieżowych z lat 70. i 80. XX wieku. Jednolite stylowo kolorowe okładki projektował m.in. Zbigniew Rychlicki. Wzornictwo tytułów, napisanych trójwymiarowymi literami, układ typograficzny, były zasługą Józefa Worytkiewicza. Wspólna notka wstępna oznajmia, że "zostały napisane w Ludowej Polsce".
Seria była inicjatywą międzywydawniczą. Książki wydawano w różnych oficynach, jak: Nasza Księgarnia, Spółdzielnia Wydawnicza „Czytelnik”, Młodzieżowa Agencja Wydawnicza, Wydawnictwo Harcerskie Horyzonty, Wydawnictwo Poznańskie, Wydawnictwo Lubelskie, Ludowa Spółdzielnia Wydawnicza, Wydawnictwo Śląsk i Iskry.
Książki w tej serii wydawane były z kartonowymi (miękkimi) okładkami bez skrzydełek. Część tytułów miała okładki pokryte folią ochronną. Format: pomiędzy A5 i A6.

</doc>
<doc id="1390601" url="https://pl.wikipedia.org/wiki?curid=1390601" title="Surdegi">
Surdegi

Surdegi (lit. "Surdegis"), miasteczko na Litwie, na Auksztocie, nad Woszoką, w okręgu uciańskim, w rejonie oniksztyńskim, w gminie Traszkuny, 10 km na północny zachód od Traszkun i 28 km od Onikszt; 244 mieszk. (2001); stacja kolei wąskotorowej (1,5 km), kościół (do 1918 cerkiew), szkoła, urząd pocztowy.
W miejscowości między XVI w. a rokiem 1917 funkcjonował prawosławny monaster Świętego Ducha, ośrodek kultu uważanej za cudowną Surdegskiej Ikony Matki Bożej.

</doc>
<doc id="1390602" url="https://pl.wikipedia.org/wiki?curid=1390602" title="6-merkaptopuryna">
6-merkaptopuryna



</doc>
<doc id="1390605" url="https://pl.wikipedia.org/wiki?curid=1390605" title="Cyanophyta">
Cyanophyta



</doc>
<doc id="1390606" url="https://pl.wikipedia.org/wiki?curid=1390606" title="Droga I/61 (Słowacja)">
Droga I/61 (Słowacja)

Droga krajowa 61 (słow. "Cesta I/61") – droga krajowa I kategorii na Słowacji. Arteria zaczyna się na dawnym przejściu granicznym z Austrią na peryferiach Bratysławy. Później trasa prowadzi śladem autostrady D1, z której zbacza po przekroczeniu Dunaju i kieruje się obrzeżami centrum stolicy Słowacji. Na odcinku Bratysława – Senec jest elementem tras europejskich E58 i E571. Później arteria biegnie do Trnawy i dalej na północ równolegle do autostrady D1 i koryta Wagu. W Bytčy droga nr 61 krzyżuje się z biegnącą na północ ku granicy słowacko-czeskiej krajową 10. W Żylinie kończy się na drodze I/60, będącej obwodnicą tego miasta.

</doc>
<doc id="1390609" url="https://pl.wikipedia.org/wiki?curid=1390609" title="The Esthetik of Destruction">
The Esthetik of Destruction

The Esthetik of Destruction - debiutancki album angielskiego zespołu Kling Klang.

</doc>
<doc id="1390610" url="https://pl.wikipedia.org/wiki?curid=1390610" title="Chronologia eksploracji Układu Słonecznego">
Chronologia eksploracji Układu Słonecznego

Chronologia eksploracji Układu Słonecznego. Kolejność według dat startów.
"Kursywą" oznaczono misje jeszcze trwające.

</doc>
<doc id="1390611" url="https://pl.wikipedia.org/wiki?curid=1390611" title="VfR Mannheim">
VfR Mannheim

VfR Mannheim - niemiecki klub piłkarski z siedzibą w Mannheimie. 

</doc>
<doc id="1390614" url="https://pl.wikipedia.org/wiki?curid=1390614" title="Potok Kościeliski">
Potok Kościeliski



</doc>
<doc id="1390617" url="https://pl.wikipedia.org/wiki?curid=1390617" title="Héctor de Jesús Ruiz">
Héctor de Jesús Ruiz

Héctor de Jesús Ruiz, forma zanglicyzowana Hector Ruiz (ur. 25 grudnia 1945 w Piedras Negras) – dyrektor generalny i prezes zarządu firmy Advanced Micro Devices (AMD).
Ruiz dołączył do AMD w styczniu 2000 jako jej prezydent i dyrektor ds. operacyjnych. W kwietniu 2002 roku został dyrektorem wykonawczym firmy. Dwa lata później, w kwietniu 2004, został mianowany prezesem zarządu.
Ruiz zdobył stopień magistra w Inżynierii Elektrycznej na Uniwersytecie Teksańskim w Austin. Tytuł doktora otrzymał na Uniwersytecie Rice’a w 1973.
W 2004, podczas Światowego Forum Ekonomicznego w Davos, ogłosił nową inicjatywę firmy AMD: 50×15. Jej celem było zapewnienie dostępu Internetu oraz dostarczenie komputerów połowie światowej populacji do 2015.

</doc>
<doc id="1390621" url="https://pl.wikipedia.org/wiki?curid=1390621" title="Świadoście">
Świadoście

Świadoście (lit. "Svėdasai") – miasteczko na Litwie, na Auksztocie, nad jeziorem Ołowsza, w okręgu uciańskim, w rejonie oniksztyńskim, 23 km na północny wschód od Onikszt; siedziba starostwa Świadoście; 1002 mieszk. (2001); zabytkowy kościół, gimnazjum, urząd pocztowy.

</doc>
<doc id="1390623" url="https://pl.wikipedia.org/wiki?curid=1390623" title="Droga I/54 (Słowacja)">
Droga I/54 (Słowacja)

Droga I/54 (słow. "Cesta I/54") – droga krajowa I kategorii na Słowacji, łącząca czeską arterię nr 54 z miastem Nové Mesto nad Váhom.

</doc>
<doc id="1390627" url="https://pl.wikipedia.org/wiki?curid=1390627" title="Zurkul">
Zurkul

Zurkul a. Zar Kol – jezioro w północnym Afganistanie i południowym Tadżykistanie, na styku gór Pamir i Hindukusz. Jego północna część leży w Tadżykistanie. Jego powierzchnia wynosi 38,9 km². Jest na 20 km długie i na 3,5 km szerokie. Leży na wysokości 4126 m n.p.m. Z jeziora wypływa rzeka Pamir, która dalej stanowi granicę afgańsko-tadżycką. Na wschodnim brzegu jeziora położone jest osiedle Qarabolaq.

</doc>
<doc id="1390628" url="https://pl.wikipedia.org/wiki?curid=1390628" title="Układ w Dzierzgoniu">
Układ w Dzierzgoniu

Układ w Dzierzgoniu (lub "traktat dzierzgoński, ugoda dzierzgońska") został podpisany 7 lutego 1249 na zamku w Dzierzgoniu, po zakończonym pierwszym powstaniu Prusów. W wydarzeniu uczestniczył legat papieski Jakub z Leodium, późniejszy papież Urban IV.
Umowa została podpisana po klęsce Prusów poniesionej w bitwie pod Dzierzgoniem. Zobowiązywała Prusów do przestrzegania zasad religii chrześcijańskiej, ostatecznego wyrzeczenia się praktyk i wierzeń pogańskich, płacenia dziesięciny oraz służby wojskowej dla Krzyżaków. W zamian Prusowie otrzymali wolność osobistą, prawo dziedziczenia dóbr, a także uzyskali równouprawnienie z ludnością niemiecką. Prusowie w sprawach sądowych i ustrojowych mieli stosować prawo polskie. Umowa dotyczyła jedynie mieszkańców Prus, którzy poddali się Zakonowi – Pomezanów oraz mieszkańców Natangii i północnej części Warmii. Na mocy układu w Dzierzgoniu Prusowie przenieśli się za Pasłękę. Tereny na nich zdobyte skolonizowali chłopi z Mazowsza, Czech i Niemiec.

</doc>
<doc id="1390630" url="https://pl.wikipedia.org/wiki?curid=1390630" title="Takeshi Okada">
Takeshi Okada

 – były japoński piłkarz i trener piłkarski narodowej reprezentacji Japonii.
Życiorys.
Kariera klubowa.
W latach 1980–1990 był zawodnikiem japońskiego klubu Furukawa Electric.
Jako zawodnik wygrał Azjatycką Ligę Mistrzów w sezonie 1986 z drużyną Furukawa Electric (obecnie JEF United Ichihara Chiba).
Kariera reprezentacyjna.
W latach 1980–1985 grał dla reprezentacji Japonii na pozycji obrońcy. W 24 spotkaniach strzelił jednego gola.
Kariera trenerska.
Był trenerem Japonii na mistrzostwach świata w 1998, później prowadził drużyny Hokkaido Consadole Sapporo (1999–2002) oraz Yokohamę F. Marinos (2003–2006). Trenerem narodowej reprezentacji został po raz drugi w grudniu 2007, gdy jego poprzednik Ivica Osim musiał zrezygnować z powodów zdrowotnych. Następnie w latach 2011–2013 pracował jako trener chińskiego klubu Zhejiang Greentown.
Ponadto jako manager został trenerem sezonu ligi japońskiej w latach 2003 i 2004, wygrywając dwukrotnie mistrzostwo z drużyną Yokohama F. Marinos.

</doc>
<doc id="1390631" url="https://pl.wikipedia.org/wiki?curid=1390631" title="Droga I/14 (Słowacja)">
Droga I/14 (Słowacja)

Droga krajowa 14 (słow. "Cesta I/14") – droga krajowa I kategorii w środkowej Słowacji. Arteria łączy drogę krajową nr 59 w rejonie Bańskiej Bystrzycy z położoną przy trasie nr 65 miejscowością Turčianske Teplice. Jedno-jezdniowa trasa prowadzi przez górzysty obszar Wielkiej Fatry i Gór Kremnickich. Dawniej była drogą II kategorii i posiadała numer 577.

</doc>
<doc id="1390633" url="https://pl.wikipedia.org/wiki?curid=1390633" title="Iskandarkul">
Iskandarkul

Iskandarkul (tadż.: Искандаркӯл) – jezioro polodowcowe położone w północno-zachodnim Tadżykistanie, w wilajecie sogdyjskim, w Górach Hisarskich. Ma kształt zbliżony do trójkąta. Jego powierzchnia wynosi 3,4 km², a głębokość – 72 m. Leży na wysokości 2195 m n.p.m. Jest jedną z największych atrakcji turystycznych kraju. 
Nazwa w języku tadżyckim oznacza "Jezioro Aleksandra (Wielkiego)".

</doc>
<doc id="1390638" url="https://pl.wikipedia.org/wiki?curid=1390638" title="Droga I/15 (Słowacja)">
Droga I/15 (Słowacja)

Droga krajowa 15 (słow. "Cesta I/15") – droga krajowa I kategorii północno-wschodniej Słowacji. Arteria zaczyna się od skrzyżowania z drogą nr 18 w mieście Vranov nad Topľou i biegnie na północ wzdłuż rzeki Ondavy. Arteria mija od wschodu zbiornik Veľká Domaša i przez Stropkov dociera do skrzyżowania - z prowadzącą do Polski – drogą nr 21. Trasa jest jedno-jezdniowa.

</doc>
<doc id="1390640" url="https://pl.wikipedia.org/wiki?curid=1390640" title="Droga I/13 (Słowacja)">
Droga I/13 (Słowacja)

Droga krajowa 13 (słow. "Cesta I/13") – droga krajowa I kategorii w południowej Słowacji. Jedno-jezdniowa arteria łączy Veľký Meder z dawnym przejściem granicznym z Węgrami. W przeszłości była drogą II kategorii i posiadała numer 586. Jest to fragment trasy europejskiej E575.

</doc>
<doc id="1390645" url="https://pl.wikipedia.org/wiki?curid=1390645" title="Krwawy kantyk">
Krwawy kantyk

Krwawy kantyk (ang. "Blood Canticle") – wydana w 2003 roku powieść amerykańskiej pisarki Anne Rice, będąca 10 częścią cyklu "Kroniki wampirów".
Opis fabuły.
Otoczoną posępnymi bagnami posiadłość Blackwood ożywiają przybycia i odjazdy opętanych i skazujących na opętanie. Wśród nich jest wampir Lestat, pan czasu, na tyle próżny, by uwierzyć, że może zostać świętym, na tyle słaby, by się zakochać bez nadziei na ziszczenie miłości. Wraz z dwojgiem towarzyszy, Quinnem i Moną, rozwiązuje przerażające sekrety rodziny Mayfair i ratuje przed zagładą tajemniczą rasę nieśmiertelnych, ukrywających się na samotnej wyspie.

</doc>
<doc id="1390646" url="https://pl.wikipedia.org/wiki?curid=1390646" title="Märklin">
Märklin

Märklin – niemieckie przedsiębiorstwo wyspecjalizowane w produkowaniu modeli kolejowych zlokalizowane w Göppingen w Jurze Szwabskiej, koło Stuttgartu. Modele kolejowe produkowane przez Märklin są przystosowane do zasilania prądem przemiennym przez środkowy przewód na torze kolejowym.
Historia.
Przedsiębiorstwo zostało założone w 1859 roku jako spółka wyspecjalizowana w produkowaniu zabawek dla dziewczynek. Od 1891 roku produkowano modele kolejowe. W 1972 roku została wprowadzona skala Z, która rozpowszechniła się z powodu niewielkiej powierzchni potrzebnej do zbudowania makiety kolejowej. W 1997 roku została zakupiona spółka Trix z powodu ogłoszenia niewypłacalności. W lutym 2009 roku spółka złożyła wniosek o ogłoszenie upadłości z powodu niewypłacalności przedsiębiorstwa. W dniu 17 lutego 2011 roku postępowanie upadłościowe zostało zakończone pomyślnie. W marcu 2013 roku spółka modelarska Märklin została zakupiona przez producenta zabawek Simba-Dickie.

</doc>
<doc id="1390650" url="https://pl.wikipedia.org/wiki?curid=1390650" title="Singles Collection">
Singles Collection

Singles Collection – album zespołu Exodus wydany w 1992 roku nakładem wytwórni Izabelin Studio.
Jest to kompilacja nagrań singlowych grupy. Album wydano ponownie w boxie Metal Mind Productions "The Most Beautiful Dream. Anthology 1977-85" (2006) oraz jako osobny digipack (2007).

</doc>
<doc id="1390655" url="https://pl.wikipedia.org/wiki?curid=1390655" title="Mistrzostwa Europy w Piłce Nożnej 2008/Grupa C">
Mistrzostwa Europy w Piłce Nożnej 2008/Grupa C

Rumunia - Francja.
Poniedziałek, 9 czerwca 2008
18:00 – Letzigrund Stadion, Zurych – Widzów: 30 585
Holandia - Włochy.
Poniedziałek, 9 czerwca 2008
20:45 – Stade de Suisse Wankdorf, Berno – Widzów: 30 777
Włochy - Rumunia.
Piątek, 13 czerwca 2008
18:00 – Letzigrund Stadion, Zurych – Widzów: 30 585
Francja - Holandia.
Piątek, 13 czerwca 2008
20:45 – Stade de Suisse Wankdorf, Berno – Widzów: 30 777
Holandia - Rumunia.
Wtorek, 17 czerwca 2008
20:45 – Stade de Suisse Wankdorf, Berno – Widzów: 30 777
Włochy - Francja.
Wtorek, 17 czerwca 2008
20:45 – Letzigrund Stadion, Zurych – Widzów: 30 585

</doc>
<doc id="1390658" url="https://pl.wikipedia.org/wiki?curid=1390658" title="Aberdeen angus">
Aberdeen angus

Aberdeen angus – szkocka rasa bydła domowego hodowana dla mięsa. Jest to bydło jednomaściste czarne lub czarno-brązowe, bezrogie o głowie stosunkowo niewielkiej, krótkiej szyi, grzbiecie prostym i szerokim, klatce piersiowej głębokiej, kończynach krótkich i wymieniu małym. Bydło to jest porośnięte długim włosem.
Historia.
Została wyhodowana w XVIII wieku w Szkocji, w hrabstwie Aberdeen, a za odrębną rasę uznano ją w roku 1835.
Hodowla.
Hodowana jest na dużą skalę w Wielkiej Brytanii, Stanach Zjednoczonych, Kanadzie, Nowej Zelandii i Argentynie. W wielu krajach (m.in. w Polsce) często wykorzystywana do krzyżówek z rodzimymi rasami bydła (ulepsza to ich wydajność rzeźną).

</doc>
<doc id="1390670" url="https://pl.wikipedia.org/wiki?curid=1390670" title="Ponikwoda">
Ponikwoda

Ponikwoda – niegdyś wieś, a obecnie dzielnica mieszkaniowa Lublina. W skład Ponikwody wchodzą m.in.: Bazylianówka, Rudnik i Jakubowice Murowane.
Historia.
Starosta lubelski Jan Szczekocki z Wojciechowa w 1453 roku kupił od szlachcica Bogusza wieś Ponikwodę, notowaną w źródłach od 1426 roku. W 1504 roku bogacący się mieszczanie Lublina wykupili wójtostwo lubelskie. Pod zarządem rady miejskiej znalazły się przedsiębiorstwa i nieruchomości, a wśród nich 3 wsie: Konopnica, Bronowice i Ponikwoda.
W czasie okupacji niemieckiej mieszkająca we wsi rodzina Szyszkowskich udzieliła pomocy Chaimowi Kawie. W 2008 roku Instytut Jad Waszem podjął decyzję o przyznaniu Antoniemu i Walerii Szyszkowskim tytułu Sprawiedliwych wśród Narodów Świata
Administracja.
Granice dzielnic administracyjnych Ponikwody określa statut dzielnicy uchwalony 19 lutego 2009 roku. Granice Ponikwody tworzą: od północy i wschodu granica miasta, od południa Bystrzyca – tory PKP – ul. Świdnicka – ul. Kasztanowa – ul. Niepodległości – ul. Trześniowska – ul. Koryznowej – ul.Wiejska – ul. Malczewskiego – ul. Malczewskiego w kierunku ul. Walecznych – ul. Walecznych – ul. Dolińskiego, a od zachodu ul. Lubartowska – al. Spółdzielczości Pracy.
Ponikwoda ma powierzchnię 11,54 km2. Według stanu na 30 czerwca 2018 na pobyt stały na Ponikwodzie było zarejestrowanych 13 421 osób.

</doc>
<doc id="1390675" url="https://pl.wikipedia.org/wiki?curid=1390675" title="Jan Giriatowicz">
Jan Giriatowicz

Jan Giriatowicz (ur. 18 lipca 1938 r. w zaścianku Smele k. Widzów, leżącego między Brasławiem i Święcianami) – duchowny rzymskokatolicki, prałat, proboszcz parafii św. Jacka w Słupsku w latach 1981–2015, Honorowy Obywatel Miasta Słupska od 2006 r, od roku 2015 emeryt przy parafii Najświętszej Maryi Panny Królowej Różańca Świętego w Słupsku.
Życiorys.
Ksiądz Jan Giriatowicz urodził się i wychował w wielodzietnej, patriotycznie nastawionej rodzinie na kresach Rzeczypospolitej. Rodzinne strony opuścił wraz z bliskimi w 1946 r., gdy było już wiadomo, że Wileńszczyzna nie wejdzie w skład Polski. Osiedlił się na ziemi słupskiej, z którą związał swoje dalsze życie.
W 1958 r. ukończył wewnętrzną maturę w Niższym Seminarium Duchownym w Słupsku, a następnie zewnętrzny egzamin dojrzałości w II Liceum Ogólnokształcącym w Słupsku. Naukę kontynuował w Wyższym Seminarium Duchownym w Paradyżu koło Świebodzina, święcenia kapłańskie odebrał w roku milenijnym, 16 czerwca 1966.
Po latach posługi na ziemi gorzowskiej, w 1976 r. powrócił do Słupska, do parafii mariackiej. Pięć lat później, w 1981 r. został proboszczem nowo powstałej parafii pw. św. Jacka w Słupsku. Ksiądz organizował i aktywnie brał udział w życiu parafii. M.in. założył Klub Inteligencji Katolickiej, oddział Caritasu, organizował pielgrzymki na Jasną Górę, w których chętnie brała udział młodzież akademicka. W okresie przemian demokratycznych w latach 80. XX w. wspierał duchowo, moralnie i materialnie ludzi walczących o zmiany w Polsce.
Ksiądz prałat całym sercem umiłował swoją ojczyznę, miasto i parafię, mimo natłoku spraw zawsze znajdował czas dla drugiego człowieka. Dzięki jego zaangażowaniu udało się wyremontować parafialne zabytkowe organy, doprowadził też do uznania błogosławionego Bronisława Kostkowskiego za patrona Słupska. Przy parafii św. Jacka założył też biuro Radia Maryja, którego jest zwolennikiem.
31 lipca 2015 roku przeszedł na emeryturę. Obecnie jest rezydentem w Parafii NMP Królowej Różańca Świętego w Słupsku
Odznaczenia.
W 2006, za "wybitne zasługi w działalności na rzecz przemian demokratycznych w Polsce", został odznaczony przez prezydenta RP Lecha Kaczyńskiego Krzyżem Oficerskim Orderu Odrodzenia Polski. We wrześniu 2006 za działalność na rzecz miasta i jego mieszkańców uchwałą Rady Miejskiej nadano mu tytuł Honorowego Obywatela Miasta Słupska.

</doc>
<doc id="1390686" url="https://pl.wikipedia.org/wiki?curid=1390686" title="Wilajet sogdyjski">
Wilajet sogdyjski

Wilajet sogdyjski (, "wilojati Sughd") – jeden z czterech wilajetów (jednostka podziału administracyjnego) Tadżykistanu. Leży w północno-zachodniej części kraju, a jego stolica to Chodżent. Jego powierzchnia wynosi 25 400 km², a populacja w 2010 roku wyniosła 2 216 900 osób. Na zachodzie i północy graniczy z Uzbekistanem, na wschodzie - z Kirgistanem, zaś na południu - z Rejonami Administrowanymi Centralnie. Do wilajetu należą eksklawy Kajragocz i Woruch na terenie Kirgistanu oraz Sawrak na terenie Uzbekistanu. Do najważniejszych miast należą: Pandżakent, Gafurow, Isfara, Istarawszan, Konibodom i Buston.
Wilajet został administracyjnie ustanowiony 23 grudnia 1970 roku. Do 2000 roku nosił nazwę wilajetu leninabadzkiego.
Rejony wilajetu sogdyjskiego:

</doc>
<doc id="1390687" url="https://pl.wikipedia.org/wiki?curid=1390687" title="Parafia św. Michała Archanioła w Russocicach">
Parafia św. Michała Archanioła w Russocicach

Parafia św. Michała Archanioła w Russocicach – rzymskokatolicka parafia położona w północnej części powiatu tureckiego, swoim zasięgiem prawie w całości pokrywa się z terenem gminy Władysławów. Administracyjnie należy do diecezji włocławskiej (dekanat turecki).
Parafia liczy około 5200 parafian. Obejmuje swoim obszarem miejscowości: Bolesławów, Chylin, Emerytka, Felicjanów, Głogowa, Ignacew, Kamionka, Leonia, Małoszyna, Mariantów, Międzylesie, Mikołajew, Milinów, Natalia, Polichno, Przemysławów, Russocice, Skarbki, Stefania, Władysławów, Tarnowski Młyn, Wandów, Żdżarki.
Grupy parafialne.
Odnowa w Duchu Świętym,Zespół Charytatywno-Liturgiczny,ministranci,schola,zespół młodzieżowy,Koła Żywego Różańca,Wspólnota Integracyjna Niepełnosprawnych

</doc>
<doc id="1390700" url="https://pl.wikipedia.org/wiki?curid=1390700" title="Indeks (bazy danych)">
Indeks (bazy danych)

Indeks – struktura danych zwiększająca szybkość wykonywania operacji wyszukiwania na tabeli. Są to drzewa lub struktury wykorzystujące funkcje skrótu.

</doc>
<doc id="1390703" url="https://pl.wikipedia.org/wiki?curid=1390703" title="Królowa potępionych (film)">
Królowa potępionych (film)

Królowa potępionych (tytuł oryg. "Queen of the Damned") – amerykański film fabularny z 2002 roku, oparty na książkach Anne Rice: "Wampir Lestat" i "Królowa potępionych". Sequel filmu "Wywiad z wampirem" (1994).
Fabuła.
Po wielu latach wampir Lestat (Stuart Townsend) budzi się ze snu. Zdobywa upragnioną sławę jako gwiazda rocka. W swoich piosenkach zdradza najskrytsze tajemnice wampirów, przez co się im naraża. Wampiry decydują się go zabić. Jednak jego muzyka budzi z głębokiego snu królową wampirów – Akashę (Aaliyah). Akasha chce uczynić Lestata królem wampirów. Do akcji wkracza młoda dziewczyna – Jesse (Marguerite Moreau), zafascynowana siłami ciemności. Zakochuje się w Lestacie.
Obsada.
"Źródło: Filmweb"
i inni. 
Nagrody.
2 nominacje do nagród:

</doc>
<doc id="1390717" url="https://pl.wikipedia.org/wiki?curid=1390717" title="Władysław Tryliński">
Władysław Tryliński

Władysław Tryliński (ur. 20 czerwca 1878 w Telszach, zm. 6 lutego 1956 w Warszawie) – polski inżynier komunikacji. Od jego nazwiska betonowa płyta w kształcie sześciokąta foremnego nazywana jest trylinką.
Życiorys.
Urodził się 20 czerwca 1878 w Telszach, w rodzinie Antoniego i Agnieszki z Zawadzkich. Ukończył w 1896 Gimnazjum Praskie w Warszawie. Przez rok studiował na wydziale fizyczno-matematycznym uniwersytetu w Petersburgu, w 1902 ukończył Instytut Inżynierów Dróg Komunikacji im. Cara Aleksandra I w Petersburgu. Pracował w Jekaterynburgu przy projektowaniu Kolei Czarnomorskiej, a od 1904 w Wileńskim Okręgu Dróg Komunikacji. Podczas I wojny światowej kierował pracami drogowymi dla wojska w Kiszyniowie i w Pskowie w randze generała (1915–1917). W 1918 był naczelnikiem oddziału technicznego I Korpusu Wschodniego gen. J. Dowbora-Muśnickiego w Bobrujsku. Po odzyskaniu przez Polskę niepodległości na początku lat 20. został dyrektorem Robót Publicznych w Okręgowej Dyrekcji Robót Publicznych województwa warszawskiego, a po reorganizacji naczelnikiem wydziału komunikacyjno-budowlanego w Urzędzie Wojewódzkim Warszawskim. W 1929 razem ze Stefanem Bryłą wsławił się konstrukcją pierwszego w Europie spawanego mostu, który powstał niedaleko Łowicza, nad Słudwią.
W 1933 opatentował technologię układania twardej nawierzchni drogowej z betonowych płyt tzw. trylinek. Jest również wynalazcą żelbetowych podkładów kolejowych. W latach 1925–1936 był prezesem Związku Zawodowego Inżynierów Drogowych.
Po II wojnie światowej pracował w Ministerstwie Komunikacji, m.in. oceniając projekty budowy trasy W-Z i odbudowy warszawskiego węzła kolejowego, a od 1951 do końca życia w Ministerstwie Transportu Drogowego i Lotniczego.
Zmarł w Warszawie. Został pochowany na cmentarzu Powązkowskim (kwatera 141-2-23,24).
Życie prywatne.
Był mężem Beaty z Pieczkowskich (1878–1957), ojcem inżyniera mechanika Władysława Trylińskiego, założyciela i wykładowcy Wydziału Mechaniki Precyzyjnej Politechniki Warszawskiej, oraz Beaty Trylińskiej, inżyniera architekta.

</doc>
<doc id="1390721" url="https://pl.wikipedia.org/wiki?curid=1390721" title="Anopoli">
Anopoli

Anopoli (gr. Ανώπολη) – miejscowość w Grecji, na wyżynie Sfakia, na północny zachód od Chora Sfakion na Krecie, w administracji zdecentralizowanej Kreta, w regionie Kreta, w jednostce regionalnej Chania, w gminie Sfakia. W 2011 roku liczyła 242 mieszkańców.
Znana jako miejsce urodzenia Daskalojanisa, kreteńskiego bohatera narodowego. Na największym placu wsi znajduje się pomnik jemu poświęcony.

</doc>
<doc id="1390722" url="https://pl.wikipedia.org/wiki?curid=1390722" title="Nils Åberg">
Nils Åberg

Nils Åberg (ur. 24 lipca 1888 w Norrköping, zm. 28 lutego 1957 w Uppsali) - szwedzki archeolog. 
Maturę zdał w 1907 roku w Norrköping, potem rozpoczął studia w Uppsali. Ukończył je w 1912 roku, 3 lata później został docentem historii skandynawskiej i historii porównawczej na uniwersytecie w Uppsali. Jego mentorem był Oscar Montelius. W 1928 roku związał się z uniwersytetem w Sztokholmie, od 1940 był jego profesorem. 
Wypracował autorską metodę badań archeologicznych (tzw. metodę typologiczną). Badał sztukę Skandynawii z okresu wędrówek ludów i wczesnego średniowiecza.

</doc>
<doc id="1390725" url="https://pl.wikipedia.org/wiki?curid=1390725" title="John Doe (ujednoznacznienie)">
John Doe (ujednoznacznienie)



</doc>
<doc id="1390729" url="https://pl.wikipedia.org/wiki?curid=1390729" title="Atlas (rakieta)">
Atlas (rakieta)



</doc>
<doc id="1390733" url="https://pl.wikipedia.org/wiki?curid=1390733" title="Reprezentacja Brytyjskich Wysp Dziewiczych w piłce nożnej mężczyzn">
Reprezentacja Brytyjskich Wysp Dziewiczych w piłce nożnej mężczyzn

Reprezentacja Brytyjskich Wysp Dziewiczych w piłce nożnej – narodowa drużyna Brytyjskich Wysp Dziewiczych, brytyjskiej posiadłości na Karaibach. Jest pod kontrolą Federacji Piłki Nożnej Brytyjskich Wysp Dziewiczych (ang. "British Virgin Islands Football Association"), założoną w 1974, członkiem CONCACAF i FIFA została w 1996.
Nigdy nie zakwalifikowała się do finałów Mistrzostw Świata ani Złotego Pucharu CONCACAF. Trenerem reprezentacji jest John Reilly.
Reprezentacja Brytyjskich Wysp Dziewiczych zajmowała 18 maja 2011 28. miejsce w CONCACAF.

</doc>
<doc id="1390742" url="https://pl.wikipedia.org/wiki?curid=1390742" title="Misja specjalna (film)">
Misja specjalna (film)

Misja specjalna – polski film komediowy w reżyserii Janusza Rzeszewskiego.
Opis fabuły.
Jest środek II wojny światowej. Porucznik Karol Romański, agent wywiadu, ma zostać przerzucony do okupowanej Polski. Jego zadanie polega na odnalezieniu w okolicach Przemyśla hitlerowskiego lotniska, na którym Niemcy ukryli skrzynię z tajemniczym podarunkiem dla Hitlera. Romański ma dostarczyć przesyłkę do sztabu brytyjskiego lotnictwa. Przed akcją zaprzyjaźnia się z kucharzem Janem, którego zaprasza do swej kwatery, przez przypadek kucharz zostaje uznany za niego i wysłany z misją do Polski.

</doc>
<doc id="1390743" url="https://pl.wikipedia.org/wiki?curid=1390743" title="Łużany">
Łużany



</doc>
<doc id="1390745" url="https://pl.wikipedia.org/wiki?curid=1390745" title="Crash Course">
Crash Course

3 albumy muzyczne zespołu Marillion:

</doc>
<doc id="1390748" url="https://pl.wikipedia.org/wiki?curid=1390748" title="Elektrogastrografia">
Elektrogastrografia

Elektrogastrografia (EGG) – nieinwazyjne badanie diagnostyczne, polegające na zapisie czynności elektrycznej żołądka przy użyciu elektrod rozmieszczonych na powierzchni skóry jamy brzusznej, stosowana w diagnostyce dyspepsji.
Podstawy fizjologiczne.
Po raz pierwszy została opisana w 1922 przez Clementa Alvareza, jednakże dopiero rozwój technik komputerowych umożliwił jej rozwój.
Czynność elektryczna żołądka składa się z 2 rodzajów potencjałów:
Podstawowa czynność bioelektryczna wynosi 3 cykle na minutę i jest nazywana podstawowym rytmem elektrycznym żołądka (BER - "basal electrical rythm"). Powstaje w tak zwanym rozruszniku żołądka, który jest zlokalizowany w połowie krzywizny większej i jest zbudowany z komórek Cajala i rozchodzi się obwodowo. BER o częstości 2,26–3,75 cyklu na minutę jest uznawany za stan prawidłowy i nazywany normogastrią. Cykle szybsze zwane są tachygastrią (3,75–10,0 cyklu na minutę), a wolniejsze bradygastrią (1,0–2,25)
Technika rejestracji.
Do zapisu czynności elektrycznej, a więc badania elektrogastrografii stosowane jest urządzenie nazwane gastrografem, który składa się z rejestratora współpracującego z komputerem, oraz elektrod. Opisano różne punkty umieszczenia elektrod, jednak najprostszy gastrograf posiada 3 elektrody - 2 badające, z których jedna umieszczana jest w połowie odległości między pępkiem i wyrostkiem mieczykowatym, druga powyżej i w lewo. Elektroda trzecia (zerowa) umieszczana jest na tym samym poziomie, 10 cm od elektrody pierwszej.
Technika badania.
Badanie jest wykonywane rano. Początkowo rejestruje się na czczo zapis przez 30 - 60 minut. Następnie poddaje się posiłek o kaloryczności około 300 kcal i rejestruje się potencjały czynnościowe. Pierwsze gastrografy rejestrowały te przez wiele godzin (nawet do 24), obecnie czas badania jest ograniczony do kilku godzin. W trakcie badany powinien jak najwięcej pozostawać w pozycji leżącej, aby ograniczać powstanie artefaktów. Rejestrator posiada specjalne filtry, które pozwalają usunąć zapis czynności elektrycznej jelita cienkiego lub jelita grubego.
Zapis polega na rejestracji częstotliwości, amplitudy, rytmu i rozprzestrzenianie się fal i jego graficznego przedstawieniu.

</doc>
<doc id="1390750" url="https://pl.wikipedia.org/wiki?curid=1390750" title="Copa Chevallier Boutell 1945">
Copa Chevallier Boutell 1945

2 turnieje piłki nożnej:

</doc>
<doc id="1390752" url="https://pl.wikipedia.org/wiki?curid=1390752" title="Ratusz w Norymberdze">
Ratusz w Norymberdze

Ratusz w Norymberdze – ratusz znajdujący się na Starym Mieście w Norymberdze, tuż na wschód od chóru kościoła św. Sebalda (niem. "Sebalduskirche"). Jest uważany za jedną z największych atrakcji miasta. Ratusz jest nadal najbardziej rozpoznawalnym dziełem architekta Jakuba Wolffa młodszego (1571–1620), nawet jeśli jest on w dużej mierze przebudowany po 1945 r. Od południowej strony jest z ratuszem zintegrowany rdzeń gotyckiej hali. W piwnicy znajdują się lochy więzienne jako atrakcja turystyczna. Przed ratuszem wznosi się znana "Piękna Fontanna".

</doc>
<doc id="1390753" url="https://pl.wikipedia.org/wiki?curid=1390753" title="La Equidad Bogota">
La Equidad Bogota



</doc>
<doc id="1390755" url="https://pl.wikipedia.org/wiki?curid=1390755" title="Język austriacki">
Język austriacki



</doc>
<doc id="1390758" url="https://pl.wikipedia.org/wiki?curid=1390758" title="Oldschool Party">
Oldschool Party

Oldschool Party – album Jana Benedeka wydany w 2006 roku nakładem wytwórni Pomaton EMI. 

</doc>
<doc id="1390759" url="https://pl.wikipedia.org/wiki?curid=1390759" title="Telltale Games">
Telltale Games

Telltale Games, Inc. – amerykańska firma produkująca gry komputerowe z siedzibą w San Rafael w stanie Kalifornia. Została założona w czerwcu 2004 roku jako Telltale, Incorporated przez byłych członków LucasArts, którzy pracowali nad grą "" do czasu anulowania jej w dniu 3 marca 2004 roku. Pracownicy Telltale Games pracowali wcześniej także przy takich tytułach jak "Grim Fandango" czy seria "Monkey Island".
Firma specjalizuje się w tworzeniu gier przygodowych opartych na popularnych seriach, takich jak "Gnat", "CSI", "Sam&amp; Max", "Homestar Runner", "Wallace i Gromit", "Monkey Island", "Powrót do przyszłości", "Park Jurajski", "Prawo i porządek", "Żywe trupy", "Baśnie", "Borderlands", "Pieśń lodu i ognia" oraz "Minecraft". Telltale Games znane jest z cyfrowej dystrybucji swoich tytułów oraz z dzielenia ich na ukazujące się w ustalonych odstępach czasowych odcinki. W 2019 roku aktywa studia wykupiło przedsiębiorstwo LCG Entertainment.
Historia.
Powstanie firmy.
Telltale Games zostało założone przez Dana Connorsa, Kevina Brunera i Troya Molandera – byłych pracowników LucasArts, którzy pracowali nad grą "", kontynuacją gry z 1993 roku – "Sam &amp; Max Hit the Road". Gra została anulowana 3 marca 2004 roku. Anulowanie gry było jedną z głównych przyczyn powstania firmy. Większość członków nowo powstałego Telltale Games pracowała wcześniej przy wielu popularnych produkcjach LucasArts.
Postanowiono, że Telltale Games będzie miała swoją siedzibę w San Rafael, w Kalifornii. 11 lutego 2005 roku firma wydała swoją pierwszą grę – "Telltale Texas Hold’em" – symulator pokera, który miał przede wszystkim na celu przetestowanie narzędzia Telltale Tool – firmowego silnika, który później był używany do produkcji każdej gry Telltale. Była to również jedyna gra Telltale, w której wszystkie postacie są oryginalne, stworzone przez firmę i nie są inspirowane żadną franczyzą. Kolejnymi grami firmy były "Bone" (adaptacja komiksu Jeffa Smitha "Gnat") oraz ' (inspirowana serialem '). "CSI: 3 Dimensions of Murder" zostało stworzone dla Ubisoft Entertainment i choć było pierwszą grą Telltale w odcinkach to wszystkie odcinki zostały wydane jednocześnie jako całość. Tak samo było z kolejnymi grami z tej serii – ', ', i ".
W 2006 roku Telltale otrzymało 600 tysięcy dolarów od aniołów biznesu – Matthew Le Merle i grupy Keiretsu Forum. W związku z tym firma postanowiła wykupić od LucasArts prawo do ukończenia gry ". Gdy jednak LucasArts nie wyraziło zgody, firma wykupiła od Steve’a Purcella – twórcy komiksów o "Samie i Maksie" – prawo do stworzenia nowych gier z tej serii.
' było pierwsza grą Telltale, która składała się z odcinków ukazujących się w różnych terminach (w tym wypadku co miesiąc). Ta praktyka stała się później znakiem rozpoznawczym firmy. Gdy gra okazała się sukcesem, zdecydowano o wyprodukowaniu kolejnych sezonów – "Sam &amp; Max Beyond Time and Space" (2007, 2008) i ' (2010), a także wielu innych gier o komediowym charakterze, jak "Strong Bad’s Cool Game for Attractive People" (2008), "Wallace &amp; Gromit’s Grand Adventures" (2009) i "Tales of Monkey Island" (2009). "Tales of Monkey Island" podobnie jak " pochodzi z serii gier, które oryginalnie były tworzone przez LucasArts i późniejszych pracowników Telltale Games.
Program pilotażowy.
W celu ustalenia które gry nadają się na serię w odcinkach, a które nie, Telltale w 2010 roku uruchomiło program pilotażowy. Pierwszą grą stworzoną w ramach tego programu był wyprodukowany we współpracy z Grahamem Annable " (2010). Gra nie doczekała się kolejnych odcinków, ale w 2011 roku powstała jej kontynuacja – "Puzzle Agent" 2,
22 października 2010 ukazał się "Poker Night at the Inventory", gra-crossover, która była kolejną symulacją gry w pokera wyprodukowaną przez Telltale, jednak tym razem z udziałem postaci z różnych franczyz. Ta produkcja również doczekała się swojej kontynuacji – "Poker Night 2" z 2013 roku.
Program pilotażowy jest również wykorzystywany w celu testowania nowych pomysłów na rozgrywkę, które różnią się od dotychczasowych, wykorzystywanych przez firmę. "The Walking Dead" powstało właśnie na bazie jednego z takich pomysłów zaprezentowanych w projekcie o nazwie "Zombie Prototype".
Rozwój i akwizycja franczyz.
Przez długi czas Telltale Games było utożsamiane głównie z franczyzami o komicznym charakterze. Jednak w czerwcu 2010 roku firma zapowiedziała, że wykupiła prawa autorskie od NBCUniversal i obok tytułów komediowych wyprodukowane zostaną także gry na bazie filmów z serii "Powrót do przyszłości" i "Park Jurajski". W lutym 2011 roku zapowiedziano trzy kolejne gry epizodyczne. Dwie z nich, "The Walking Dead" (2012–2013) i "The Wolf Among Us" (2013–2014), zostały stworzone na podstawie komiksów i we współpracy z Warner Bros. Interactive Entertainment. Trzecia gra maiła być oparta na serii gier Sierra Entertainment "King’s Quest", jednak została anulowana i 3 kwietnia 2013 roku Telltale sprzedało prawa autorskie do serii firmie Activision.
W 2010 roku firma zarobiła 10 milionów dolarów, tym samym odnotowując 90% wzrostu dochodów w stosunku do roku poprzedniego. Steve Allison, starszy wiceprezes marketingu Telltale stwierdził, że studio zawdzięczało to grze "", która była wówczas największym sukcesem firmy.
18 kwietnia 2011 roku studio zapowiedziało grę epizodyczną na podstawie serialu "Prawo i porządek". "" wydano w siedmiu odcinkach, publikowanych od 22 grudnia 2011 do 25 marca 2012, Jest to jedyna gra studia, której odcinki nie ukazywały się najpierw na PC i ewentualnie na innych platformach. Pierwszą platformą, dla której wydawano odcinki było iOS.
W 2012 roku "The Walking Dead" okazało się największym sukcesem w dorobku studia. W ciągu 20 dni od premiery rozeszło się w nakładzie miliona sztuk.
23 grudnia 2013 roku Telltale Games zapowiedziało dwie kolejne gry epizodyczne: "Tales from the Borderlands" – oparte na serii gier "Borderlands" (2014–2015) studia Gearbox Software – oraz "Game of Thrones" (2014–2015) – bazująca na serialu telewizyjnym HBO.
18 grudnia 2014 roku Telltale Games wraz z Mojang AB zapowiedziało serię na podstawie gry "Minecraft". Twórcy zapowiedzieli, że w sprawie stylistyki historii będą inspirować się społecznością fanów "Minecrafta" i będą zasięgać ich rady. Jednak nie zamierzają niczego zmieniać w samym uniwersum. Negocjacje Telltale z Mojang AB miały miejsce zanim Microsoft przejęło szwedzką firmę, ale nawet po negocjacjach Microsoft dało twórcom gry całkowitą swobodę i nie utrudniało im pracy. Pierwszy odcinek miał premierę 13 października 2015, W grze swojego głosu udzielił popularny amerykański aktor i komik Patton Oswalt.
W lutym 2015 roku Lions Gate Entertainment nawiązało współpracę z Telltale Games. Owocem tej współpracy mają być tak zwane „Super Shows” – niespotykane do tej pory serie, łączące w sobie serial telewizyjny oraz grę wideo. Pierwszy Super Show ma być całkowicie oryginalną produkcją Telltale, nie opartą na żadnej franczyzie. Ponadto dyrektor generalny Lions Gate – Jon Feltheimer – i dyrektor generalny Unity Technologies – John Riccitiello – zostali na stałe przyjęci na stanowiska reżyserów w firmie Telltale Games.
W kwietniu 2015 roku Telltale Games ogłosiło partnerstwo z Marvel Entertainment i zapowiedziało przynajmniej jedną grę opartą na uniwersum Marvela w 2017 roku.
22 września 2018 poinformowano o planach zamknięcia studia. Tym samym anulowano produkcję wszystkich powstających gier, takich jak: "The Walking Dead", "The Wolf Among Us: Season Two" czy "Game of Thrones: Season Two". 14 listopada 2018 złożono wniosek o upadłość. W sierpniu 2019 przedsiębiorstwo LCG Entertainment wykupiło prawa do własności intelektualnej studia oraz jej znaków towarowych.

</doc>
<doc id="1390767" url="https://pl.wikipedia.org/wiki?curid=1390767" title="Athi">
Athi

Athi, w dolnym biegu zwana Galana i Sabaki – druga pod względem długości rzeka w Kenii, w południowej części kraju. Liczy 550 km. Wypływa ze wzgórz na południe od Nairobi. Uchodzi do Oceanu Indyjskiego na północ od miasta Malindi. W jej biegu znajdują się wodospady Lugard's Falls; przepływa przez parki narodowe Tsavo West i Tsavo East.

</doc>
<doc id="1390771" url="https://pl.wikipedia.org/wiki?curid=1390771" title="Categoría Primera A (2007)">
Categoría Primera A (2007)

Kolumbia 2007
Mistrzem Kolumbii turnieju Apertura został klub Atlético Nacional, natomiast wicemistrzem Kolumbii - klub Atlético Huila.
Mistrzem Kolumbii turnieju Finalización został klub Atlético Nacional, natomiast wicemistrzem Kolumbii - klub La Equidad Bogotá.
Do Copa Libertadores w roku 2008 zakwalifikowały się następujące kluby:
Do Copa Sudamericana w roku 2008 zakwalifikowały się następujące kluby:
Kluby, które spadły do II ligi:
Na miejsce spadkowiczów awansowały z drugiej ligi następujące kluby:
Torneo Apertura 2007.
W turnieju udział wzięło 18 klubów, które na początku rozegrały ze sobą po jednym meczu systemem "każdy z każdym". Najlepszych 8 klubów w końcowej tabeli awansowało do kolejnej, półfinałowej fazy turnieju ("Cuadrangulares"). Kluby podzielone zostały na dwie grupy po 4 drużyny. Zwycięzcy grup spotkali się w finale w walce o tytuł mistrza Kolumbii.
Apertura Cuadrangulares.
Tabele końcowe Apertura Cuadrangulares.
Grupa A
Grupa B
Apertura Finalisima.
"Źródło": http://www.colombia.com/futbol/torneo_apertura/2007/f_anteriores.asp
Mistrzem Kolumbii turnieju Apertura w roku 2007 został klub Atlético Nacional, natomiast wicemistrzem Kolumbii - klub Atlético Huila.
Torneo Finalización 2007.
W turnieju udział wzięło 18 klubów, które na początku rozegrały ze sobą po jednym meczu systemem "każdy z każdym". Najlepszych 8 klubów w końcowej tabeli awansowało do kolejnej, półfinałowej fazy turnieju ("Cuadrangulares"). Kluby podzielone zostały na dwie grupy po 4 drużyny. Zwycięzcy grup spotkali się w finale w walce o tytuł mistrza Kolumbii.
Tabele końcowe Finalización Cuadrangulares.
Grupa A
Grupa B
Finalización Finalisima.
"Źródło": http://www.colombia.com/futbol/torneo_finalizacion/2007/f_anteriores.asp
Mistrzem Kolumbii turnieju Finalización w roku 2007 został klub Atlético Nacional, natomiast wicemistrzem Kolumbii - klub La Equidad Bogotá.
Reclasificación 2007.
Klasyfikacja całego sezonu ligi kolumbijskiej - łączny dorobek klubów w turniejach Apertura i Finalización.
Spadek do II ligi.
O spadku z ligi decydował dorobek z całego sezonu. Bezpośrednio do II ligi spadł ostatni w tabeli sumarycznej klub Real Cartagena, natomiast klub Deportivo Pereira musiał rozegrać mecze barażowe z wicemistrzem II ligi.
Klub Deportivo Pereira utrzymał się w I lidze.
Do I ligi awansował mistrz II ligi, klub Envigado.

</doc>
<doc id="1390772" url="https://pl.wikipedia.org/wiki?curid=1390772" title="Gramatyka języka polskiego">
Gramatyka języka polskiego

Język polski reprezentuje typ fleksyjny.
Wymiany głoskowe.
Zrozumienie polskiej gramatyki staje się o wiele prostsze po uwzględnieniu ogólnych zasad wymian głoskowych.
Fonemy i, y.
W zgodnej opinii autorów współczesnych opracowań głoski [i] i [y] stanowią dwa fonemy. W końcówkach gramatycznych jednak zachowują się prawie zawsze zgodnie z dawniejszą teorią, sugerującą istnienie jednego fonemu:
[i] występuje po
natomiast [y] po
Natomiast zamiast połączeń "*ji" występuje zwykle, przynajmniej w piśmie i wymowie starannej "i": "szyi".
Wyjątkiem są dopełniacze rosyjskich imion typu "Kati" oraz innych wyrazów obcych: "Arabii, parafii, Danii, Rosji".
Zmiękczanie.
Wiele końcówek zmiękcza głoski funkcjonalnie twarde. Oznacza się je niekiedy znakiem ´, np. "-´e". Umownie stosuje się też ten znak przed "i/y". Przekształcenie zmiękczające zmienia czasem głoskę fonetycznie miękką w fonetycznie twardą. Konkretnie:
Zmiękczeniu ulega również poprzednia spółgłoska s lub z przed l, ń, ć, dź, rzadko także przed m, w czasownikach niekiedy także przed p, np.:
ale
Przegłos polski (lechicki).
"a" lub "o" ("ó") przed zębową historycznie twardą, "e" wszędzie poza tym, np.
W trakcie historii języka analogia i inne procesy mogły pokrzyżować regularne wymiany, a nawet wprowadzić je tam, gdzie ich być nie powinno, np.
Wymiany związane z dawną długością samogłosek i "e" ruchome.
"ó:o, ą:ę, e:0" (rzeczowniki: r.m.: M.l.p., r.ż. i n.: D.l.m.)
też przed "-(e)k, -ka, -ko"
Części mowy.
W tradycyjnej (szkolnej) klasyfikacji wyróżnia się 10 części mowy: rzeczownik, przymiotnik, czasownik, liczebnik, zaimek, przysłówek, przyimek, spójnik, wykrzyknik, partykuła.
Odmienne.
Rzeczownik nie odmienia się przez rodzaje. Rzeczownik w liczbie pojedynczej występuje w jednym z trzech rodzajów: męskim (np. "mężczyzna", "lew", "stół"), żeńskim (np. "kobieta", "lwica", "stolnica") lub nijakim (np. "dziecko", "źrebię", "okno"). Rzeczownik w liczbie mnogiej występuje w jednym z dwóch rodzajów: męskoosobowym (np. mężczyźni, sąsiedzi) lub niemęskoosobowym (np. lwy, kobiety, dzieci). Te części mowy, które rzeczownik określają, dostosowują do niego swoje formy rodzajowe: przymiotniki (np. dziewczyna → piękna), zaimki (np. zeszyt → tamten), liczebniki (np. chłopców → dwóch) i czasowniki (np. dziecko → zapłakało).
Poza tym czasownik posiada aspekt – jest albo dokonany (np. zrobić), albo niedokonany (np. robić). Nieliczne czasowniki nie zaliczają się do żadnej z tych dwóch kategorii – są to czasowniki dwuaspektowe (np. aresztować) bądź jednoaspektowe (np. być, mieć).
Liczby.
W języku polskim są 2 liczby – pojedyncza i mnoga. Nieliczne zachowane formy liczby podwójnej pełnią funkcje liczby mnogiej, szczególnie w określeniach części ciała występujących parami.
Można na przykład porównać odmianę słów "ręka" (zachowane formy liczby podwójnej) i "męka" (odmiana normalna):
W liczbie mnogiej wyrazu "ręka" zachowały się formy dawnej liczby podwójnej – z końcówką "e" zamiast "i" w mianowniku, bierniku i wołaczu oraz "-oma" obok "-ami" w narzędniku. Forma "rękoma" występuje przeważnie w języku książkowym, w języku codziennym słyszy się zwykle "rękami".
W gwarach reliktem liczby podwójnej są formy typu "chodźta", "chodźwa", "róbta", "robita" itp., które w większości narzeczy przybrały znaczenie liczby mnogiej. Słowo "róbta" pierwotnie znaczyło „(wy dwaj) róbcie”.
Rodzaje.
Na podstawie kryterium zgodności rzeczownika z przymiotnikiem można wyróżnić pięć rodzajów rzeczownika. Podział ten zaproponował w 1956 roku Witold Mańczak:
Z kolei dla innych niż rzeczownik części mowy (w tym także dla zaimków rzeczownych!) wyróżnia się trzy rodzaje w liczbie pojedynczej (męski, żeński, nijaki) oraz dwa w liczbie mnogiej (męskoosobowy, niemęskoosobowy).
Dla uproszczenia zwykle trzy rodzaje rzeczownika – męskoosobowy, męskozwierzęcy oraz męskorzeczowy – klasyfikuje się w liczbie pojedynczej wspólnie jako po prostu rodzaj męski. Pozwala na ujednolicenie nazw rodzajów dla rzeczowników oraz dla innych części mowy. W takim wypadku w liczbie mnogiej rzeczownika określa się rodzaj niezależnie od jego rodzaju w liczbie pojedynczej: ten "brat" (r. męski)→ ci "bracia (r. męskoosobowy)", ale ten "pies" (r. męski)→ te "psy (r. niemęskoosobowy").
Oprócz standardowego podziału na pięć rodzajów można spotkać inne. Na przykład Zygmunt Saloni zaproponował w 1976 roku podział rzeczowników na dziewięć kategorii (oznaczonych jako M1, M2, M3, F, N1, N2, P1, P2 i P3), rozszerzając klasyfikację Mańczaka o dwa podtypy rodzaju nijakiego (N1 – rzeczowniki, które w liczbie mnogiej łączą się z liczebnikiem zbiorowym, np. dwoje dzieci" i N2 – rzeczowniki, które w liczbie mnogiej łączą się z liczebnikiem głównym, np. dwa "okna") i trzy typy rzeczowników "plurale tantum" (P1 – uzgadniające się z męskoosobowymi formami czasownika i przymiotnika oraz liczebnikami zbiorowymi, np. ci państwo powiedzieli, pięcioro państwa"; P2 – uzgadniające się z niemęskoosobowymi formami czasownika i przymiotnika oraz liczebnikami zbiorowymi, np. te "drzwi zaskrzypiały, pięcioro drzwi"; P3 – uzgadniające się z niemęskoosobowymi formami czasownika i przymiotnika, ale nie łączące się bezpośrednio z liczebnikami, np. te spodnie są ładne, "trzy pary spodni"). Marcin Woliński w 2001 roku zmodyfikował klasyfikację Saloniego, włączając grupę P1 do M1, czyli rzeczowników męskoosobowych (ze względu na różnice w łączliwości z liczebnikami, wprowadził dodatkowy podział w obrębie tej grupy: M11 obejmuje "standardowe" męskoosobowe rzeczowniki, a M12 – "plurale tantum" z męskoosobowym uzgodnieniem), grupę P2 do N1 (obie mają w liczbie mnogiej uzgodnienie niemęskoosobowe i łączą się z liczebnikami zbiorowymi – "dwoje skrzypiec, dwoje dzieci"), a grupę P3 opisał jako dodatkową grupę rzeczowników nijakich (N3). Z kolei Zofia Zaron w 2004 roku zaproponowała alternatywny podział biorący pod uwagę wyłącznie kwestie fleksyjne (konkretnie: końcówki mianownika, dopełniacza i biernika w obu liczbach), a nie składniowe (przez to rzeczowniki takiej jak "poeta, artysta," czy "starosta" klasyfikowane są jako żeńskie). Klasyfikacja Zaron wyróżnia siedem grup rzeczowników: żeńskie (np. "szafa"), męskożywotne (np. "pies"), męskonieżywotne (np. "dom"), nijakie (np. "okno"), niemęskoosobowe nienijakie (np. "drzwi"), żeńsko-męskoosobowe (np. "poeta") i męskożywotno-męskoosobowe (np. "chłopiec").
Przypadki.
Jest 7 przypadków (w nawiasach podano pytania przypadków):
Przykładowa odmiana przez przypadki:
Szczątkowo zachowały się formy rzeczownikowej odmiany przymiotników. Formy te to np. nom. "zdrów" oraz pierwotne dopełniacz i celownik w wyrażeniach typu "z grecka" i "po grecku".
W liczbie mnogiej wołacz jest zawsze równy mianownikowi.
Czasownik.
Czasownik określa czynność lub stan.
W języku polskim wyróżnia się – w zależności od klasyfikacji – 3 lub 4 koniugacje w czasie teraźniejszym, a w dydaktyce 11 wzorów odmiany (i podwzory).
Aspekt.
Każdy czasownik posiada aspekt – dokonany lub niedokonany. System czasów jest różny u czasowników dokonanych i niedokonanych. Od czasownika bazowego tworzy się inne czasowniki przez dodawanie przedrostków. Tak tworzy się też formy dokonane z niedokonanych. Dość często występuje też sytuacja, że w złożeniach czasownik niedokonany staje się dokonanym, a forma niedokonana jest zupełnie inna:
Np.:
Nieliczne czasowniki (np. "aresztować") wykazują cechy obu aspektów (tzw. czasowniki dwuaspektowe) i ich konkretne znaczenie zwykle wynika z kontekstu, choć może być niejasne. Np. w zdaniu „"Uciekł, gdy go aresztowaliśmy."” wyraz ten można zinterpretować zarówno w aspekcie dokonanym („"Najpierw go aresztowaliśmy, a dopiero potem nam uciekł".”), jak i w niedokonanym („"Próbowaliśmy go aresztować, ale się nie udało, bo uciekł".”)
Czasy.
Istnieją następujące czasy (różne formy mają to samo znaczenie):
Czasowniki w aspekcie dokonanym nie mają form złożonych czasu przyszłego, dlatego występują tylko w dwóch czasach. W ten sposób w języku polskim możemy wyróżnić pięć form czasowo-aspektowych, choć należy zauważyć, że:
Czas zaprzeszły.
Czas zaprzeszły w języku współczesnym zanikł w zasadzie całkowicie i znany jest dziś tylko z książek (bardzo rzadko bywa używany w celu celowej archaizacji języka mówionego). Czas ten oznaczał zdarzenie, które zaszło przed innym zdarzeniem, czasem również zdarzenie, które zaszło bardzo dawno temu.
Formy czasu zaprzeszłego niedokonanego są tworzone tak samo, jak formy czasu zaprzeszłego dokonanego. Czasu zaprzeszłego nie należy mylić z czasem przeszłym (tzw. II formą) trybu przypuszczającego (np. „byłbyś zrobił X, to nie stałoby się Y”).
Czas przeszły.
Czas przeszły oznacza zdarzenie, które już zaszło (dokonany) lub zachodziło (niedokonany). Nie jest to wprawdzie zbyt użyteczna definicja (polega na użyciu czasownika „zajść” w odpowiednim czasie), jednak powinna być dla większości użytkowników języka polskiego zrozumiała.
Tworzy się go przez dodanie do formy imiesłowu przeszłego (zależnej od liczby i rodzaju) odpowiedniej końcówki osobowej:
Końcówka osobowa jest ruchoma – pierwotnie czas przeszły składał się z imiesłowu przeszłego i czasownika pomocniczego. Może występować w połączeniu z czasownikiem w formie przeszłej, ze słowem pomocniczym "że", lub z innymi słowami. Możliwe są więc formy typu (końcówka osobowa zaznaczona na czerwono):
We współczesnym języku dominuje postać z końcówką doklejoną do imiesłowu czasu przeszłego.
Forma "jam" ma charakter podniosły. Inne formy mają charakter potoczny lub są stosowane do podkreślenia. Formy typu „gdzie żeście byli” przeważnie uznaje się za nienormatywne, chociaż są rozpowszechnione w mowie potocznej niektórych regionów. Końcówkę -ście dokleja się do cząstki „że” wtedy, gdy pełni ona rolę spójnika lub partykuły wzmacniającej, np. "Mówili, że jedliście. = Mówili, żeście jedli.", "Gdzieżeście byli? = Gdzież byliście?"
Czas teraźniejszy.
Pod względem formy czas teraźniejszy jest identyczny jak czas przyszły prosty. Formy czasu teraźniejszego oznaczają czynności lub stany:
Marginalne jest użycie form czasu teraźniejszego dla oznaczenia czynności lub stanów:
Czas przyszły prosty.
Pod względem formy czas przyszły prosty jest identyczny jak czas teraźniejszy. Formy czasu przyszłego prostego oznaczają czynności lub stany przyszłe (np. "Za miesiąc skończę szkołę"). Marginalne jest użycie form czasu przyszłego prostego dla oznaczenia czynności lub stanów:
Czas przyszły złożony.
Formy czasu przyszłego złożonego oznaczają czynności lub stany przyszłe. Forma imiesłowowa ("będzie robił") występuje częściej niż forma bezokolicznikowa ("będzie robić"), szczególnie w rodzaju męskim. W innych rodzajach forma bezokolicznikowa jest krótsza i wygodniejsza niż imiesłowowa ("będzie robiła").
Tryby.
W gramatyce języka polskiego występują trzy lub więcej niż trzy tryby, w zależności od interpretacji:
Tryb oznajmujący.
Tryb oznajmujący wyraża neutralny lub obiektywny stosunek mówiącego do podawanych faktów. Czasownik w trybie oznajmującym odmienia się przez osoby, liczby, rodzaje i czasy.
Tryb przypuszczający.
Tryb przypuszczający tworzy się przez dodanie do imiesłowu przeszłego partykuły "by" i końcówki osobowej czasu przeszłego. Cząstka "by" z końcówką osobową jest ruchoma, np. "widziałbym psa = psa bym widział".
Istnieje też dość rzadko używana forma czasu przeszłego, składająca się z trybu przypuszczającego czasownika "być" i imiesłowu przeszłego, np. "byłbym upadł, gdybyś mi nie pomógł". W typowym języku praktycznie niespotykana, wykorzystywana od czasu do czasu w celach stylizacyjnych.
Tryb rozkazujący.
Tryb rozkazujący w języku polskim posiada syntetyczne formy drugiej osoby liczby pojedynczej i mnogiej oraz pierwszej osoby liczby mnogiej: "chodź, chodźcie, chodźmy".
Końcówką 2. os. l.p. jest "-´0" lub "-´ij/-´yj" (po niektórych grupach spółgłoskowych) w pierwszej i drugiej koniugacji, "-aj" w trzeciej i "-´ej" (dla nieregularnych czasem "-´edz"). Formy 1. i 2. osoby l.m. tworzy się przez dodanie końcówek odpowiednio "-my" i "-cie".
Formy trzeciej osoby obu liczb tworzy się za pomocą partykuły "niech": "niech chodzi, niech chodzą". Niekiedy tworzy się również w ten sposób formę pierwszej osoby.
Używa się także formy grzecznościowej z "proszę" i bezokolicznikiem, np. "proszę wejść". Nie jest to jednak forma morfologiczna trybu rozkazującego.
Tryb łączący.
Istnieje podział wśród autorów co do istnienia trybu łączącego, jednak wiele opracowań, zarówno dawnych, jak i stosujących współczesne metody lingwistyczne rozróżnia taki tryb w polszczyźnie, jak i w innych językach słowiańskich. Tryb łączący, tak rozumiany, różni się od trybu przypuszczającego regułami składniowymi dotyczącymi cząstki "by".
Tryb łączący tworzy się za pomocą partykuł "żeby", "iżby", "ażeby", "aby", "coby" i skrótowego "by". Tryb ten nie ma swojej własnej morfologii, wymienionym partykułom towarzyszy dawny imiesłów czasu przeszłego lub bezokolicznik, podobnie jak w języku rosyjskim.
Tryb łączący można stosować, między innymi gdy w zdaniu nadrzędnym występuje czasownik wyrażających wolę, rozkaz, życzenie, powątpiewanie, żądanie, obawę, unikanie, np. "chcę, by wysłał list" w miejsce nieprawidłowego &lt;del&gt;"chcę, że wyśle list"&lt;/del&gt;, lub gdy zdanie nadrzędne jest przeczące, np. "nie nalegam, by wysłał list".
Cząstkę "by" wykorzystuje również tryb przypuszczający, jednak występują tu różne reguły składniowe, według których partykuła właściwa dla trybu łączącego musi zaczynać zdanie podrzędne. Porównaj np. tryb łączący w "upieram się, by chodził do szkoły" do trybu przypuszczającego w "upieram się, że chodziłby do szkoły". Stąd też, trybu łączącego nie implikują właściwe dla trybu przypuszczającego konstrukcje z sekwencjami rozdzielnych partykuł typu "że by", ponieważ "że", w odróżnieniu np. od "żeby", nie jest partykułą właściwą dla trybu łączącego, a "by" nie występuje jako pierwsze.
Strony czasownika.
Strona zwrotna wyróżnia się obecnością zaimka zwrotnego "się". Istnieje również forma celownikowa tego zaimka ("sobie"), używana zwykle dla modyfikacji znaczenia czasownika w stronie czynnej ("Idę sobie tak bez celu." albo: "Idź sobie wreszcie!"). Istnieją nieliczne czasowniki, które tworzą stronę zwrotną tylko z formą celownikową (np. "wyobrazić sobie").
Strona bierna składa się z formy osobowej czasownika "być" (dla czasowników niedokonanych) lub "zostać" (dla czasowników dokonanych) oraz imiesłowu przymiotnikowego biernego.
Imiesłowy.
Imiesłów to forma czasownika, która zachowuje się jak przymiotnik lub przysłówek.
Imiesłów przymiotnikowy czynny.
Imiesłów przymiotnikowy czynny ma znaczenie współczesne, np. "Boję się szczekających psów."
Tworzy się go od czasowników niedokonanych przez zastąpienie końcówki "-ą" 3. os. l.m. czasu teraźniejszego przez "-ący", czyli dodanie "-cy".
Imiesłów przymiotnikowy bierny.
Imiesłów przymiotnikowy bierny ma znaczenie współczesne dla czasowników niedokonanych (Myty chłopiec wyrywał się.") i uprzednie dla dokonanych (Umyte warzywa wrzucamy do wody.")
Tworzy się go przez dodanie końcówki "-´ony" do tematu czasu teraźniejszego czasowników odmieniających się według XI wzoru odmiany, "-(J)´ony" dla grupy VI, "-nięty" do podstawowego tematu grupy V, a dla innych czasowników przez dodanie do tematu czasu przeszłego "-ny" po "a" (które może się wymieniać na "e" w innych formach, ale nie w M. l.m. r.m.-os.) i "-ty" w pozostałych przypadkach.
W M. l.m. r.m.-os. "-´ony" przechodzi w "-´eni", przy czym zwykle "ć, dź" przechodzi w "c, dz".
Nawet dla czasowników nieprzechodnich ta forma jest podstawą rzeczownika odczasownikowego i form bezosobowych na -no, -to.
Imiesłów przysłówkowy współczesny.
Imiesłów przysłówkowy współczesny ma znaczenie czynne, np. "Pies biegnie, szczekając."
Tworzy się go od czasowników niedokonanych przez zastąpienie końcówki "-ą" 3. os. l.m. czasu teraźniejszego przez "-ąc", czyli dodanie "-c".
Imiesłów przysłówkowy uprzedni.
Imiesłów przysłówkowy uprzedni ma znaczenie czynne, np. "Zaszczekawszy, pies podbiegł do Marty."
Tworzy się go od czasowników dokonanych przez zastąpienie "-ł" w formie męskiej imiesłowu uprzedniego czynnego przez "-wszy" po samogłosce i "-łszy" po spółgłosce.
Imiesłów przymiotnikowy przeszły czynny.
Imiesłów przymiotnikowy przeszły czynny jest podstawą do tworzenia czasu przeszłego i przyszłego złożonego oraz trybu przypuszczającego.
Tworzy się go przez dodanie odpowiedniej końcówki: "-ł" w rodzaju męskim, "-ła" w żeńskim, "-ło" w nijakim, "-ły" w niemęskoosobowym i "-li" w męskoosobowym (Z uwzględnieniem odpowiednich wymian – dla wielu czasowników: w r.m. l.p. "ę &gt; ą, o &gt; ó"; w r.m.-os. l.m. "´o, ´a &gt; ´e").
Od niektórych czasowników nieprzechodnich dokonanych tworzy się też formę przymiotnikową z końcówką -"ły". Pojawia się wtedy rozróżnienie – "oni ściemnieli", ale "oni są ściemniali".
Bezokolicznik.
Bezokolicznik tworzy się przez dodanie, najczęściej do tematu czasu przeszłego, końcówki "-ć". Zachodzi przy tym często (o ile jest możliwy) przegłos "ę &gt; ą, o &gt; ó" i "´o, ´a &gt; ´e".
Kiedy temat kończy się na "-s-", "-t-", "-d-" tworzy się końcówka "-ść", kiedy na "-z-" – "-źć" /-ść/, kiedy na "-k-", "-g-" – "-c". Inne zakończenia to "-ać", "-eć", "-ić", "-yć", "-uć", "-ąć".
Formy bezosobowe na -no, -to.
Forma ta odpowiada konstrukcji bezosobowej z się w czasie przeszłym: "gotowano zupę = gotowało się zupę".
Jest tworzona poprzez zastąpienie "-y" w M. r.m. imiesłowiu przymiotnikowego biernego przez "-o".
Rzeczownik odczasownikowy.
Rzeczownik odczasownikowy jest tworzony poprzez zastąpienie "-y" w M. r.m. imiesłowiu przymiotnikowego biernego przez "-´e".
"-´ony" przechodzi wtedy w "-´enie", podobnie jak "-´any" dla czasowników, których bezokolicznik kończy się na "-´eć". Czasem pojawia się przy tym wymiana związana z jotyzacją.
Wzory odmiany.
Wzór I.
Obejmuje czasowniki, których temat czasu przeszłego ma przyrostek "-a-" i które w czasie teraźniejszym odmieniają się według trzeciej koniugacji.
Wzór II.
Nieliczny. Obejmuje czasowniki, których temat czasu przeszłego ma przyrostek "-´a-":"-´e-" i które w czasie teraźniejszym odmieniają się według czwartej koniugacji. Jedynym regularnym czasownikiem jest "umieć".
Wzór III.
Obejmuje czasowniki nieprzechodnie, których temat czasu przeszłego ma przyrostek "-´a-":"-´e-" i które w czasie teraźniejszym mają przyrostek "-´ej-" i odmieniają się według pierwszej koniugacji.
Czasownik "gorzeć" ma formy typu "goreje", "gore" obok "gorzeje"...
Wzór IV.
Obejmuje czasowniki, których temat czasu przeszłego ma przyrostek "-owa-" i które w czasie teraźniejszym mają przyrostek "-uj-" i odmieniają się według pierwszej koniugacji.
Wzór V.
Podgrupy Va i Vb obejmują czasowniki, które mają przyrostek "-nę-":"-ną-" w temacie czasu przyszłego, "-n-" w temacie czasu przyszłego i "-nię-" (spotyka się też archaiczne "-n-iony" – "zamkniony") w temacie imiesłowu biernego. Podgrupa Va ma temat zakończony na spółgłoskę i tryb rozkazujący z końcówką "-´ij", a Vb – temat zakończony na samogłoskę i tryb rozkazujący z końcówką "-´0". Na przykład
Podgrupa Vc łączy formy podgrupy Va i grupy XI.
Wzór VI.
Obejmuje czasowniki, których temat czasu przeszłego ma przyrostek "-´i-" (podgrupa VIa) lub "-´y-" (VIb) i które w czasie teraźniejszym odmieniają się według drugiej koniugacji (z "-i-" (VIa) lub "-y-" (VIb) w końcówkach). Imiesłów bierny kończy się na "-ony".
Wzór VII.
Obejmuje czasowniki, których temat czasu przeszłego ma przyrostek "-´a-":"-´e-" i które w czasie teraźniejszym odmieniają się według drugiej koniugacji (z "-i-" (VIIa) lub "-y-" (VIIb) w końcówkach). Imiesłów bierny kończy się na "-any".
Wzór VIII.
Obejmuje czasowniki, których temat czasu przeszłego ma przyrostek "-ywa-" (VIIIa) lub "-iwa-" (VIIIb) i które w czasie teraźniejszym mają przyrostek "-uj-" oraz odmieniają się według pierwszej koniugacji. Mogą się też odmieniać według wzoru I. Formy skrzyżowane typu "oddziaływujący" zamiast "oddziałujący" lub "oddziaływający" są przeważnie krytykowane przez normatywistów; niektórzy jednak uznają je za mieszczące się w granicach normy użytkowej.
Wzór IX.
Obejmuje czasowniki, których temat czasu przeszłego ma przyrostek "-a-" i które w czasie teraźniejszym mają zwykle przyrostek "-´(J)-".
Wyjątkiem są czasowniki "ssać – ssę – ssiesz" i "rwać – rwę – rwiesz" bez przyrostka "-´(J)-".
Czasowniki z tematem zakończonym na "t" mogą zamiast regularnego "c" mieć "cz" (w trybię rozkazującym jedyne możliwe): "deptać – depczę/depcę – depcz".
Do wzoru IX zalicza się też czasowniki typu "dawać", "poznawać" z przyrostkiem "-awa-" w czasie przeszłym, "-aj-" w czasie teraźniejszym i końcówką trybu rozkazującego "-awaj" utworzoną od bezokolicznika jak we wzorze I.
Natomiast czasowniki "brać prać" mają przyrostek "-ra-" w czasie przeszłym i "-´or-" zmiękczany do "-´erz-" w czasie teraźniejszym
Wzór X.
Podgrupa Xa obejmuje czasowniki, których temat kończy się na "-u-", "-i-" lub "-y-" i które w czasie teraźniejszym mają przyrostek "-j-".
Podgrupa Xb obejmuje czasowniki, których temat czasu przeszłego ma przyrostek "-´a-" i które w czasie teraźniejszym mają przyrostek "-´ej-". W rodzaju męskoosobowym czasu przeszłego mogą mieć też regionalną końcówkę "-´eli", np. "grzeli".
Podgrupa Xc obejmuje czasowniki, których temat czasu przeszłego ma przyrostek "-´ą-":"-´ę-" lub "-ą-":"-ę-" i które w czasie teraźniejszym mają przyrostek odpowiednio "-n-" lub "-m-".
Wzór XI.
Obejmuje głównie czasowniki, których temat kończy się na "-s-", "-z-", "-t-", "-d-", "-k-", "-g-" i które nie mają przyrostków, ale mają wiele oboczności. Imiesłów bierny ma końcówkę "-´ony".
Do wzoru XI zalicza się też inne czasowniki z "r" i "l" w przyrostkach:
Czasowniki nieregularne.
"Wielki słownik polsko-angielski" wymienia jako czasowniki nieregularne "być, dać, jeść, wiedzieć, mieć, chcieć, wziąć, iść, jechać, siąść, znaleźć, wrzeć, stać, bać się".
Przymiotnik.
Prawie wszystkie przymiotniki odmieniają się według jednego wzoru, jednak zgodnie z podanymi wyżej regułami fonetycznymi różnie modyfikuje się ostatnią spółgłoskę lub grupę spółgłosek, co zaznaczone zostało różnymi kolorami. Wołacz jest zawsze równy mianownikowi.
W przypadku pól:
Przekształcenia zmiękczające to m.in. (w porównaniu z mianownikiem rodzaju męskiego liczby pojedynczej):
Zazwyczaj przymiotnik występuje przed rzeczownikiem, ale kiedy związek jest ściślejszy, przymiotnik zajmuje często drugie miejsce: "duże państwo", "potężne państwo", ale "państwo polskie"; "biały kot", "wesoły kot", ale "kot domowy"; "długa wojna", "ostatnia wojna", ale "wojna domowa".
Liczebnik.
W języku polskim występują liczebniki:
Występują też rzeczowniki odliczebnikowe, np. jedynka, dwójka, trójka, jedenastka, setka.
Po liczbach 2, 3 i 4 oraz 22, 23 i 24 itd. występuje rzeczownik w mianowniku, po pozostałych liczebnikach stosowany jest dopełniacz liczby mnogiej, np.: 6 kóz, ale 2 kozy, 3 kozy, 4 kozy itp.

</doc>
<doc id="1390773" url="https://pl.wikipedia.org/wiki?curid=1390773" title="MBK">
MBK

MBK industrie – francuski producent skuterów i motocykli, obecnie należący do japońskiej Yamahy.
Przedsiębiorstwo zostało założone w 1924 pod nazwą Motobebecane i przez wiele lat było największym francuskim producentem motocykli. W 1984 nawiązało współpracę z Yamahą i wówczas przyjęło nazwę MBK. Yamaha obecnie posiada 99% udziałów w przedsiębiorstwie.
Obecnie produkuje ponad 20 modeli motocykli i skuterów o pojemności silnika 50 i 125 cm³.

</doc>
<doc id="1390776" url="https://pl.wikipedia.org/wiki?curid=1390776" title="Trzy stopy nad ziemią">
Trzy stopy nad ziemią

 Trzy stopy nad ziemią – polski film komediowy w reżyserii Jana Kidawy-Błońskiego. Film to praca dyplomowa Jana Kidawy-Błońskiego w Państwowej Wyższej Szkole Filmowej, Telewizyjnej i Teatralnej w Łodzi.
Opis fabuły.
Pechowy student Nowaczek, chcąc uniknąć służby wojskowej, zgłasza się do pracy w kopalni. Szybko przekonuje się, że rzeczywistość daleka jest od propagandowych wizji. Zaprzyjaźnia się z Geniem, niepozornym chłopcem, który uparcie dąży do zrealizowania upragnionych celów.

</doc>
<doc id="1390777" url="https://pl.wikipedia.org/wiki?curid=1390777" title="Eppelborn">
Eppelborn

Eppelborn – miejscowość i gmina w zachodnich Niemczech, w środkowej części kraju związkowego Saara, w powiecie Neunkirchen.
Geografia.
Gmina leży nad rzeką Ill. Eppelborn spiera się z miastem Lebach o geograficzny środek kraju związkowego.
Gmina ma powierzchnię 47 km², zamieszkuje ją 17 164 osób (2010).
Eppelborn położone jest ok. 20 km na północny zachód od Saarbrücken, ok. 170 km na południe od Kolonii i ok. 65 km na wschód od Luksemburga.
Dzielnice.
W skład gminy wchodzi osiem dzielnic: 
Historia.
Okolice Eppelborn zostały zasiedlone już w czasach rzymskich, wskazują na to wykopaliska. Pierwsze wzmianki o miejscowości datowane są na 1235. Dzisiejsze dzielnice również zostały założono w XIII wieku: Hierscheid (1200), Wiesbach (1208) i Dirmingen (1281). Dzielnice dzisiejszej gminy należały na przestrzeni wieków do Lotaryngii, księstwa Nassau-Saarbrücken, księstwa Pfalz-Zweibrücken, Francji, elektorów Rzeszy i arcybiskupów Trewiru.
Po rewolucji francuskiej z gminy Eppelborn i sąsiednich Bubach, Calmesweiler, Macherbach i Habach stworzono wspólnotę "(Bürgermeisterei)", również gminy Dirmingen, Berschweiler, Hierscheid, Humes i Wiesbach połączyły się w taką samą jednostkę. W wyniku kongresu wiedeńskiego okoliczne tereny znalazły się w Prusach i należały do powiatu Ottweiler, w Nadrenii.
W 1822 powołano do życia dystrykt Eppelborn "(Amtsbezirk)", w skład którego wchodziły dzielnice dzisiejszej gminy jak i gminy Aschbach, Berschweiler, Dörsdorf, Steinbach i Thalexweiler. Dzisiejsza gmina została utworzona 1 stycznia 1974 w wyniku reformy administracyjnej..
Polityka.
Rada gminy.
Rada gminy składa się z 33 członków:
Współpraca.
Eppelborn posiada trzy miejscowości partnerskie:
Zabytki i atrakcje.
Bubach-Calmesweiler
Dirmingen
Eppelborn
Habach
Hierscheid
Humes
Macherbach
Wiesbach
Muzea.
W Eppelborn znajdują się trzy muzea:
Infrastruktura.
Komunikacja.
Przez gminę przebiega autostrada A1 (zjazd "141 Eppelborn"), swój początek ma tu również na skrzyżowaniu z drogą krajową B269 droga B10.
Na terenie gminy znajdują się dwie stacje kolejowe:
Na obydwóch stacjach zatrzymują się jedynie pociągi Regionalbahn.
Oświata.
Szkoły podstawowe zlokalizowane są w dzielnicach: Eppelborn, Bubach-Calmesweiler, Dirmingen i Wiesbach. W Eppelborn i Wiesbach dodatkowo znajdują się dobrowolne szkoły całodzienne. Na terenie gminy znajduje się również szkoła "(Realschule)" Eppelborn oraz w Dirmingen " Rothenbergschule", prywatna szkoła dla upośledzonych umysłowo.
Przedszkola działają w dzielnicach Eppelborn, Bubach-Calmesweiler, Hierscheid, Dirmingen (dwa), Humes i Wiesbach.

</doc>
<doc id="1390782" url="https://pl.wikipedia.org/wiki?curid=1390782" title="Zespół Literacki Przedmieście">
Zespół Literacki Przedmieście

Przedmieście – grupa literacka dwudziestolecia międzywojennego, założona w 1933 r. przez Helenę Boguszewską i Jerzego Kornackiego pod nazwą Zespół Literacki „Przedmieście”, rozwiązana w 1937 r. Poza założycielami należeli do niej także: Zofia Nałkowska, Władysław Kowalski, Gustaw Morcinek, Sydor Rey, Halina Krahelska, Kazimiera Muszałówna. Oprócz ośrodka warszawskiego grupy istniał także oddział lwowski, do którego zaliczano m.in. Halinę Górską, Annę i Jerzego Kowalskich, Jana Brzozę.
Przedmieście nie było grupą poetów, lecz prozaików, co było zjawiskiem nietypowym w polskiej literaturze. Ponadto Zespół był czymś pośrednim między grupą literacką a instytucją społeczną o ambicjach naukowych, np. prowadzono działalność społeczno-polityczną, współpracowano z Ligą Obrony Praw Człowieka i Obywatela oraz naukowcami. Program grupy został sformułowany przez Jerzego Kornackiego w siedmiu punktach – na wzór statutu, którego autorami byli Boguszewska i Kornacki, a który przyjęli wszyscy członkowie Zespołu.
Program literacki.
Członkowie grupy głosili prymat faktu i obserwacji, która powinna zmienić utwór literacki w narzędzie społecznego badania. Przedmiotem szczególnego zainteresowania uczynili proletariat, margines społeczny i ludzi bezrobotnych, organizowali wycieczki do fabryk i sądów dla nieletnich. Żądali od pisarzy „skierowania reflektora uwagi i talentu na elementy życia proletariackiego” ze szczególnym uwzględnieniem „tragicznej postawy bezrobotnego proletariatu”. Pragnęli także nawiązywać kontakty z twórcami mniejszości narodowych.
Ich program literacki – lewicujący, chociaż zdecydowanie poza nurtem marksistowskim lat 30. – był bardzo zbieżny z Zolowskim naturalizmem (nazywano go nawet „neonaturalistycznym”, chociaż od naturalizmu różnił się dystansem w ukazywaniu brutalności i brzydoty świata), inspirował się francuskim populizmem, niemiecką Nową Rzeczowością czy rosyjską grupą Lefu i Nowego Lefu. Członkowie grupy nawiązywali również do dyskusji o reportażu, toczonej kilka lat wcześniej na łamach "Miesięcznika Literackiego".
Proza realizmu społecznego lat 30. – bo do takiego nurtu zalicza się grupę Przedmieście – nastawiona była przede wszystkim na opis warstw i środowisk upośledzonych – zarówno jeśli chodzi o dostęp do dóbr materialnych, jak i duchowych.

</doc>
<doc id="1390788" url="https://pl.wikipedia.org/wiki?curid=1390788" title="Sławhorod">
Sławhorod



</doc>
<doc id="1390794" url="https://pl.wikipedia.org/wiki?curid=1390794" title="Fonetyka języka polskiego">
Fonetyka języka polskiego

Język polski reprezentuje typ spółgłoskowy. 
Spółgłoski.
W języku polskim nie istnieje fonem będący dźwięcznym odpowiednikiem fonemu //, a więc //. Głoska ta pojawia się jedynie jako alofon /x/ w pozycji bezpośrednio poprzedzającej niektóre spółgłoski dźwięczne (tzw. obstruenty, tj. zwarte, szczelinowe i zwarto-szczelinowe), jak w wyrazie "niechby" [] (ale nie w "chleb", przed spółgłoską boczną, czy "chmura", przed spółgłoską nosową). Niektórzy Polacy, zwłaszcza z pogranicza ukraińskiego i czeskiego, do dziś wymawiają &lt;h&gt; jako //. Jest to wymowa tradycyjna, która obowiązywała jeszcze w XVII wieku i później, jednak to rozróżnienie w polszczyźnie nie istniało od początku jej rozwoju, będąc wpływem innych języków słowiańskich, głównie ruskiego. Wymowa dźwięcznego h zachowała się w wielu regionach byłej i teraźniejszej Polski – w Białymstoku (por. gwara białostocka), we Lwowie, na Śląsku, na Pomorzu Zachodnim, a także w Łodzi. Na Łotwie zaniknęło rozróżnienie w wymowie pomiędzy h a ch – tam jednak dźwięczne h wyparło bezdźwięczne ch.
Spółgłoska [] w dzisiejszym języku polskim już niemal nie występuje. Większość Polaków wymawia zamiast niej [] (zjawisko określane dawniej jako wałczenie). Wymowa [w] jest obligatoryjna w niektórych wyrazach obcego pochodzenia zawierających w zapisie ortograficznym literę "u" lub "w", takich jak auto [] czy weekend []. Artykułowanie w tych wyrazach przedniojęzykowego [] czy też samogłoski [] („ałto”, „a-uto”) jest według normatywistów rażącym błędem.
Samogłoski.
W języku polskim występuje 5–8 fonemów samogłoskowych: i, (y), e, a, o, u, (ą), (ę). W tradycyjnych opisach języka polskiego przyjmuje się też, że istnieją co najmniej dwa fonemy samogłoskowe nosowe odpowiadające literom "ę" i "ą". W nowszych opisach fonologii polszczyzny współczesnej fonemów samogłoskowych nosowych nie wymienia się, uznając, że grafemom "ę", "ą" odpowiadają w istocie ciągi złożone z dwu fonemów, ustnej samogłoski oraz odpowiedniego fonemu spółgłoskowego. Jeżeli przyjąć, że istnieje 6 polskich fonemów samogłoskowych, to literom (grafemom) samogłoskowym odpowiadają następujące fonemy:
Fonem /a/ realizowany jest jako głoska [], fonem /u/ jako głoska [], fonem /o/ jako głoska []. zaś fonem /e/ jako głoska []. Między dwiema spółgłoskami miękkimi (tak jak w wyrazach "jajko" czy "pięć") występują odpowiednio głoski [], [], [] i []. Co do fonemów "i" oraz "y", w nagłosie, po samogłosce i po spółgłosce miękkiej (czyli tam, gdzie odpowiada mu litera "i") występuje tylko [], a po spółgłosce twardej (litera "y") – [], polska głoska jest jednak bardziej otwarta niż [], dlatego też można spotkać się z oddawaniem jej znakiem [].
Obok zapisu //, //, // spotyka się //, //, //.
Samogłoski nosowe.
W języku polskim występują zachowane jeszcze z prasłowiańskiego samogłoski nosowe, które zanikły w większości pozostałych języków słowiańskich (występują w języku kaszubskim, oraz można było resztkę ich znaleźć w dialektach macedońskich i bułgarskich jeszcze w początku minionego wieku). Samogłoski te to "ą" oraz "ę". Jednak i w polskim zachodzi proces zaniku samogłosek nosowych. Samogłoski historycznie nosowe, w pewnych kontekstach przechodzą w nienosowe. Dotyczy to przede wszystkim "ę" na końcu wyrazu, np.:
Proces ten nie zachodzi tak jak w większości języków słowiańskich, bo tutaj nie zanika nosowość, lecz jakby spółgłoska nosowa odszczepia się od samogłoski i stoi sama. Obecnie praktycznie wszystkie dawne samogłoski nosowe wymawiane są asynchronicznie jako nosowe dwugłoski, tzn. składają się z elementu ustnego i nosowego. Elementem nosowym jest [] (przed /d/, /t/, /cz/, /dż/, /c/, /dz/), [] (przed /ć/, /dź/), [] (przed /p/, /b/), [] (przed /k/, /g/), [] (przed /s/, /z/, /sz/ i /ż/). Tak więc typowa współczesna wymowa dawnych samogłosek nosowych to np. „kąt” – //, „wąż” – // (wymowa // nie jest już w ogóle brana pod uwagę przez autorów nowszych opracowań specjalistycznych, chociaż jest stosowana w słownikach), „trąbka” – //. W innych językach nosowość zanikła, np. "" przeszło często w "u" (czeskie „budu” i rosyjskie „буду” "budu") obok polskiego „będę” /bende/ z prasłowiańskiego „”.
Dwugłoski nosowe tworzą się tam, gdzie ich wcześniej nie było, najczęściej w pozycji przed /s/. Por. pisownię "nonsens" i wymowę //. Tego typu wymowa zdarza się także w przypadku samogłosek innych niż "e" i "o", np. „awans” – //, „kunszt” – //.
Istnieje też tak zwana wymowa beznosówkowa, pozbawiona aprobaty normatywnej.
Dawne podejście.
Tadeusz Milewski podał następujący system:
 i u
 e o ǫ
 a
 m f v p b
 m' f' v' p' b'
 n l r s z c ʒ t d
 ń š ž č ǯ
 ś ź ć ʒ́
 x k g
 k' g'
Rozróżnienie wyrazów "trik" i "tryk" interpretował jako dowód na pojawienie się fonemu /r'/, który wcześniej był tylko fonemem potencjalnym.
Budowa sylab, długość samogłosek oraz miękkość.
We współczesnym języku polskim jest tylko jedna długość samogłosek. Nie znaczy to, że nie wypowiada się czasem jej dłużej lub krócej, a jedynie że nie ma to wpływu na znaczenie. Historycznie polski był językiem o dominującej budowie sylab CV (zakończone samogłoską, tak jak we włoskim i japońskim) i były 3 długości samogłosek: półkrótkie, krótkie, długie. Istniały dwie samogłoski półkrótkie (jery) – miękka i twarda. Samogłoski te zanikły, przy czym jednocześnie następowało wydłużenie samogłoski poprzedzającej, a dwie sylaby typu CV zmieniały się w jedną CVC. Samogłoski krótkie przechodziły przy wydłużeniu w miękkie lub twarde "e". Przy zaniku miękkiej samogłoski krótkiej ostatnia spółgłoska zachowywała miękkość. Tak np.: "D (krótka samogłoska miękka) N (krótka samogłoska miękka)" przechodziło w "D (normalne E, miękkie N)" (dzień), natomiast "D (krótka samogłoska miękka) N (miękkie A)" w "D N (miękkie A)" (dnia). Długie samogłoski przeszły w swoje krótkie odpowiedniki, przy czym następowało podniesienie wymowy. Podwyższone "a", "e" i "o", przez pewien czas stanowiące osobne dźwięki, przeszły w "a" i "e" i "u". To ostatnie nadal jest zaznaczane ortograficznie przez "ó", przez pewien czas zaznaczano też odrębnymi znakami podwyższone "a" i "e". Samogłosek wysokich "i" oraz "u" oczywiście nie można było podwyższyć.
Akcent.
Przejawy akcentu.
Akcent w języku polskim ma charakter mieszany toniczno-dynamiczny. Następujące trzy elementy tworzą akcent w wyrazie:
W wyrazach dwusylabowych (z akcentem na pierwszej sylabie) akcent ma charakter przede wszystkim dynamiczny, na ogół występuje też pewne wzdłużenie samogłoski (szczególnie jeśli wyraz wymawiany jest w izolacji). Różnice w wysokości tonu są mniej regularne. Akcentowana sylaba przedostatnia w wyrazach ponaddwusylabowych ma wyższy ton niż przynajmniej jedna z sylab ją otaczających, również samogłoska akcentowana może ulec wzdłużeniu. W wyrazach czterosylabowych i dłuższych pojawia się, oprócz akcentu na sylabie przedostatniej, akcent poboczny na sylabie pierwszej. Akcent poboczny objawia się wyższym poziomem intensywności niż kolejne sylaby.
Miejsce akcentu.
Akcent w języku polskim jest prawie zawsze paroksytoniczny, tzn. pada na przedostatnią sylabę wyrazu. Istnieje jednak spora grupa rzeczowników i liczebników akcentowanych proparoksytonicznie, tj. na sylabie trzeciej od końca, zarówno w wyrazach rodzimych, jak i obcych. Oprócz tego w niektórych czasownikach rodzimych akcent może padać nawet na czwartą sylabę od końca.
Wyrazy rodzime
Proparoksytonicznie (na 3. sylabę od końca) akcentuje się:
W związku z silną tendencją do wyrównywania akcentu w wyżej wymienionych typach wyrazów, słowniki normatywne dopuszczają ich akcentowanie na sylabie przedostatniej w wymownie mniej starannej i sytuacjach bardziej swobodnych.
Jest jeszcze jedna grupa wyjątków od zasady paroksytoniczności (akcentu na przedostatnią sylabę). Tworzą ją niektóre formy czasowników:
Obie końcówki mogą występować razem – w 1. i 2. osobie liczby mnogiej trybu przypuszczającego, niezależnie od rodzaju. Wtedy obie końcówki są ignorowane i akcent pada na czwartą sylabę od końca, np. "czyTAlibyśmy" i "czyTAłybyśmy", "POszlibyśmy" i "POszłybyśmy" itd.
Wyrazy obce
Proparoksytonicznie (na 3. sylabę od końca) akcentuje się również:
Mimo rozpowszechnienia akcentu paroksotonicznego (spowodowanego przede wszystkim pisownią) słowniki zalecają opisany sposób akcentowania.
Nienormatywne akcentowanie.
W języku codziennym można spotkać formy akcentowania odbiegające od skodyfikowanych norm polszczyzny standardowej. Do najczęstszych odstępstw należą:
Zdarzają się też przypadki hiperpoprawności, tj. akcentu proparoksytonicznego (na 3. sylabą od końca) tam, gdzie normatywnie możliwy jest tylko paroksytoniczny (na przedostatnią sylabę):

</doc>
<doc id="1390795" url="https://pl.wikipedia.org/wiki?curid=1390795" title="Brzana (wieś)">
Brzana (wieś)

Brzana – wieś w Polsce położone w województwie małopolskim, w powiecie gorlickim, w gminie Bobowa.
Historia.
W XVII w. wieś należała do Wacława Przypkowskiego – działacza ariańskiego.
W latach 1975–1998 sołectwo administracyjnie należało do województwa nowosądeckiego.
Do 1934 oraz w latach 1968–2005 były to dwie wsie: Brzana Dolna oraz Brzana Górna. W latach 1934–1968 i od 2006 jako jedna miejscowość Brzana.

</doc>
<doc id="1390796" url="https://pl.wikipedia.org/wiki?curid=1390796" title="Logarytm z gwiazdką">
Logarytm z gwiazdką



</doc>
<doc id="1390797" url="https://pl.wikipedia.org/wiki?curid=1390797" title="HellermannTyton">
HellermannTyton

HellermannTyton – międzynarodowe przedsiębiorstwo, posiadające oddziały w 39 krajach. Specjalizuje się w wytwarzaniu produktów do wiązania, mocowania, ochrony, oznaczania i instalacji przewodów oraz kabli. W skład przedsiębiorstwa wchodzi 18 fabryk, a globalne zatrudnienie osiągnęło poziom 6000 pracowników. HellermannTyton było spółką akcyjną notowaną na Londyńskiej Giełdzie Papierów Wartościowych aż do grudnia 2015 roku, kiedy to została nabyta przez Delphi Automotive.
Historia.
Firma została założona w 1935 r. przez Paula Hellermanna jako HellermannTyton GmbH.
W 1938 r. w ramach joint venture rozszerzono działalność na terytorium Wielkiej Brytanii tworząc Hellermann Electric Ltd. W 1948 roku siedzibę przeniesiono do nowej fabryki w Crawley w Sussex.
Historia HellermannTyton Polska ma swój początek w 2008 roku, kiedy zostało otwarte pierwsze biuro sprzedaży w Polsce. We wrześniu 2013 roku w wynajętej hali w Zagórowie rozpoczęła się produkcja. Firma zatrudniała wówczas 21 pracowników. W 2016 r. została oddana do użytku obecna siedziba firmy znajdująca się w Kotuni, o powierzchni ponad 18 tys. m².
Znaczenie polskiego oddziału dla rejonu.
Pierwszy w Polsce zakład produkcyjny i zarazem pierwsza siedziba polskiego oddziału HellermannTyton powstała w roku 2015 w miejscowości Zagórów w woj. wielkopolskim (powiat słupecki). HellermannTyton jest głównym pracodawcą w powiecie słupeckim oraz bardzo ważnym inwestorem dla rejonu. W 2016 roku w Kotuni została oddana do użytku obecna siedziba firmy. Nowoczesny kompleks biurowo-produkcyjny z w pełni zautomatyzowanymi halami produkcyjnymi i biurowcem, zajmuje obecnie powierzchnię ponad 18 000 m².
Firma zatrudnia ponad 300 osób i jest jednym z największych pracodawców nie tylko na lokalnym rynku, ale i w całej środkowowschodniej części Wielkopolski. W 2020, 2021 i 2022 r. HellermannTyton został nagrodzony „Gazelą Biznesu” i w 2021 i 2022 „Diamenty Forbes” dla najszybciej rozwijających się firm w Polsce. 
Procesy produkcyjne.
Firma produkuje elementy przeznaczone dla różnych rynków i branż, m.in. dla producentów OEM do rynku samochodów osobowych, rynku kolejowego, lotniczego i morskiego, a także do produktów stosowanych w elektronice, w urządzeniach telekomunikacyjnych, w sprzęcie AGD i na budowach.
Produkcja detali odbywa się na wtryskarkach, gdzie granulowane tworzywo sztuczne, na przykład nylon, jest upłynniane poprzez ogrzewanie i wtryskiwane do formy. Po utwardzeniu, które trwa zaledwie moment, forma na krótko rozsuwa się, wyrzuca dane elementy i rozpoczyna się kolejny cykl.

</doc>
<doc id="1390798" url="https://pl.wikipedia.org/wiki?curid=1390798" title="Think of Me / No More Tears">
Think of Me / No More Tears

Think of Me / No More Tears - siedemnasty singel Namie Amuro w wytwórni avex trax. Został wydany 24 stycznia 2001 tylko w wersji CD. Przez pięć tygodni trwania rankingu Oricon sprzedano 112 670 egzemplarzy. Przez trzy tygodnie singel był w najlepszej trzydziestce. Zajął #7 miejsce w Oriconie. W Japonii kosztował 1,260 ￥. Piosenka " Think of Me" została wykorzystana w reklamach Fran meiji, natomiast " No More Tears" w kampanii reklamowej wodoodpornej szminki Visee Luminous firmy Kose.

</doc>
<doc id="1390800" url="https://pl.wikipedia.org/wiki?curid=1390800" title="Witaminy grupy B">
Witaminy grupy B



</doc>
<doc id="1390801" url="https://pl.wikipedia.org/wiki?curid=1390801" title="Witaminy z grupy B">
Witaminy z grupy B



</doc>
<doc id="1390802" url="https://pl.wikipedia.org/wiki?curid=1390802" title="Abertam">
Abertam

Abertam – rodzaj sera wytwarzanego z mleka owczego w Czechach. Produkuje się go w Karlowych Warach.
Jest to ser twardy, o ostrym smaku, wytwarza się na nim naturalna żółta lub pomarańczowa skórka. Zawartość tłuszczu wynosi 45%. Ser ten dojrzewa dwa miesiące.

</doc>
<doc id="1390804" url="https://pl.wikipedia.org/wiki?curid=1390804" title="Please Smile Again">
Please Smile Again

Please Smile Again – szesnasty singel Namie Amuro. Został wydany 24 stycznia 2001 przez wytwórnię avex trax tylko w wersji CD. Singel był w rankingu Oricon dwadzieścia tygodni, kiedy sprzedano 216 960 egzemplarzy płyty. Najwyżej w Oriconie singel był na #2 miejscu. Utwór "Please Smile Again" promowała produkty firmy "Meiji Fran", a "Cross Over" telefony komórkowe MM TU-KA. Namie Amuro brała udział w obu kampaniach reklamowych.

</doc>
<doc id="1390805" url="https://pl.wikipedia.org/wiki?curid=1390805" title="Giovanni Barrata">
Giovanni Barrata



</doc>
<doc id="1390806" url="https://pl.wikipedia.org/wiki?curid=1390806" title="Mbomou">
Mbomou

Mbomou – jedna ze źródłowych rzek Ubangi; długość około 800 km; źródła na wyżynie Azande; płynie wzdłuż granicy Demokratycznej Republiki Konga i Republiki Środkowoafrykańskiej aż do połączenia z Uele w pobliżu miast Yakoma i Kemba.

</doc>
<doc id="1390808" url="https://pl.wikipedia.org/wiki?curid=1390808" title="Grupa B (ujednoznacznienie)">
Grupa B (ujednoznacznienie)



</doc>
<doc id="1390809" url="https://pl.wikipedia.org/wiki?curid=1390809" title="Molopo">
Molopo

Molopo - rzeka okresowa w Południowej Afryce i Botswanie, prawy dopływ Oranje; długość około 1000 km; źródła na wyżynie Środkowego Weldu (RPA); po letnich opadach prowadzi niewielkie ilości wody, zimą wysycha.

</doc>
<doc id="1390815" url="https://pl.wikipedia.org/wiki?curid=1390815" title="Great Ruaha">
Great Ruaha

Great Ruaha – rzeka w Tanzanii, lewy dopływ Rufidżi; długość około 800 km, powierzchnia dorzecza wynosi około 70 tysięcy km². Great Ruaha tworzona jest przez liczne cieki spływające z gór Poroto i Kipengere (na północ od jeziora Niasa). Jednym z ważniejszych dopływów jest Little Ruaha.
W środkowym biegu Great Ruaha działają hydroelektrownie. Rzeka przepływa przez Park Narodowy Ruaha.

</doc>
<doc id="1390816" url="https://pl.wikipedia.org/wiki?curid=1390816" title="Parasolka">
Parasolka



</doc>
<doc id="1390822" url="https://pl.wikipedia.org/wiki?curid=1390822" title="Sokoto (rzeka)">
Sokoto (rzeka)

Sokoto – rzeka w północno-zachodniej Nigerii, lewy dopływ Nigru; długość 630 km; źródła na wyżynie Dżos; duże sezonowe wahania stanów wód; wykorzystywana do nawadniania.

</doc>
<doc id="1390823" url="https://pl.wikipedia.org/wiki?curid=1390823" title="Jan Baranowicz">
Jan Baranowicz

Jan Baranowicz (ur. 15 maja 1906 w Borzęcinie k. Brzeska Krakowskiego, zm. 20 czerwca 1983 w Katowicach) – poeta, prozaik, autor fraszek, humoresek, satyr, książek dla dzieci i młodzieży a także audycji radiowych.
Życiorys.
Posiadał wiele pseudonimów m.in. Baran. W 1926 zdał maturę i rozpoczął studia na UJ w Krakowie, na kierunku filologia polska. Następnie wstąpił do seminarium duchownego w Tarnowie. Od 1913 przebywał na Śląsku, gdzie działał w organizacjach młodzieżowych takich jak „Znicz” i „Wici”. Podczas kryzysu ekonomicznego podjął pracę w Ochotniczych Drużynach Robotniczych na Śląsku. 
W 1923 zadebiutował jako poeta na łamach prasy, natomiast w 1938 wydał tom poezji "Pieśń o jaworowym krzaku". W okresie okupacji pełnił funkcję urzędnika w wiejskiej Spółdzielni Spożywców, przebywając w Borzęcinie i w Bogumiłowicach. W 1943 został schwytany przez gestapo i uwięziony za współpracę z Batalionami Chłopskimi (BCh).
W latach 1945–1953 był redaktorem katowickiej rozgłośni Polskiego Radia. Od 1961 pełnił funkcję kierownika literackiego Teatru Nowego w Zabrzu. W 1956 otrzymał kulturalną nagrodę WRN w Katowicach za całokształt dokonań literackich. Za dzieła takie jak "Mój przyjaciel Lompi, Święta z Kępy" uzyskał nagrodę Rady Ministrów. Był odznaczony Krzyżem Kawalerskim Orderu Odrodzenia Polski, Orderem Sztandaru Pracy II klasy, Złotym Krzyżem Zasługi, Medalem 10-lecia Polski Ludowej, Medalem 30-lecia Polski Ludowej, odznaką „Zasłużony Działacz Kultury” (dwukrotnie) i odznaką „Zasłużony dla rozwoju województwa katowickiego”.
Został pochowany na cmentarzu przy ul. Francuskiej w Katowicach.

</doc>
<doc id="1390826" url="https://pl.wikipedia.org/wiki?curid=1390826" title="Kościół Wniebowzięcia Najświętszej Marii Panny w Połądze">
Kościół Wniebowzięcia Najświętszej Marii Panny w Połądze

Kościół pw. Wniebowzięcia Najświętszej Marii Panny w Połądze (lit. Palangos Švč. Mergelės Marijos Ėmimo į dangų bažnyčia) – kościół rzymskokatolicki znajdujący się w Połądze. 
Historia.
Został zbudowany w latach 1897–1907 z inicjatywy hrabiego Feliksa Tyszkiewicza na miejscu wcześniejszego drewnianego kościółka. Architekt Karl Eduard Strandmann nadał mu kształt neogotycki używając czerwonej cegły jako materiału do budowy świątyni. 
Świątynię zdobią blendy, pinakle, rozety i inne elementy świadczące o gotyckich inspiracjach architekta. W środku świątyni znajduje się bogato rzeźbiony ołtarz i ambona. Bezpośrednio przed kościołem znajduje się drewniana kapliczka oraz krzyż.

</doc>
<doc id="1390828" url="https://pl.wikipedia.org/wiki?curid=1390828" title="Ford Kuga">
Ford Kuga

Ford Kuga – samochód osobowy typu SUV klasy kompaktowej, a następnie klasy średniej produkowany pod amerykańską marką Ford od 2008 roku. Od 2019 roku produkowana jest trzecia generacja pojazdu.
Pierwsza generacja.
Ford Kuga I został po raz pierwszy zaprezentowany w 2008 roku.
Premierę pierwszego w historii europejskiego oddziału Forda SUV-a opracowanego specjalnie z myślą o tym rynku poprzedził samochód koncepcyjny o nazwie Iosis X zaprezentowany w 2006 roku. Samochód zaprojektowano według zasad Kinetic Design podobnie jak m.in. modele S-Max, Mondeo czy Fiesta. Na niektórych rynkach Europy Zachodniej Kuga I zastąpiła oferowanego w limitowanych nakładach importowanego ze Stanów Zjednoczonych SUV-a Maverick. 
Pod koniec 2010 roku samochód przeszedł drobne zmiany w wyposażeniu na rok modelowy 2011. Silniki wysokoprężne pochodziły z Mondeo i były one nieco zmodernizowanymi konstrukcjami koncernu PSA. Z kolei jedyna w ofercie jednostka benzynowa, to silnik produkcji Volvo. 
Wersje wyposażeniowe.
Samochód standardowo wyposażony jest m.in. w klimatyzację, układ kontroli trakcji ESP, ABS z EBD oraz elektroniczny system zapobiegający dachowaniu. Opcjonalnie samochód wyposażyć można m.in. w elektrycznie podgrzewaną przednią szybę.
Druga generacja.
Ford Kuga II został zaprezentowany po raz pierwszy na Geneva Motor Show w marcu 2012 roku.
Premierę samochodu poprzedziła prezentacja amerykańskiej odmiany o nazwie Escape, której oficjalna prezentacja miała miejsce już w listopadzie 2011 roku, czyli półtora roku przed początkiem sprzedaży w Europie jako Kuga drugiej generacji. Amerykański odpowiednik trafił do produkcji w lipcu 2012 roku, również wyraźnie szybciej niż w Europie.
Choć europejska premiera Kugi II miała miejsce w marcu 2012 roku na Geneva Motor Show, to ruszyła ostatecznie na Polsce dopiero na wiosnę 2013 roku. Auto zostało zbudowane w oparciu o nową strategię marki Ford nazwaną "One Ford", w ramach której wszystkie pokazane w tym czasie modele Forda stały się pojazdami globalnymi bez rozróżnienia na rynek Ameryki Północnej i Europy. Samochód został zbudowany na płycie podłogowej modelu Focus. 
Lifting.
W 2016 roku auto przeszło face lifting. Pojazd otrzymał zupełnie nowy przód, który przypomina większy model Edge. Przeprojektowane zostały reflektory oraz zastosowano nową, masywną atrapę chłodnicy. Wnętrze pojazdu otrzymało skromny lifting polegający na przeniesieniu kilku przycisków i przełączników, zastosowaniu nowej kierownicy oraz nowego systemu multimedialnego SYNC3 z 8-calowym ekranem dotykowym. Z wnętrza Forda Kugi zniknął tradycyjny hamulec ręczny, a zastąpił go przycisk elektrycznego hamulca pomocniczego. Pojawiły się również nowe wzory tapicerki oraz nowe aplikacje dekoracyjne. 
W gamie zadebiutowały dwie wyróżniające się wyglądem wersje stylizacyjne: sportowa ST Line oraz luksusowa Vignale. Przy okazji liftingu wprowadzono nowy silnik wysokoprężny 1.5 TDCi o mocy 120 KM oraz zmodyfikowano jednostki 2.0 które mają: 150 i 180 KM..
Pod maską były montowane silniki Diesla PSA Duratorq o pojemności 1.6 (120 KM) i 2.0 (140 i 163 KM) oraz benzynowe EcoBoost 1.6 (148, 182 KM) i 2.0 (239 KM). 
Wersje wyposażeniowe.
Standardowe wyposażenie obejmuje m.in. ABS, ESP, 7 poduszek powietrznych, klimatyzację manualną, elektryczne sterowanie szyb, podgrzewanie oraz elektryczne sterowanie lusterek, radioodtwarzacz CD/MP3 z 6-głośnikami, światła przeciwmgłowe oraz 17-calowe alufelgi. 
Trzecia generacja.
Ford Kuga III został zaprezentowany po raz pierwszy w kwietniu 2019 roku.
Trzecia generacja Kugi została przedstawiona oficjalnie podczas specjalnej konferencji poświęconej zmianom w gamie SUV-ów i crossoverów, którą producent zorganizował na początku kwietnia 2019 roku. Samochód przyniósł radykalne zmiany w dotychczasowej koncepcji - jest wyraźnie większy pod każdym kątem, szczegółnie rozstawu osi i długości nadwozia, które awansowały Kugę do grona SUV-ów klasy średniej jak np. Toyota RAV4 czy SEAT Tarraco, które wyróżniają się zbliżonymi wymiarami.
Samochód utrzymano w stylistyce dopasowanej do bieżącej estetyki marki, którą reprezentuje m.in. przedstawiony rok wcześniej Focus czy zaprezentowany kilka miesięcy później mniejszy crossover Puma. Kuga III wyróżnia się dużą, obłą atrapą chłdnicy z przodu, owalnopodobnymi reflektorami przy krawędziach maski i podłużnymi lampami z tyłu. Kokpit z kolei utrzymano w niemal identycznej estetyce, co w mniejszym Focusie, na którym Kuga zresztą bazuje. Samochód w III generacji został wyposażony w pakiet funkcji, w tym system nawigacji SYNC 3, modem FordPass Connect z funkcją Live Traffic oraz inteligentny tempomat z funkcją Stop &amp; Go.
Duże zmiany zaszły także w gamie silnikowej. Aby sprostać bieżącym unijnym restrykcjom w zakresie emisji spalin, pod maskę trafiły tzw. zelektryfikowane układy napędowe. Kuga dostępna jest nie tylko z układem mild hybrid, ale także jako klasyczny pojazd hybrydowy oraz tzw. hybryda typu plug-in, która umożliwia ładowanie układu elektrycznego o większym zasięgu z gniazdka.
Sprzedaż.
Sprzedaż Kugi w Stanach Zjednoczonych jako Ford Escape czwartej generacji ruszyła we wrześniu 2019 roku, z kolei do polskich salonów sprzedaży SUV klasy średniej trafił w marcu 2020 roku. Jako Kuga samochód trafił do sprzedaży jeszcze m.in. na Tajwanie i w Afryce Północnej, z kolei nazwę Escape przyjęto na rynkach latynoamerykańskich, w Chinach oraz Australii i Nowej Zelandii.

</doc>
<doc id="1390835" url="https://pl.wikipedia.org/wiki?curid=1390835" title="Adana (prowincja)">
Adana (prowincja)

Adana – prowincja w południowej Turcji, nad Morzem Śródziemnym. Jej powierzchnia wynosi 14 030 km². Graniczy z prowincją Mersin na zachodzie, z prowincjami Osmaniye i Hatay, z prowincją Kahramanmaraş na północnym wschodzie, na północy z prowincją Kayseri a na północnym zachodzie z prowincją Niğde. Stolicą prowincji jest Adana.
Dystrykty.
Prowincja podzielona jest na 15 dystryktów:

</doc>
<doc id="1390836" url="https://pl.wikipedia.org/wiki?curid=1390836" title="Kawka srokata">
Kawka srokata

Kawka srokata ("Corvus dauuricus") – gatunek średniej wielkości ptaka z rodziny krukowatych (Corvidae), blisko spokrewniony z kawką zwyczajną. Zamieszkuje wschodnią część Azji. Nie jest zagrożony.
Systematyka.
Przez część systematyków kawka srokata umieszczana jest wraz z kawką zwyczajną w rodzaju "Coloeus". Nie wyróżnia się podgatunków.
Nazwa łacińska pochodzi od nazwy rosyjskiego regionu Dauria (ros. Даурия).
Morfologia.
Długość ciała 33–36 cm; rozpiętość skrzydeł 67–74 cm, masa ciała 110–275 g. 
Wielkością jest zbliżona do kawki zwyczajnej ("Corvus monedula") lub niewiele mniejsza, ma takie same proporcje ciała i identyczne zachowania. Najpoważniejszą różnicą jest upierzenie. Wiele dorosłych osobników tego gatunku, choć nie wszystkie, ma duże kremowo-białe plamy wokół dolnej części szyi. Głowa, podgardle, skrzydła i ogon są błyszcząco-czarne, a pióra przykrywające uszy, siwo-szare. Tęczówki kawek srokatych mają kolor czarny, podczas gdy tęczówki kawek zwyczajnych są szaro-białe.
Rozmieszczenie i środowisko.
Gatunek ten występuje w południowej części wschodniej Syberii, na południe od Mongolii, aż do północnej części Półwyspu Indochińskiego. Ptaki ze skrajnie północnych regionów migrują na południe podczas zimy. Niekiedy zdarza się, że w zimie kawki srokate przylatują do Korei oraz do Japonii i Tajwanu.
Zamieszkują lasy, dorzecza rzek oraz góry. Często spotyka się je w towarzystwie gawronów. Oprócz tych krukowatych, na tym samym obszarze występują również wrony obrożne ("C. pectoralis"), które są jednak znacznie większymi ptakami (tego samego rozmiaru lub nawet większe niż czarnowrony ("C. corone")). Kawki srokate praktycznie nie krzyżują się z wronami obrożnymi.
Zachowanie.
Dieta.
Identycznie jak kawka, żywi się ziarnem, dżdżownicami, pędrakami, owocami oraz owadami z odchodów zwierząt.
Gniazdowanie.
Gatunek ten gniazduje głównie na gałęziach drzew, w dziuplach, szczelinach, otworach w budynkach. Podobnie jak kawka, pod koniec kwietnia lub na początku maja składa 4–6 jaj o tle sinozielonym z niebieskim odcieniem, o średnich wymiarach 35×25 mm.
Status.
W Czerwonej księdze gatunków zagrożonych IUCN kawka srokata klasyfikowana jest jako gatunek najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako lokalnie całkiem pospolity. Ze względu na brak dowodów na spadki liczebności bądź istotne zagrożenia dla gatunku, BirdLife International ocenia trend liczebności populacji jako stabilny.

</doc>
<doc id="1390837" url="https://pl.wikipedia.org/wiki?curid=1390837" title="Bogobójstwo">
Bogobójstwo

Bogobójstwo – pojęcie oznaczające zabójstwo Boga.
Chrześcijaństwo.
W religii chrześcijańskiej motyw bogobójstwa jest związany z Jezusem Chrystusem, który umarł na krzyżu. Główne denominacje chrześcijańskie pojmują Jezusa jako Syna Bożego, drugą Osobę Trójcy Świętej. Z tej perspektywy Chrystus, jako Bóg-Człowiek, cierpiał na krzyżu, a Bóg Ojciec i Duch Święty współcierpieli z Chrystusem, chociaż w inny sposób.
Tradycyjnie za zabójstwo Jezusa byli obwiniani Żydzi. Greckie słowo „kyrioktonoi”, oznaczające „zabójcy Pana”, stało się w literaturze polemicznej synonimem Żydów. W średniowiecznej ikonografii częstym motywem z kolei było umieszczenie Żydów w miejsce rzymskich żołnierzy obok krzyża Jezusa. Jedną z osób odrzucających zarzut bogobójstwa dokonanego przez Żydów był Augustyn z Hippony. Augustyn, twórca łacińskiego słowa „deicidae”, odrzucił je zauważając, iż Żydzi nie mieli świadomości boskości Jezusa. Soborowa deklaracja "Nostra aetate" odrzuciła zbiorową odpowiedzialność Żydów za zabójstwo Jezusa.
W 1948 roku Sąd Najwyższy Izraela odmówił rewizji wyroku Jezusa uznając, że jedyną odpowiedzialną za skazanie osobą był Poncjusz Piłat, reprezentujący państwo rzymskie.
Inne religie.
W mitologii sumeryjskiej motyw bogobójstwa dotyczył boga Tammuza, którego małżonka Inanna zesłała do krainy zaświatów – "kur". Tammuz otrzymał jednak prawo spędzania połowy roku na ziemi.
W mitologii egipskiej bóg Ozyrys został w podstępny sposób zamordowany przez swojego brata Seta, po czym powrócił do życia za sprawą swojej małżonki, Izydy.

</doc>
<doc id="1390840" url="https://pl.wikipedia.org/wiki?curid=1390840" title="Huey Lewis &amp; the News">
Huey Lewis &amp; the News



</doc>
<doc id="1390842" url="https://pl.wikipedia.org/wiki?curid=1390842" title="Kuando">
Kuando

Kuando (Kwando, Cuando) – rzeka w południowej Afryce, głównie w Angoli, prawy dopływ Zambezi; w dolnym biegu nazywana Chobe oraz Linyanti; długość 731 km, źródła na wschód od wyżyny Bije; wpada do rzeki Zambezi powyżej Wodospadów Wiktorii; w środkowym biegu stanowi granicę między Angolą i Zambią, w dolnym – między Namibią a Botswaną.

</doc>
<doc id="1390843" url="https://pl.wikipedia.org/wiki?curid=1390843" title="Mauzoleum małżonków Moenke">
Mauzoleum małżonków Moenke

Mauzoleum małżonków Moenke – nagrobek w części ewangelickiej Starego Cmentarza w Łodzi.
Powstał w 1884 roku według projektu Otto Gehliga i kryje szczątki Teresy z Anstadtów Moenke zmarłej w 1884 roku (córki Karola Anstadta) i jej męża Roberta (zm. 1885). Ma formę wzorowaną na antycznej świątyni z tympanonem zwieńczonym krzyżem i ozdobionym wyobrażeniem małżeńskich obrączek.

</doc>
<doc id="1390844" url="https://pl.wikipedia.org/wiki?curid=1390844" title="To był dzień">
To był dzień

To był dzień – program o profilu informacyjno-publicystycznym, mający na celu podsumowanie najważniejszych wydarzeń dnia w Polsce oraz na świecie. Emitowany jest codziennie na kanale informacyjnym Polsat News o godzinie 20:00. Bliźniaczy program To był dzień na świecie, który podsumowuje ważne informacje z całego dnia na świecie, jest emitowany na kanale Polsat News 2. Ostatnie wydanie wyemitowano 1 września 2017.

</doc>
<doc id="1390848" url="https://pl.wikipedia.org/wiki?curid=1390848" title="Wilajet chatloński">
Wilajet chatloński

Wilajet chatloński – jeden z czterech wilajetów (okręgów) Tadżykistanu. Leży w południowo-zachodniej części kraju, a jego stolica to Kurgonteppa. Jego powierzchnia wynosi 24 800 km², a populacja w 2010 roku wyniosła 2 700 200 osób. Graniczy z Uzbekistanem na zachodzie, Afganistanem na południu, Górskim Badachszanem na północnym wschodzie i Wilajetem Administrowanym Centralnie na północy. Jego dystrykty to:

</doc>
<doc id="1390851" url="https://pl.wikipedia.org/wiki?curid=1390851" title="To był dzień na świecie">
To był dzień na świecie



</doc>
<doc id="1390852" url="https://pl.wikipedia.org/wiki?curid=1390852" title="Kool &amp; the Gang">
Kool &amp; the Gang



</doc>
<doc id="1390853" url="https://pl.wikipedia.org/wiki?curid=1390853" title="Dałaj-nur">
Dałaj-nur



</doc>
<doc id="1390856" url="https://pl.wikipedia.org/wiki?curid=1390856" title="Olifants">
Olifants

Olifants – rzeka w Republice Południowej Afryki i Mozambiku. Długość 560 km, powierzchnia dorzecza 3,9 tysięcy km². Wypływa w górach Witwatersrand. Uchodzi do rzeki Limpopo.
Dopływy.
Największymi dopływami rzeki Olifants są: Letaba i Steelpoort. Pozostałe dopływy to: Blyde, Moses, Spekboom, Timbavati, Nkumpi, Ga-Selati, Klaserie, Makhutswi i Mohlapitse.
Tamy.
W zlewni rzeki Olifants znajduje się trzydzieści wielkich zapór, do których należą:

</doc>
<doc id="1390859" url="https://pl.wikipedia.org/wiki?curid=1390859" title="Sławomir Kryszkowski">
Sławomir Kryszkowski

Sławomir Kryszkowski (ur. 15 października 1961 w Gostyninie) – polski menedżer, były wicewojewoda i wojewoda jeleniogórski.
Życiorys.
Ukończył studia ekonomiczne w Szkole Głównej Planowania i Statystyki w Warszawie oraz prawnicze na Uniwersytecie Warszawskim. W 2007 na SGH obronił doktorat w zakresie organizacji i zarządzania.
Pod koniec lat 80. pracował jako starszy inspektor w PKO BP oddział w Gostyninie, następnie został zatrudniony w Przedsiębiorstwie Farmaceutycznym Jelfa Od 1990 do 1994 w urzędzie wojewódzkim w Jeleniej Górze był kolejno dyrektorem wydziału, pełnomocnikiem wojewody i wicewojewodą jeleniogórskim. Do 1997 zasiadał w zarządzie Zakładu Energetycznego w Jeleniej Górze.
W rządzie Jerzego Buzka w 1998 z rekomendacji Akcji Wyborczej Solidarność zajmował stanowisko wojewody jeleniogórskiego, ostatniego w historii tego województwa. Od 1999 do 2006 wchodził w skład zarządu Jelfy, m.in. przez kilka lat jako prezes zarządu tego przedsiębiorstwa.
W 2005 został odznaczony Srebrnym Krzyżem Zasługi.

</doc>
<doc id="1390863" url="https://pl.wikipedia.org/wiki?curid=1390863" title="Autobusy">
Autobusy



</doc>
<doc id="1390865" url="https://pl.wikipedia.org/wiki?curid=1390865" title="One-Republic">
One-Republic



</doc>
<doc id="1390869" url="https://pl.wikipedia.org/wiki?curid=1390869" title="Pasmo 160 m">
Pasmo 160 m

Pasmo 160 metrów (zaliczone do fal średnich) jest najniższym pasmem fal radiowych przydzielonym krótkofalowcom w większości krajów. Doświadczeni operatorzy często nazywają pasmo 160 metrów jako "Top Band", czasami nazywa się je "Gentleman's Band" (pasmo dżentelmenów), dla odróżnienia od mniej formalnego sposobu łączności prowadzonej niekiedy na innych pasmach.
Charakterystyka.
W ciągu dnia zasięg łączności wynosi do około 120 km. W nocy (szczególnie zimą, z uwagi na mniejsze szumy atmosferyczne i zakłócenia przemysłowe) możliwe jest nawiązywanie łączności na dystansie do kilku tysięcy kilometrów.
Propagacja.
W ciągu dnia w tym pasmie występuje duże tłumienie w warstwie D.
Podział pasma 160 m w Polsce.
Na dzień 29 marca 2009

</doc>
<doc id="1390872" url="https://pl.wikipedia.org/wiki?curid=1390872" title="160 m">
160 m



</doc>
<doc id="1390876" url="https://pl.wikipedia.org/wiki?curid=1390876" title="Ewald Latacz">
Ewald Latacz

Ewald Latacz (ur. 24 czerwca 1885 w Katowicach, zm. 12 lutego 1953 we Frankfurcie nad Menem) – polityk śląski, doktor prawa, adwokat i notariusz, przewodniczący Rady Robotniczej w Wodzisławiu i współzałożyciel rybnickiego, tajnego Komitetu Górnośląskiego w roku 1918, współzałożyciel i lider Związku Górnoślązaków w latach 1919-1921, orędownik odrębności narodowej Górnoślązaków oraz niepodległości Górnego Śląska, w styczniu 1919 oskarżony przez władze niemieckie o zdradę stanu i aresztowany, wiosną warunkowo zwolniony z aresztu, jesienią amnestionowany przez władze alianckie, berliński notariusz i adwokat w latach 1922-1945 oraz syndyk i radca prawny firm paliwowych w okresie międzywojennym, od 1933 roku członek nazistowskiej partii NSDAP, działacz Narodowosocjalistycznego Związku Niemieckich Prawników w latach 1933-1945, w 1936 kandydat międzynarodowej organizacji pacyfistycznej Corder Catchpool na obrońcę Carla von Ossietzky'ego, w 1945 przeszedł proces denazyfikacji w sowieckiej strefie okupacyjnej bez jakichkolwiek konsekwencji karnych.
Edukacja.
Przyszedł na świat w kamienicy rodziny Lataczów w Katowicach przy Richard-Holtze-Straße (obecnie ul. Mariacka) 30. Był synem przewodniczącego katolickiego związku nauczycieli, górnośląskiego posła partii Centrum – Karla Latacza i Anny z domu Madejczyk. Jego ojciec Karl wywodził się ze starej górnośląskiej rodziny i był dwujęzyczny, jednak Ewalda wychowywał już wyłącznie w języku niemieckim. Młody Ewald ukończył szkołę elementarną i gimnazjum w Katowicach. W 1902 podjął studia prawnicze na Uniwersytecie we Wrocławiu. Zgodnie z ówczesną praktyką jednego semestru edukacji na innej niemieckiej uczelni, w roku 1905 Ewald Latacz odbył jeden semestr na Uniwersytecie w Heidelbergu. Studia ukończył 15 kwietnia 1907 we Wrocławiu. Od 16 sierpnia praktykował jako referendarz w sądzie w Krapkowicach. Edukację uwieńczył obroną, wydanej w Lipsku, dysertacji doktorskiej 9 listopada 1907 także we Wrocławiu. 9 stycznia 1908 otrzymał dyplom doktora Wydziału Prawa Uniwersytetu Wrocławskiego. Po zakończeniu edukacji nadal pracował jako referendarz sądowy, kolejno w Bytomiu i w Katowicach, a 24 stycznia 1913 awansował na asesora. Od marca 1913 figurował jako adwokat w sądzie w Raciborzu, a od 23 czerwca 1915 w Wodzisławiu. Po śmierci swego brata Huberta, 17 lutego 1919 przejął również jego kancelarię notarialną w Wodzisławiu. Podczas I wojny światowej Ewald Latacz został powołany do służby wojskowej w 156 pułku w Bytomiu, gdzie służył w latach 1915-1916, ale nigdy nie został wysłany na front. Dwa ostatnie lata wojny pełnił funkcję kierownika referatu dla spraw gospodarki wojennej w starostwie rybnickim. Nawiązał wówczas kontakty z górnośląskimi kołami przemysłowymi, które wkrótce wpłynęły na jego działalność polityczną.
Działalność polityczna.
Prawdopodobnie już w roku 1912 był radnym miejskim w Wodzisławiu. Nie ma informacji na temat przystąpienia Ewalda Latacza do partii Centrum. Jednak badacze zajmujący się jego działalnością twierdzą, że był politykiem centrowym, więc najprawdopodobniej z ramienia tej partii był najpierw radnym, a w listopadzie 1918 objął funkcję przewodniczącego Rady Robotniczej w Wodzisławiu. Ewald Latacz „wyrastał w atmosferze górnośląskiego Centrum, był więc typowym przedstawicielem zachowawczej warstwy inteligencji górnośląskiej”. Według Rudolfa Vogla – „ze swą psychiką najbardziej nadawałby się na przywódcę niemieckiej Prowincji Górnośląskiej. Kultura, porządek i dyscyplina nierozerwalnie łączyły go z ludnością niemiecką i niemiecką gminą kulturalną. Jednak w jego przypadku silniejsza okazała się niechęć do centralistycznej polityki Berlina, urzędowego wstecznictwa, dyskryminacji religijnej oraz poczucie społecznego upośledzenia Górnoślązaków w stosunku do pozostałych mieszkańców Prus. Ponadto cechowała go płomienna i fanatyczna miłość do Górnego Śląska”. Po upadku monarchii Hohenzollernów postanowił on wykorzystać sytuację i doprowadzić Górny Śląsk do niepodległości. Ewald Latacz pozyskał dla swej niepodległościowej idei niektórych działaczy centrowych i socjaldemokratycznych, przedstawicieli wielkiego przemysłu górnośląskiego, a przede wszystkim braci Reginków i innych konserwatywnych Górnoślązaków i umiarkowanych Polaków, wywodzących się z kierunku Napieralskiego. 22 listopada 1918 roku w Gliwicach odbyła się Konferencja Rad Górnośląskich z udziałem przedstawicieli administracji rządowej. Wśród przewodniczących poszczególnych rad znaleźli się trzej zwolennicy niepodległości Górnego Śląska – Ewald Latacz z Wodzisławia, Fritz Wassner z Rybnika i Jan Reginek z Raciborza. Ewald Latacz domagał się tam deklaracji rządu, gwarantujących swobodę praktyk religijnych i nienaruszalności majątków kościelnych, natomiast Fritz Wassner zażądał równouprawnienia językowego i swobody rozwoju kulturalnego. 
W tajnym Komitecie Górnośląskim.
26 listopada 1918 roku w Katowicach Ewald Latacz doprowadził do spotkania braci ks. Tomasza i dr Jana Reginków z przedstawicielami górnośląskich przemysłowców, a 27 listopada wraz z nimi założył w Rybniku – tajny Komitet Górnośląski, który postulował utworzenie niepodległej Republiki Górnośląskiej. 2 grudnia wszyscy trzej spotkali się w Pradze z premierem Karelem Kramářem, starając się uzyskać protekcję Czechosłowacji dla tej idei. 9 grudnia 1918 roku w Kędzierzynie odbyła się konferencja partii politycznych, działających na Górnym Śląsku. Delegaci pierwotnie ustalili utworzenie „tymczasowego niezależnego państwa górnośląskiego”, do czasu ustalenia przynależności państwowej Górnego Śląska w traktacie pokojowym. Zdecydowanie sprzeciwił się temu Komitet Górnośląski, którego lider Ewald Latacz wprost ogłosił tam rezolucję utworzenia niepodległej i neutralnej Republiki Górnośląskiej. Przedstawiciele wszystkich obecnych partii utworzyli Komisję Śląską pod przewodnictwem starosty rybnickiego Hansa Lukaschka z Centrum, która podjęła się uzupełnić Komitet Górnośląski oraz „separatystyczne wizje na Górnym Śląsku koordynować i rozpowszechniać”. Na drugą połowę grudnia przypada wyraźny podział górnośląskich separatystów na autonomistów, czyli grupę pod wodzą rybnickiego starosty Hansa Lukaschka oraz „radykalnych separatystów” Ewalda Latacza, czyli niepodległościowców z rybnickiego Komitetu Górnośląskiego. 19 grudnia 1918 roku w sali hotelu Pogody w Rybniku Ewald Latacz, wraz z przewodniczącym Rady Robotniczej w Rybniku – Fritzem Wassnerem oraz dwoma innymi tutejszymi działaczami Auchem i Kunowskim, zorganizował wiec pod hasłem „Górny Śląsk dla Górnoślązaków”, mający rozpropagować ideę niepodległości Górnego Śląska. 25 grudnia przywódca autonomistów – rybnicki starosta Hans Lukaschek oraz lider niepodległościowców dr Ewald Latacz – przewodniczący Rady Robotniczej w Wodzisławiu przybyli do Wrocławia, by poinformować zarząd Centralnej Rady Ludowej o dążeniach separatystów do proklamacji niepodległej Republiki Górnośląskiej. Równocześnie zażądali natychmiastowego przyznania Górnemu Śląskowi szerokiej autonomii administracyjnej i kulturowej. Nazajutrz zarząd Centralnej Rady Ludowej przystał na te żądania oraz zaproponował Lataczowi objęcie stanowiska swego komisarza na Górnym Śląsku. Wpływ na taką propozycję miał Lukaschek, który chciał przeciągnąć lidera Komitetu Górnośląskiego do obozu autonomistów. Jednak Ewald Latacz uzależnił przyjęcie propozycji od pozostawienia mu swobody urzędowania, dowolnego doboru współpracowników i wglądu do wszystkich akt górnośląskich, w tym poufnych. Taka niezależność niedoszłego komisarza stworzyłaby sprzyjające warunki dla oderwania przez niego Górnego Śląska od Rzeszy i proklamacji niepodległej Republiki Górnośląskiej, więc zarząd Centralnej Rady Ludowej jego warunki objęcia funkcji odrzucił. 30 grudnia 1918 roku odbyła się we Wrocławiu konferencja dotycząca sytuacji na Górnym Śląsku. Wysłuchano tam wystąpień trójki rzeczników niepodległości Górnego Śląska: dr Ewalda Latacza, ks. Tomasza Reginka i dyrektora generalnego zakładów Schaffgotscha – Emila Wernera. Ewald Latacz, w swym obszernym wystąpieniu podkreślał: „Górnoślązacy stanowią jednolity lud, który jest obecnie gotowy, by przeforsować własną narodowość”, a w dalszej jego części przekonywał Niemców, że utworzenie niepodległego państwa uchroni Górny Śląsk przed wcieleniem do Polski, by mógł powrócić do Niemiec w sprzyjających warunkach. Podobnie proniemiecką argumentację zastosowali także ks. Tomasz Reginek i dyr. Emil Werner. Jednak przedstawiciele władz niemieckich odrzucili te postulaty, nie wierząc w szczerość argumentacji Latacza.
Współzałożyciel ZG-BdO.
W styczniu roku 1919 liderzy tajnego Komitetu Górnośląskiego Ewald Latacz i bracia Reginkowie utworzyli w Bytomiu – ponad-partyjny Związek Górnoślązaków-Bund der Oberschlesier, zrzeszający członków KVP, SPD, partii „Katolika” i bezpartyjnych, działających na rzecz niepodległości Górnego Śląska. Funkcję sekretarza generalnego tej organizacji objął ks. Tomasz Reginek. Swoje idee rozpowszechnili oni na łamach centrowych pism „Oberschlesische Zeitung”i „Oberschlesische Kurier”. Zgodnie z rozporządzeniem prezydenta Rejencji Opolskiej z 31 grudnia 1918 roku, postulat stworzenia niepodległej Republiki Górnośląskiej, został uznany przez Niemców za zdradę stanu. Władze ogłosiły ustawę o stanie wyjątkowym, której paragraf 96 zabraniał publicznego poruszania sprawy niepodległości Górnego Śląska. Następnie zawiesiły działalność Związku Górnoślązaków-Bund der Oberschlesier i dokonały aresztowań wśród jego członków. Do więzienia trafił więc również Ewald Latacz. Większość śląskich działaczy zwolniono razem z polskimi, dopiero wskutek amnestii ogłoszonej przez aliantów, którzy przejęli kontrolę nad pruskim Górnym Śląskiem po klęsce I powstania śląskiego, wywołanego przez POW w sierpniu roku 1919. Sam Ewald Latacz, dzięki swym rozległym koneksjom wśród niemieckich polityków na Górnym Śląsku, warunkowo odzyskał wolność już wiosną 1919 roku, a więc znacznie wcześniej, niż pozostali liderzy Związku Górnoślązaków-Bund der Oberschlesier, lecz bezwzględnie zabroniono mu „słownego i pisemnego” głoszenia idei niepodległości Górnego Śląska. Lider Górnoślązaków nie dostosował się jednak do tego zakazu i jeszcze w roku 1919 w Bytomiu, anonimowo wydał niemieckojęzyczną broszurę Oberschlesien auf Subhasta! (Górny Śląsk na subhaście!), w której krytykował rządy państwowego komisarza na Górnym Śląsku - Ottona Hörsinga, przewidywał skurczenie się niemieckiej większości podczas plebiscytu i wskazywał potrzebę utworzenia niepodległego państwa górnośląskiego, argumentując że „Naród górnośląski jest ludem jednolitym o mieszanej krwi”. Jej wersja polskojęzyczna „Górny Śląsk dostał się na subhastę” ukazała się już w roku 1920, również w Bytomiu. Od 3 października 1919 roku Georg Wenzel wydawał w Opolu tygodnik społeczno-kulturalny „Der Oberschlesier”, którego kolejni redaktorzy Julius Soika i Ernst Laslowski „konsekwentnie lansowali narodowość górnośląską” wśród ludności czytającej w języku niemieckim. Już w drugim numerze tego pisma ukazał się tekst Bardziej egzystuje śląska świadomość narodowa, autorstwa jego przyszłego wieloletniego wydawcy Karla Sczodroka. Na jego łamach publikowali czołowi działacze Związku Górnoślązaków-Bund der Oberschlesier m.in. sam Latacz (Rozwiązanie kwestii górnośląskiej, 25.12.1919, Górny Śląsk w polityce zagranicznej, 30.10.1920). W tekscie "Rozwiązanie kwestii górnośląskiej" pisał: "Lud górnośląski nie jest ubezwłasnowolniony. Tylko jego błąkająca się dusza pozostaje zdezorientowana, wyleczona od uderzenia batem i skuszona słodkim chlebem. Narodowości spierają się o niego bezowocnie, skoro jego narodowość jest przezwyciężeniem narodowości niemieckiej, polskiej i czeskiej przez narodowość górnośląską, w czym jest ona porównywalna z narodowością amerykańską. […] Więzy krwi i kultury są o wiele silniejsze, niż zewnętrzna więź językowego sposobu wyrażania. […] Górnoślązacy muszą uzyskać niepodległość […] hasło niepodległości i niepodzielności Górnego Śląska, udzieliło się wreszcie jego byłej austriackiej części i ludowi górnośląskiemu obwieszcza, że on sam musi się odważyć sprawdzić, co byłoby dla niego pomyślnością". Na początku roku 1920 Ewald Latacz udał się w podróż do Cieszyna, gdzie uczestniczył w zebraniu Śląskiej Partii Ludowej i Delegacji Partii Niemieckich, wspólnie dążących do utworzenia niepodległego państwa śląskiego lub autonomii w ramach Czechosłowacji. Od swych cieszyńskich rodaków, lider Górnoślązaków otrzymał pełnowartościową zachętę propagandową. Identyczna mieszana ludność śląska w terenie, niemieckojęzyczni Ślązacy w miastach i podobna struktura przemysłowa, dążenia do zjednoczenia z pruskim Górnym Śląskiem, pozwalały Ewaldowi Lataczowi myśleć o stworzeniu silnego gospodarczo, jednolitego państwa na wzór Belgii. Wskazówki, których Józef Kożdoń udzielił wówczas liderowi Związku Górnoślązaków-Bund der Oberschlesier – Ewaldowi Lataczowi przełożyły się na czyny. 17 marca 1920 roku redaktor Jerzy Cibis z Bytomia rozpoczął wydawanie, wzorowanego na „Ślązaku” (organie prasowym Śląskiej Partii Ludowej) dwujęzycznego tygodnika „Bund-Związek” pierwotnie w nakładzie 20 tys. egzemplarzy, drukowanego przez wydawnictwo Fritza Wenske – Kurier GmbH w Królewskiej Hucie. Wkrótce bracia Reginkowie zdegustowani brakiem trzeciej możliwości plebiscytowej tj. opcji niepodległości Górnego Śląska, zachęceni projektem Statutu Organicznego, gwarantującego szeroką autonomię wszystkim ziemiom śląskim, które miały przypaść państwu polskiemu, opuścili Związek Górnoślązaków-Bund der Oberschlesier i przeszli do obozu Korfantego. Kierownictwo tej organizacji objął wówczas Ewald Latacz, który zdecydowanie odciął się od obydwu braci. W sierpniu roku 1920 „Der Bund-Związek” zakwestionował ich współudział w stworzeniu tego ruchu, gdyż niemiecka prasa zarzucała Związkowi Górnoślązaków-Bund der Oberschlesier, iż został stworzony przez obóz polski, podając jako dowód właśnie postawę braci Reginków.
Lider górnośląskich niepodległościowców.
Pod kierownictwem Ewalda Latacza organizacja ta nadal głosiła koncepcję górnośląskiej państwowości na wzór Szwajcarii, zgodną z założeniami Reginka, chociaż pod koniec roku 1920 taktycznie dołożono „konieczność gospodarczego powiązania z Niemcami” w miejsce poprzedniego planu ekonomicznych związków z Czechosłowacją lub Polską. 14 maja 1920 roku na łamach „Der Bund-Związek” Ewald Latacz opublikował odezwę: „Do wszystkich Górnoślązaków”: „[…] Naszym celem jest niepodległość państwowa Górnego Śląska. Traktat pokojowy ulegnie zmianie, gdy lud górnośląski za pośrednictwem Związku Górnoślązaków takie wyrazi życzenie”. Ewald Latacz utrzymywał również ścisłe kontakty z Józefem Kożdoniem, na którego działalności w znacznym stopniu się wzorował. „Der Bund-Związek” solidaryzował się z działalnością Śląskiej Partii Ludowej, działającej na rzecz niepodległości na terenie Śląska Cieszyńskiego. Podstawowym celem współpracy obydwu organizacji było połączenie Prowincji Górnośląskiej ze Śląskiem Cieszyńskim w ramach niepodległej Republiki Wielko-Śląskiej ze stolicą w Raciborzu, o czym świadczy artykuł „Wolny Śląsk panem na wolnej śląskiej ziemi” opublikowany na łamach tygodnika „Der Bund-Związek”. Pod kierownictwem Ewalda Latacza Związek Górnoślązaków-Bund der Oberschlesier rozrósł się do 198 grup miejscowych, skupiających ok. pół miliona osób, na terenie całego Górnego Śląska. Sojusznikiem organizacji Latacza stał się były dowódca powstańczy i działacz obozu polskiego Alojzy Pronobis – lider Polskiego Związku Górnośląskich Autonomistów, który optował za „autonomią zupełną” (niepodległością) Górnego Śląska zjednoczonego ze Śląskiem Cieszyńskim. Według słów działaczy polskich oraz dokumentów pruskiego ministra spraw wewnętrznych Pronobis był w 1922 roku wydawcą tygodnika „Bund-Związek”. 26 grudnia 1920 ukazał się pierwszy numer (41 w kolejności) odnowionego tygodnika „Bund-Związek” („für den Freistaat Oberschlesien - dla wolnego Państwa Górnośląskiego”). W nagłówku pojawił się górnośląski orzeł w średniowiecznej stylizacji i zmienił się podtytuł, dotychczas: wiadomości „Związku Górnoślązaków”. W owym świątecznym numerze ukazał się tekst samego Ewalda Latacza Górnoślązacy na front!: „Polska chce Górny Śląsk posiąść, a Niemcy nie chcą go utracić […] My zaś Górnoślązacy […] Jesteśmy narodem jednolitym, wprawdzie dwujęzycznym, ale jednego szczepu i jednej krwi”. W marcu roku 1921 działacze Związku Górnoślązaków-Bund der Oberschlesier wysłali swoją delegację, najpierw 14 marca do Warszawy, a następnie 16 marca do Berlina, w celu zorientowania się u władz obydwu państw, jakie stanowiska prezentują wobec autonomii Górnego Śląska w ramach tych państw. Bezpośrednio przed plebiscytem kierownik Związku Górnoślązaków-Bund der Oberschlesier – Ewald Latacz dodatkowo upowszechnił swe poglądy w niemieckojęzycznej broszurze „Górnoślązacy, ratujcie się sami! Pismo w obronie wolności i niepodzielności Górnego Śląska”. Jeszcze raz przedstawił tam wszystkie punkty programu Związku Górnoślązaków-Bund der Oberschlesier oraz historyczne, ekonomiczne i etniczne argumenty na rzecz utworzenia niepodległego państwa górnośląskiego. W ostatnim rozdziale prognozował nierozstrzygnięty wynik plebiscytu oraz przedstawił swoje obawy, dotyczące podziału Górnego Śląska. Przewidywał, iż jedynie znaczące zwycięstwo plebiscytowe opcji niemieckiej przekonałoby Francuzów do poparcia proklamacji niepodległości Górnego Śląska, co Polacy odczytali jako agitację Latacza na rzecz Niemiec. Przedmowa z tej broszury ukazała się na łamach „Bund-Związek” 13 marca 1921 roku: „Pismo to jest nowym opracowaniem i rozszerzeniem myśli zawartych w broszurce „Górny Śląsk na subhaście”. Usunięcie wojskowego zakazu pisania z czasów Hörsinga pozwala mi wyjść z ukrycia bezimiennego. Przemawiam do Górnoślązaków jako Górnoślązak […] Jesteśmy narodem mieszanym, jak Amerykanie, ale narodem młodym, silnym, rwącym się do życia, a różnice językowe odziedziczone po przodkach nie powinny nas rozdzielać. […] Już od zarania dziejów pisanych ojczyzna nasza stanowiła kość niezgody pomiędzy Polską a Niemcami. Dzieje nasze to dzieje wiekowej niewoli i daremnych wysiłków do oswobodzenia się. Niewola nasza zaczęła się w roku 999 przez ujarzmienie Górnego Śląska przez Polskę. W roku 1163 odzyskał Śląsk wolność i samodzielność, i to wskutek pośrednictwa cesarza niemieckiego Fryderyka Rudobrodego […] W roku 1300 Górny Śląsk popadł ponownie w zależność i to na sam przód czeską, 1497 węgierską, a 1526 austriacką. Już w roku 1421 starali się książęta górnośląscy w Grotkowie odzyskać i obwołać samodzielność Górnego Śląska. We formie uroczystej ogłosił w roku 1531 ostatni Piast tzw. przywilejem Januszowym niepodzielność Księstw Opolskiego i Raciborskiego, a tym samym myśl jednolitego i samodzielnego Górnego Śląska. Dopiero Habsburczyk Ferdynand I zniósł odrębność Górnego Śląska. W roku 1763 część Górnego Śląska położona na północ od Oppy, Olzy i Wisły dostała się pod panowanie pruskie, część południowa została przy Austrii.[…] Wersalski traktat pokojowy powołał myśl samodzielności Górnego Śląska do nowego życia. Tu na miejscu szerzy ją Związek Górnoślązaków pod hasłem Górny Śląsk dla Górnoślązaków”.
Po plebiscycie.
Plebiscyt przeprowadzony 20 marca 1921 roku wygrali Niemcy zdobywając 59,6% głosów. Skutkiem plebiscytu było wysłanie do Paryża przez obradujących w Opolu członków Komisji dwóch memoriałów. Projekt angielsko-włoski przewidywał przyznanie Polsce tylko tych powiatów, gdzie ta opcja uzyskała zdecydowaną większość w plebiscycie. Natomiast projekt francuski stanowił złagodzoną wersję tzw. Linii Korfantego. Korfanty przewidywał przekazanie Polsce terytoriów znajdujących się na wschód od linii rozdzielającej gminy, które głosowały za Polską i te, które głosowały za Niemcami. Oznaczało to jednak, że do Polski zostałaby przyłączona większość terytorium plebiscytowego, w tym cały okręg przemysłowy. Miasta tegoż okręgu poparły w plebiscycie opcję niemiecką (75-85% głosów), lecz stanowiły enklawę wewnątrz terytorium z większością głosującą za Polską (51% w powiecie strzeleckim, 52% w ziemskim katowickim) lub sporą mniejszością, głosującą za Polską (powiat ziemski gliwicki 41%, ziemski bytomski 38%, zabrski 49%, okręg mysłowicki 47%). Dla przeforsowania francuskiego projektu podziału Polacy postanowili wywołać III powstanie śląskie. Ewald Latacz przewidując wypadki wydał odezwę do narodu górnośląskiego: 
 „Górnoślązacy!! Górny Śląsk zostaje niepodzielny! […] Kto chce kraj nasz poćwiartować, ten myśli o tym, aby nas gospodarczo zamordować, w zamiarze odziedziczenia czegoś po nas. Ale my żyć chcemy. W zgodzie i spokoju my Górnoślązacy polskiego i niemieckiego języka chcemy żyć społem i kraj nasz doprowadzić do rozkwitu. A to jest możliwe tylko wtedy, gdy Górny Śląsk zostanie niepodzielny. W przeciwnym razie domagamy się głosowania ludowego nad tem, czy Górny Śląsk ma być podzielony albo nie […] Korfanty zaś opowiada, że swego planu podziału będzie bronił do ostatniej kropli krwi. Górnoślązacy ostrzegamy Was. Nie dajcie zamienić sobie ojczyzny Waszej w pustynię. Jeśli ma płynąć krew to nie górnośląska i nie na Górnym Śląsku. Górnoślązacy nie dajmy się nadużyć do żadnych aktów terrorystycznych. Każdy terror należy stłumić w zarodku. Górnoślązacy pamiętajmy o tym, iż jesteśmy jednolitym narodem bratnim. Podajmy sobie ręce, zachowajmy spokój, a wtedy osiągniemy Górny Śląsk wolny a niepodzielny. (…) Rada koalicji pozna, że jedynym rozwiązaniem sprawy górnośląskiej jest zneutralizowanie spornego ogniska. Wtedy obchodzić będziemy nasze zmartwychwstanie, jako wolni obywatele w Wolnym Państwie Górnośląskim”. 
Jeszcze w kwietniu współpracownicy Latacza: Józef Musioł, Henryk Skowronek i Wiktor Durynek powołując się na znaczne wymieszanie głosów w plebiscycie próbowali przeforsować proklamację niepodległości Górnego Śląska. W ich rozmowach z władzami polskimi pośredniczył Adam Napieralski. W maju wybuchło III powstanie śląskie. Jego skutkiem była decyzja aliantów o bardziej korzystnym dla Polski podziale terenów plebiscytowych. Ewald Latacz prowadził jeszcze rozmowy z czołowymi politykami niemieckimi, 4 września z ministrem spraw wewnętrznych Rzeszy, a później z kanclerzem Rzeszy Josephem Wirthem.. Jednak podział Górnego Śląska był już nieodwołalny. Władze niemieckie, chcąc się pozbyć Latacza z terytorium Górnego Śląska, złożyły mu propozycję objęcia funkcji syndyka w spółce petrochemicznej Öl und Petroleum Gesellschaft w Berlinie. On wiedząc, że jego rodzinne Katowice oraz Wodzisław, gdzie praktykował, przypadną Polsce, ofertę pracy ze strony władz niemieckich przyjął. Jeszcze 29 października figurował jako adwokat w Wodzisławiu. Na konferencji przedstawicieli Związku Górnoślązaków-Bund der Oberschlesier 4 grudnia w Królewskiej Hucie występował już jako syndyk z Berlina.. Wówczas prawdopodobnie zrezygnował z działalności politycznej, a na czele ZG-BdO stanął Józef Musioł. W maju roku 1922 Związek Górnoślązaków-Bund der Oberschlesier zaprzestał wydawania tygodnika „Bund-Związek”. Po podziale Górnego Śląska działał wyłącznie po stronie niemieckiej, bez organu prasowego stracił zupełnie na znaczeniu, by dwa lata później się rozwiązać.
Życie w Niemczech.
16 stycznia 1922 roku Ewald Latacz poślubił Helenę Kaffkę ewangeliczkę rodem z Opola, którą poznał jeszcze podczas praktyki adwokackiej w Raciborzu. Od lutego 1922 jego nazwisko figuruje jako notariusza i adwokata w różnych sądach w Berlinie. Od 1925 był również radcą prawnym różnych firm z branży paliwowej. 30 stycznia 1933 funkcję kanclerza Niemiec objął Adolf Hitler. Władze nazistowskie nie uznawały amnestii, dotyczącej działalności przeciwko państwu niemieckiemu na Górnym Śląsku w okresie plebiscytowym, ogłoszonej przez władze Republiki Weimarskiej. Osoby, zamieszkałe na Górnym Śląsku do 1937 chroniła polsko-niemiecka Konwencja Górnośląska, podpisana w 1922 w Genewie. Ewaldowi Lataczowi, zamieszkałemu w Berlinie, groziło natychmiastowe ponowienie oskarżenia o zdradę stanu ze stycznia 1919, więc trzy miesiące po przejęciu władzy przez nazistów, 1 maja 1933 wstąpił do NSDAP. W ten sposób nie podzielił on losu innego współzałożyciela Związku Górnoślązaków-Bund der Oberschlesier Jana Reginka w styczniu 1919 razem z Lataczem, oskarżonego o zdradę stanu, w 1939 pod tym samym zarzutem aresztowanego i zgładzonego w 1941 w nazistowskim obozie koncentracyjnym Auschwitz. Za działalność sprzeczną z ideologią nazistowską m.in. bliską współpracę z żydowskimi adwokatami, Ewald Latacz był kilkakrotnie przez partyjnych przełożonych karany naganą. Zachowała się korespondencja świadcząca o jego prawdopodobnych kontaktach z pacyfistyczną opozycją antyhitlerowską. Na tej podstawie nie sposób ustalić, czy rzeczywiście był powiązany z tymi środowiskami i jaki był ich ewentualny charakter. Z korespondencji międzynarodowej organizacji pacyfistycznej Corder Catchpool wynika jedynie, że widziano w nim najlepszego kandydata na adwokata tejże opozycji antyhitlerowskiej, będącego w stanie doprowadzić do uwolnienia Carla von Ossietzky'ego z obozu koncentracyjnego. Nie wiadomo natomiast, czy zwrócono się z tym do niego i czy takiej roli się podjął. Równolegle działał w Narodowosocjalistycznym Związku Niemieckich Prawników. 20 października 1939 Ewald Latacz złożył prośbę do władz niemieckich o zgodę na powrót na Górny Śląsk i utworzenie kancelarii notarialnej na zajętych przez wojska niemieckie, jego rodzinnych terenach. Przez dziewięć miesięcy nazistowskie władze sądownicze odwlekały decyzję w tej sprawie. 29 czerwca 1940 prezes komory sądowniczej Wyższego Sądu Krajowego we Wrocławiu ostatecznie jego prośbę odrzucił. Ewald Latacz już nigdy na Górny Śląsk nie wrócił. Koniec wojny zastał go w Berlinie. Proces denazyfikacji przeszedł w sowieckiej strefie okupacyjnej bez żadnych konsekwencji karnych, co było w tej strefie udziałem zaledwie 12% osób, poddanych temu procesowi (w strefach zachodnich 42-53%). Jednak niemieccy komuniści już samą przynależność do NSDAP uznawali za przestępstwo, Ewald Latacz musiał więc opuścić Berlin i pracował na głębokiej prowincji w niewielkiej miejscowości Stapen w komunistycznych Niemczech wschodnich, gdzie podupadł na zdrowiu. We wrześniu 1952 wrócił z żoną do Berlina, skąd po kilku tygodniach wyemigrował do Frankfurtu nad Menem w Niemczech zachodnich. Tam wkrótce trafił do szpitala i zmarł 12 lutego 1953. Nazajutrz jego żona Helena Latacz popełniła samobójstwo. Zostali pochowani razem we Frankfurcie nad Menem.

</doc>
<doc id="1390879" url="https://pl.wikipedia.org/wiki?curid=1390879" title="Never End">
Never End

Never End – piętnasty singel Namie Amuro. Został wydany 12 lipca 2000. Jest to pierwszy singel z albumu Break the Rules. Utrzymywał się przez czternaście tygodni w rankingu Oricon (sprzedaż podczas rankingu wyniosła 640 310 kopii). W Japonii płyta kosztowała Y 1,050. Część dochodów ze sprzedaży została przekazana japońskiemu oddziałowi UNICEF.

</doc>
<doc id="1390880" url="https://pl.wikipedia.org/wiki?curid=1390880" title="Heroes (album)">
Heroes (album)



</doc>
<doc id="1390881" url="https://pl.wikipedia.org/wiki?curid=1390881" title="Love 2000">
Love 2000

Love 2000 - czternasty singel Namie Amuro. Został nagrany pod koniec 1999 i wydany w pierwszym dniu nowego roku. Przez dziewięć tygodni trwania rankingu Oricon sprzedano 228 120 kopii. Przez pierwsze trzy tygodnie sprzedaży płyta znajdowała się w najlepszej dwudziestce. W Japonii singel kosztował Y 1,050. Ten singel jest ostatnim wchodzącym w skład albumu "Genius 2000". Utwór "Love 2000" promował linię kosmetyków Visee firmy KOSÉ.

</doc>
<doc id="1390882" url="https://pl.wikipedia.org/wiki?curid=1390882" title="Marek Biały">
Marek Biały

Marek Aleksander Biały (ur. 1 kwietnia 1949 w Środzie Wielkopolskiej) – polski inżynier, działacz opozycji demokratycznej w okresie PRL, były wicewojewoda siedlecki.
Życiorys.
W 1973 ukończył studia w Akademii Górniczo-Hutniczej w Krakowie. Do 1976 pracował w Instytucie Odlewnictwa w tym mieście, a przez kolejne dziesięć lat (do 1986) w Odlewni Staliwa Stalchemak w Siedlcach.
We wrześniu 1980 wszedł w skład Komitetu Założycielskiego Niezależnych Związków Zawodowych, następnie „Solidarności”. W 1981 zasiadał w regionalnych władzach związku, był delegatem na I KZD w Gdańsku. Po wprowadzeniu stanu wojennego zajmował się organizowaniem pomocy dla represjonowanych i kolportowaniem niezależnych wydawnictw. W 1983 został członkiem niejawnej Oddziałowej Komisji Wykonawczej NSZZ „Solidarność” w Siedlcach, w kolejnym roku współtworzył Radio „Solidarność” w tym mieście. W kwietniu 1986 dokonano jego aresztowania, następnie skazano go na karę 10 miesięcy pozbawienia wolności. Został zwolniony we wrześniu tego roku w związku z amnestii, tracąc przedtem zatrudnienie.
W 1989 pracował w biurze posłów i senatorów Obywatelskiego Klubu Parlamentarnego w Siedlcach. Od 1990 do 1997 zajmował stanowisko dyrektora wydziału w siedleckim urzędzie wojewódzkim. Należał do Unii Wolności. W latach 1997–1998 z jej ramienia był wicewojewodą siedleckim (ostatnim przed reformą samorządową). Z listy UW kandydował do Sejmu w wyborach parlamentarnych w 2001.
Od 1999 zawodowo związany z Polskimi Kolejami Państwowymi.
W 2011 prezydent Bronisław Komorowski odznaczył go Krzyżem Komandorskim Orderu Odrodzenia Polski.

</doc>
<doc id="1390883" url="https://pl.wikipedia.org/wiki?curid=1390883" title="Billy S.">
Billy S.

Billy S. – debiutancki singiel kanadyjskiej wokalistki Skye Sweetnam promujący jej pierwszą płytę Noise from the Basement. Piosenka znalazła się również na oficjalnym soundtracku filmu Uwierz w miłość z Mandy Moore.
Skye wyznała, iż ta piosenka była jej bardzo bliska i niesamowicie jej zależało na wydaniu jej w postaci singla. Swoje problemy z wytwórnią (dotyczące wydania tej piosenki) zawarła w piosence "Fallen Through", która również znalazła się na debiutanckiej płycie.

</doc>
<doc id="1390884" url="https://pl.wikipedia.org/wiki?curid=1390884" title="Annie Kriegel">
Annie Kriegel

Annie Kriegel lub Annie Becker (ur. 9 września 1926, zm. w 1995 w Paryżu) – francuska historyczka i dziennikarka, w młodości działaczka Francuskiej Partii Komunistycznej i uczestniczka francuskiego ruchu oporu. Po 1956 zerwała z komunizmem, któremu poświęciła swoje najważniejsze prace naukowe.
Działalność w PCF.
Urodziła się w rodzinie alzackiej pochodzenia żydowskiego. Jako szesnastoletnia dziewczyna wstąpiła do ruchu oporu i do nielegalnej już wtedy młodzieżówki PCF – Młodzieży Komunistycznej. Działała w FTP-MOI, zostając jedną z nielicznych osób, które przetrwały aresztowania członków jej jednostek.
Po wojnie na nowo wstąpiła do partii komunistycznej, w której była odpowiedzialna za działania propagandowe w departamencie Seine. W latach 1948–1956 była zawodową działaczką. Wystąpiła z organizacji po ujawnieniu części prawdy o stalinizmie i rozpoczęła pracę jako historyk komunizmu, wobec którego w miarę upływu lat była coraz bardziej krytyczna.
Historyk.
Od 1970 zajmowała się badaniem historii PCF, zwłaszcza okoliczności jej powstania i pierwszych lat działalności. Była pierwszym naukowcem, który na taką skalę poruszał ten temat. W 1982 założyła razem ze Stéphane Courtoisem periodyk historyczny "Komunizm", który współredagowała do śmierci. Położyła niezaprzeczalne zasługi w zakresie badań nad działalnością komunistów we Francji, jednak równocześnie była krytykowana za ostry antykomunizm swoich prac, który zdaniem niektórych sowietologów (w tym Borisa Souvarine’a, prekursora francuskiej sowietologii), uniemożliwiał jej w pełni obiektywny ogląd omawianych problemów.
Życie prywatne.
Jej pierwszym mężem był Guy Besse, drugim historyk Artur Kriegel, z którym miała dwóch synów i trzy córki.

</doc>
<doc id="1390885" url="https://pl.wikipedia.org/wiki?curid=1390885" title="Romet Albatros">
Romet Albatros

Romet Albatros – rower szosowy produkowany w latach 70. XX w. przez Zjednoczone Zakłady Rowerowe Romet.
Używany do jazdy rekreacyjnej jak również sportowej przez wiele – głównie amatorskich i młodzieżowych – klubów kolarskich w Polsce.
Wyposażenie.
Podstawowe wyposażenie tego modelu obejmowało:

</doc>
<doc id="1390886" url="https://pl.wikipedia.org/wiki?curid=1390886" title="Igor Kujawski">
Igor Kujawski

Igor Kujawski (ur. 1961) – polski aktor i reżyser dubbingowy.
W 1984 roku ukończył studia na wydziale aktorskim wrocławskiej filii PWST w Krakowie. Od 1 września 1984 roku aktor Teatru Polskiego we Wrocławiu. Współpracuje z Teatrem Rozrywki w Chorzowie, Wrocławskim Teatrem Lalek, Teatrem Miejskim w Gliwicach.
Jest współtwórcą Radiowego Teatru Sensacji oraz zajmował się również reżyserią dubbingu.
Filmografia.
Reżyseria dubbingu.
oraz

</doc>
<doc id="1390889" url="https://pl.wikipedia.org/wiki?curid=1390889" title="Something ’bout the Kiss">
Something ’bout the Kiss

Something 'bout the Kiss – trzynasty singel Namie Amuro. 
Wydano go 1 września 1999 w dwóch wersjach - CD 8cm oraz CD 12cm. Razem sprzedano 369 380 kopii singla (przez osiem tygodni). Namie Amuro śpiewa utwór "You are the One" w duecie z Imajin z amerykańskiej grupy R&amp;B. W dwa miesiące po ukazaniu się singla na CD wydano go ponownie na płycie winylowej. Utwór "Something 'bout the Kiss" został wykorzystany w promowaniu kosmetyków firmy Kose przez Amuro.

</doc>
<doc id="1390892" url="https://pl.wikipedia.org/wiki?curid=1390892" title="Fabryka Samochodów Dostawczych">
Fabryka Samochodów Dostawczych



</doc>
<doc id="1390894" url="https://pl.wikipedia.org/wiki?curid=1390894" title="Sammy Davis, Jr.">
Sammy Davis, Jr.



</doc>
<doc id="1390895" url="https://pl.wikipedia.org/wiki?curid=1390895" title="The Battle">
The Battle

The Battle – heavymetalowy album dwóch metalowych wokalistów: byłego członka Masterplan Jorna Lande i wokalisty Symphony X Russella Allena. Muzyka została skomponowana przez Magnusa Karlssona z zespołu Starbreaker. Płyta została wydana oficjalnie pod nazwą „Allen/Lande”.
Album jest utrzymany w stylu hard rock/heavy metal z licznymi domieszkami muzyki progresywnej z którą związany jest szczególnie Russell Allen. Podczas nagrań na perkusji grał Jaime Salazar. Album otrzymał dobre recenzje na stronach internetowych i w prasie muzycznej.

</doc>
<doc id="1390896" url="https://pl.wikipedia.org/wiki?curid=1390896" title="Irina Archangielska">
Irina Archangielska

Irina Archangielska, ros. Ирина Архангельская (ur. 5 sierpnia 1965 w Taszkencie) – rosyjska siatkarka, posiadająca polskie obywatelstwo (od 1996), grająca na pozycji rozgrywającej. W 2000 była 11-krotną reprezentantką Polski, pełniąc także funkcję kapitana.
Zaczynała grać w siatkówkę w Automobilliście Taszkent, klubie grającym wtedy w wyższej lidze (ekstraklasie) ZSRR. Występy w Polsce rozpoczęła od sezonu 1992/1993. Największe sukcesy odnosiła w barwach Pałacu Bydgoszcz (złoty i brązowy medal mistrzostw Polski oraz PTPS Nafta Piła (4 mistrzostwa i 3 Puchary Polski). Z pilskim zespołem zajęła także 4. miejsce w Final Four Ligi Mistrzyń w 2000 roku. W sezonie 2011/2012 zawodniczka KS Piecobiogaz Murowana Goślina, a od 22 listopada 2011 również grająca trenerka.
W styczniu 2013 ponownie została zawodniczką PTPS-u Piła, zastępując Marinę Katić, z którą klub rozwiązał kontrakt.
Jej mężem jest Nikołaj Tanasejczuk, były koszykarz, obecnie trener koszykarski.

</doc>
<doc id="1390898" url="https://pl.wikipedia.org/wiki?curid=1390898" title="Na pierwszy rzut oka">
Na pierwszy rzut oka

Na pierwszy rzut oka (oryg. "Things You Can Tell Just by Looking at Her") – amerykański film fabularny z 2000 roku w reżyserii Rodrigo Garcii.
Nagrody i nominacje.
52. ceremonia wręczenia nagród Emmy

</doc>
<doc id="1390900" url="https://pl.wikipedia.org/wiki?curid=1390900" title="Karl Sczodrok">
Karl Sczodrok

Karl Sczodrok (od kwietnia 1940 Karl Schodrok) (ur. 2 stycznia 1890 roku w Nysie na Górnym Śląsku, zm. 24 lutego 1978 roku w Würzburgu) – nauczyciel, wydawca prasy, pisarz i publicysta, działacz społeczny, orędownik narodowości śląskiej, zwolennik niepodległości Śląska, działacz kulturalny na Śląsku w okresach górnośląskiego plebiscytu, Republiki Weimarskiej, nazistowskim, członek NSDAP w latach 1933-1945, po II wojnie światowej współzałożyciel i kierownik Fundacji Kultury Śląska (Kulturwerk Schlesien) w Republice Federalnej Niemiec.
Życiorys.
Był synem Roberta Sczodroka i Anny z domu Scheithauer. Ukończył szkołę w Nysie i seminarium nauczycielskie w Głuchołazach. W latach 1910-1914 nauczyciel w Bolaticach (wówczas powiat Racibórz). W latach 1914-1930 mieszkał w Gliwicach, w czasie I wojny światowej był żołnierzem, po wojnie nauczycielem w Kolonowskiem, następnie nauczycielem i radcą w szkolnym w Opolu. W latach 1947-1957 był radcą szkolnym w Nemarkt (Oberpfalz). Na emeryturze osiadł w Würzburgu.
Działalność społeczna.
W roku 1930 kierownik Krajowego Urzędu ds. Górnośląskiego Krajoznawstwa. W roku 1932 założyciel Fundacji Eichendorffa, Muzeum Eichendorffa w Nysie. W latach 1952-1969 kierownik nowo założonej Fundacji Eichendorffa. W latach 1952-1965 współzałożyciel i kierownik Fundacji Kultury Śląska (Kulturwerk Schlesien).
Działalność wydawnicza.
1919-1921 „Der schwarze Adler” (Czarny orzeł) w Katowicach (później we Wrocławiu); 1924-1939 „Der Oberschlesier” (Górnoślązak) w Opolu, w latach 1940-1942 pod zmienionym tytułem „Schlesische Stimme” (Głos Śląski) również w Opolu; 1929-1943 „Aurora. Eichendorff-Almanach’’ (Aurora. Almanach Eichendorffa) w Opolu i innych miejscach, w latach 1953-1969 w Neumarkt i innych miejscach; 1932-1943 „Oberschles. Dichterbüchel (Księga poetów górnośląskich); 1939 „Neisse. Stimmen einer Stadt’’ (Nysa. Głos miasta) w Opolu; 1956-1977 „Schlesien” (Śląsk) w Neumarkt i innych miejscach; 1957-1966 „Schriftenreihe Kulturwerk Schlesien” (Szereg dzieł Fundacji Kultury Śląska) w Würzburgu, 1970 „Schöpferisches Schlesien” (Twórczy Śląsk) w Norymberdze.
Poglądy polityczne.
10 października 1919 roku, na łamach pisma „Der Oberschlesier”, Karl Sczodrok zamieścił swój tekst: Bardziej egzystuje śląska świadomość narodowa: „ […] po Śląsku czujemy w głębi duszy, odkąd się skłaniamy w kierunku Niemiec albo Polski. Prowadzona z taką bezsensowną zaciekłością walka narodowościowa na Górnym Śląsku dziś chyba do niczego więcej nie doprowadzi, skoro świadomi rozwijającego się celu mamy śląskie poczucie narodowe. […] Śląskość jest bazą, na której wszyscy jesteśmy w stanie się znaleźć. Tylko śląskie poczucie narodowe może ochronić nasz kraj rodzinny przed rozczłonkowaniem, nas przed niezgodą i katuszami sumienia, nasz śląski lud przed obcą niewolą i przed zagładą. […] Górnośląscy rodacy, jesteście Górnoślązakami! Ale nie zapominajcie również, że jesteście Ślązakami! Czy macie już kiedyś raz utrwalony, rzeczywisty zasięg Kraju Ślązaków? Nie unikniecie trudu, żeby poznać waszych innych śląskich braci. […] Czy wiecie, że śląska stolica, dobre miasto Wrocław, gdzie mieszka czcigodny książę biskup, zwierzchnik diecezji, do której od tysiąca lat należą także górnośląscy katolicy, wpływa na cały, śląski tryb życia? Czy wiecie również, że były austriacki Kraj Sudetów i Cieszyn są ziemiami śląskimi, których mieszkańców chce się dziś potraktować niczym martwy towar? Czy wiecie o tych i wielu innych faktach? Najwyższy czas, żebyśmy znów uważali się za braci, my Górnoślązacy z innymi Ślązakami oraz niemieccy Górnoślązacy z tymi w polskim obozie”
Po objęciu władzy w Niemczech przez Adolfa Hitlera wstąpił do NSDAP. Nowe hitlerowskie władze powierzyły mu wiele funkcji. Dzięki swoim rozległym kontaktom na terenie Górnego Śląska Sczodrok stał się ważną postacią nazistowskiego życia kulturalnego. W kwietniu 1940 zmienił swoje słowiańsko brzmiące nazwisko Sczodrok na Schodrok.
7 marca 1947 roku Carl Ulitzka otrzymał pismo, w którym Karl Schodrok przedstawiał Śląsk jako przyszłą „wschodnioeuropejską Szwajcarię”. Wkrótce Karl Sczodrok, Carl Ulitzka i Adolf Kaschny podjęli energiczne kroki w celu urzeczywistnienia tej wizji, jednak bez rezultatu.
Uznanie.
W roku 1965 laureat nagrody kulturalnej Ziomkostwa Ślązaków. W roku 1972 laureat górnośląskiej nagrody kulturalnej Północnej Nadrenii-Westfalii.
Franz Heiduk zadedykował mu I tom swego Leksykonu literatury górnośląskiej, a Horst Bienek w 1963 napisał w swej książce decydykację dla Karla Schodroka, deklarując się jako jego miłośnik.

</doc>
<doc id="1390902" url="https://pl.wikipedia.org/wiki?curid=1390902" title="50×15">
50×15

50×15 – inicjatywa ogłoszona przez prezesa firmy AMD, Hectora Ruiza podczas Światowego Forum Ekonomicznego w Davos w 2004. Inicjatywa ta ma na celu zapewnienie taniego dostępu do Internetu i komputerów połowie ludności świata do 2015.
Ruiz tak wypowiedział się o tej inicjatywie: 
Aby umożliwić zrealizowanie inicjatywy, w 2004 firma AMD podjęła się opracowania „osobistego komunikatora internetowego” (ang. "Personal Internet Communicator"). To niedrogie i łatwe w obsłudze urządzenie, umożliwia pierwszy kontakt z Internetem użytkownikom z dynamicznie rozwijających się krajów, w tym Indii, Meksyku, Brazylii, Rosji i Chin.
Partnerstwo i uczestnictwo w programie.
Program partnerski 50×15 skupia się na siedmiu kluczowych obszarach rozwoju:

</doc>
<doc id="1390905" url="https://pl.wikipedia.org/wiki?curid=1390905" title="Szablon (programowanie)">
Szablon (programowanie)

Szablon (ang. "template") to jedno z podejść do programowania uogólnionego stosowane w językach C++ oraz D. Podobnym rozwiązaniem są "typy generyczne" (lub uogólnione) stosowane w językach takich jak Java, C#, Eiffel, VB .NET, Haskell.
Szablony umożliwiają m.in. tworzenie kodu bez uwzględniania typów. Szablony mogą zapobiegać redundancji kodu.
Zarówno w C++ jak i w D szablony mogą być wykorzystywane do metaprogramowania.
W celu użycia szablonu należy stworzyć jego instancję.
Tworzenie instancji szablonu określamy mianem konkretyzacji.
Zarówno składnia, jak i ich cechy zależą od danego języka:

</doc>
<doc id="1390907" url="https://pl.wikipedia.org/wiki?curid=1390907" title="Libella (księgarnia)">
Libella (księgarnia)

Libella (Librairie Libella) – księgarnia sortymentowo-nakładowa założona 8 maja 1946 roku (otwarta w lutym 1947 roku) na Wyspie św. Ludwika w Paryżu przez Kazimierza Romanowicza (1916-2010), księgarza, w czasie wojny oficera II Korpusu (formalnie wspólnie z Józefem Czapskim i Antonim Józefem Zielickim), jako własność II Korpusu. Ceniony ośrodek kultury polskiej we Francji w latach 1946-1993 .
Historia i działalność.
Początkowo, z braku dostatecznych funduszy, księgarnia była placówką wyłącznie sortymentową, zaopatrującą w książki i czasopisma Polonię zamieszkałą we Francji oraz poza jej granicami. W 1948 roku posiadała na składzie około 1,5-2 tys. tytułów różnych książek polskich. Pośrednicy i korespondenci firmy działali w Niemczech, Austrii, Belgii, Holandii, Argentynie i Kanadzie, a katalog wydawany był w nakładzie 15 tys. egz. W tymże 1948 roku Libella dopomogła w założeniu w Buenos Aires Składnicy Książki Polskiej. 
Obok Libelli, przejętej przez Romanowicza na własność, za zgodą gen. Władysława Andersa, w połowie lat 60. po spłaceniu zobowiązań na rzecz Polskiego Ośrodka Społeczno-Kulturalnego, na wyspie św. Ludwika działały założone przez K. Romanowicza: wytwórnia płyt gramofonowych Ballada-Pavillon-Records (1953- ok. 1965 – pieśni wojskowe, patriotyczne i przede wszystkim muzyka taneczna) i Galerie Lambert – galeria organizująca wystawy obrazów, grafiki, rzeźb (1959-1993). Nazwa pochodzi od pałacu Lambert, dawnej siedziby ks. Adama Czartoryskiego i ważnego ośrodka politycznego Wielkiej Emigracji. Księgarnia i galeria Romanowiczów mieściły się przy tej samej ulicy wyspie św. Ludwika, co pałac.
W latach 1947-1961, wykorzystując uprawnienia wydawnicze przysługujące wszystkim francuskim księgarniom Libella firmowała nakłady "Kultury" i książek założonego przez Jerzego Giedroycia Instytutu Literackiego (który jeszcze nie miał praw wydawniczych) oraz przyjaciół i osób prywatnych, m.in. Aleksandra Janty i Janusza Laskowskiego. Własną działalność wydawniczą zainaugurowała w 1956 roku powieścią "Baśka i Barbara" Zofii Romanowiczowej, która była jednocześnie głośnym debiutem młodej pisarki, żony właściciela księgarni. 
Do likwidacji księgarni w 1993 roku nakładem Libelli ukazało się 38 książek (35 tytułów) z zakresu historii, nauk społeczno-politycznych i przede wszystkim literatury pięknej wydanych głównie w dwóch umownych seriach: "literackiej" z okładkami według projektu Władysława R. Szomańskiego i "biało-czerwonej". W serii "literackiej" ukazały się m.in. "Obóz Wszystkich Świętych" Tadeusza Nowakowskiego (1957), "Losy pasierbów" Floriana Czarnyszewicza, z przedmową J. Czapskiego (1958), "Wypisy i studia z literatury francuskiej" Pierre-Georges Castex'a i Paula Surera (1960), "Wspomnienia rodzinne" Elena Croce (1966), "Ciemne świecidło" Aleksandra Wata (1968), "Europa w rodzinie" Marii Czapskiej (1970) "Sublokatorka" Hanny Krall (1985), "Kapitan" Jana Józefa Szczepańskiego (1985) oraz kolejne powieści Zofii Romanowiczowej: "Przejście przez Morze Czerwone" (1960), "Słońce dziesięciu linii" (1963), "Szklana kula" (1964) i "Łagodne oko błękitu" (1968).
W serii "biało-czerwonej" wydane zostały 4 pozycje z pogranicza literatury: "Kazania patriotyczne" ks. Jerzego Popiełuszki (1984), "Krzyż i kotwica" Krystyny Jagiełło (1987), "Braterstwo albo śmierć. Zabijanie Mickiewicza w Kole Bożym" Krzysztofa Rutkowskiego (1988), "Polski Hamlet. Kłopoty z działaniem" Jacka Trznadla (1988).
Pod auspicjami paryskiego Towarzystwa Historyczno-Literackiego Libella wydawała serię "Historia i Teraźniejszość", z charakterystyczną niebieską okładką według projektu Romana Cieślewicza, w której ramach ukazało się 17 tomów prac historycznych i historyczno-literackich m.in.: Marcina Króla "Style politycznego myślenia. Wokół "Buntu Młodych" i "Polityki"" (1979), Ryszarda Przybylskiego "Wdzięczny gość Boga. Esej o poezji Osipa Mandelsztama" (1980), Wojciecha Karpińskiego "W Central Parku" (1982), Stanisława Barańczaka "Czytelnik ubezwłasnowolniony. Perswazja w masowej kulturze literackiej PRL" (1983), Michała Komara "Zmęczenie" (1986), Aleksandra Fiuta "Moment wieczny. Poezja Czesława Miłosza" (1987) oraz Marka Zaleskiego "Mądremu biada? Szkice literackie" (1990).
Libella wydawała ponadto katalogi wystaw organizowanych w Galerie Lambert. 
Osobnym obszarem działalności były organizowane cyklicznie spotkania z pisarzami i promocje książek wydawanych i sprzedawanych w księgarni, m.in.: Czesławem Miłoszem, Gustawem Herlingiem-Grudziński, Olą Watową, Józefem Czapskim, Zbigniewem Herbertem. 
Libella zachowała czysto polski charakter księgarnia aż do końca istnienia. Gros jej sortymentu stanowiły wydawnictwa polskie (krajowe i emigracyjne) oraz francuskie polonica. W ostatnich latach sortyment Libelli oscylował w granicach 3 tys. tytułów książek. Drogą sprzedaży wysyłkowej Libella docierała do 40 krajów. Książki wydawane przez Libellę charakteryzują się wysokim poziomem edytorskich i technicznym. Były w dużej części wysyłane do Polski. 
Libella została zlikwidowana w grudniu 1993 roku. 
W grudniu 1994 roku, w Bibliotece Narodowej, otwarta została wystawa "Instytucja spełnionej nadziei. Paryska Libella i Galeria Lambert Zofii i Kazimierza Romanowiczów". W 1995 roku K. Romanowicz przekazał archiwum Libelli i Galerię Lambert Uniwersytetowi Mikołaja Kopernika w Toruniu. Archiwalia złożone zostały w Archiwum Emigracji. Większość księgozbioru Romanowiczowie przekazali szkołom: w Polsce oraz na Litwie, Białorusi i Ukrainie. 
W roku 1998 w Bibliotece Uniwersyteckiej w Toruniu zorganizowana została duża wystawa poświęcona księgarni oraz wydana książka "Libella. Galerie Lambert. Szkice i wspomnienia" pod redakcją i z opracowaniem Mirosława Adama Supruniuka. 

</doc>
<doc id="1390908" url="https://pl.wikipedia.org/wiki?curid=1390908" title="Łuk refleksyjny">
Łuk refleksyjny

Łuk refleksyjny (odwracalny) – odmiana łuku krzywego (inaczej azjatyckiego, wschodniego), rozpowszechniona wśród koczowników żyjących na Wielkim Stepie (m.in. Scytów, Sarmatów, Partów, Hunów, Awarów, Mongołów, Turków, Protobułgarów, Madziarów, Połowców, Pieczyngów, Chazarów), na Bliskim Wschodzie, w Indiach, aż po Koreę, a w krajach arabskich po Półwysep Iberyjski na zachodzie i Mali na południu.
Budowa prosta.
Była to skomplikowana konstrukcja. Jego łęczysko składało się z wielu sklejanych ze sobą kawałków drewna i ścięgien zwierzęcych. Zaczepy na cięciwę (rogi) i majdan wzmacniano płytkami rogu lub kości. Przy zdjętej cięciwie oba końce łęczyska były wyraźnie zagięte do przodu, przez co, aby założyć cięciwę i nadać broni właściwy kształt, potrzebna była dość duża siła i zręczność.
Łuk refleksyjny posiadał ze wszystkich łuków największy zasięg, do 500 m (odmiana turecka – 700 m), zaś jego wykonanie zajmowało wykwalifikowanemu rzemieślnikowi kilka miesięcy żmudnej pracy, a po złamaniu łuk nie nadawał się do naprawy.
W zależności od tego czyją był bronią: (piechoty lub jazdy), jego długość całkowita wahała się w granicach 100-160 cm.
Proces wykonania łuku refleksyjnego, trójwarstwowego.
Podstawową częścią łuku było łęczysko z drewna, które składało się z kilku części – z majdanu, płaskich ramion z pewnego gatunku klonu, brzozy lub innego drewna oraz rogów z zaczepami na cięciwę. Wszystkie te części sklejano. Następnie do ramion łęczyska po stronie brzuśca (zwróconej do strzelca) przyklejano pasmo rogowe bawole, a po stronie grzbietowej (zwróconej do celu) – pasmo ścięgniste. Klej zwierzęcy odpowiednio spreparowany do sklejenia kolejnych warstw zachowywał również właściwości elastyczne nawet po wyschnięciu. Pasmo ścięgniste ochraniano przed wilgocią przez naklejanie cienkiej warstewki kory brzozowej. Grzbietową stronę łuku najczęściej ozdabiano, pokrywano barwnym lakierem (karmazynowym, brązowym, czarnym), złocono ornamentem arabeskowym z drobnymi stylizowanymi kwiatkami, medalionami i innymi wzorami. Na granicy twardych rogów z drewna i giętkich ramion po stronie brzuśca przyklejano pod pętle cięciwy wsporniki kościane. Gotowy łuk w podwyższonej temperaturze stopniowo wyginano w celu nadania mu kształtu refleksyjnego, odwrotnego niż to potrzebne przy napinaniu łuku. W takim stanie pozostawał przez okres jednego roku w pomieszczeniu suchym o temperaturze pokojowej. Po tym czasie zakładano ostrożnie cięciwę i stopniowo przyzwyczajano go znowu do napinania.
Budowa łuku refleksyjnego z XVII w..
Podstawowym materiałem było drewno jesionowe lub wiązu górskiego (brzostu). Łuk otrzymywał lekko zakrzywiony kształt refleksyjny przez prażenie, a następnie przez naginanie i suszenie celem zachowania uzyskanej krzywizny. Od strony grzbietowej łęczyska drewnianego przyklejano pasmo ścięgniste, a następnie nakładano luźno lub klejem umocowano pasmo rogowe. Cały łuk owijano ściśle cienką, gładką, skórą koloru brązowego, zeszytą wzdłuż brzuśca. Podkładka płócienna przyklejona od spodu skórki po stronie grzbietowej łuku chroniła ją od zniszczenia przez tarcie pasma rogowego podczas pracy łuku. Na zgięciach, w okolicy zaczepów na cięciwę (rogów), dwie skuwki z cienkiej blachy mosiężnej wzmacniały w tym miejscu ramiona i służyły również jako podkładki pod cięciwę. Na majdan nakładano skuwkę z blachy miedzianej. Metalowe wzmocnienia pokrywały wzdłuż wszystkie ornamenty rytowane. Długość po linii krzywej – ok. 145 cm.
Porównanie łuku prostego i refleksyjnego.
Siła naciągu łuków prostych (równikowych) zaczyna się niemal od punktu zerowego, gdyż cięciwa jest założona luźno lub tylko lekko naprężona. Tymczasem należy użyć sporo siły, aby odgiąć ramiona łuku refleksyjnego (odwracalnego) celem założenia cięciwy. A więc początkowa siła naciągu jest już znaczna. Napinając łuk refleksyjny można zauważyć, że wewnętrzne jego części po stronie rogowej są przy napinaniu ściskane, zewnętrzne zaś pasmo ścięgniste po stronie grzbietowej jest przy tym rozciągane. Azjaci wprowadzili do łuku refleksyjnego jeszcze jedno udoskonalenie. Dodano sztywne zakończenia ramion z zaczepami na cięciwę i podkładkami (wspornikami) umieszczonymi poniżej. W początkowej fazie naciągania takiego łuku działa tylko cześć cięciwy, w drugiej odginają się zakończenia łuku, zwalniając całą cięciwę. Łuk taki pracuje na zasadzie zmiennej długości cięciwy. Energia jego jest więc znacznie większa niż łuków refleksyjnych nieposiadających wspomnianych udoskonaleń. Dlatego nazywa się go łukiem retrofleksyjnym.
Charakterystyczne bardzo silne wygięcie końców ramion łuku ku przodowi pozwala na szybsze skrócenie cięciwy w momencie wyrzutu strzały, co bardzo przyspiesza lot i zwiększa siłę przebicia. Dlatego też strzały wyrzucone z łuków refleksyjnych lub retrofleksyjnych znacznie przekraczają donośność łuku prostego.
Łuk refleksyjny w Polsce.
W Polsce w XVI-XVIII w. broni tej używała jazda lekka wołoska, tatarska, kozacka (później walcząca jak pancerni), wolentarze, Kozacy zaporoscy, i czasem husaria. Uważany był też, obok szabli, za jeden z atrybutów szlachty.

</doc>
<doc id="1390917" url="https://pl.wikipedia.org/wiki?curid=1390917" title="The Revenge">
The Revenge

The Revenge – album dwóch metalowych wokalistów: byłego członka Masterplan Jorna Lande i wokalisty Symphony X, Russella Allena. Album jest utrzymany w tym samym stylu muzycznym co poprzednia płyta Allen/Lande The Battle. Przy tym albumie pracowali również ci sami muzycy.

</doc>
<doc id="1390919" url="https://pl.wikipedia.org/wiki?curid=1390919" title="Pasma WARC">
Pasma WARC

Pasma WARC – trzy pasma (30 m, 17 m i 12 m) na falach krótkich używane przez krótkofalowców. Pasma zostały przydzielone (stąd ich nazwa) po Światowej Administracyjnej Konferencji Radiowej (WARC '79) i udostępnione do używania na początku lat osiemdziesiątych XX w.
Po Konferencji Regionu 1 IARU w Warnie w Bułgarii w dniach 21–27 września 2014 roku opracowano nowy bandplan dla Regionu 1, który wszedł w życie 1 czerwca 2016 roku.
Z powodu małej szerokości pasm (100 kHz i mniej) istnieje rodzaj dżentelmeńskiej umowy opartej wyłącznie na wzajemnym zaufaniu, że pasma WARC nie mogą być wykorzystywane do powszechnego użycia podczas zawodów.
Podział pasma 30 m w Polsce.
Dane z 2014 roku
Podział pasma 17 m w Polsce.
Dane z 2014 roku
Podział pasma 12 m w Polsce.
Dane z 2014 roku
Charakterystyka.
Pasmo 30 metrów.
W ciągu dnia typowy zasięg wynosi około 1500 km, w nocy zwiększa się nawet do powyżej 20 000 km. Pasmo to jest najbardziej odporne na zmiany propagacji wywołane aktywnością Słońca.
Pasmo 17 metrów.
Przypomina pasmo 15 m. Podczas dużej aktywności słonecznej umożliwia przeprowadzanie łączności DX w ciągu dnia i wczesnym wieczorem. Przy umiarkowane aktywności Słońca pasmo zamyka się tuż po zachodzie, a w czasie minimum aktywności pasmo otwarte jest tylko w godzinach popołudniowych.
Pasmo 12 metrów.
Łączy cechy pasma 10 m i 15 m – w czasie małej i umiarkowanej aktywności słonecznej jest to pasmo „dzienne”, a w latach dużej aktywności słonecznej umożliwia łączności DX również po zachodzie Słońca. W przeciwieństwie do pasma 10 metrów niska aktywność raczej nie powoduje całkowitego wyłączenia pasma na średnich szerokościach geograficznych. Łączności na sporadycznej warstwie E występują późną wiosną i latem, a czasami również zimą.

</doc>
<doc id="1390920" url="https://pl.wikipedia.org/wiki?curid=1390920" title="30 metrów">
30 metrów



</doc>
<doc id="1390921" url="https://pl.wikipedia.org/wiki?curid=1390921" title="17 metrów">
17 metrów



</doc>
<doc id="1390923" url="https://pl.wikipedia.org/wiki?curid=1390923" title="12 metrów">
12 metrów



</doc>
<doc id="1390924" url="https://pl.wikipedia.org/wiki?curid=1390924" title="30 m">
30 m



</doc>
<doc id="1390925" url="https://pl.wikipedia.org/wiki?curid=1390925" title="17 m">
17 m



</doc>
<doc id="1390926" url="https://pl.wikipedia.org/wiki?curid=1390926" title="Suicide Silence EP">
Suicide Silence EP

Suicide Silence EP – mini-album amerykańskiej grupy muzycznej Suicide Silence. Dzięki temu nagraniu zespół stał się o wiele bardziej popularny, niż po wydaniu dwóch pierwszych dem. Tego samego dnia co mini-album został wydany, lecz rok później, wytwórnia z Wielkiej Brytanii, In At The Deep End Records wydała reedycję.
Dodatkowe informacje.
Na płycie znalazł się również teledysk do utworu "Destruction Of A Statue".

</doc>
<doc id="1390927" url="https://pl.wikipedia.org/wiki?curid=1390927" title="12 m">
12 m



</doc>
<doc id="1390929" url="https://pl.wikipedia.org/wiki?curid=1390929" title="10 m">
10 m



</doc>
<doc id="1390935" url="https://pl.wikipedia.org/wiki?curid=1390935" title="ZKM Gdańsk">
ZKM Gdańsk



</doc>
<doc id="1390941" url="https://pl.wikipedia.org/wiki?curid=1390941" title="Parafia Najświętszej Marii Panny Królowej Polski w Kaczkach Średnich">
Parafia Najświętszej Marii Panny Królowej Polski w Kaczkach Średnich

Parafia Najświętszej Marii Panny Królowej Polski w Kaczkach Średnich – rzymskokatolicka parafia położona w środkowej części powiatu tureckiego, swoim zasięgiem obejmuje południową część gminy Turek. Administracyjnie należy do diecezji włocławskiej (dekanat turecki). 
Aktualnie proboszczem jest ks. Paweł Zalewski. Wcześniej tę funkcję sprawowali: ks. Józef Łochowski (1986-1992) i ks. Henryk Wysocki (1992-2003), ks. Kryspin Każmierczak (2003-2011).
Parafia liczy około 1500 mieszkańców. Swoim zasięgiem obejmuje miejscowości: Kaczki Średnie, Gąsin, Turkowice Kolonia, Wietchinin, Kaczki Plastowe, Kowale Księże i Rogów.
Informacje historyczne.
Parafia Najświętszej Marii Panny w Kaczkach Średnich została erygowana 16 lutego 1986 roku przez bpa Jana Zarębę z części parafii NSPJ w Turku.
Kościół parafialny według projektu Aleksandra Holasa został konsekrowany przez bpa Henryka Muszyńskiego 12 czerwca 1989 roku.

</doc>
<doc id="1390943" url="https://pl.wikipedia.org/wiki?curid=1390943" title="Kąt odbytowo-odbytniczy">
Kąt odbytowo-odbytniczy

Kąt odbytowo-odbytniczy, kąt Parksa (ang. "anorectal angle", łac. "angulus anorectalis") – kąt, którego ramiona tworzą odbyt i odbytnica, którego wierzchołek zwany jest także jest kroczowym zagięciem odbytnicy.
Najczęściej jest wyznaczany podczas defekografii (choć może być wyznaczony w trakcie innych badań obrazowych dolnego odcinka przewodu pokarmowego, jak jądrowy rezonans magnetyczny lub przy pomocy specjalistycznych urządzeń), pomiędzy osią środkową podłużną odbytnicy a kanałem odbytowym. W warunkach wynosi w granicach 95 – 105 stopni, w fazie skurczowej defekacji zmniejsza się do około 80 stopni, w czasie aktu defekacji zwiększa się natomiast do 110 – 150 stopni
Określenie tego kąta ważne jest w następujących schorzeniach:

</doc>
<doc id="1390945" url="https://pl.wikipedia.org/wiki?curid=1390945" title="Turnau">
Turnau



</doc>
<doc id="1390947" url="https://pl.wikipedia.org/wiki?curid=1390947" title="Genesis (album Job for a Cowboy)">
Genesis (album Job for a Cowboy)

Genesis - debiutanckie nagranie studyjne amerykańskiej grupy muzycznej Job for a Cowboy. Na tym albumie JFAC zagrał bardziej w stylistyce death metalu, podczas gdy Doom jest płytą w stylu deathcore'owym. Fani zespołu, którzy zamówili album jeszcze przed premierą otrzymali swoje kopie kilka dni przed oficjalną premierą (15 maja, 2007) wraz z podpisami muzyków. Do utworów "Embedded" oraz "Altered From Catechization" nagrany został teledysk.

</doc>
<doc id="1390948" url="https://pl.wikipedia.org/wiki?curid=1390948" title="Kąt Parksa">
Kąt Parksa



</doc>
<doc id="1390952" url="https://pl.wikipedia.org/wiki?curid=1390952" title="Bradygastria">
Bradygastria



</doc>
<doc id="1390954" url="https://pl.wikipedia.org/wiki?curid=1390954" title="Normogastria">
Normogastria



</doc>
<doc id="1390955" url="https://pl.wikipedia.org/wiki?curid=1390955" title="Tachygastria">
Tachygastria



</doc>
<doc id="1390956" url="https://pl.wikipedia.org/wiki?curid=1390956" title="Gastrograf">
Gastrograf



</doc>
<doc id="1390957" url="https://pl.wikipedia.org/wiki?curid=1390957" title="Gabrielle Anwar">
Gabrielle Anwar

Gabrielle Anwar (ur. 4 lutego 1970 w Laleham) – angielska aktorka filmowa i telewizyjna.
Życiorys.
Wczesne lata.
Urodziła się w Laleham, w hrabstwie Middlesex, w południowo-wschodniej Anglii. Jej ojciec brytyjski montażysta filmowy Tariq Anwar (ur. w Indiach z korzeniami żydowsko-austriackimi i irańskimi), był nominowany do nagrody Oscara i zdobył nagrodę Brytyjskiej Akademii Filmowej (BAFTA) za montaż dramatu "American Beauty" (1999) z Kevinem Spacey i Annette Bening. Jej matka to angielska aktorka Shirley Anwar (z domu Hills). W latach 1975–1982 uczęszczała do Laleham C. of E. Primary and Middle School.
Kariera.
Mając piętnaście lat zadebiutowała w miniserialu BBC "Hideaway" (1986). Na kinowym ekranie wystąpiła po raz pierwszy u boku Alfreda Moliny i Erika Stoltza w komedii romantycznej "Nocna miłość" ("Manifesto", 1988).
W 1989 roku w Londynie romansowała z amerykańskim aktorem Craigiem Shefferem, z którym przeniosła się do Los Angeles, gdzie urodziła córkę Willow Xylię (ur. 8 listopada 1993). Razem zagrali w telewizyjnym westernie HBO "Honor kawalerzysty" ("In Pursuit of Honor", 1995), czarnej komedii "Grób" ("The Grave", 1996), dreszczowcu "Bez złej woli" ("Without Malice", 2000), filmie sensacyjnym "Turbulencja 3" ("Turbulence 3: Heavy Metal", 2001), horrorze sci-fi "Fruwający wirus" ("Flying Virus", 2001), melodramacie "Ratuj to na później" ("Save It for Later", 2003) oraz dramacie telewizyjnym "Zaginiony synek" ("Long Lost Son", 2006).
W telewizyjnej adaptacji książki C.S. Lewisa BBC "Kroniki Narnii: Książę Kaspian" ("Prince Caspian and the Voyage of the Dawn Treader", 1989) pojawiła się jako córka Ramandu. Wystąpiła pote w komedii sensacyjnej fantasy "Szpieg bez matury" ("If Looks Could Kill", 1991) z Richardem Grieco i melodramacie "Dzikie serca nie mogą być złamane" ("Wild Hearts Can't Be Broken", 1991). Zwróciła na siebie uwagę w dramacie "Zapach kobiety" ("Scent of a Woman", 1992), a scena tańca tanga z niewidomym pułkownikiem (Al Pacino) na stałe weszła do historii kina. Następnie wystąpiła w roli królowej Anny w ekranizacji powieści Aleksandra Dumasa "Trzej muszkieterowie" ("The Three Musketeers", 1993). Zagrała autentyczną postać Marity Lorenz, córki agenta CIA (Reiner Schöne) i kochanki Fidela Castro (Joe Mantegna) w telewizyjnym dramacie "Moja kochana zabójczyni" ("My Little Assassin", 1999).
Rola archeolog Emily Davenport w filmie "" ("The Librarian: Return to King Solomon’s Mines", 2006) przyniosła jej nominację do nagrody Saturna. Następnie wcieliła się w postać księżniczki Margaret Tudor, siostry króla Henryka VIII (Jonathan Rhys Meyers) w serialu BBC/Showtime "Dynastia Tudorów" (2007).
Życie prywatne.
W kwietniu 1997 spotykała się z aktorem Johnathonem Schaechem. Była związana z Reynem Hubbardem. W 2000 wyszła za mąż za Johna Vereę. Mają dwoje dzieci: syna Hugo i córkę Paisley. W 2005 roku doszło do rozwodu. W kwietniu 2010 związała się z Shareefem Malnikiem, którego poślubiła w sierpniu 2015.

</doc>
<doc id="1390963" url="https://pl.wikipedia.org/wiki?curid=1390963" title="Jersinioza">
Jersinioza

Jersinioza – odzwierzęca choroba zakaźna powodowana przez bakterie "Yersinia enterocolitica" (w większości z biotypów 2, 3 i 4 oraz serotypu O3, O8, O9 i O5,27) i "Y. pseudotuberculosis" ("pałeczki rodencjozy", głównie serotypów I i III).
Epidemiologia.
Występuje na całym świecie, jednak najczęściej zakażenia rejestrowane są w klimacie umiarkowanym i subtropikalnym Ameryki, Europy, północnej, centralnej i wschodniej Azji, południowej Afryki oraz Australii, przy czym obserwuje się wyraźne geograficzne zróżnicowanie występowania poszczególnych serotypów. Pierwszy znany przypadek opisano w 1883 roku, a pierwszy w Polsce – w 1971 roku.
Jersiniozę u zwierząt notowano jedynie w niektórych krajach Unii Europejskiej, zwłaszcza u świń. Szczególnie rzadko diagnozowano obecność "Yersinia eneterocolitica" u bydła, owiec, kóz, nieparzystokopytnych, drobiu i ryb.
Patogeneza.
Jersinioza należy do zoonoz podlegających obowiązkowi rejestracji. Rezerwuarami naturalnymi są głównie świnie, jednak również zwierzęta domowe i dzikie, takie jak konie, bydło, owce, kozy, zwierzyna płowa, psowate, koty, króliki, gryzonie oraz ptactwo, np. indykowate, gęsi, bażanty, kaczki, gołębie i kanarki.
Najczęstsze przypadki zarażenia następują po zjedzeniu surowego lub niedogotowanego mięsa, zwłaszcza wieprzowego, zakażonego odchodami chorych zwierząt lub spożyciu niepasteryzowanego mleka. Zakażenie człowieka od człowieka jest rzadkie, zwykle jako zakażenie szpitalne, rodzinne lub przy przetoczeniu krwi.
Po spożyciu bakterie przenikają do kępek Peyer'a, namnażają się tam i w zależności od chorobotwórczości zostają w jelitach, powodując zapalenie jelit, bądź wędrują do węzłów chłonnych (zapalenie węzłów chłonnych). Mogą również przeniknąć do układu krwionośnego, powodując posocznicę.
Objawy.
Wywołuje ostre lub przewlekłe dolegliwości przewodu pokarmowego, najczęściej u dzieci do 5. roku życia.
Kliniczne objawy choroby są zróżnicowane w zależności od wieku i odporności chorego, najczęściej przyjmują postacie jelitowe. Do typowych objawów należą gorączka, bóle brzucha, biegunka. Czasami wysypka, bóle stawów.
Jersinioza może prowadzić do bakteriemii.
Jersinioza a ciąża.
Zakażenie pałeczkami jersinii może być szczególnie niebezpieczne dla płodu. Jeżeli jersinioza matki nie ograniczy się do układu pokarmowego, zarażony może zostać płód. Do zakażenia może dojść także w czasie porodu albo po nim, np. w czasie transfuzji krwi w leczeniu małopłytkowości. Choroba sprawia trudności diagnostyczne, ponieważ nie występuje często, a matka może ją przejść w łagodny sposób (objawami mogą być bóle stawowe). U noworodka, podobnie jak inne posocznice, może objawiać się małopłytkowością i zapaleniem wątroby oraz śledziony. Objawy mogą jednak nie sugerować etiologii bakteryjnej. Bardzo pomocne mogą okazać się badania PCR krwi noworodka oraz badania serologiczne surowicy krwi matki.
Antybiotykoterapia ogólnoustrojowej jersiniozy u kobiet w ciąży może być problematyczna i z tego względu należy minimalizować ryzyko ekspozycji na pałeczki jersinii w czasie ciąży. Kobieta ciężarna bezwzględnie nie powinna spożywać surowego mięsa, niepasteryzowanego nabiału, nieprzegotowanej wody (nawet butelkowanej), uczestniczyć w przygotowywaniu posiłków z flaków zwierzęcych, mieć styczności z fekaliami zwierząt domowych oraz z trzodą chlewną. Szczególną ostrożność należy zachować w trakcie zabaw ze zwierzętami (nie dopuszczać do lizania po twarzy), a po ich zakończeniu dokładnie myć ręce. Człowiek sporadycznie może być nosicielem zakażenia, dlatego szczególnie w okresie ciąży kobieta powinna unikać ryzykownych zachowań seksualnych oraz dokładnie myć ręce po każdorazowym skorzystaniu z toalety.
Profilaktyka.
Należy zachować ostrożność w czasie przygotowywania potraw z mięsa, poprzez używanie osobnych desek i przyborów (np. noży) do mięsa surowego; sprzęty powinny być po użyciu starannie myte gorącą wodą z płynem do naczyń. Mięso przygotowane nie powinno mieć styczności z mięsem surowym i dlatego nie należy dokładać na patelnię czy do grilla mięsa surowego, zanim nie zostało zdjęte mięso już przygotowane. Mięso musi odpowiednio długo gotować się, smażyć czy piec. Przygotowując warzywa i owoce należy je najpierw dokładnie opłukać pod gorącą wodą z kranu.
Ryzyko zakażenia zwiększa fakt, że w Polsce nie ma obowiązku badania zwierząt hodowlanych na nosicielstwo pałeczek jersinia.
Przy zabawach ze zwierzętami, po pogłaskaniu zwierzęcia, należy umyć ręce, nim zacznie się jeść. Nie należy pić nieprzegotowanej wody (nawet ze źródła).
Leczenie.
U dorosłych choroba najczęściej zanika samoistnie bez leczenia.
Najczęściej stosowanym leczeniem jest agresywna antybiotykoterapia. W przypadku ok. 10% chorych dochodzi do powikłań.

</doc>
<doc id="1390966" url="https://pl.wikipedia.org/wiki?curid=1390966" title="Stefan Kobos">
Stefan Kobos

Stefan Kobos ps. „Wrzos” vel „Stanisław Kowalski” ps. „Michorowski” (ur. 27 listopada 1900 w Maniowie, powiat Dąbrowa Tarnowska, zm. 24 lipca 1976 w Opolu) – sierżant Wojska Polskiego, porucznik Armii Krajowej i Zrzeszenia „Wolność i Niezawisłość”.
Życiorys.
W czasie I wojny światowej w Legionach Piłsudskiego, uczestniczył w wojnie polsko-bolszewickiej w 1920 r., służył jako żołnierz 2 Dywizji Litewsko-Białoruskiej pod dowództwem gen. Lucjana Żeligowskiego (uczestnik m.in. walk o Wilno), następnie w batalionie aerostatycznym w Poznaniu, 2 pułku lotniczym w Krakowie i 8 batalionie pancernym w Bydgoszczy. W 1935 r. ukończył Szkołę Podoficerską w Bydgoszczy. W 1937 awansowany do stopnia sierżanta. W 1939 r. pełnił funkcję dowódcy kompanii. Przed wybuchem II wojny odznaczony Krzyżem Zasługi.
W kampanii wrześniowej walczył nad Sanem. Po klęsce pod Lwowem najprawdopodobniej z początkiem stycznia 1940 r. osiadł w Brzezinach Bełżeckich w gminie Bełżec w powiecie tomaszowskim, gdzie dołączył do przybyłych z Bydgoszczy żony i matki. Zamieszkał kolejno w zabudowaniach Stanisława Zubrzyckiego (do września 1941 r.) oraz Stanisława Żołądka (w okresie od września 1941 do lipca 1947 r.). Chcąc utrzymać rodzinę, podjął pracę w charakterze robotnika w majątku Marcówka, a następnie na stacji kolejowej w Bełżcu (do 1943 r.) oraz jako sprzedawca w sklepie spożywczym w Brzezinach (do 1945 r.). Tam również rozpoczął swoją działalność niepodległościową najpierw wchodząc w struktury Konsolidacji Obrony Narodowej „KLON”, pierwszej organizacji konspiracyjnej na tym terenie, założonej przez ks. kpt. Józefa Śliwę, proboszcza parafii w Hucie Różanieckiej. Organizacja przetrwała do maja 1941 r., kiedy to miała miejsce wielka wsypa spowodowana działalnością miejscowego konfidenta gestapo, w wyniku której aresztowano 44 członków i współpracowników organizacji z księdzem założycielem na czele. Aresztowanie tylu osób spowodowało kres działalności organizacji. Członkowie, którym udało się uniknąć aresztowania, głównie z terenu Narola, do których należał Stefan Kobos, związali się z organizacją ZWZ-AK, wchodząc w struktury rejonu V pod dowództwem Mariana Wardy „Polakowskiego”. W ramach tego rejonu został mianowany dowódcą najbardziej wysuniętej placówki obrony odcinka przeciw ukraińskiego w Brzezinach Bełżeckich wchodzącej w skład kompanii „Narol” dowodzonej przez por. Kazimierza Kosteckiego „Kostka”. 18 kwietnia 1944 r. oddziały UPA zaatakowały Bienaszówkę. W odwecie dowodzony przez „Wrzosa” pluton stoczył zwycięską batalię z UPA pod wsią Kołajec, wypierając nieprzyjaciela w kierunku Huty Lubyckiej. Na przełomie maja/czerwca 1944 r. jako dowódca III plutonu wziął udział w walkach z UPA pod Narolem. Wraz z początkiem czerwca 1944 r. podległe mu drużyny odparły atak UPA na Brzeziny i Majdan. W akcji odwetowej oddział dowodzony przez „Wrzosa” spalił wieś Kołajce uznawaną za miejscowość sprzyjającą UPA. W czerwcu 1945 r. objął dowództwo kompanii „Narol”, w skład której wchodzi 5 plutonów. Od 1945 r. do aresztowania przez UB w 1956 działał intensywnie w strukturach WiN-u.
Aresztowany przez UB, 21 stycznia 1956 r. we wsi Brzeziny, powiat Tomaszów Lubelski. Skazany 28 września 1956 r. w pokazowym procesie na karę dożywotniego więzienia, zmienioną w wyniku zastosowania amnestii na 15 lat.
Wraz ze Stefanem Kobosem, w tym samym procesie osądzeni zostali jego najbliżsi współpracownicy: Eugeniusz Szczepański ps. „Turek” vel „Turski” oraz Bolesław Goch ps. „Dąbek”. Po aresztowaniu Stefana Kobosa przez UB do władz wpłynęła pisemna prośba o jego uwolnienie podpisana przez wielu mieszkańców okolicznych wsi. Prośba ta nie została uwzględniona. Rewizja wyroku z 1957 r. (złożona przez adwokata S. Kobosa) zaowocowała skróceniem kary do 8 lat. Kolejna, dziesięciostronicowa petycja z 1958 r. podpisana przez mieszkańców: Brzezin, Bełżca, Chlewisk, Łukawicy, Lipia, Lipska i Huty Lubyckiej również została odrzucona. W 1959 r. Stefan Kobos uzyskał przerwę w wykonaniu kary do marca 1961 r. ze względu na postępującą chorobę serca. W marcu 1961 r. ponownie wrócił do więzienia, by w 1962 r. uzyskać kolejną przerwę, aż do 1968 r. W tym czasie zamieszkał z rodziną w Opolu, gdzie pracował jako ślusarz. Ostatecznie uchwała Rady Państwa z 11 grudnia 1968 r. zwolniła go od odbycia reszty kary.

</doc>
<doc id="1390969" url="https://pl.wikipedia.org/wiki?curid=1390969" title="Kryzys jugosłowiański">
Kryzys jugosłowiański

Kryzys jugosłowiański – kryzys w 1948 roku w stosunkach pomiędzy Związkiem Socjalistycznych Republik Radzieckich (ZSRR) a Socjalistyczną Federacyjną Republiką Jugosławii (SFRJ), który doprowadził do oddalenia się SFRJ od kontrolowanego przez Józefa Stalina bloku państw (bloku wschodniego).
Kryzys ten był wynikiem stopniowo narastających napięć między obiema stronami. U jego podłoża stała eksponowana przez Jugosławię „własna koncepcja komunizmu” oraz prowadzenie samodzielnej polityki na arenie międzynarodowej (m.in. zaangażowanie w wojnę domową w Grecji, planowanie stworzenia federacji bałkańskiej czy zaangażowanie w sprawy Albanii, co Stalin odebrał jako chęć uczynienia z niej jugosłowiańskiego protektoratu), które to cechy odróżniały państwo Josipa Broza Tity od innych państw bloku wschodniego. Broz Tito nie reagował na coraz wyraźniejsze „sugestie” Stalina, aby ten całkowicie podporządkował się polityce ZSRR.
Od marca do czerwca 1948 roku ZSRR nasilił atak propagandowy na SFRJ, której zarzucał między innymi: „odejście od koncepcji marksizmu-leninizmu”, „porzucenie pozycji klasowych”, „nacjonalizm”, „zbyt szybką kolektywizację”, „pogwałcenie demokracji wewnątrzpartyjnej” i „antyradzieckość”. Stanowisko ZSRR poparły: Bułgaria, Czechosłowacja, Węgry i Rumunia.
28 czerwca 1948 roku Komunistyczną Partię Jugosławii wykluczono z Kominformu. Kraje bloku wschodniego zrywały stopniowo kontakty z Belgradem; rozpoczęła się izolacja Jugosławii w Europie Środkowo-Wschodniej. Stalinowi nie udało się obalić jugosłowiańskiego przywódcy, głównie za sprawą pomocy gospodarczej Zachodu i polityki wewnętrznej Broz Tity. Jugosłowiańska „własna wizja komunizmu” stała się faktem, co objawiało się między innymi we wprowadzeniu systemu samorządowego oraz polityczno-ekonomicznej decentralizacji, a później również w określaniu przez rady robotnicze polityki przedsiębiorstw, szpitali czy szkół, realizacją „trzeciej drogi” czy polityką niezaangażowania. Jugosławia nigdy nie wróciła do grupy państw podporządkowanych ZSRR.
Geneza.
Jeszcze w trakcie II wojny światowej partia jugosłowiańska wywierała wpływ na pozostałe komunistyczne partie kontynentu. Po zakończeniu wojny KPJ popierała rozszerzenie rewolucji na całą Europę, co odrzucał Stalin obawiający się zbrojnej konfrontacji z Zachodem.
W odróżnieniu od innych demokracji ludowych Europy Środkowo-Wschodniej, Jugosławia wyzwoliła się spod okupacji niemieckiej z jedynie bardzo ograniczonym wsparciem Armii Czerwonej. W wyzwoleniu wiodącą rolę miała partyzantka, a jej lider, Tito, po wojnie umocnił swoją pozycję w KPJ i wśród społeczności. Jego osiągnięcia sprawiły też, że droga obrana przez Jugosławię stała się drogą do naśladowania dla pozostałych przywódców państw socjalistycznych Europy. Chociaż Stalin był sojusznikiem Tity, to ZSRR już w 1945 roku założył w KPJ własne siatki agentów.
Już po wojnie doszło do kilku incydentów zbrojnych pomiędzy Jugosławią a aliantami zachodnimi. Przyczyną konfliktów było nabycie przez Jugosławię dawnych terytoriów Włoch na Istrii, a także miast Zadar oraz Rijeka. Broz chciał włączyć do kraju miasto Triest, co spotkało się z protestami państw zachodnich i w rezultacie doprowadziło do incydentów zbrojnych, takich jak bitwa między samolotami jugosłowiańskimi a amerykańskimi. W okresie 1945-1948 jugosłowiańskie myśliwce zestrzeliły co najmniej cztery samoloty transportowe Stanów Zjednoczonych. Oprócz nieoficjalnych bitew mnożyły się konflikty między Włochami a Jugosławią w Czterostronnej Komisji Granicznej (wytyczającej powojenne granice).
Marszałek Broz poddał też krytyce stanowisko aliantów wobec Austrii. Uważał on bowiem, że Austria powinna ponieść większe konsekwencje swojego udziału w wojnie poprzez korektę jej granic.
W Jugosławii powstał plan „Maksimum”, zakładał on uderzenie na Włochy i Grecję i wywołanie tam rewolucji w przypadku, gdyby Jugosławia została zaatakowana przez któryś z tych krajów lub USA. Plany te budziły niepokój u radzieckiego dyktatora i były o tyle możliwe do zrealizowania, że w lipcu 1948 roku po nieudanym zamachu na lidera Włoskiej Partii Komunistycznej, Palmiro Togliattiego, na przemysłowej północy Włoch doszło do zrywów robotniczych.
Tito w greckiej wojnie domowej wprost popierał stronę republikańską, podczas gdy Stalin po rozmowach z Winstonem Churchillem ustalił, że Grecja nie leży w zakresie zainteresowań ZSRR i znajdzie się w brytyjskiej strefie wpływów. Ponadto na granicy z Grecją dochodziło do zbrojnych incydentów. Niepokoje społeczne wybuchły także w sąsiedniej Turcji, co stwarzało zagrożenie, że półwysep ponownie stanie się zarzewiem nowego konfliktu. Atmosferę podgrzewał fakt ingerencji USA w wewnętrzne sprawy pogrążonych w chaosie krajów.
Josip Broz przyjął w Jugosławii antyfaszystowskich partyzantów hiszpańskich, którzy mieli powrócić do Hiszpanii i dołączyć do antyfrankistowskiego ruchu oporu. W 1948 roku do Belgradu przybyła delegacja komunistów hiszpańskich, której delegaci chcieli uzyskać poparcie Jugosławii dla ewentualnego powstania antyfrankistowskiego. Stalin konsekwentnie opowiadał się przeciwko poparciu republikańskich partyzantek w Grecji i Hiszpanii. 10 lutego 1948 roku, na moskiewskim spotkaniu z komunistami z Jugosławii i Bułgarii, Stalin opowiedział się „za ukróceniem ich [partyzantów greckich] walki i zaprzestaniem pomocy, której udziela się im z terytorium Jugosławii, Albanii i Bułgarii”. Wbrew Stalinowi, 21 lutego Broz zwrócił się do greckiego ruchu oporu, aby ten kontynuował walkę zbrojną i obiecał im udzielenie pomocy.
Stalin uważał poczynania Tity za prowokacje. Był zdania, że jego polityka doprowadzi do wojny, do której ZSRR po stratach poniesionych w wyniku wojny światowej nie jest przygotowany. Jugosławia nie zgodziła się na proponowane przez ZSRR tworzenie przedsiębiorstw mieszanych, które mogły spowodować objęcie kontrolą ZSRR niektórych gałęzi jugosłowiańskiej gospodarki. Jugosłowiańscy komuniści odrzucili plan, według którego Jugosłowianie odstąpić mieli od uprzemysłowienia. W odróżnieniu od innych komunistycznych przywódców, Tito nie uzgadniał polityki zagranicznej z radzieckim ministrem spraw zagranicznych, a radzieccy doradcy wojskowi i cywilni byli odprawiani, gdy krytykowali drogę rozwoju wybraną przez titoistów. Tito uważał, że „potrzebni nam są radzieccy eksperci, instruktorzy i specjaliści, ale nie są nam potrzebni komendanci, bo nauczyliśmy się dowodzić i sami możemy to robić”. Spore problemy stronie radzieckiej przyniósł generał Koča Popović, pełniący rolę szefa sztabu generalnego. Popović krytykował doradców wojskowych z ZSRR, wytykał im wtrącanie się w wewnętrzne sprawy Jugosławii i oskarżał ich o próby ograniczenia potencjału militarnego kraju w myśl radzieckiej strategii „armia radziecka obroni cały obóz”. Z inicjatywy Tity Jugosławię opuścił radziecki generał Nikołaj Dronow, który skrytykował generała Popovića. Stalin bał się, że Jugosławia stanie się drugim, konkurencyjnym wobec ZSRR, ośrodkiem bloku wschodniego, który przyciągnie do siebie inne kraje.
Przebieg.
W zimie 1948 roku do ZSRR przybyła delegacja z Jugosławii. W rozmowach wziął udział również reprezentant Bułgarii, Georgi Dymitrow. Na spotkaniu dyskutowano nt. utworzenia ewentualnej Federacji Jugosłowiańsko-Bułgarskiej. Stalin oskarżył przy tym Titę, że chce on zjednoczyć się w jedno państwo z Albanią (dowodem miało być stworzenie projektu połączenia armii dwóch państw, działania armii Jugosławii w Albanii – w obawie przed inwazją grecką – czy współpraca gospodarcza między krajami). Stalin potępił tę politykę i stwierdził, że zadaniem Jugosławii powinno być połączenie się z Bułgarią, a następnie utworzenie Federacji Bałkańskiej z udziałem Albanii. Nie zgodził się na to Tito, który uznał, że Bułgaria powinna stać się republiką związkową Jugosławii (na co z kolei nie godzili się Bułgarzy, którzy widzieli w tym próbę ograniczenia ich niezależności – Bułgaria przystała jedynie na możliwość konfederacji). Po sporze, w geście ostrzeżenia, Sowieci wycofali z Jugosławii swoich doradców. Po tych wydarzeniach przywódca Jugosławii, zmotywowany chęcią stworzenia silnej i niezależnej gospodarki, otwarcie skrytykował Stalina. 27 marca Stalin wysłał Ticie list, w którym określił on stanowisko Jugosławii jako „antyradzieckie”, określił on komentarze Tity odnośnie do ZSRR i WKP(b) jako "lewicowe frazesy" powołując się przy tym na komentarze, w których Tito stwierdził m.in. że „w ZSRR panuje wielkomocarstwowy szowinizm”, „socjalizm w ZSRR przestał być rewolucyjny”, „WKP(b) jest zwyrodniała”, a to Jugosławia jest reprezentantem prawdziwego „rewolucyjnego socjalizmu”. Dyktator porównał Titę do Lwa Trockiego, a list w imieniu ZSRR zakończył słowami „Uważamy, że kariera polityczna Trockiego jest wystarczająco pouczająca”. Ze strony stalinowskiej pod adresem KPJ padły oskarżenia o złe traktowanie radzieckich doradców, oddanie czołowych stanowisk w rządzie w ręce agentów Zachodu czy przyjęcie doktryny trockistowskiej (co było w warunkach bloku wschodniego poważnym oskarżeniem).
Jeszcze w lutym 1948 roku, gdy marszałek Tito zachorował, Stalin zaoferował wysłanie do niego swojego osobistego lekarza. W czasie operacji wycięcia wyrostka doszło do sporu między lekarzami – sowieccy lekarze po skończonym zabiegu chcieli przeprowadzić ponowną operację, tłumacząc to skrętem kiszek. Ponownemu zabiegowi sprzeciwili się obecni na sali Jugosłowianie. Po latach przyjaciel Tity, Milan Źeźelj, wspominał, że projekt ponownej operacji narodził się wtedy, gdy lekarze jugosłowiańscy nie byli na sali obecni, a gdy tylko zobaczył, że radzieccy lekarze wyciągają nieznane mu leki, pośpiesznie zamknął ich w pokoju i wezwał pozostałych lekarzy. Według radzieckiego historyka Roja Miediediewa, po incydencie Tito wysłał do ZSRR telegram, w którym twierdził, że lekarze wysłani przez Stalina próbowali go zamordować.
Marszałek, chcąc zapewnić sobie wsparcie partii w walce ze Stalinem, zwołał posiedzenie plenarne Komitetu Centralnego KPJ. Odbyło się ono w nocy z 12 na 13 kwietnia, na plenum przygotowano odpowiedzi na zarzuty postawione przez Stalina. Poproszono stronę sowiecką o wysłanie do Jugosławii zespołu, który mógłby pomóc w rozwiązaniu wszystkich sporów i zaprotestowano przeciwko naruszaniu suwerenności i niepodległości Jugosławii. Odmówiono udziału w dyskusji ideologicznej i odpowiedziano na oskarżenia personalne.
Zanim Komitet Centralny dostał odpowiedź z ZSRR, swoje listy wysłały KC partii węgierskiej, rumuńskiej, bułgarskiej i czechosłowackiej, w których skrytykowały one politykę Jugosławii i wyraziły solidarność ze Związkiem Radzieckim. Tito nie został poddany krytyce jedynie przez Polską Partię Robotniczą, na czele której stał wtedy Władysław Gomułka.
Na wiosnę Tito wysłał do Stalina list, w którym domagał się naprawy błędów radzieckiej wersji systemu socjalistycznego. Radziecka odpowiedź doszła w dniu 4 maja. Przedstawiciele ZSRR upomnieli Titę i Komunistyczną Partię Jugosławii oraz ogłosili, że nie mają zamiaru naprawiać tego, co Tito nazwał błędami systemowymi. Strona radziecka zauważyła, że duma rządu Jugosławii opiera się na sukcesach w walce z Niemcami, stąd też w liście przypomniano, jakoby to Armia Czerwona uratowała partyzantów przed zniszczeniem. Odpowiedź Broza nadeszła 17 maja – jugosłowiański przywódca poinformował w niej, że sprawa ta zostanie rozstrzygnięta na czerwcowym posiedzeniu Kominformu. W obawie przed frontalnym atakiem na jugosłowiańskich komunistów Tito nie zjawił się jednak na zjeździe. Stalin wysłał kolejne listy 19 i 22 czerwca, ponownie zaatakował KP Jugosławii i oznajmił, że problem jugosłowiański będzie przedyskutowany na zjeździe Kominformu niezależnie od tego, czy pojawią się na nim Jugosłowianie. Dyktator krytycznie odniósł się do zrównania przez Jugosłowian ZSRR z krajami imperialistycznymi i stwierdził, że zasługi KPJ są takie same jak zasługi innych partii bloku wschodniego, a nawet są mniejsze od zasług KP Francji i Włoch.
Wiedząc, że Kominform ma wśród członków KPJ bardzo duże poparcie, Tito starał się jeszcze dojść do porozumienia ze Stalinem, poza tym zbyt wczesne rozstanie się z blokiem wschodnim nie było korzystne dla Jugosławii ze względu na jej konflikt z mocarstwami zachodnimi. Ponadto wśród Czarnogórców i Serbów popularna była opcja prorosyjska, historycznie związana z okresem walk z Turkami. Na kolejnym ze spotkań Komitetu Centralnego ustalono, że w lipcu ruszy V kongres Partii, na którym Tito odwoła się do całej partii, a partia nie weźmie udziału w spotkaniu Biura w Bukareszcie. W obliczu kryzysu Tito rozważał podanie się do dymisji, od pomysłu odciągnęło go jednak jego najbliższe otoczenie. 28 czerwca 1948 roku usunięto KPJ z Kominformu, powołując się przy tym na „nacjonalistyczne elementy”, które miały rzekomo przejąć dominującą pozycję w kierownictwie KPJ. Negowanie radzieckiego przywództwa przyniosło Ticie duży rozgłos na świecie, ale również zapoczątkowało okres niestabilności, często zwany okresem Informbiura (Biura Informacyjnego).
Walki między stalinistami a titoistami.
Stosunkowo duża część komunistów jugosłowiańskich opowiedziała się za polityką Kominformu, np. w Czarnogórze za instytucją opowiedziało się czterech spośród dziewięciu członków tamtejszego komitetu KPJ, niektóre komitety miejskie i jedna trzecia działaczy partii komunistycznej. Staliniści w Czarnogórze próbowali nawet utworzyć własny ruch partyzancki.
Do frakcji kominformowców dołączył generał Arso Jovanović – dawny wojskowy armii królewskiej, który przeszedł do wojsk Tity. ZSRR prawdopodobnie chciał powołać w Bukareszcie satelicki rząd emigracyjny Jugosławii, do którego dołączyć miał Jovanović. Został on jednak zastrzelony podczas nielegalnej próby przekroczenia granic, usiłując przedostać się do stalinowskiej Rumunii (gdzie przeniesiono kierownictwo Kominformu).
W kraju rozpoczęły się represje na miejscowych sympatykach stalinizmu. Duża część zagorzałych stalinistów trafiła do więzienia o zaostrzonym rygorze na wyspie Goli otok (kwestią kontrowersyjną jest, czy przywódca Jugosławii wiedział o istnieniu takiego więzienia).
Związek Radziecki rozpoczął blokadę ekonomiczną kraju, jednocześnie próbując dokonać przewrotu. Nowym przywódcą kraju miał zostać Andrija Hebrang – lider chorwackich komunistów, odsunięty od władzy z powodu skłonności nacjonalistycznych. Titoiści oskarżyli Hebranga o szpiegostwo i chęć oderwania Chorwacji od Jugosławii, na skutek czego został on skazany i stracony. Kominform ogłosił, że KPJ znajduje się „w rękach morderców i szpiegów”, a Tito wybudował w kraju „reżim policyjny typu faszystowskiego”.
Wraz z uznaniem przez ZSRR titoizmu za szkodliwą frakcję w ruchu komunistycznym rozpoczęła się czystka, wymierzona w prawdziwych bądź rzekomych „titoistów” w całym bloku komunistycznym. Gdy w 1949 roku kryzys był na granicy przerodzenia się w konflikt wojenny, na północnej granicy Jugosławii zaczęły się zbierać wojska węgierskie i radzieckie.
Stalin wykorzystał rozłam radziecko-jugosłowiański jako element walki z opozycją antystalinowską w partiach komunistycznych państw demokracji ludowej, a z tamtejszych partii rozpoczęto wydalanie rzekomych „titoistów”. Jednym z takich procesów był proces 14 wysokich rangą działaczy komunistycznych z Czechosłowacji, w tym Rudolfa Slánskýego. Stalin rozpoczął czystkę wśród czechosłowackich komunistów, mającą zapobiec ich dążeniom do „własnej drogi do socjalizmu” głoszonej przez Titę.
Rząd ZSRR według Jugosłowian próbował kilkukrotnie zamordować Titę. W korespondencji między dwoma przywódcami, Tito otwarcie napisał o tym, że Stalin wysłał na niego pięciu zabójców, w tym jednego z karabinem i bombą. Zagroził przy tym wysłaniem zabójcy do Moskwy w celu zabicia oponenta.
ZSRR zorganizował grupę zamachowców złożonych z jugosłowiańskich imigrantów. Przed śmiercią Stalina zabójstwem Tity zająć się miał agent Józef Grygulewicz.
Następstwa.
Na granicy z innymi krajami socjalistycznymi zdarzały się incydenty zbrojne, a w kraju dochodziło do inicjowanych przez stalinistów zamachów czy aktów sabotażu. Tito spodziewał się interwencji zbrojnej państw bloku wschodniego w Jugosławii, dlatego też zdecydował się na przenoszenie fabryk z terenów zagrożonych atakiem, zaś cywile szykowani byli do prowadzenia wojny partyzanckiej na wypadek zajęcia Jugosławii przez wojska interwencyjne. Z powodu małego potencjału wojskowego Tito zwrócił się o pomoc militarną do NATO. Rząd Jugosławii pod hasłem „fabryki robotnikom” zaczął tworzyć rady robotnicze. W pismach klasyków marksistowskich titoiści zaczęli doszukiwać się alternatywy wobec stalinowskiej wersji komunizmu. Głosili, że w okresie budowy socjalizmu państwo nie może pełnić funkcji molocha, lecz musi stopniowo obumierać. Model ten nazwany został „socjalizmem samorządowym”.
Rozłam okazał się kluczowy dla rozwoju globalnego ruchu komunistycznego. Wielu komunistów przyjęło reformy w Jugosławii jako bunt przeciwko totalitaryzmowi Stalina.
Tito, jako jedyny lider komunistyczny w Europie, zdołał skutecznie przeciwstawić się przywództwu Stalina. W Jugosławii zdecydowano, że zadaniem KPJ jest budowa nowej metody urzeczywistnienia idei marksizmu-leninizmu w gospodarce i systemie społecznym.
Postawa Tity przyniosła mu międzynarodowe uznanie, ale wywołała też okres niestabilności wewnętrznej, zwany okresem "Informbiura". Odcięcie się od stalinizmu umożliwiło Jugosławii dostęp do pomocy ze strony USA i Stowarzyszenia Współpracy Gospodarczej (ECA) – instytucji odpowiedzialnej za plan Marshalla. Jugosławia nie zgodziła się jednak na dołączenie do bloku zachodniego i przez okres zimnej wojny pozostawała państwem niezaangażowanym po żadnej ze stron
Normalizacja stosunków z ZSRR.
Po śmierci Stalina w 1953 roku, stosunki między obydwoma państwami zostały znormalizowane, Jugosławia uzyskała pomoc z ZSRR i RWPG. W ten sposób Tito grał antagonizmami Wschód-Zachód na korzyść Jugosławii. Jesienią 1951 roku podpisał z Amerykanami umowę dotyczącą pomocy militarnej. Pomoc przekazana przez mocarstwa zachodnie w latach 1951-1954 wyniosła 407 milionów dolarów, z czego 82% zapewniło USA. Jugosławia równocześnie stała się rzecznikiem ruchu niezaangażowania, czyli „trzeciej drogi” – grupy państw niezainteresowanych udziałem w żadnym z bloków zimnej wojny. W 1952 roku na VI kongresie KPJ Tito poinformował, że blokada gospodarcza zorganizowana przez blok wschodni przyniosła straty w wysokości 429 milionów dolarów amerykańskich, a koszt ochrony kraju przed ewentualną agresją wyniósł 1,407 miliarda dolarów. Na kongresie partii Broz Tito skrytykował zarówno Zachód, jak i Wschód.

</doc>
<doc id="1390971" url="https://pl.wikipedia.org/wiki?curid=1390971" title="Keltis">
Keltis

Keltis – gra planszowa dla 2-4 graczy autorstwa Reinera Knizi wydana przez wydawnictwo Kosmos. Gra otrzymała nagrodę Spiel des Jahres za rok 2008. W języku polskim wydana przez wydawnictwo Galakta.

</doc>
<doc id="1390973" url="https://pl.wikipedia.org/wiki?curid=1390973" title="Grzegorz Grzelak">
Grzegorz Grzelak

Grzegorz Andrzej Grzelak (ur. 28 lipca 1953 we Włocławku) – polski politolog, samorządowiec, działacz opozycji w okresie PRL.
Życiorys.
Wykształcenie i praca naukowa.
Absolwent I Liceum Ogólnokształcącego im. Mikołaja Kopernika w Gdańsku. Ukończył następnie studia na Uniwersytecie Gdańskim. W 1991 na Wydziale Nauk Społecznych Katolickiego Uniwersytetu Lubelskiego uzyskał stopień doktora nauk humanistycznych. Był pracownikiem naukowym w Instytucie Politologii UG oraz w Elbląskiej Uczelni Humanistyczno-Ekonomicznej. W pracy naukowej specjalizował się w zakresie geografii ekonomicznej, samorządu terytorialnego i polityki regionalnej.
Działalność opozycyjna i polityczna.
W czasie nauki w liceum był w jednej klasie Arkadiuszem Rybickim i Aleksandrem Hallem, z którymi w 1969 założył Front Wyzwolenia Narodowego. Grupa ta zajmowała się wypisywaniem na murach haseł antypartyjnych i oblewaniem farbą tablic propagandowych.
W latach 70. zaangażował się w działalność Ruchu Obrony Praw Człowieka i Obywatela. W 1979 należał do założycieli Ruchu Młodej Polski. Od 1980 do 1981 był sekretarzem Krajowej Komisji Porozumiewawczej, wszedł też w skład Komisji Krajowej „Solidarności”. Po wprowadzeniu stanu wojennego ukrywał się.
Powrócił do współpracy z Lechem Wałęsą po jego zwolnieniu z Arłamowa. W 1991 pełnił funkcję sekretarza stanu ds. samorządu terytorialnego w Kancelarii Prezydenta RP.
W latach 90. należał do liderów Koalicji Republikańskiej, Partii Konserwatywnej i Stronnictwa Konserwatywno-Ludowego. Zasiadał w Radzie Miasta Gdańska, kierował Sejmikiem Samorządowym Województwa Gdańskiego. W 1993 bezskutecznie kandydował do Senatu z ramienia Katolickiego Komitetu Wyborczego „Ojczyzna”. W latach 1998–2002 z ramienia Akcji Wyborczej Solidarność sprawował mandat radnego sejmiku pomorskiego, wchodził w skład zarządu województwa, później przez część kadencji pełnił funkcję przewodniczącego sejmiku. W 2006 został radnym III kadencji z ramienia Platformy Obywatelskiej. W 2010, 2014 i 2018 uzyskiwał reelekcję. W V oraz w VI kadencji powoływany na wiceprzewodniczącego sejmiku.
Odznaczenia.
W 2009, "za wybitne zasługi dla niepodległości Rzeczypospolitej Polskiej, za działalność na rzecz przemian demokratycznych, za osiągnięcia w podejmowanej z pożytkiem dla kraju pracy zawodowej i społecznej", został odznaczony Krzyżem Oficerskim Orderu Odrodzenia Polski. W 2015 został odznaczony Odznaką Honorową za Zasługi dla Samorządu Terytorialnego. W 2015 otrzymał Krzyż Wolności i Solidarności.
Życie prywatne.
Jest ojcem Piotra Grzelaka, radnego i zastępcy prezydenta Gdańska.

</doc>
<doc id="1390979" url="https://pl.wikipedia.org/wiki?curid=1390979" title="Tadeusz Łopalewski">
Tadeusz Łopalewski

Tadeusz Łopalewski (ur. 17 sierpnia 1900 w Ostrowach k. Kutna, zm. 29 marca 1979 w Warszawie) – polski poeta, prozaik, dramatopisarz, tłumacz literatury rosyjskiej, reżyser słuchowisk radiowych.
Życiorys.
Syn Franciszka, ślusarza-mechanika, i Heleny z Brudnickich. Ukończył gimnazjum w Petersburgu, następnie studia na Wydziale Humanistycznym Wolnej Wszechnicy Polskiej w Warszawie. W 1917 r. zadebiutował jako poeta na łamach polskiej prasy w Petersburgu. W 1921 r. ogłosił tomik "Gwiazdy tańczące". Od 1923 r. przebywał w Wilnie, gdzie podjął pracę w prasie, teatrze i radiu. W latach 1935–1937 zajmował się redakcją kwartalnika "Środy Literackie". Przed wojną był kierownikiem literackiego Teatru Miejskiego w Wilnie, a także kierownikiem programowym rozgłośni wileńskiej. Natomiast w latach 1945–1949 pracował w radiu w Łodzi i Warszawie. Był autorem sztuk teatralnych: "Aurelciu, nie rób tego!", "Rycerz z La Manczy", "Romans z ojczyzną".
W 1933 r. otrzymał wraz z Czesławem Miłoszem nagrodę literacką im. Filomatów (przyznawaną przez Zw. Zaw. Literatów Polskich im. Filomatów w Wilnie) za przekład bylin rosyjskich, a w roku 1963 nagrodę II stopnia Ministra Kultury i Sztuki za powieść "Kaduk, czyli wielka niemoc".
Zmarł w Warszawie. Pochowany na cmentarzu Powązkowskim (kwatera 212-2-23).

</doc>
<doc id="1390980" url="https://pl.wikipedia.org/wiki?curid=1390980" title="Maqbool">
Maqbool

Maqbool (hindi: मक़बूल, urdu: مقبُول) – bollywoodzka adaptacja "Makbet"a Szekspira wyreżyserowana w 2004 przez autora "Omkara", Vishala Bhardwaja. W rolach głównych Pankaj Kapoor, Irrfan Khan, Tabu. Film opowiada historie porachunków między mumbajskimi gangami, przedstawia zdrady i zabójstwa popełniane z miłości i żądzy władzy.
Film miał premierę na międzynarodowym festiwalu filmowym w Kanadzie w Toronto 2003. film cieszył się uznaniem krytyków. Pankaj Kapoor otrzymał Nagrodę Filmfare Krytyków dla Najlepszego Aktora i Nagroda IIFA dla Najlepszego Aktora Drugoplanowego.
Podobnie jak "Omkara" tego samego reżysera, adaptacja "Otella" Szekspira film ten zalicza się do artystycznego kina Indii.
Fabuła.
Mumbaj. Dwaj skorumpowani policjanci (Om Puri, Naseeruddin Shah) pomagają gangsterom rozliczyć się z konkurencyjną bandą. Płynie krew. Kaka (Piyush Mishra) „wtajemnicza” w akt zabijania swojego syna. Uczy go rzemiosła, które przechodzi z ojca na syna. Krew płynie na rozkaz muzułmańskiego szefa mafii, „mesjasza mniejszości” Abhaji (Pankaj Kapoor). Prawą ręką gangstera jest wychowany w jego domu Miyan Maqbool (Irrfan Khan). Wkrótce jego niewolnicza wierność wobec Ahaji zostaje wystawiona na próbę. Nie jest w stanie nie ulec urokowi Nimmi (Tabu), kochanki Abhaji. Urzeczona nim kobieta budzi w Maqboolu fascynację, a z czasem głębsze uczucie. Do zdrady dochodzi w cieniu przygotowań do ślubu córki Abhaji. Oboje zakochani zdradzają tego samego człowieka. Mimo nabytej doświadczeniem nieufności Abhaji, którego siłę i przemoc odczuło tak wielu ludzi, wobec miłości i żądzy władzy Maqboola i Nimmi staje się bezbronny. Pewnej nocy oboje staną nad nim śpiącym z bronią w ręce. Przebudzi się, aby umrzeć.
Muzyka i piosenki.
Muzykę do filmu skomponował Vishal Bharadwaj, autor muzyki do "Satya", "Maachis", "Chachi 420", "No Smoking", "Cichy", "Maqbool", "Omkara" (dwa ostatnie też reżyserował). 11 piosenek do tekstów Gulzara.

</doc>
<doc id="1390989" url="https://pl.wikipedia.org/wiki?curid=1390989" title="Borussia-Park">
Borussia-Park

Borussia-Park – stadion piłkarski w Mönchengladbach w Nadrenii Północnej-Westfalii.
Na stadionie rozgrywane są mecze klubu Borussia Mönchengladbach i reprezentacji Niemiec w piłce nożnej.
Obecny stadion zastąpił poprzedni Bökelbergstadion. Jest to jedyny obiekt w Bundeslidze sezonu 2012/2013, który nie miał w nazwie sponsora.
Kompleks.
Na 9 ha obok stadionu znajduje się:
Historia.
Do 1996 roku na terenie obecnie zajmowanym przez Borussia-Park znajdowały się koszary Brytyjskiej Armii Renu.
Następnie na terenie opuszczonym przez żołnierzy powstała Area of Sports.
Poprzedni stadion Borussii Bökelbergstadion stał się niewystarczający dla potrzeb klubu dlatego postanowiono zbudować nowy stadion.
15 marca 2002 odbyła się uroczystość inaugurująca budowę. Właściwa budowa rozpoczęła się 13 października.
30 lipca 2004 roku po zakończeniu budowy na stadionie odbył się mały turniej w którym wzięły udział kluby(poza Borussią) Bayern Monachium i AS Monaco. Oficjalna inauguracja nowego stadionu nastąpiła 14 sierpnia przegranym meczem z Borussią Dortmund.

</doc>
<doc id="1390991" url="https://pl.wikipedia.org/wiki?curid=1390991" title="Dzikie koty">
Dzikie koty

Dzikie koty – amerykańska komedia sportowa z 1986 roku w reżyserii Michaela Ritchiego. Scenariusz napisała Ezra Sacks. W roli głównej zagrała Goldie Hawn, która odegrała trenerkę "Dzikich kotów", zespołu futbolu amerykańskiego.
Fabuła.
Molly (Goldie Hawn) pracuje w szkole jako nauczyciel wychowania fizycznego. Kiedy dowiaduje się, że jest dostępne miejsce na stanowisku trenera drużyny futbolowej, natychmiast decyduje się je objąć. Niestety, kobieta-trener nie wszystkim się podoba, zawodnikom, a nawet mężowi bohaterki.

</doc>
<doc id="1390993" url="https://pl.wikipedia.org/wiki?curid=1390993" title="Georgij Cimakuridze">
Georgij Cimakuridze



</doc>
<doc id="1390994" url="https://pl.wikipedia.org/wiki?curid=1390994" title="Okręty podwodne projektu 641B">
Okręty podwodne projektu 641B

Okręty podwodne projektu 641B – typ radzieckich okrętów podwodnych, budowanych od 1971 do 1983 roku. Na zachodzie typ znany pod kryptonimem typu Tango nadanym przez NATO. Wybudowano 18 jednostek tego typu.
Pierwszą jednostkę zbudowano w Gorki w 1972 roku, następnie wprowadzano do służby po dwie rocznie. Okręty budowano w dwóch wersjach różniących się nieznacznie od siebie. Późniejsza była nieco dłuższa ze względu na konieczność montowania systemu kontroli ognia wystrzeliwanych z wyrzutni torped przeciwpodwodnych pocisków rakietowych SS-N-15, będących odpowiednikiem amerykańskiego systemu SUBROC. Zamontowany na jednostkach hydrolokator dziobowy był tego samego typu co na wcześniejszych okrętach podwodnych projektu 641. Budowa okrętów projektu 641B została przerwana na osiemnastej jednostce. Sześć z nich znajdowało się jeszcze w służbie w 1999 roku. Obecnie trzy okręty można zobaczyć w: Hamburgu (B-515), Moskwie (B-396) i Togliatti (B-307).

</doc>
<doc id="1391001" url="https://pl.wikipedia.org/wiki?curid=1391001" title="Pomiar czucia odbytnicy">
Pomiar czucia odbytnicy

Pomiar czucia odbytnicy – badanie diagnostyczne w wykonywane w trakcie manometrii odbytu i odbytnicy, zwane także pomiarem czucia prostniczego, polegające na pomiarach progów odczuwania pierwszego bodźca przy diagnostycznym wypełnianiu odbytnicy, parcia na stolec i bólu.
W trakcie powolnego wypełniania balonu wodą lub powietrzem urządzenia do wykonania manometrii odbytnicy, notuje się kolejno:
W trakcie badania monitoruje się także ciśnienie w odbytnicy, gdyż pozwala to na wyznaczenie podatności odbytnicy, czyli reakcji ciśnieniowej ścian odbytnicy w odpowiedzi na rozciąganie.

</doc>
<doc id="1391002" url="https://pl.wikipedia.org/wiki?curid=1391002" title="Pomiar czucia prostniczego">
Pomiar czucia prostniczego



</doc>
<doc id="1391003" url="https://pl.wikipedia.org/wiki?curid=1391003" title="Georgiou Kinkladze">
Georgiou Kinkladze



</doc>
<doc id="1391004" url="https://pl.wikipedia.org/wiki?curid=1391004" title="Figura magiczna">
Figura magiczna



</doc>
<doc id="1391016" url="https://pl.wikipedia.org/wiki?curid=1391016" title="Kopiec Tadeusza Kościuszki w Uchańce">
Kopiec Tadeusza Kościuszki w Uchańce

Kopiec Tadeusza Kościuszki w Uchańce – kopiec usypany na południowym krańcu wsi Uchańka w gminie Dubienka, upamiętniający bitwę pod Dubienką z 1792. Pierwszy kopiec powstał w tym miejscu w 1861. Został zniszczony przez władze carskie, a następnie odbudowany w 1905. Przetrwał do I wojny światowej, a w 1918 usypano na tym miejscu nowy kopiec. Został on ponownie zniszczony podczas II wojny światowej. Odbudowano go w 1964. 24 lipca 1966 nastąpiło odsłonięcie pomnika wieńczącego wierzchołek kopca. Ma on formę trzech stalowych masztów o wysokości 10 m, u których wierzchołków znajdują się trzy tarcze o wymiarach 1×1 m z kompozycjami artystycznymi wykonanymi techniką mozaikową. Obecny kopiec liczy 8 m wysokości (niektóre źródła podają 10 m), a średnica jego podstawy wynosi 20 m.
Przy Kopcu Kościuszki rozpoczyna się niebieski pieszy szlak „Tadeusza Kościuszki”, liczący około 120,5 km długości.

</doc>
<doc id="1391023" url="https://pl.wikipedia.org/wiki?curid=1391023" title="SA135">
SA135



</doc>
<doc id="1391033" url="https://pl.wikipedia.org/wiki?curid=1391033" title="Vojtěch Preissig">
Vojtěch Preissig

Vojtěch Preissig, Vojtech Preissig, Wojciech Preissig (ur. 31 lipca 1873 w Světec, zm. 11 czerwca 1944 w niemieckim obozie koncentracyjnym Dachau) - czeski malarz oraz grafik, ilustrator, tworzący w stylu secesji.

</doc>
<doc id="1391034" url="https://pl.wikipedia.org/wiki?curid=1391034" title="The choirboys">
The choirboys



</doc>
<doc id="1391038" url="https://pl.wikipedia.org/wiki?curid=1391038" title="Antoni Procajłowicz">
Antoni Procajłowicz

Antoni Stanisław Procajłowicz (ur. 10 maja 1876 w Rodatyczach, zm. 13 lipca 1949 w Krakowie) – polski malarz, ilustrator książek, twórca grafik i plakatów, tworzący w stylu secesji.
Życiorys.
Studiował w Szkole Sztuk Pięknych w Krakowie u Floriana Cynka, Leona Wyczółkowskiego, Jana Stanisławskiego i Jacka Malczewskiego. Podczas studiów zaangażował się w ilustrowanie periodyku "Młodość", który był wydawany od końca 1898 przez ogólnoakademickie stowarzyszenie kształcącej się młodzieży postępowej "Zjednoczenie". Po 1903 był ilustratorem Kalendarza Robotniczego, który był traktowany jako jedyny kalendarz o wartości artystycznej. Od 1908 roku do wybuchu wojny był nauczycielem malarstwa dekoracyjnego na wydziale przemysłu artystycznego Państwowej Szkoły Przemysłowej w Krakowie.
We wrześniu 1914 wstąpił w szeregi Legionów Polskich, został przydzielony do Biura Techniczno-Bojowego Departamentu Wojskowego Naczelnego Komitetu Narodowego, a następnie Centralnego Biura Wydawnictw NKN i w Warsztatach Legionów Polskich. Po kryzysie przysięgowym został internowany w obozie w Witkowicach, gdzie współwięźniowie wybrali go na polskiego komendanta obozu. W marcu 1918 zaprojektował odznakę dla więzionych w obozie witkowickim. Po zakończeniu wojny wyjechał do Warszawy a potem Bydgoszczy. Do Krakowa powrócił w 1924 r.
Był współzałożycielem towarzystwa Polska Sztuka Stosowana oraz członkiem ugrupowania Krąg (1948-1949). Projektował ilustracje dla czasopisma Chimera. 
Twórczość.
Do dzieł Procajłowicza należą m.in.:

</doc>
<doc id="1391039" url="https://pl.wikipedia.org/wiki?curid=1391039" title="Warp (wytwórnia płytowa)">
Warp (wytwórnia płytowa)



</doc>
<doc id="1391041" url="https://pl.wikipedia.org/wiki?curid=1391041" title="Wypadanie odbytnicy">
Wypadanie odbytnicy

Wypadanie odbytnicy (łac. "prolapsus ani") – obwodowe pełnej grubości wgłobienie ściany odbytnicy z jej wysunięciem się poza kanał odbytowy. Historycznie uważano, że choroba jest przepukliną ześlizgową, obecnie jednak traktuje się jako wgłobienie. W przypadku wgłobienia pełnej grubości ściany odbytnicy, ale bez wysuwania się przez kanał odbytowy mówi się o wewnętrznym wypadaniu odbytnicy.
Przyczyny.
Występuje w przypadkach powikłań leczenia chirurgicznego lub ginekologicznego w obrębie dna miednicy, spadku poziomu estrogenów, raka odbytnicy, raka esicy, w przypadku niektórych schorzeń neurologicznych, zakażeniu przywrami.
Jest częstą dolegliwością u dzieci chorych na mukowiscydozę, zwłaszcza w przypadku braku suplementacji enzymów trzustkowych. Jest to na tyle charakterystyczny obraz, że u dziecka u którego doszło do wypadnięcia odbytnicy należy przeprowadzić diagnostykę w kierunku mukowiscydozy, jeśli jej do tej pory nie przeprowadzono.
Leczenie.
Leczenie opiera się na postępowaniu operacyjnym. Wykonuje się operacje z dostępu kroczowego i brzusznego.

</doc>
<doc id="1391043" url="https://pl.wikipedia.org/wiki?curid=1391043" title="Otto Prutscher">
Otto Prutscher

Otto Prutscher (ur. 7 kwietnia 1880 w Wiedniu, zm. 15 lutego 1949 tamże) – austriacki architekt, tworzący w stylu secesji i modernizmu, projektant wyrobów szklanych.
Życiorys.
W latach 1897-1901 studiował na Uniwersytecie Sztuki Stosowanej w Wiedniu. W 1909 został powołany w Kunstgewerbeschule w Wiedniu na stanowisko wykładowcy gdzie pracował do przejścia na emeryturę w 1946. Dorobek Prutschera obejmuje ponad 50 budynków, prawie 50 wystaw, około 170 wnętrz, 300 projektów wnętrz oraz ponad 200 elementów i zestawów mebli.

</doc>
<doc id="1391044" url="https://pl.wikipedia.org/wiki?curid=1391044" title="Pszczelnictwo">
Pszczelnictwo



</doc>
<doc id="1391051" url="https://pl.wikipedia.org/wiki?curid=1391051" title="TR 909">
TR 909



</doc>
<doc id="1391053" url="https://pl.wikipedia.org/wiki?curid=1391053" title="Cléber Chalá">
Cléber Chalá

Cléber Manuel Chalá (ur. 29 czerwca 1971 w Imbabura) – piłkarz ekwadorski grający na pozycji defensywnego pomocnika, reprezentant kraju.
Kariera klubowa.
Piłkarską karierę Chalá rozpoczął w klubie Club Deportivo El Nacional, wywodzącym się ze stolicy kraju Quito. W 1990 roku zadebiutował w jego barwach w ekwadorskiej Serie A. Swój pierwszy sukces osiągnął w 1992 roku, kiedy sięgnął po swój pierwszy tytuł mistrza Ekwadoru. Dotarł także do finału Copa CONMEBOL. Po kolejny tytuł mistrza kraju Cléber sięgnął w 1996 roku. Z kolei w 1998 roku zdobył swój pierwszy międzynarodowy puchar – Copa Merconorte. Latem 2001 roku Ekwadorczyk trafił do Anglii i został zawodnikiem Southampton F.C. Stał się drugim zawodnikiem z Ekwadoru w tym zespole obok Agustína Delgado, jednak przez rok nie zadebiutował w Premiership i w 2002 roku wrócił do Nacionalu. Grał tam do 2003 roku i wtedy odszedł do Deportivo Quito.
W Deportivo spędził tylko pół sezonu 2004 i latem wyjechał do Peru by grać w drużynie Universidad San Martín de Porres. W 2005 roku Chalá wrócił do swojego macierzystego klubu, El Nacional. W tym samym sezonie wywalczył mistrzostwo fazy Clausura, a w sezonie 2006 swój trzeci tytuł mistrza Ekwadoru, a po sezonie 2008 oraz rozegraniu 60 meczów i strzeleniu 9 goli ligowych Chalá zakończył piłkarską karierę.
Kariera reprezentacyjna.
W reprezentacji Ekwadoru Chalá zadebiutował 24 maja 1992 roku w zremisowanym 1:1 towarzyskim spotkaniu z reprezentacją Peru. W 1993 roku po raz pierwszy wystąpił w Copa América, a w całej swojej karierze zaliczył jeszcze trzy turnieje o mistrzostwo Ameryki Południowej: Copa América 1997, Copa América 2001 i Copa América 2004. W 2002 roku został powołany przez selekcjonera Hernána Darío Gómeza do kadry na Mistrzostwa Świata 2002. Tam był podstawowym zawodnikiem drużyny i wystąpił we wszystkich trzech meczach grupowych: przegranych 0:2 z Włochami i 1:2 z Meksykiem oraz wygranym 1:0 z Chorwacją. Ostatni mecz w reprezentacji rozegrał w 2004 roku. Łącznie w drużynie Ekwadoru wystąpił 86 razy i strzelił 6 goli.

</doc>
<doc id="1391054" url="https://pl.wikipedia.org/wiki?curid=1391054" title="Cleber Chala">
Cleber Chala



</doc>
<doc id="1391055" url="https://pl.wikipedia.org/wiki?curid=1391055" title="Friedrich von Schmidt">
Friedrich von Schmidt

Friedrich Freiherr von Schmidt (ur. 22 października 1825 w Frickenhofen, zm. 23 stycznia 1891 w Wiedniu) – niemiecki architekt, przedstawiciel neogotyku.
Życiorys.
Ukończył Szkołę Rzemiosła w Stuttgarcie (1840–1843), studiując m.in. u Johanna Matthäusa Maucha i Gustava Adolfa Breymanna. W latach 1843–1848 odbył praktykę kamieniarską przy budowie katedry kolońskiej, zakończoną zdobyciem tytułu mistrza. Od 1851 pracował jako samodzielny architekt, realizując projekty restauracji obiektów sakralnych. W 1856 zdał egzamin na architekta w berlińskiej Akademii Budowlanej. Jednak wkrótce z uwagi na wyznanie ewangelickie zaczął otrzymywać coraz mniej zleceń – w 1858 przeszedł na katolicyzm. 
Od 1857 pracował w Mediolanie, gdzie w 1858–1859 wykładał architekturę średniowieczną w tamtejszej Akademii Sztuk Pięknych. W 1859 został profesorem Akademii Sztuk Pięknych w Wiedniu. W 1865 otrzymał na tej uczelni stanowisko kierownika katedry architektury. 
Von Schmidt specjalizował się w restauracji i budowie obiektów sakralnych. W 1863 został budowniczym katedralnym przy katedrze św. Szczepana, prowadzać prace restauracyjne przez trzy dziesięciolecia. W Wiedniu wiele jego projektów wykonywał budowniczy Josef Hlávka.
W 1883 został honorowym obywatelem Wiednia. W 1886 został nobilitowany i otrzymał tytuł barona. W latach 1866–1870 był członkiem wiedeńskiej rady miejskiej, a od 1889 Izby Panów. Pochowany na Cmentarzu Centralnym w Wiedniu.

</doc>
<doc id="1391056" url="https://pl.wikipedia.org/wiki?curid=1391056" title="Yersinioza">
Yersinioza



</doc>
<doc id="1391057" url="https://pl.wikipedia.org/wiki?curid=1391057" title="Kléber Chalá">
Kléber Chalá



</doc>
<doc id="1391059" url="https://pl.wikipedia.org/wiki?curid=1391059" title="Kleber Chala">
Kleber Chala



</doc>
<doc id="1391064" url="https://pl.wikipedia.org/wiki?curid=1391064" title="Adolf Furtwängler">
Adolf Furtwängler

Adolf Furtwängler (ur. 30 czerwca 1853 we Fryburgu Bryzgowijskim, zm. 10 października 1907 w Atenach) – niemiecki archeolog, profesor uniwersytecki, historyk sztuki i dyrektor muzeum; ojciec dyrygenta i kompozytora Wilhelma Furtwänglera, dziadek archeologa Andreasa Furtwänglera.
Furtwängler urodził się we Fryburgu Bryzgowijskim, gdzie jego ojciec był nauczycielem. Uczył się w rodzinnym mieście. Studiował w Lipsku i w Monachium, gdzie zaskarbił sobie przychylność Heinricha Brunna, którego metodę porównawczą w krytyce sztuki później rozwinął. Wziął udział w wykopaliskach w Olimpii w 1878. W 1880 stał się pracownikiem muzeum w Berlinie. Następnie wykładał w Berlinie (1884) i w Monachium. Brał również udział w wykopaliskach na Eginie.
Kariera archeologa.
Po ukończeniu studiów w Lipsku i obronieniu doktoratu we Fryburgu pracą "Eros in der Vasenmalerei", spędził rok szkolny 1876–1878 dzięki stypendium Deutsches Archäologisches Institut we Włoszech i Grecji. Wziął udział w prowadzonych przez Heinricha Schliemanna pracach badawczych w Olimpii.
W 1879 opublikował razem z Georgiem Loeschcke "Mykenische Thongefäβe", prezentującą odnalezioną w Mykenach i na Eginie ceramikę. Dzieło to okazało się później nie tylko przydatne w datowaniu ceramicznych artefaktów, ale było również pierwszą na świecie kompletną publikacją całości materiału ceramicznego odnalezionego na jednym konkretnym stanowisku archeologicznym. W swojej pracy Furtwängler odróżnił style ceramiki (mykeński, geometryczny), co pomogło mu w datacji ceramiki. Znajdujące się na kawałkach skorup wzory i rysunki były wcześniej ignorowane. Fragmenty ceramiczne nie były brane pod uwagę w ustalaniu stratygrafii stanowiska. Furtwängler jako pierwszy datował poziomy w oparciu o odnaleziony materiał ceramiczny, nawet jeśli były to tylko fragmenty większych naczyń.
Dzięki swojej pracy archeolog został zatrudniony jako asystent dyrektora w Królewskim Muzeum w Berlinie oraz wykładowca na Uniwersytecie Berlińskim. Jak sam miał później powiedzieć, lata spędzone w muzeum były najlepszymi w jego życiu. Wiedzę ceramologa można docenić konsultując przygotowany przez niego muzealny katalog tzw. Kolekcji Saburova.
W 1885 Furtwängler ożenił się z Adelheid Wendt. W tym samym roku opublikował katalog ceramiki greckiej Antikensammlung Berlin "Beschreibung der Vasensammlung im Antiquarium" (w dwóch tomach). Do jego sławy przyczyniła się publikacja "Meisterwerke der griechischen Plastik" w 1893, dotycząca antycznej rzeźby greckiej. Furtwängler zidentyfikował wielu autorów dzieł greckich, których kopie powstawały w okresie rzymskim. W 1891 zaproponował własną rekonstrukcję rzeźby Fidiasza "Atena Lemnia" z 450 p.n.e. Rekonstrukcję tę można do dzisiaj oglądać w muzeum Albertinum w Dreźnie.
W 1894 opuścił Berlin, by przejąć wykłady po swoim byłym profesorze Heinrichu von Brunn. Zaczął więc wykładać archeologię w Monachium. Pełnił również obowiązki dyrektora monachijskiej Gliptoteki. W 1900 ukazały się "Die Antiken Gemmen" o greckich ozdobach. W 1904 rozpoczął wraz z Karlem W. Reichholdem wydawać serię dotyczącą ceramiki greckiej "Griechische Vasenmalerei". Wydawano ją w zeszytach. Po śmierci Furtwänglera pracę edytorską kontynuował Friedrich Hauser. Trzecim tom dzieła ukazał się w 1932.
Furtwängler powrócił również do archeologicznych prac badawczych. Pracował w świątyni Afai na Eginie. Wyniki prac zostały opublikowane w monografii w 1906. Rok później archeolog nabawił się dyzenterii. Umarł w kwiecie wieku. Pochowany został w Atenach.
Wielu z jego uczniów kontynuowało prowadzone przez niego prace i badania.

</doc>
<doc id="1391068" url="https://pl.wikipedia.org/wiki?curid=1391068" title="Kościół Matki Boskiej Szkaplerznej w Druskienikach">
Kościół Matki Boskiej Szkaplerznej w Druskienikach

Kościół Matki Boskiej Szkaplerznej w Druskienikach, lit. "Druskininkų Švč. Mergelės Marijos Škaplierinės bažnyčia" – kościół rzymskokatolicki znajdujący się w Druskienikach zaprojektowany przez Stefana Szyllera w stylu neogotyku, wybudowany w latach 1912-1931.
Wewnątrz znajdują się obrazy: „Matka Boska z Dzieciątkiem i św. Janem Chrzcicielem” z około 1600 roku pochodzi z kościoła karmelitów w Grodnie, „Św. Antoni” z 2 połowy XVII wieku, oraz „Św. Augustyn" z XVIII wieku. Świątynia jest trójnawowa, jej fasadę zdobi rzeźba Chrystusa Błogosławiącego autorstwa K. Patamsisa z 1991 roku.
Rzeźba Chrystus Ukrzyżowany z 2 ćw. XVIII wieku w ołtarzu bocznym pochodzi z ołtarza głównego nieistniejącego kościoła karmelitów w Grodnie.

</doc>
<doc id="1391071" url="https://pl.wikipedia.org/wiki?curid=1391071" title="Lista odcinków He-Man i władcy wszechświata (1983)">
Lista odcinków He-Man i władcy wszechświata (1983)

Lista odcinków serialu animowanego He-Man i władcy wszechświata (serial animowany 1983)
Serial emitowany był w latach 1983-1985 przez amerykańską stację telewizyjną USA Network. Serial w Polsce po raz pierwszy pojawił się w programie TVP2 w 1986 roku (nadawany był w czwartki o 19:05).

</doc>
<doc id="1391073" url="https://pl.wikipedia.org/wiki?curid=1391073" title="Toyota Coaster">
Toyota Coaster

Toyota Coaster - minibus produkowany przez koncern Toyota. 
Toyota Coaster to główny środek transportu publicznego w wielu krajach Azji, Ameryki Północnej i Afryki. Można ją spotkać również w Australii.

</doc>
<doc id="1391076" url="https://pl.wikipedia.org/wiki?curid=1391076" title="Heinrich Brunn">
Heinrich Brunn

Heinrich Brunn (ur. 23 stycznia 1822 w Wörlitz, zm. 23 lipca 1894 w Josephstal w Schliersee) – niemiecki archeolog i profesor akademicki.
Studiował archeologię i filologię w Bonn. W 1843 roku obronił pracę doktorską "Artificum liberae Graeciae tempora" i przeniósł się do Włoch. Do 1853 związany był z Niemieckim Instytutem Archeologicznym w Rzymie. W 1865 rozpoczął wykładać na Uniwersytecie Ludwika i Maksymiliana w Monachium. Do znanych jego uczniów należeli: Adolf Furtwängler, Gustav Körte, Paul Arndt, Walther Amelung, Arthur Milchhöfer, Heinrich Bulle.

</doc>
<doc id="1391077" url="https://pl.wikipedia.org/wiki?curid=1391077" title="Roomba">
Roomba

Roomba – robot wykorzystywany w gospodarstwie domowym jako odkurzacz, produkowany przez amerykańskie przedsiębiorstwo iRobot. 
Urządzenie ma kształt dysku. Jego zadaniem jest samodzielne poruszanie się w pomieszczeniu (lub na pewnym obszarze) w celu usunięciu kurzu i innych odpadków z powierzchni. Robot posiada zestaw czujników dotykowych - jeden duży z przodu, a także czujniki umocowane na obrzeżach podwozia, które uniemożliwiają zjechanie z podwyższenia (np. ze schodów) - dzięki nim po najechaniu na przeszkodę Roomba „wie”, kiedy zmienić kierunek jazdy (robi to losowo). Z racji swego kształtu Roomba nie jest w stanie wysprzątać wszystkich zakamarków (na przykład w narożnikach, ale posiada obracające się szczoteczki boczne, które wystają 5 cm od urządzenia i przy codziennych sprzątaniach radzi sobie i z tym problemem), mogą występować również problemy ze sprzątaniem czarnych powierzchni (ponieważ traktuje to jako wysokość; można sobie z tym poradzić podklejając czujniki wysokości). Roomba monitoruje 67 razy na sekundę otoczenie i dostosowuje swoje ruchy do niego. Urządzenie sprząta różnego rodzaju powierzchnie: dywan, płytki, drewniane podłogi. Sprząta do 3 godzin, ale robi to bez ingerencji człowieka. 

</doc>
<doc id="1391078" url="https://pl.wikipedia.org/wiki?curid=1391078" title="Muzeum Etnograficzne w Poznaniu">
Muzeum Etnograficzne w Poznaniu

Muzeum Etnograficzne w Poznaniu – oddział Muzeum Narodowego w Poznaniu, muzeum etnograficzne. Mieści się w budynku dawnej loży masońskiej przy ul. Grobla 25. 26 czerwca 1821 odbył się tutaj pierwszy koncert Karola Lipińskiego. Obecny budynek wzniesiony został na początku XIX wieku. Został wpisany do rejestru zabytków pod numerem wpisu A019 w dniu 22 października 1953.
Jako oddział Muzeum Narodowego w Poznaniu jest wpisane do Państwowego Rejestru Muzeów, prowadzonego przez ministra właściwego do spraw kultury i ochrony dziedzictwa narodowego, zgodnie z art. 13 ustawy z dnia 21 listopada 1996 r. o muzeach.
Muzeum otwarto 7 czerwca 1987 przy udziale wiceminister Krystyny Marszałek-Młyńczyk.
W muzeum zgromadzono zabytki wielkopolskiej kultury ludowej. Ekspozycja stała to: "Sztuka ludowa w Wielkopolsce" – rzeźba, malarstwo, stroje, hafty, zdobnictwo (ceramika, drewno) oraz rekwizyty obrzędowe i instrumenty muzyczne z XIX i XX wieku.
Przed otwarciem muzeum mieściła się tutaj siedziba Domu Spożywców, otwartego 15 sierpnia 1945. Obiekt wyremontowano wtedy nakładem 80.000 złotych, pochodzących ze składek Związku Zawodowego Pracowników Przemysłu Spożywczego.

</doc>
<doc id="1391079" url="https://pl.wikipedia.org/wiki?curid=1391079" title="Jan Krudowski">
Jan Krudowski

Jan Krudowski (ur. 26 maja 1882 w Wólce, zm. w kwietniu 1940 w Katyniu) – porucznik kapelmistrz Wojska Polskiego, ofiara zbrodni katyńskiej.
Życiorys.
Był synem Jana, technika drogowego, i Marii z Brzózków oraz bratem Józefa, Zygmunta, Mariana i Stefana. Ukończył konserwatorium w Krakowie w 1903. Należał do Związku Walki Czynnej, Związku Strzeleckiego. Uczestniczył w wojnie polsko-bolszewickiej.
Od 1923 służył jako kapelmistrz kontraktowy, następnie zawodowy. 15 maja 1930 powołany został z rezerwy do służby czynnej i przemianowany na oficera zawodowego w stopniu podporucznika ze starszeństwem z dniem 1 września 1928 i 3 lokatą w korpusie oficerów administracyjnych – grupa oficerów kapelmistrzów.
W latach 30. XX wieku był kapelmistrzem 39 pułku piechoty Strzelców Lwowskich. W latach 1933–1939 był dyrygentem orkiestry 16 pułku piechoty w Tarnowie. Z dniem 31 grudnia 1935 został przeniesiony w stan spoczynku.
Po wybuchu II wojny światowej i agresji ZSRR na Polskę na terenach wschodnich II Rzeczypospolitej został aresztowany przez Sowietów. Był przetrzymywany w obozie w Kozielsku. Na wiosnę 1940 został zabrany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jest pochowany na terenie obecnego Polskiego Cmentarza Wojennego w Katyniu, gdzie w 1943 jego ciało zostało zidentyfikowane w toku ekshumacji prowadzonych przez Niemców pod numerem 3638 (przy zwłokach zostały odnalezione legitymacja oficerska, legitymacja z odznaczeniami, legitymacja urzędnicza, zaświadczenie o chorobie, pismo wojskowe, okulary).
Był żonaty i miał dwoje dzieci. Jego brat Stefan (1890–1940) także był jeńcem w Kozielsku i został również ofiarą zbrodni katyńskiej.
Upamiętnienie.
Jan Krudowski został upamiętniony wraz z innymi oficerami Wojska Polskiego na tablicy upamiętniającej ofiary zbrodni katyńskiej związane z Tarnowem, odsłoniętej w 1988 w kościele Świętego Krzyża i Świętego Filipa Neri w Tarnowie (prócz niego uhonorowany został m.in. także ppłk Stanisław Goździewski).
Minister Obrony Narodowej decyzją Nr 439/MON z 5 października 2007 awansował go pośmiertnie do stopnia kapitana. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
13 kwietnia 2010 w ramach akcji „Katyń... pamiętamy” / „Katyń... Ocalić od zapomnienia”, w Bochni zostały zasadzone Dęby Pamięci, w tym honorujące Jana i Stefana Krudowskich.

</doc>
<doc id="1391080" url="https://pl.wikipedia.org/wiki?curid=1391080" title="Newman/Haas Racing">
Newman/Haas Racing

Newman/Haas/Lanigan Racing (NHLR) – były zespół wyścigowy startujący w serii IndyCar. Swoją siedzibę miał w Lincolnshire w amerykańskim stanie Illinois. Newman/Haas Racing powstał gdy aktor Paul Newman i Carl Haas, obaj uczestniczący w mistrzostwach serii Can-Am, rozglądali się w 1982 roku za możliwością wystawienia zespołu w serii CART. Postanowili połączyć siły i w 1983 roku wspólnie wystawili zespół z Mario Andrettim jako kierowcą. Na sukcesy nie musieli długo czekać, bo już w pierwszym sezonie startów Andretti wygrał dwa wyścigi i zajął trzecie miejsce w klasyfikacji generalnej, a w roku 1984 zdobył tytuł mistrzowski. Kolejne tytuły zdobywali dla nich: Michael Andretti w 1991 roku, Nigel Mansell w 1993, Cristiano da Matta w 2002, oraz Sébastien Bourdais w latach 2004, 2005, 2006 i 2007. W roku 2007 do udziałowców zespołu dołączył Mike Lanigan (wcześniej związany z Conquest Racing), w rezultacie czego zespół zmienił nazwę na Newman/Haas/Lanigan Racing.
Od 2008 roku po połączeniu Champ Car i IRL zespół startował w serii IRL IndyCar Series. Już w pierwszym sezonie startów kierowcy zespołu Justin Wilson i Graham Rahal zdobyli po jednym zwycięstwie, jednak ostatecznie zakończyli zmagania odpowiednio na 11. i 17. miejscu. W kolejnym sezonie zespół nie odniósł zwycięstw, ale Rahal dzięki równiejszym wynikom zajął 7. miejsce w klasyfikacji sezonu.
Po odejściu jednego z głównych sponsorów w 2010 roku zespół wystartował tylko z jednym samochodem, w którym zasiadł Hideki Mutoh. W trakcie sezonu (podczas przygotowań do Indianapolis 500) bez żadnego oficjalnego komunikatu prasowego powrócono do nazwy Newman/Haas Racing. W dalszej części sezonu do zespołu powrócił Graham Rahal. Dzięki rozszerzeniu zaangażowania jednego z jego sponsorów, udało się przygotować dla Rahala drugi samochód w którym wystartował w sześciu wyścigach.
W sezonie 2011 do zespołu powrócił Oriol Servià, który w klasyfikacji końcowej zajął czwarte miejsce. Jego partnerem był nowicjusz James Hinchcliffe, który zdobył miano najlepszego debiutanta sezonu. Mimo tych sukcesów, zespół wycofał się ze startów przed sezonem 2012 z powodów finansowych.

</doc>
<doc id="1391081" url="https://pl.wikipedia.org/wiki?curid=1391081" title="Bitwa pod Opatowem (1863)">
Bitwa pod Opatowem (1863)

Bitwa pod Opatowem – bitwa stoczona 25 listopada 1863 roku podczas powstania styczniowego.
Wykorzystując fakt, że wojska rosyjskie ruszyły przeciwko powstańcom, którzy gromadzili się w lasach iłżeckich, oddziały powstańcze dowodzone przez generała Józefa Hauke-Bosaka zaatakowały Opatów z trzech stron. Garnizon rosyjski w sile ok. 180 żołnierzy nie był w stanie oprzeć się uderzeniu i został wyparty z miasta. Powstańcy zabrali pieniądze znajdujące się w kasie powiatowej, po czym wycofali się na Suchedniów.

</doc>
<doc id="1391082" url="https://pl.wikipedia.org/wiki?curid=1391082" title="Sofija Kymantaitė-Čiurlionienė">
Sofija Kymantaitė-Čiurlionienė

Sofija Kymantaitė-Čiurlionienė (; ur. 13 marca 1886 w Joniszkach, zm. 1 grudnia 1958 w Kownie) - litewska pisarka i poetka, działaczka społeczna, krytyk literatury i sztuki, dramaturg. 
Urodziła się w szlacheckiej rodzinie o polskich tradycjach w Joniszkach, jako córka Leona Kimunta. W 1904 roku ukończyła gimnazjum w Rydze. W latach 1904-1907 studiowała filozofię na Uniwersytecie Jagiellońskim.
Jest autorką kilku dramatów, m.in. „Pieniążki” ("Pinigelias", 1918), „Synowie Jutrzenki” ("Aušros sūnūs", 1923), „Dwunastu braci - latających kruków” ("Dvylika brolių juodvarniais laksčiusių", 1932), występowała też w teatrach amatorskich.
W 1909 roku wyszła za mąż za Mikołaja Čiurlionisa, ślub odbył się w Szatejkach. Po śmierci męża wraz z córką Danutą przeprowadziła się do Kowna, gdzie nauczała języka litewskiego na kursach naukowych. Po wybuchu I wojny światowej wyjechała do Woroneża, uczyła w lokalnym gimnazjum litewskim.
W latach 1925-1938 wykładała język i metodykę nauczania litewskiego na Wydziale Nauk Humanistycznych Uniwersytetu Witolda Wielkiego w Kownie. Od 1933 do 1934 roku redagowała pismo „Gimtoji kalba”. Była zaangażowana w działalność międzynarodową: w latach 1929-1937 wchodziła w skład delegacji litewskiej przy Lidze Narodów, zajmowała się sprawami społecznymi. 
Odznaczona Orderem Krzyża Pogoni III klasy oraz medalem Sprawiedliwy wśród Narodów Świata. Została pochowana na cmentarzu Petraszuńskim w Kownie.

</doc>
<doc id="1391086" url="https://pl.wikipedia.org/wiki?curid=1391086" title="Aibo">
Aibo



</doc>
<doc id="1391094" url="https://pl.wikipedia.org/wiki?curid=1391094" title="Kościół Bernardynów w Poznaniu">
Kościół Bernardynów w Poznaniu



</doc>
<doc id="1391097" url="https://pl.wikipedia.org/wiki?curid=1391097" title="Archeologia biblijna">
Archeologia biblijna

Archeologia biblijna – nauka, której celem jest odtwarzanie społeczno-kulturowej przeszłości człowieka na podstawie znajdujących się w ziemi, na ziemi lub w wodzie źródeł archeologicznych, czyli materialnych pozostałości działań ludzkich, zawężone pod względem terytorialnym do miejsc związanych z wydarzeniami opisywanymi w Biblii lub mających bezpośredni związek z jej powstaniem.
Zakres badań.
Archeologia biblijna przyczynia się do zapełnienia „luk” w przekazie biblijnym, pozwala ujrzeć przekaz biblijny w pełniejszym świetle, a czasami wręcz umożliwia zrozumienie tekstu.
Archeologia biblijna jest jedną z nauk pomocniczych biblistyki.
Historia.
Jednym z ośrodków naukowych archeologii biblijnej jest Szkoła biblijna i archeologiczna w Jerozolimie, założona przez o. Marie-Josepha Lagrange’a OP. Jednym z archeologów tej szkoły był Roland de Vaux OP.
W XX wieku rozwinęła się franciszkańska szkoła archeologii biblijnej przy Studium Biblicum Franciscanum (Wydział Nauk Biblijnych i Archeologii Papieskiego Ateneum Antonianum w Rzymie). Do jej rozwoju przyczyniły się prace takich archeologów i palestynologów, jak: Bellarmino Bagatti, Virgilio Corbo, Sylvester Saller, Stanislao Loffreda, Eugenio Alliata czy Michele Piccirillo. Szkoła ta prowadziła prace wykopaliskowe w miejscach związanych z Nowym Testamentem (m.in. Nazaret, Betlejem, Kafarnaum, Magdala, En Kerem, Getsemani) i w Jordanii (Nebo, Macheront, Madaba, Umm ar-Rasas). Relacje z wykopalisk publikowane są co roku w czasopiśmie "SBF Liber Annuus" oraz w seriach wydawniczych "SBF Collectio Maior" i " SBF Collectio Minor"; opracowania biblijne i patrystyczne ukazują się w serii "Analecta", a kolekcje muzealne przedstawia się w serii "Museum". Szkoła posiada własne muzeum zlokalizowane przy Via Dolorosa w Jerozolimie.

</doc>
<doc id="1391103" url="https://pl.wikipedia.org/wiki?curid=1391103" title="Chan (buddyzm)">
Chan (buddyzm)

Chan (chiń. 禪　pinyin: "chán"; sans. ध्यान "dhyāna" ; kor. "sŏn" (선), "sŏn chong" (선종); jap. "zen" (禅), "zen shū" (禅宗); wiet. "thiền", "thiền tông") – jedna z najważniejszych szkół chińskiego buddyzmu, założona w VI wieku przez Bodhidharmę. Szkoła ta należy do praktycznej i medytacyjnej tradycji buddyzmu, w odróżnieniu od teoretycznej i filozoficznej tradycji doktrynalnej.
Termin.
Chan, to chińska modyfikacja sanskryckiego terminu dhyāna (ध्यान), który oznacza medytację. Początkowo słowo to było wymawiane przez Chińczyków jako "channa", a po skróceniu jako chan.
Samo pojęcie chan nie powstało od razu i właściwie weszło do powszechnego użycia na określenie "medytacyjnej szkoły buddyzmu chińskiego" dopiero w IX wieku. Początkowo częstym określeniem tej szkoły był termin "xinzong", czyli "doktryna umysłu". Nie odnosiło się to do zwykłego umysłu, czy do tego, co potocznie nazywamy umysłem, lecz do umysłu ostatecznego – do "umysłu buddy". Równie często adepci nowej szkoły nazywani byli "uczniami Lankavatary". Innym określeniem był termin "foxin zong" – "szkoła serca Buddy".
Historia.
Indie.
Chociaż za założyciela szkoły chan uważa się Bodhidharmę, to chan – według swoich wyznawców – znajdował swoje źródło wprost u Buddy Siakjamuniego. Dlatego też często nazywany był foxin zong – szkołą czy też doktryną serca Buddy, podkreślając tym, że jest, według praktykujących chan, jakby kwintesencją nauk samego Buddy. Chan odwołuje się zawsze do słynnej sceny przekazu Dharmy przez Buddę dla Mahākāśyapy na Górze Sępa (Gdhrakuta), gdzie Dharma Buddy została przekazana od nauczyciela do ucznia w charakterystyczny dla późniejszego chanu sposób: "poza słowami i literami". Tym samym Mahākāśyapa stał się pierwszym indyjskim patriarchą doktryny dhyāny. Przekazał on "naukę serca Buddy" Ānandzie, który został drugim patriarchą w linii przekazu dhyāny. Obaj patriarchowie byli całkowicie różnymi ludźmi. Mahākaśyapa słynął z surowości obyczajów, żył w celibacie i prowadził wiele różnych ascetycznych praktyk. Ānanda był z kolei dobrym, łagodnym i współczującym człowiekiem. Ich osobiste cechy znajdujemy w zenie i dziś, nierozerwalnie związane ze sobą. Ānanda przekazał Dharmę swojemu uczniowi i tak przekaz Dharmy Buddy odbywa się do dziś. (zobacz: Patriarchat zen).
28. patriarchą Indii stał się w V wieku n.e. Bodhidharma. Jako starszy człowiek udał się do Chin.
Chiny – okres początkowy.
Po latach wędrówek Bodhidharma osiadł w końcu w klasztorze Shaolin.
W Chinach rozkwitały wówczas szeroko różne nauki i szkoły buddyjskie, które opierały się na obszernej literaturze i właściwie każda szkoła była związana z jakąś sutrą lub grupą sutr. Bodhidharma przywiózł z Indii tylko egzemplarz Mahāyānalankāvatāra sūtra i później przekazał go swemu następcy. Dlatego też chińską "szkołę dhyāny" nazywano w początkach jej istnienia "szkołą Lankavatary". W odróżnieniu jednak od innych szkół buddyzmu zależnych od literatury kanonicznej, chan nie opierał się na tej sutrze; korzystano z niej na samym początku tylko ze względu na zawarty w niej opis doświadczenia oświecenia. Bodhidharma miał zaledwie kilku uczniów i Dharmę przekazał jednemu z nich – Huikemu.
Chociaż Bodhidharma uważany jest za założyciela szkoły i za osobę, która wypracowała jej teoretyczne i praktyczne podstawy, to jednak już sto lat wcześniej żył i działał właściwie pierwszy teoretyk dhyāny – Daosheng (360–434). Wiele z jego idei i intuicji odnajdujemy później jako teoretyczne podstawy chanu.
Szkoła chan była więc bardzo mała: mistrz i kilku uczniów. Jej charakter był dość surowy, a nawet ascetyczny. "Medytacja" była jeszcze bardzo podobna do medytacji stosowanej w hinayānie. Według pierwszych wyznawców chanu, "medytacją" był długotrwały wysiłek świadomości, dzięki któremu można było stać się bezpośrednio świadomymi tych jej źródeł, które wytwarzają naszą chęć do życia, nasze dążenie do niego lub też do czegoś większego od samego życia. Nie było to więc już zwyczajne myślenie, gdyż jest ono zawsze pośrednio lub bezpośrednio związane ze środowiskiem i zmysłami, i to nawet wtedy, gdy jest to tzw. myślenie abstrakcyjne.
Pierwsi wyznawcy chanu praktykowali w "medytacyjnych odosobnieniach", z dala od miast i światowego życia, daleko w górach i w głębi lasów. Prowadziło to do życia w harmonii z naturą i wszelkimi jej przejawami, do osiągania spokoju, wyciszenia i otwarcia się dla intuicji. Nie posiadali swoich świątyń i klasztorów, a jednak z biegiem czasu wokół najwybitniejszych z nich, gromadzili się uczniowie i zwolennicy. W końcu mnisi z klasztorów różnych istniejących już w Chinach ortodoksyjnych tradycji buddyjskich, zaczęli ich obierać "mistrzami medytacji". Także niektórzy mnisi obierali ich sobie za swoich nauczycieli i stąd w jednym klasztorze przebywali wyznawcy dawnych tradycji, jak i pierwsi mnisi chanu.
Huike – "Drugi Patriarcha" – miał również zaledwie kilku uczniów i Dharmę przekazał tylko jednemu z nich, tajemniczemu Sengcanowi (zm. 606). Jako "Trzeci Patriarcha" pozostawił po sobie słynny poemat "Xinxin ming" (Wierzący umysł), który jest pierwszym znanym i wyczerpującym wytłumaczeniem chanu w chińskiej literaturze. Jego pierwsza zwrotka, do dziś często przytaczana przez mistrzów zen, brzmi:
Sengcan miał prawdopodobnie tylko jednego ucznia i jemu przekazał Dharmę.
"Czwartym Patriarchą" został Daoxin (579–651). Był to jeden z punktów zwrotnych w historii chanu. Daoxin otworzył w górach pierwszy niezależny ośrodek nauczania chanu (tzw. szkoła Wschodniej Góry – chiń. Dong shan) i wkrótce zgromadziło się w nim ponad 500 uczniów. Samodzielność tego centrum podkreślało odrzucenie przez "Patriarchę" patronatu cesarskiego, zaproszenia do stolicy i tytułu Narodowego Nauczyciela. Sformułował także reguły dla swej wspólnoty, będąc tym samym prekursorem wyzwalania się chanu z okowów tradycyjnych, najczęściej hinajanistycznych reguł.
Według "Lengjia shizu ji" ("Zapiski nauczycieli i uczniów Lankāvatary") metody Daoxina, które są już wyraźnym krokiem naprzód, w stronę dojrzałego chanu, można podzielić na pięć rodzajów:
Daoxin używał terminu wusuo nian (dosł. nic w umyśle), a sednem jego nauki było zdanie "Jeżeli urzeczywistnisz, że umysł jest zasadniczo nienarodzony i niezniszczalny oraz jest ostatecznie czysty i jasny, to samo w sobie jest to czystą krainą Buddy".
Wyraźnie widać, jak wielki krok uczynił "Czwarty Patriarcha". Jego nauczanie zmierzało do "nastawienia medytacyjnego" obejmującego wszystkie przejawy życia, a nie podziału na czas praktyki i czas codziennego życia. To właśnie codzienne życie miało być absolutyzowane przez uczynienie go medytacją.
Chan dojrzały. Złoty okres chanu za dynastii Tang.
W okresie panowania dynastii Tang (618–906) istniało już wiele klasztorów chanu, które stały się mocnymi ośrodkami zarówno nauczania, jak i kultury. Cesarze zwykle darzyli mistrzów chanu wielkimi względami i często zostawali ich uczniami lub wzywali do nauczania na dworze cesarskim. Jednak nawet w chwili całkowitego prawie opanowania Chin przez różne tradycje buddyjskie, wielkie prześladowania buddyzmu w 845 r. zmiotły z powierzchni ziemi ok. 45,000 klasztorów i świątyń. Wszystkie, a zwłaszcza starsze szkoły buddyzmu zaczęły od tego czasu podupadać, a większość wkrótce przestała w ogóle istnieć. Z tego niewyobrażalnego, choć jak to bywa na Dalekim Wschodzie, bezkrwawego pogromu, dwie szkoły buddyzmu wyszły prawie bez strat: chan zong i jingtu zong (szkoła Czystej Krainy).
Dla obu tradycji będzie to miało już wkrótce wyraźne skutki. Ruch chan stał się najpopularniejszą formą buddyzmu w Chinach zapewne z wielu powodów. Na pewno szczególnie odpowiadał umysłowości Chińczyków, ludzi wesołych, bezpośrednich, mocno związanych z życiem, praktycznych i dość dalekich od teoretyzowania. Chan był przyjmowany nawet przez najmniej wykształcone warstwy społeczeństwa. Wiązało się to m.in. z tym, że właśnie wśród tych warstw społeczeństwa szeroko rozpowszechnione były idee taoistyczne i nastawienie antyintelektualne i praktyczne.
Chan zaproponował wówczas już w pełni rozwiniętą ideę medytacyjnego nastawienia we wszystkich sprawach życia, w codziennych działaniach i najprostszych, nawet trywialnych czynnościach. Nie studiowano tu doktrynalnych tekstów, nie filozofowano tylko zmierzano bezpośrednio do celu, czyli oświecenia. Wierzono przy tym, że natura Buddy istnieje wrodzenie we wszystkich ludziach, a więc można ją osiągnąć przez bezpośredni przekaz z umysłu nauczyciela do umysłu ucznia, bez potrzeby wyrażania słowami i poza wszelkimi werbalnymi technikami. Chan kładł także nacisk na to, że wyzwolenie czy urzeczywistnienie siebie jest w rękach każdego człowieka, zależy tylko od niego, a nie od jakiejkolwiek i czyjejkolwiek (nawet Bożej) łaski.
Bezpośrednie objawienie może nastąpić z całym przedmiotem. Jest to zgodne z na pozór prostym zmysłowym doświadczeniem, w którym czerwone jest czerwone, a zielone jest zielone, bez mieszania jednego wrażenia z drugim, co właśnie występuje w pełnym takich przemieszań życiu. Mistrzowie chanu (i współcześnie mistrzowie zen) posługują się dla zobrazowania tego lustrem. Jeśli czerwień jest poza lustrem, pozostaje ono czyste. Jeśli czerwień znajduje się przed lustrem, jest ono czerwone. Tylko czerwone. Gdy czerwone znika sprzed lustra, ono znów jest czyste. Gdy z kolei pojawi się przed nim zieleń, lustro jest tylko zielone, bez mieszania zielonego z czerwonym. Skoro więc czerwone jest czerwone, a zielone jest zielone, zatem Ja to Ja. Ale tak jak czerwień zostaje zepsuta przez zmieszanie jej z zielenią, tak też i natura Ja traci swą wrodzoną jasność i czystość, gdy psuta jest przez namiętności i pożądania.
Wielkość Buddy polega m.in. na tym, że zrealizował on oba indyjskie poglądy – spekulatywny i praktyczny – z całą ich twórczą logiką, oraz pogląd chiński, z całą jego bezpośredniością i natychmiastowością. Pewnego dnia Budda poprosił mnichów, aby zrobili kilka kroków po ziemi i następnie poprosił, aby powiedzieli, co czuli. Mnisi opisali ziemię, kamyki, żwir itd. Byli niezwykle zaskoczeni, gdy Budda wykrzyknął "Co? Czy nie czuliście swoich stóp?!" Idąc dalej tym tropem, uprzytamniamy sobie, że we wszystkich osobistych doświadczeniach możemy być zdolni do urzeczywistnienia naszej zasadniczej natury ja i to nie jako przedmiotu wśród przedmiotów, ani też jako podmiotu wśród podmiotów, lecz właśnie "tak jak jest". Gdy czerwone jest czerwone i objawia się właśnie jako takie, bez porównań z czymś innym, czyli bez tego, co możemy nazwać przypisywaniem jakiś dodatkowych, nieistniejących cech, to wtedy JA jestem JA w mojej własnej naturze ja. Tygrys to wcale nie jest duży domowy kotek, jak to rodzice przedstawiają swoim dzieciom. Tygrys jest tygrysem, kotek jest kotkiem. Wężowi nie trzeba dorabiać nóg, on jest już kompletny. A my założylibyśmy mu jeszcze na te nogi skarpetki. Dwójka jest dwójką, a nie tylko zbiorem jedynek.
Po śmierci Huinenga chan zaczął się rozwijać w wielu kierunkach, między innymi dlatego, że Szósty Patriarcha nie przekazał już dalej szaty i misek Buddy, symbolizujących oficjalny patriarchat i przekaz Dharmy stał się bardziej demokratyczny. W wyniku tego powstało pięć szkół chanu środkowego okresu jego rozwoju, zwanych także pięcioma domami chanu. Doprowadziła do tego działalność dwóch uczniów Huinenga; byli nimi Qingyuan Xingsi (zm. 740) i Shitou Xiqian (700–790). Nauczanie pierwszego pozwoliło na powstanie szkół caodong, fayan i yunmen, a drugiego: guiyang i linji. W około 150 lat później w ramach domu linji powstały jeszcze dwie podszkoły: yangqi i huanglong.
Wybitni mistrzowie chanu.
Mazu Daoyi (707–788)
Dzięki niemu rozwinęły się techniki nauczania tak charakterystyczne dla późniejszej szkoły linji – spadkobierczyni tradycji hongzhou.
Był pierwszym mistrzem, który wprowadził pewne sposoby, bezpośrednio prowadzące uczniów do stanu "wunian" (bez myślenia). Był eksperymentatorem i pionierem licznych metod, które zostały doprowadzone do doskonałości przez jego następców. Jako pierwszy zadał uczniowi pytanie, na które nie było odpowiedzi, aby w chwili, gdy uczeń borykał się nad odpowiedzią, krzyknąć mu do ucha "he"! Spodziewał się, że ów wstrząs wprowadzi ucznia w niedualny stan umysłu. Za oświecenie uważał Mazu wgląd we własną naturę (chiń. "jianxing"), rozumiany jako intuicyjne zrozumienie kim i czym jestem. Ustanowił on właściwie pedagogiczne podstawy nowego chanu. Nie trzeba było już poszukiwać jakiejś szczególnej zdolności umysłu do oświecenia, gdyż każde zachowanie jest umysłem czy ujawnieniem natury Buddy. Pstryknięcie palcami, zmarszczenie brwi, kaszlnięcie, uśmiech, złość, smutek czy pragnienie są działaniem umysłu Buddy, są Dao, są Drogą. Nie ma potrzeby jakiś szczególnych działań – bycie naturalnym jest drogą. Chodzenie naturalnie, siedzenie naturalnie, spanie naturalnie, życie naturalnie – jest Drogą. Pozwolenie umysłowi być swobodnym: nie zakładanie robienia dobra, nie zakładanie robienia zła – jest Drogą. Nie ma Prawa, aby go przestrzegać, ani stanu Buddy, aby go osiągać. Drogą jest utrzymywanie wolnego umysłu i nie odstępowanie od pustki. Jeśli nie zakładam robienia dobra i nie zakładam robienia zła, to wtedy mogę żyć właściwie.
Baizhang Huaihai (720–814)
Był on kolejną wielką postacią tego okresu. Jego działalność to kolejny punkt zwrotny w historii chanu. Baizhang założył na górze Daxiong (zw. też Baizhang) pierwszy klasztor chanu z dokładnymi i całkowicie odrębnymi od innych reguł przepisami utworzonymi w Chinach i dla Chińczyków. Mistrz kładł także wielki nacisk na pracę fizyczną mnichów chanu, co wyraził słynnymi słowami "Bez pracy, bez jedzenia". Jego księga klasztornych reguł "Baizhang ging gui" została zagubiona, ale dalsze życie wspólnot mnisich było prowadzone zgodnie z jej treścią. Baizhang jest dziś jednym z najbardziej szanowanych nauczycieli chanu, zwłaszcza ze względu na ostateczne wyodrębnienie chanu i stworzenie reguł mnisiego życia. To właśnie jego działalność spowodowała, że od tej pory pojawiło się w Chinach pojęcie szkoły chan.
Rozwój myśli.
Szkoła linji.
Szkoła linji stosowała typ praktyki, który można określić jako „nagłe przebudzenie – nagła praktyka” (w tej kolejności!). To właśnie ten typ praktyki stał się ortodoksją szkoły chanu po tym, jak tradycja linji odniosła oszałamiający sukces i po ostatecznym wchłonięciu przez nią wszystkich innych szkół chanu. Mistrzowie chanu tej szkoły uważali więc, że ponieważ natura umysłu jest już w pełni wyposażona we wszystkie chwalebne jakości, to zostaje ona objawiona w pełni przez całkowite, doskonałe oświecenie i wobec tego nic już nie pozostaje do uprawiania, ponieważ wszystkie jakości tej natury objawiły się równocześnie. Dlatego nagłe przebudzenie ku naturze umysłu przynosi natychmiastową doskonałość wszystkich chwalebnych jakości, czyli nagłą praktykę.
Polemika obu szkół.
Według szkoły caodong termin „zheng zhong lai” określa to, że znaczenie słowa istnieje bez słów. Oznaczało to, że przebudzony umysł wyłania się z nicości. Ponieważ niedziałanie jest tym samym, co nicość, z niedziałania wynika działanie. Stąd wzięła się spokojna medytacja tylko siedzenie.
Szkoła linji przeciwstawiała się takiej zwykłej medytacji forsując metodę gong’anową huatou.
Szkoła yunmen.
Yunmen uważał, że wszelkie nauki są bezużyteczne, a wyjaśnienia robią więcej szkody niż pożytku i coś naprawdę wartościowego nie może być nauczone. Dla niego ważne było przede wszystkim doświadczenie. To jego podejście spowodowało, że był jednym z najbardziej dynamicznych mistrzów chanu, który wiele zdziałał w dziedzinie bezjęzykowego przekazu. Używał jednak także mocnych słów i gwałtownych metod, aby przez wstrząs doprowadzić ucznia do oświecenia. Pragnął, aby działania jego uczniów były jasne i czyste. Mówił więc "Gdy siedzisz, siedź; gdy idziesz, idź; a przede wszystkim się nie wahaj". Słynne były jego krótkie, najczęściej jednowyrazowe, odpowiedzi na wyszukane nieraz pytania. Nazywano je „jednowyrazowymi barierami”.
Nauczanie było bardzo dokładne i wymagało już rozwiniętej duchowości, dlatego było za trudne dla rozpoczynających naukę. To, że Yunmen tak gwałtownie atakował słowami swoich uczniów miało na celu zniszczenie wszelkich oczekiwań i uprzedzeń uczniów różnicujących pomiędzy stałym Ja a zmiennymi złudzeniami, aby mogli urzeczywistnić dharmakāyę.
Szkoła fayan.
Została założona przez mistrza chanu Fayana Wenyi (885–958).
Na jego nauczanie wielki wpływ miała "Huayanjing" ("Avatamsaka sūtra") i nauki szkoły huayan, jak również i tradycja vijñāptimatraty. Nauczanie w tej szkole było bardzo łagodne, bez kijów, uderzeń i okrzyków. Fayan był zdecydowanym realistą i mistykiem metakosmosu. Ostateczna rzeczywistość istnienia była dla niego całkowicie pozbawiona wszelkich przymiotów; była bezforemną pustką. Wszystkie rzeczy były xin, czyli umysłem (jednak w j. chińskim nie ma rozróżnienia na serce i umysł – xin oznacza serce-umysł). Znaczyło to, że każda forma w świecie jest wytworem umysłu i dlatego nie tylko opisywała go, ale i przedstawiała. Urzeczywistniając poziom absolutny, pozostawało się stałym pośród zmiennych zjawisk. Szkoła ta dochodziła więc do tego samego celu, co i inne szkoły, ale jej drogą było otwieranie uczniów na bezgraniczne horyzonty kosmosu. Wszystkie rzeczy we wszechświecie świadczą o Absolucie i prowadzą do niego. Oświeceniem było doświadczenie Jednego Umysłu. Nauczanie było dość powolne, gdyż przykładano wielkie znaczenie do słów – musiały one ściśle wyrażać doświadczenie ucznia.
Gong’an.
W trakcie rozwoju chanu kształtowała się powoli nowa metoda nauczania. Było nią wykorzystanie anegdotek o mistrzach chanu w podobnej do okrzyku i uderzenia roli – odcięcia myślenia czy też zatrzymania go.
Początki tej metody stworzył wybitny mistrz szkoły hongzhou Mazu Daoyi. Kolejni mistrzowie przejmowali ją i rozwijali; odbywało się to głównie w szkole hongzhou, a później w szkole linji. Przełom nastąpił, gdy mistrz chanu Huanglong Huinan (1002–1069), założyciel szkoły-odłamu linji nazywanej huanglong, stworzył dla lepszego sprawdzania swoich uczniów test, zwany później „trzema barierami Huanglonga”. Wkrótce też zaczęły powstawać całe zbiory takich historyjek o mistrzach, ich wenda, ich walkach Dharmy itd. Za pierwszy taki zbiór uważa się "Biyan lu" (Księgę Błękitnej Skały), której autorem był mistrz szkoły yunmen Xuedou Chongxian (980–1052). Drugim zbiorem były "Congrong lu" (Zapiski Wielkiego Spokoju), który skompletował i skomentował mistrz chanu Hongzhi Zhengjue (1091–1157) ze szkoły caodong. Trzecim zbiorem jest "Wumenguan" (Bezbramna brama), stworzony przez mistrza chanu Wumena Huaigaia (992–1049) z drugiego odgałęzienia szkoły linji – yangqi. Te trzy niewielkie książeczki odegrały w dalszej historii chanu olbrzymią rolę.
Stopniowo ukształtowało się pojęcie gong’anu (pierwotnie słowo to znaczyło publiczny przypadek), który dzięki swojemu sformułowaniu, nierzadko paradoksalnemu, zmuszał ucznia do rozwiązywania go na innej, niż intelektualna, drodze. Użycie tych historyjek w roli gong’anu zawdzięczamy mistrzowi chanu z linii przekazu yangqi – Yuanwu Keqinowi (1063–1135).
Gong’an, to szczególne ćwiczenie dla umysłu, poza myśleniem, zalecane przez mistrza chanu i to w takiej postaci, że gwałci ono wszelkie logiczne założenia, a tym samym przywiązania naszego umysłu. Gong’an stawia ucznia przed bezdenną czeluścią lub nieprzebytym murem. Tu następuje odcięcie myślenia, intelektu rozróżniającego, który w takim wypadku zawsze ukazuje swoją bezradność. Inaczej mówiąc, poprzez gong’an umysł jest całkowicie zbity z tropu. Dlatego też odpowiedź niebędąca wyrazem najgłębszej natury ucznia, nie jest przyjmowana przez nauczyciela. Gong’an jest więc testem informującym o głębi zrozumienia ucznia, gdyż natychmiast ukazuje stany jego umysłu, jego podświadomość.
Obok mozhao chan – spokojnego siedzenia uprawianego w szkole caodong – chan introspekcji gong’anu, tj. kanhua chan szkoły linji stał się drugim typem chanu tego okresu.
Chan introspekcji gong’anu a chan cichego oświecenia.
Jedną z głównych idei chanu jest wrodzone oświecenie „odczuwających istot”. Jedynie złudny i dualistyczny umysł spostrzega różnicę pomiędzy ułudą a oświeceniem. Zatem stało się problemem, jakie praktyki powinny być odpowiednie dla doprowadzenia ucznia do oświecenia. Zwykle na ten temat w historii rozwoju chanu się nie mówiło, jednak sprawa ta właściwie tworzyła rodzaj owocnego napięcia w chanie. Wokół tego problemu rozwinęły się różne tendencje, jednak najbardziej fundamentalne powstały między tymi, którzy uważali, iż takie rzeczy jak studia i praktyka medytacyjna są na pewnym poziomie konieczne, a tymi, którzy odrzucali jakikolwiek wysiłek w kierunku osiągnięcia oświecenia, jako dualistyczny i powiększający tylko ułudę. Ponieważ były to dwie skrajności, większość mistrzów chanu sytuowała siebie gdzieś pośrodku. Nie mogli zaprzeczyć, że większość „odczuwających istot” jest bardzo daleko od oświecenia, ale również nie kwapili się do dyskusji nad praktycznymi krokami, które przyniosłyby koniec ułudy i wprowadziły w oświecenie.
Rozwój cichej iluminacji i introspekcja gong’anu jako podejścia do praktyki, podkreślił zdecydowanie niejasności związane z doktryną wrodzonego oświecenia. Cicha iluminacja kładła nacisk na cudowny świat wrodzonego oświecenia, które jest obecne już wtedy, gdy praktykujący siedzi w niedualistycznej medytacji i jest jego świadomy. Chan introspekcji gong’anu natomiast podkreślał, że dopóki nie "zobaczymy" naszej własnej oświeconej natury w roztrzaskującym wszystko przełomowym zdarzeniu, wszelka rozmowa o wrodzonym oświeceniu jest tylko pustymi słowami. Ta debata jest nieustannie obecna w całym chińskim chanie i japońskim zenie. Jedynie koreański sŏn nie zna tego problemu, gdyż właściwie od samego początku standardem stała się praktyka introspekcji gong’anu (kanhua chan).
Polemika.
Między zwolennikami obu tych typów praktyki chanu, czyli między przedstawicielami szkół caodong i linji doszło do kontrowersji na temat użycia gong’anów. Przedstawicielem caodong był mistrz Hongzhi Zhengjue (1091–1157), a przedstawicielem linji był jego serdeczny przyjaciel Dahui Zonggao (1089–1163). Dahui utrzymywał, że introspekcja gong’anu jest nadrzędną metodą dla osiągnięcia oświecenia, podczas gdy Hongzhi uważał, że oświecenie osiąga się dzięki spokojnemu siedzeniu i doprowadzeniu umysłu do całkowitego uspokojenia i pustki. W rzeczywistości jednak Dahui wcale nie występował przeciwko właściwej praktyce medytacji i faktycznie mocno ją faworyzował, jednak w siedzeniu chanu (ch. zuochan) głównym zadaniem była introspekcja gong’anu. Ze swej strony Hongzhi, aczkolwiek przyznawał zdecydowanie pierwszeństwo medytacji cichego oświecenia, nie czynił praktyki gong’anowej zbędną. Echa tej dyskusji właściwie trwają do dnia dzisiejszego, chociaż atak Dahui był bardzo skuteczny i ostatecznie szkoła caodong została wchłonięta przez szkołę linji.
Dynastia Song (960-1297). Rozkwit i początek schyłku chanu w Chinach.
Za panowania tej dynastii Chiny przeżywały niezwykły rozkwit materialny, kulturalny i duchowy. Rozwijała się literatura, zakładano biblioteki (Koreańczycy już wynaleźli druk). Państwo było skonsolidowane i posiadało skuteczny i wykształcony aparat administracyjny. Spisy ludności wykazywały, że 98% społeczeństwa było wyznawcami buddyzmu, a dwa pozostałe procenty stanowili uczeni konfucjańscy. Równocześnie jednak i w samym buddyzmie chińskim zachodziły zmiany; różne szkoły buddyjskie powoli zamierały, a chan i szkoły amidyczne coraz bardziej się rozwijały.
Chan a jingtu.
Ostatecznie wiodącą rolę zaczęły pełnić tylko dwie tradycje: chan i jingtu (szkoła Czystej Krainy). Gdy zaczęły dominować w życiu religijnym Chińczyków, rozpoczął się kolejny, dość dziwny na pierwszy rzut oka, proces – obie szkoły zaczęły się łączyć. Proces ten był dziwny dlatego, iż doktryna chanu podkreślała, że człowiek zbawia się sam, dzięki własnemu wysiłkowi i własnej sile, pozostając niezależnym od wszelkich bogów i ich łaski. Jingtu natomiast propagowała ideę zbawienia dzięki sile zewnętrznej, a mianowicie dzięki łasce buddy Amitābhy (chiń. Emituofo). Jeśli jednak spojrzymy na historię chanu, zobaczymy, że już Czwarty Patriarcha włączał do praktyki chanu praktykę nianfo (recytowania imienia Buddy), chociaż jej celem był jedynie skoncentrowanie umysłu, a nie poddanie się zewnętrznej sile i liczenie na cudzą pomoc. Ale właściwy proces łączenia obu tradycji rozpoczął się ok. X wieku. Mistrz chanu ze szkoły fayan Yongming Yanshou (904–975) był już jednocześnie patriarchą szkoły Czystej Krainy. Podobnie trzej następni patriarchowie tej szkoły byli mistrzami chanu. W XVI wieku mistrz Zhuhong Lianchi (Yunqi) (1535–1615) podjął próbę rewitalizacji chanu poprzez syntezy jego nauk z doktryną jingtu zong, jednak w perspektywie nie dało to spodziewanych efektów.
Schyłek chanu.
Przed mongolską inwazją na Chiny w 1279 roku, buddyzm chan był w apogeum swojego rozwoju, zarówno jeśli chodzi o jego społeczny prestiż jak i zakres instytucjonalnych posiadłości. W państwie istniał narodowy system bogato wyposażonych i oficjalnie uznanych klasztorów i świątyń, zawierających wspaniałe budynki, wspierany przez bogatych i dobrze ustosunkowanych patronów, oraz liczne rzesze mnichów. Idee pochodzące z chanu wpłynęły na wysoką kulturę chińską tak mocno, że nawet przeciwnicy buddyzmu używali fraz chanu i filozoficznych przesłanek buddyzmu.
Jednak właśnie wtedy można było zobaczyć - a poświadczenie tego znajduje się w tekstach autorytatywnych nauczycieli tego okresu - iż chan jako pojazd wiodący do oświecenia wkracza w okres schyłkowy. Szkoła chan, która powstała w ramach chińskiego buddyzmu walcząc z formalizmem, sentymentalnym posłuszeństwem i klerykalną rutyną, została w tym okresie ogarnięta przez to, przeciwko czemu podniosła rewoltę. Styl chanu był imitowany, a jego istota - pomijana. Metody chan były adaptowane przypadkowo, bez doświadczonego wglądu koniecznego do ich efektywnego działania. Świetne prosperowanie chan w świecie nie było przeszkodą dla prawdziwych wyznawców szkoły chan. W najlepszym wypadku instytucjonalna obecność i społeczna akceptacja chanu mogły być środkiem realizowania prawdziwego celu nauk buddyjskich - szerzenia świadomości o możliwości oświecenia dla każdego, podwyższaniu moralnych i etycznych standardów w społeczeństwie oraz pomagania potrzebującym i łagodzenia cierpienia. W przypadku najgorszym - bogactwo i prestiż głównych klasztorów chan niosło chroniczne niebezpieczeństwo dla prawdziwej działalności chanu, dzięki przyciąganiu światowych uwikłań w postaci ambitnych mnichów oraz arystokratycznych patronów walczących o zasoby dobrze wyposażonych świątyń.
W chwili kiedy finanse klasztorów stały się priorytetem, wielu mnichów chan zajęło się dostarczaniem laikatowi magicznych formułek i przesądnych nadziei. Świetnie prosperujące świątynie stały się rajem dla ludzi szukających komfortowego schronienia przed wymaganiami, które nakładało na nich społeczeństwo. I co najważniejsze, w okresie zamieszek w czasie zmian dynastii, bogactwo dużych buddyjskich instytucji czyniło z nich łatwy cel dla grasujących armii
Olbrzymia popularność chanu zaowocowała fałszywymi nauczycielami i nieszczerymi uczniami. Klasyczne środki nauczania zdewaluowały się we frazesy i martwe rutyny. Do tego zamieszki i walki w kraju spowodowały, że wiele klasztorów chan zostało obrabowanych i spalonych.
To, że chan przetrwał ten tragiczny okres zawdzięczać należy mistrzom chan i ich szczerym i zaangażowanym uczniom. Mistrzowie chan nie byli przeciętną chińską inteligencją, dla której podbój Chin przez Mongołów był dewastacyjnym ciosem w ich światopogląd i w to, jak siebie postrzegali. Mistrzowie chan nie byli także mnichami nastawionymi na karierę, których życie rozpadło się, gdy instytucje, w których przebywali, utraciły patronat i prestiż lub zostały zniszczone.
Dla chanu ideałem był bodhisattwa i mistrzowie chan utożsamiali się z nim. Wszelkie zapiski szkoły chan z tego okresu ukazują mistrzów działających na wiele sposobów. Niektórzy byli nauczycielami, a inni nie. Jedni żyli w odosobnieniu od świata i niewiele o nich wiadomo. Inni stali się sławni i przyciągali uczniów. Niektórzy odeszli z buddyjskich instytucji tych czasów, a inni działali właśnie w nich. Część z nich starała się je zreformować. Niektórzy byli elokwentnymi intelektualistami, a inni - małomównymi wieśniakami. Niektórzy unikali spraw publicznych podczas gdy inni mieszali się w politykę. Jedni żyli w górskich miejscach odosobnień, inni działali w miastach i miasteczkach. Niektórzy gardzili zapisanymi słowami, inni zbierali i publikowali teksty buddyjskie. Jedni wypowiadali się przeciwko rytuałom, inni prowadzili ośrodki, w których rytuały odgrywały główną rolę.
W tym okresie nastąpiło szerokie wprowadzenie do chanu praktyk związanych z Czystą Krainą. Głównie była to praktyka nianfo - recytowania imienia buddy Amitabhy. Dla wyznawców chanu nie była to jednak praktyka dewocjonalna, ale "zręczny środek" będący potężnym narzędziem ogniskującym rozproszony umysł.
Od końca XIII wieku rozpoczyna się powolny schyłek chanu, tak powolny, że mimo utraty wielu linii przekazów i wielu tradycji, mimo wymordowania wielu mistrzów chanu po II wojnie światowej (pod zarzutem że są właścicielami ziemskimi), przetrwał on w Chinach do dziś. Chan wchłonął ostatecznie szkołę Czystej Krainy i zapewne była to jedna z przyczyn schyłku. Jingtu, ze swoją wiarą w łaskę z zewnątrz, doprowadziła do obniżenia wartości praktyki chanu, zwłaszcza poprzez zniszczenie jej podstaw moralnych i specyficznego wysiłku chanicznego. Wyznawca chanu musiał w swoim życiu zdecydowanie utrzymywać najwyższe wartości moralne, gdyż folgowanie swoim pragnieniom i pożądaniom całkowicie niszczyło praktykę medytacyjną. Wyznawca jingtu liczył na łaskę z zewnątrz i wierzył w bezgraniczną dobroć buddy Amitābhy, dlatego nie troszczył się zbytnio o swoją moralność, zabijał nawet zwierzęta itd. Kolejną przyczyną zmierzchu chanu była jego olbrzymia popularność, która automatycznie obniżała poziom praktyki, gdyż motywacje uczniów nie były czyste; w większości wypadków nie chodziło już o praktykowanie Drogi, lecz o modę, ucieczkę od świata, zdrowie itd. Chan zresztą tak przeniknął umysły ludzi wschodu, że stracili oni tak ważny dla prawidłowej praktyki umysł początkującego. Wiedzieli tak dużo, że trudno było doprowadzić ich do urzeczywistnienia, gdyż praktyka zaczęła się formalizować (nastąpiło przywiązanie do formy praktyki) oraz intelektualizować, zwłaszcza w praktyce gong’anowej.
W okresie wielkiego kryzysu chanu (jak i w ogóle buddyzmu) w wieku XV i XVI utracono wiele linii przekazu Dharmy oraz zaniknęły trzy szkoły chanu: fayan, yunmen i guiyang. Jak głęboka to była zapaść, świadczy to, że w okresie ponad 150 lat od końca XIV w. do początków XVI w. zanotowano tylko cztery nazwiska mistrzów chanu. Byli nimi Konggu Jinglong (1387–1466), Chushan Shaoqi (1403–1473), Dufeng Jishan (1443–1623) i Xiaoyan Debao (1512–1581).
Jak zanotował Huang Zongxi (1610–1695):
Nastąpił także upadek monastycyzmu; reguły klasztorne uległy zapomnieniu. Praktyka chanu została całkowicie sformalizowana i zrytualizowana. Praktyka gong’anowa została zredukowana do czytania poszczególnych przypadków. Praktyka medytacji uległa prawie całkowitej redukcji. Pierwszym mistrzem w tym kryzysowym okresie, który propagował praktykę medytacji chanicznej, był Yungu Fahui (1500–1579). W swoim klasztorze Tianjie wprowadził w 1549 r. 7-dniowe odosobnienia medytacyjne i nauczał techniki kanhua. Jednym z jego uczniów był przez jakiś czas Hanshan Deqing.
Okres panowania Mandżurów.
Rewitalizacja chanu w XVII w..
Wiek XVII był w Chinach okresem kryzysu i wielkich zmian, wynikłych z podboju Chin przez Mandżurów i założenia własnej dynastii Qing. Był to także okres, w którym cała Azja wschodnia cierpiała z powodu kryzysu władzy i ogólnej politycznej niestabilności.
Chan, który rozwijał się jeszcze nawet w okresie dynastii Yuan, popadł następnie w wielkie uśpienie na dwieście lat, czyli zasadniczo przez wieki XV i XVI. Był to okres panowania dynastii Ming (1368–1644). W okresie ogólnego chaosu w kraju wynikającego z przejścia z panowania Mingów do panowania Mandżurów, ożywiono buddyzm chan w zinstytucjonalizowanej formie. Zaczęto ponownie cenić ideę nagłego oświecenia, przywrócono przekaz Dharmy – niezwykle ważny mechanizm tworzący chaniczną wspólnotę i mistrzów chanu. Odszukano dawne zapisane nauki mistrzów chanu, jak również ich genealogie i wydawano je; równocześnie tworzono nowe. Działalność wydawnicza była tak efektywna, że po podliczeniu wszystkich tytułów wydanych w latach 1400–1900, okazało się, że najwięcej wydano w XVII w. Pojawiła się wielka liczba nowych klasztorów, w których kierowano się dawnymi Czystymi Regulacjami Chanu (chiń. qinggui).
Chan został zrewitalizowany bazując na ideałach stworzonych w okresie Tang (618–907) i Song (960–1272).
Za prekursorów tego renesansu chanu uważa się trzech wybitnych mistrzów chanu z końcowego okresu dynastii Ming. Byli nimi: Zibo Zhenke (1543–1603), Zhuhong Lianchi (1534–1615) i Hanshan Deqing (1546–1623). Ukształtowali oni w wielkiej mierze kształt chanu pod koniec Mingów. Był to okres panowania cesarza Wanli (1573–1620).
Nową fazę ożywienia spowodowała działalność takich mistrzów jak Miyun Yuanwu (1566–1642), Hanyue Fazang (1573–1635), Feiyin Tongrong (1593–1662) i Muchen Daomin (1596–1674).
Odnowione zostały dwie wielkie szkoły chińskiego chanu: linji i caodong. Ze wszystkich linii przekazu najbardziej aktywna była linia mistrza szkoły linji Miyuna Yuanwu. Miał on 12 spadkobierców (pierwsze pokolenie), drugie pokolenie liczyło już 495 spadkobierców Dharmy, a trzecie osiągnęło 1168 spadkobierców, co przekroczyło wszelkie inne transmisje Dharmy w całej historii chanu.
Przywrócono dawny styl nauczania w szkole linji, czyli spotkania mistrza z uczniem, w czasie których spodziewano się, że mistrz wpłynie na oświecenie ucznia. Jako ortodoksję przyjęto nagłe oświecenie. Nastąpił renesans gwałtownych metod stosowanych dawniej w szkole linji, czyli okrzyków i uderzeń. Po okresie zmieszania się praktyki chanu z praktyką szkoły Czystej Krainy, metody te nagle okazały się nowością, a tym samym wykazały się skutecznością. Sam Miyun Yuanwu był nazywany „drugim pojawieniem się Linjiego Yixuana”.
Pod koniec XVII w. praktykę chan ogólnie rozumiano już jako medytację, a szczególnie medytację nad „krytycznymi zdaniami” (chiń. huatou), która tak była propagowana przez mistrza Dahui Zonggao. Pierwszym mistrzem, który na nowo propagował chaniczną medytację był Yungu Fahui (1500–1579). W swoim klasztorze Tianjie wprowadził w 1549 r. nawet 7-dniowe odosobnienia medytacyjne. Popularne stały się także indywidualne odosobnienia medytacyjne (chiń. biguan) i małe cele (chiń. chanku) pojawiały się w takich miejscach jak np. góra Wutai.
Oprócz ożywienia szkół linji i caodong zupełnie nieoczekiwanie znaleźli się mistrzowie, którzy poczuli tak silną więź z dawno wygasłymi szkołami chanu, że także usiłowali je zrewitalizować. Nawet jeszcze w okresie dynastii Song pojawił się mistrz Fadeng Murong, który uważał się za spadkobiercę szkoły północnej (stopniowego oświecenia). Nieco później utożsamiał się z tą tradycją mistrz Zhongshan Guangzhu (1248–1341). W XV i XVI w. zrewitalizowali ją na krótko mistrz chanu Ruiyan Guanglei (1369–1481) i jego wnuk w Dharmie Yu’an Changzhen (zm. 1581). W XVII w. mistrz Xuejiao Yuanxin, jeden z głównych uczniów mistrza Huanyou Zhengchuana (1549–1614), zrezygnował z zostania spadkobiercą jego Dharmy, gdyż uważał siebie za kontynuatora szkoły yunmen.
Chociaż XVII-wieczny chan starał się bazować na ideałach chanu z okresu Tang i Song, to jednak nie był on odtworzeniem „złotego okresu chanu”, a stworzeniem chanu według własnych wyobrażeń jakie były praktyki, ideały i nauki dawnego chanu. Co więcej – jedną z głównych przyczyn jego rekreacji była działalność intelektualistów konfucjańskich, wśród których nastąpiło wielkie zainteresowanie tymi naukami. I to oni narzucili jeszcze swoje własne wyobrażenia, a nawet kontrolowali mistrzów chanu, którzy sami byli przekonani, że praktykują oryginalny chan.
Gdy w XVIII w. nastąpiła zmiana sytuacji społeczno-politycznej w kraju, intelektualiści konfucjańscy stracili zainteresowanie chanem i chan w krótkim czasie znów podupadł. Przyczyną tego było bardzo słabe ugruntowanie autentycznej praktyki chanicznej. Mistrzowie szkoły linji stosowali, na wzór ich wielkich poprzedników, uderzenia i okrzyki, ale był to wyraz zrytualizowania chanu, a nie wyraz spontanicznej reakcji na jednostkową sytuację, jaką było spotkanie mistrza z uczniem.
Dalsze losy.
Po gwałtownych wydarzeniach w wieku XVIII chan znowu zniknął z publicznego widoku.
W latach 1850–1937 nastąpił ponowne ożywienie chanu, co było zasługą świeckiego buddysty nazwiskiem Yang Wenhui (1837–1911).
Buddyzm jako chan przetrwał w Chinach do dnia dzisiejszego; prawie wszystkie klasztory buddyjskie określają się jako klasztory chanu.
Rozprzestrzenianie się chanu.
W okresie swojego największego rozwoju, chan szybko rozprzestrzenił się na sąsiednie kraje: Koreę, Wietnam i Japonię.
Korea – sŏn.
Koreańczycy niezwykle wcześnie zetknęli się z buddyzmem i z chanem. Już w VII wieku uczniem Czwartego Patriarchy Dayi Daoxina został koreański mnich Pŏmnang. Założył najstarszą linię przekazu Dharmy, która kontynuowana była przez szkołę sŏn (ch. chan) hŭiyang. Nieco później praktykował nauki północnej szkoły chanu mistrza Shenxiu Taejo Chigong (703–779). Uczniami szkoły Mazu Daoyi, czyli hongzhou byli: Hyeso (773–850); T'onghyo Pŏmil (810–889), założyciel szkoły sŏn sagul; Hyŏnuk (787–869), założyciel szkoły sŏn pongnim; uczniami Xitanga Zhicanga byli: Hongch'ŏk (IX wiek), założyciel szkoły sŏn silsang; Hyech'ŏl (785–861), założyciel szkoły sŏn tongni; Toŭi (zm. 825), założyciel szkoły sŏn kaji. Uczniem Magu Baozhe był Muyŏm (799–888), założyciel szkoły sŏn sŏngju; uczniem Nanquana Puyuana był Toyun (797–868), założyciel szkoły sŏn saja; uczniem Yunju Daoyinga był Iŏm (869–936), założyciel szkoły sŏn sumi. Tych dziewięć szkół sŏn jest znanych jako Dziewięć górskich szkół sŏn.
Wietnam – thiền.
Niektórzy uważają, że tradycja dhyāny trafiła do Wietnamu dzięki nauczycielowi medytacji i tłumaczowi nazwiskiem Tăng Hội w III wieku. W V wieku dotarł do Wietnamu indyjski nauczyciel medytacji Dharmadeva, który przekazał Dharmę uczniowi nazwiskiem Thích Huệ Thắng. Około 580 r. przybył z Chin Vinitaruci (zm. 594) (wiet. Tỳ Ni Đa Lưu Chi), niewątpliwie towarzysz podróży Bodhidharmy, i założył szkołę thiền (chiń. chan). Pháp Hiền odziedziczył po nim Dharmę. Szkoła ta przetrwała od przez 19 pokoleń mistrzów (ok. 650 lat). Około 820 r. wrócił do Wietnamu z Chin uczeń Baizhanga (720–814) (i jednego z jego uczniów) Vô Ngôn Thông. Spadkobiercą Dharmy został Cảm Thành. Szkoła przetrwała ponad 17 pokoleń. W XI wieku powrócił z Chin Thảo Đường, uczeń Xuedou Chongxiana (980–1059) obdarzony tytułem Quốc sư (chin. Guoshi – Narodowy Nauczyciel)
Japonia – zen.
Chan przeniósł do Japonii mnich Dōshō (628–670); praktykował u Hui’ana, ucznia Drugiego Patriarchy chanu Huike. Założył pierwsze miejsce praktyki zenu w Japonii w Narze, ale nie pozostawił linii przekazu Dharmy. W VIII wieku do Japonii przybył chiński mistrz chanu Daoxuan (702–748), uczeń mistrza szkoły północnej Pujiego (651–739). Nieco później przybył z Chin uczeń mistrza Yanguana Qi’ana (752–842) Yigong (?). Jednak Japonia nie była jeszcze gotowa do przyjęcia chanu i o tych prekursorach wkrótce zapomniano. Musiały jeszcze upłynąć trzy wieki zanim mnich Kakua (ur. 1142) udał się do Chin, praktykował u Fohaia Chanshi (Huiyuan) z linii yangqi (1103–1176), powrócił do kraju, bez sukcesu propagował chan i w końcu udał się w góry, aby praktykować go samotnie. Punktem zwrotnym był dwukrotny pobyt w Chinach Myōana Eisaia (1141–1215). W jego ślady poszli: Eisai Dōgen Kigen (1200–1253) jeden z najwybitniejszych mistrzów zen i jeden z najgłębszych myślicieli Japonii, oraz Enni Ben’en (1202–1280).
Literatura dodatkowa.
Zbiory gong’anów, kōanów.
Tradycyjne
Współczesne

</doc>
<doc id="1391104" url="https://pl.wikipedia.org/wiki?curid=1391104" title="Stefan Krudowski">
Stefan Krudowski

Stefan Marceli Krudowski (ur. 26 kwietnia 1890 w Rudkach, zm. wiosną 1940 w Katyniu) – doktor medycyny, lekarz neurolog, major lekarz Wojska Polskiego, ofiara zbrodni katyńskiej.
Życiorys.
Był synem Jana, technika drogowego, i Marii z Brzózków. Jego braćmi byli Józef, Zygmunt, Marian i Jan.
Należał do Związku Strzeleckiego pod pseudonimem „Orlik”. Uczestniczył w wojnie polsko-bolszewickiej w szeregach 12 pułku piechoty. Ukończył studia na Wydziale Lekarskim Uniwersytetu Jagiellońskiego w specjalności neurologii. W 1924 był oficerem nadetatowym 10 Batalionu Sanitarnego w Przemyślu i kapitanem podlekarzem w 2 pułku artylerii górskiej. W latach 30. XX wieku został ordynatorem oddziału neurologicznego Szpitala Okręgowego nr 5 w Krakowie. Od 1938 był w kadrze zapasowej tego szpitala.
Po wybuchu II wojny światowej i agresji ZSRR na Polskę na terenach wschodnich II Rzeczypospolitej został aresztowany przez Sowietów. Był przetrzymywany w obozie w Kozielsku. Na wiosnę 1940 został zabrany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jest pochowany na terenie obecnego Polskiego Cmentarza Wojennego w Katyniu, gdzie w 1943 jego ciało zostało zidentyfikowane w toku ekshumacji prowadzonych przez Niemców pod numerem 1086 (przy zwłokach zostały odnalezione pismo ze Szpitala Wojskowego 504, dyplom naukowy, legitymacja oficerska, wieczne pióro, wizytówki okulary, odznaka pułkowa, spinka mankietowa). Pochowany na Cmentarzu Rakowickim w Krakowie (pas 58, narożnik płd.-wsch.)
Jego żoną była Zofia, z domu Kuczyńska, z którą miał dwóch synów. Jego brat Jan (1882–1940) także był jeńcem w Kozielsku i został również ofiarą zbrodni katyńskiej.
Upamiętnienie.
Minister Obrony Narodowej decyzją Nr 439/MON z 5 października 2007 awansował go pośmiertnie do stopnia podpułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
13 kwietnia 2010, w ramach akcji „Katyń... pamiętamy” / „Katyń... Ocalić od zapomnienia”, w Bochni zostały zasadzone Dęby Pamięci, w tym honorujące Jana i Stefana Krudowskich.

</doc>
<doc id="1391105" url="https://pl.wikipedia.org/wiki?curid=1391105" title="Don Francks">
Don Francks

Donald „Don” Harvey Francks, znany także jako Iron Buffalo (ur. 28 lutego 1932 w Vancouver, zm. 3 kwietnia 2016 w Toronto) – kanadyjski aktor, wokalista i muzyk jazzowy. 
Był także perkusistą, poetą, zagorzałym motocyklistą i aktywistą Greenpeace, udzielał się w akcjach charytatywnych. Występował w roli Waltera w serialu "Nikita" (1997–2001).
Życiorys.
Wczesne lata.
Urodził się w Vancouver w Kolumbii Brytyjskiej w Kanadzie. Został adoptowany wkrótce po urodzeniu przez Maree Wilson (1913-1969) i Harveya Francksa (1900-1973). Dorastał w Burnaby wychowywany przez samotną matkę, która rozwiodła się, a następnie ponownie wyszła za elektryka. Pracowała w sklepie muzycznym, gdzie grała nuty na pianinie, aby klienci mogli określić, czy chcą kupić muzykę. 
Francks śpiewał mając 6 lat. Pracował na kilku stanowiskach, w tym jako chłopiec disc jockey w Vancouver, zanim w wieku 15 lat opuścił szkołę, aby wstąpić do marynarki handlowej. 
Kariera.
W 1954 wziął udział w programie muzycznym CBC "Burns Chuckwagon from the Stampede Corral". Po gościnnych występach w programach telewizyjnych w późnych latach pięćdziesiątych, otrzymał swoją pierwszą główną rolę jako Constable Bill Mitchell w serialu "R.C.M.P." (1959-1960). Debiutował na kinowym ekranie jako Woody Mahoney familijnym filmie muzycznym fantasy w Francisa Forda Coppoli "Tęcza Finiana" (1968) u boku Freda Astaire’a i Petuli Clark. 
W 1962 Francks prowadził Three, awangardowe trio jazzowe z Lennym Breau na gitarze i Eonem Henstridgem na kontrabasie. Zespół regularnie występował w Toronto i Nowym Jorku oraz wystąpił w filmie dokumentalnym "Toronto Jazz" (1964). W 2004 ukazał się album "At the Purple Onion". 
Stał się rozpoznawalny w rolach dramatycznych, a także jako pisarz i artysta rewiowy. 16 lutego 1964 debiutował na Broadwayu w tytułowej roli jako Hop Kelly, śmiałek planujący skoczyć z Brooklyn Bridge w musicalu "Kelly", ale spektakl został zdjęty z afisza po jednym wystawieniu. Wziął udział w produkcji off-Broadwayowskiej "Piosenki teatralne Leonarda Bernsteina" (1964). W 1968 powrócił na Broadway jako znany autor Theo w komedii "Druga strona".
Został dwukrotnie uhonorowany nagrodą Sojuszu Kanadyjskich Artystów Kina, Telewizji i Radia (ACTRA) – w 1980 jako Pete Brennan w dramacie CBC "Drying Up the Streets" (1978) za najlepszą kreację aktorską w telewizji w głównej roli i w 1981 za występ w serialu "The Phoenix Team" (1980).
Życie prywatne.
W latach 1962–1967 był żonaty z Nancy Sue Johnson, z którą miał syna Trane’a i córkę Tyler. 
4 maja 1968 poślubił Lili Clark. Mieli córkę Cree Summer (ur. 7 lipca 1969) i syna Rainbowa Suna (ur. 3 grudnia 1979).
Śmierć.
Zmarł 3 kwietnia 2016 w Toronto na raka w wieku 84 lat.

</doc>
<doc id="1391108" url="https://pl.wikipedia.org/wiki?curid=1391108" title="Limb">
Limb

Limb (łac. "limbus" – „obrąb, rąbek, brzeg, obręcz, granica”) – nazwa łacińskiego pochodzenia spotykana w astronomii, gdzie oznacza skraj tarczy Słońca, Księżyca lub planety, charakteryzujący się w przypadku ciał promieniujących efektem pociemnienia brzegowego, ze względu na niższą energię promieniowania wydostającego się spod takiej samej warstwy powierzchni na obrzeżu widocznej tarczy ciała niebieskiego w porównaniu z jej środkiem – umożliwiającym badanie temperatur poszczególnych warstw kulistego ciała niebieskiego, mimo niemożliwości bezpośredniego „zajrzenia” w głąb niego.
W języku polskim jest określeniem obcego pochodzenia. Przyjmuje się obecnie, ze względu na brak innego rodzimego wyrazu określającego jednym słowem, „brzeg widocznej tarczy ciała kulistego”. Powszechnie używane jest w języku angielskim.

</doc>
<doc id="1391109" url="https://pl.wikipedia.org/wiki?curid=1391109" title="Electro (album)">
Electro (album)

Electro 3 – trzecia kompilacja polskiego duetu Kalwi &amp; Remi wydana w 2007 roku. Promuje go wcześniej wydany singel Victory i wydany po premierze albumu Made in USA.

</doc>
<doc id="1391110" url="https://pl.wikipedia.org/wiki?curid=1391110" title="Zygmunt Krudowski">
Zygmunt Krudowski

Zygmunt Krudowski ps. „Zora” (ur. 5 kwietnia 1894 w Bochni, zm. 1939) – legionista, podpułkownik piechoty Wojska Polskiego.
Życiorys.
Urodził się 5 kwietnia 1894 roku w Bochni. Był synem Jana, technika drogowego, i Marii z Brzózków oraz bratem Mariana i Stefana. W czasie kiedy był uczniem gimnazjum w Bochni wstąpił do Związku Strzeleckiego i ukończył niższy kurs oficerski. W roku 1913 rozpoczął studia pianistyczne w konserwatorium Krakowskiego Towarzystwa Muzycznego.
Po wybuchu I wojny światowej, 16 sierpnia 1914 roku wstąpił do Legionów Polskich. Był oficerem III batalionu 2 pułku piechoty, a następnie oficerem 4 pułku piechoty. 29 września 1914 awansował na chorążego, a 18 stycznia 1915 podporucznika.
Na początku 1920 roku pełnił służbę na stanowisku komendanta placu w Kielcach. 8 lutego 1920 roku został odkomenderowany do składu osobowego inspekcyjnego oficera sztabowego piechoty Dowództwa Okręgu Generalnego „Kielce”. 6 marca 1920 roku dowódca Okręgu Generalnego „Kielce” zezwolił mu na zwarcie związku małżeńskiego z Antoniną Rohmówną z Jarosławia. Pełnił wówczas służbę w batalionie zapasowym 4 pułku piechoty Legionów. Antonina była siostrą pułkownika audytora Stanisława Rohma. Zmarła 16 października 1973 roku. 15 lipca 1920 został zatwierdzony z dniem 1 kwietnia 1920 w stopniu majora, w piechocie, w „grupie byłych Legionów Polskich”. Wówczas pełnił służbę w Dowództwie Okręgu Generalnego „Pomorze”, w rekrutowanym w Starogardzie 265 pułku piechoty. 1 czerwca 1921 pełnił służbę w batalionie celnym Nr 5, pozostając w ewidencji 4 pułku piechoty Legionów.
3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 272. lokatą w korpusie oficerów piechoty. 22 lipca 1922 roku został zatwierdzony na stanowisku komendanta Kadry Batalionu Zapasowego 61 pułku piechoty w Bydgoszczy. W listopadzie 1924 roku został przeniesiony do 59 pułku piechoty wielkopolskiej w Inowrocławiu na stanowisko dowódcy I batalionu. Następnie został przesunięty na stanowisko dowódcy III batalionu. 23 stycznia 1928 awansował na podpułkownika ze starszeństwem z dniem 1 stycznia 1928 i 4. lokatą w korpusie oficerów piechoty. 26 kwietnia 1928 roku został przeniesiony do 1 pułku Strzelców Podhalańskich w Nowym Sączu na stanowisko zastępcy dowódcy pułku. W 1932 roku został dowódcą tego pułku. Na przełomie października i listopada 1931 ukończył dwutygodniowy kurs informacyjno-gazowy w Szkole Gazowej, a wiosną 1933 kurs kwalifikacyjny dla dowódców pułków w Centrum Wyszkolenia Piechoty w Rembertowie. W marcu 1934 został zwolniony z zajmowanego stanowiska z pozostawieniem bez przynależności służbowej i równoczesnym oddaniem do dyspozycji dowódcy Okręgu Korpusu Nr V. Z dniem 31 lipca 1934, w wieku 40 lat, został przeniesiony w stan spoczynku.
Upamiętnienie.
Jego nazwisko zostało wymienione na tablicy pamiątkowej, umieszczonej w kościele św. Kazimierza w Nowym Sączu w 1988, honorującej dowódców 1 pułku Strzelców Podhalańskich.

</doc>
<doc id="1391111" url="https://pl.wikipedia.org/wiki?curid=1391111" title="Muzeum Historii Miasta Poznania">
Muzeum Historii Miasta Poznania

Muzeum Historii Miasta Poznania – oddział Muzeum Narodowego w Poznaniu, muzeum dotyczące historii miasta. Mieści się w poznańskim ratuszu na Starym Rynku.
Jako oddział Muzeum Narodowego w Poznaniu jest wpisane do Państwowego Rejestru Muzeów, prowadzonego przez ministra właściwego do spraw kultury i ochrony dziedzictwa narodowego, zgodnie z art. 13 ustawy z dnia 21 listopada 1996 r. o muzeach.
Eksponaty prezentowane są w reprezentacyjnych salach pierwszego piętra - z Salą Renesansową (tzw. "Wielką Salą") nakrytą sklepieniem z 1555 i odbudowanych w formie sal wystawienniczych pomieszczeniach drugiego pietra. Do 1997 ekspozycje odbywały się także w gotyckich piwnicach, które obecnie są w remoncie. Część stała poświęcona jest dziejom Poznania od lokacji w XIII wieku po 1945.

</doc>
<doc id="1391117" url="https://pl.wikipedia.org/wiki?curid=1391117" title="Holenderski Instytut Badań Kosmicznych SRON">
Holenderski Instytut Badań Kosmicznych SRON

Holenderski Instytut Badań Kosmicznych SRON powstał w 1983 r. w Groningen w Holandii, pierwotnie pod holenderską nazwą Stichting RuimteOnderzoek Nederland" (w skrócie SRON"). W 2005 r., ze względu na szeroką współpracę międzynarodową, która prowadzona jest głównie w języku angielskim – został oficjalnie przemianowany na nazwę w języku angielskim, z zachowaniem skrótu nazwy holenderskiej: SRON Netherlands Institute for Space Research. Jest częścią "Holenderskiej Organizacji Badań Naukowych" (hol. "Nederlandse Organisatie voor Wetenschappelijk Onderzoek (NWO))".
Misja.
Misją Instytutu jest projektowanie i rozwijanie światowej klasy innowacyjnych instrumentów kosmicznych służących do badań astrofizycznych i zorientowanych na Ziemię oraz analizowanie danych dostarczanych przez te instrumenty w celu wykorzystania ich do badań zaawansowanych.
SRON ma ambicję być głównym instytutem badawczym (ang. "PI-institute", "Principal Investigators Institute") w celu rozwijania, z wykorzystaniem najnowszych osiągnięć w tej dziedzinie, instrumentów wchodzących w skład wyposażenia satelitów dla misji badawczych ESA, NASA i innych agencji kosmicznych.
Instytut działa jako narodowe centrum ekspertyz dla badań kosmicznych w Holandii.
Główne kierunki badań.
Główne kierunki badań to: astrofizyka niskich energii, astrofizyka wysokich energii, skład i chemia atmosfery, badania planetarne.
Zaplecze laboratoryjne.
Instytut posiada dwa laboratoria: w Utrechcie i w Groningen.
Departamenty – podział organizacyjny.
Astrofizyka Wysokich Energii.
Dział Astrofizyki Wysokich Energii (ang. "The High Energy Astrophysics (HEA))" zlokalizowany jest w Utrechcie od 1994 r., kiedy połączył się z inną grupą badawczą z Leiden. Grupa specjalizuje się w wytwarzaniu i integracji instrumentów operujących na promieniowaniu X (rentgenowskim) i promieniowaniu gamma, zazwyczaj zintegrowanych i latających na satelitach innych agencji kosmicznych. Od momentu uruchomienia, dział "HEA" jest odpowiedzialny za analizowanie danych zebranych przez instrument we współpracy z innymi naukowcami związanymi z danym projektem. Dział zatrudnia około 35 bezpośrednich pracowników.
Astrofizyka Niskich Energii.
Dział Astrofizyki Niskich Energii (ang. "The Low Energy Astrophysics (LEA))" zajmuje się przede wszystkim analizowaniem danych z instrumentów czułych na podczerwień, wynoszonych na takich platformach jak samoloty, balony stratosferyczne, teleskopy naziemne i satelity.
Dział był odpowiedzialny za skonstruowanie instrumentu "SWS" ("Short Wave Spectrometer" – Spektrometr Fal Krótkich) dla misji Infrared Space Observatory (ISO) ("Kosmiczne Obserwatorium Podczerwieni" – działało od 17 listopada 1995 r. do 8 kwietnia 1998 r., misja osiągnęła zamierzone cele). Doświadczenie zdobyte przy tym instrumencie zapewniło działowi "LEA" kontrakt na inny instrument operujący w podczerwieni, przeznaczony do zainstalowania na pokładzie Kosmicznego Obserwatorium Herschela, które wyniesiono do punktu libracyjnego "L2" w układzie Ziemia-Słońce w roku 2009.
W dziale tym zatrudnionych jest około 45 pracowników (dane na rok 2004).
Nauki dotyczące Ziemi.
Od 1991 r. SRON posiada własny dział specjalizujący się w naukach zorientowanych na Ziemię: Dział Nauk Zorientowanych na Ziemię (ang. Earth Oriented Science (EOS)). Główne dwie dyscypliny badań to:
Dział był odpowiedzialny za zbudowanie i obsługę instrumentu SCIAMACHY (ang. SCanning Imaging Absorption SpectroMeter for Atmospheric CartograpHY – „Skanujący i obrazujący Spektrometr Absorpcji dla Ziemskiej Kartografii”) dla satelity Envisat (ang. "ENVIronmental SATellite" – „Satelita Środowiskowy”) (ESA) razem z niemieckimi i belgijskimi instytucjami badań kosmicznych. Z powodu wadliwego zaprojektowania struktury satelity, instrument został dotknięty skutkami degazacji (ang. "outgassing") pochodzącej z satelity i zespół musiał włożyć dużo pracy w skalibrowanie błędnych danych otrzymywanych z instrumentu.
Dział posiada również dwa inne kontrakty z ESA na kalibrowanie i uzgadnianie danych otrzymywanych z dwóch próbników: GOCE (ang. Gravity Field and Steady-State Ocean Circulation Explorer" – „Eksplorator Pola Grawitacyjnego i Spoczynkowej Cyrkulacji Oceanów”) i LISA Pathfinder (zmieniona nazwa próbnika SMART-2: ang. Small Missions for Advanced Research in Technology" – „Małe Misje Zaawansowanych Badań w Technologii”), z których ten drugi może zapewnić działowi dodatkowy kontrakt na proponowaną kontynuację misji, jeśli próbna misja potwierdzi działanie zaimplementowanych technologii na poziomie akceptowalnym.
Dział Badań i Technologii Sensorów.
Działalność działu Badań i Technologii Sensorów (ang. "Sensor Research and Technology", SR&amp;T) skierowana jest na rozwijanie światowej klasy technologii dostępowych dla programów SRON z dziedziny astrofizyki wysokich i niskich energii oraz nauk zorientowanych na Ziemię.
Program badawczo-rozwojowy zawiera:
Dział Inżynierii.
Głównym zadaniem Działu Inżynierii (ang. "Engineering Division" (ED)) jest zapewnienie wysoko wykwalifikowanych specjalistów i innowacyjnych technologii dla urządzeń kosmicznych Instytutu SRON i projektów związanych z badaniami czujników. Główne zadania eksperckie obejmują projektowanie i symulację analogowych i cyfrowych urządzeń elektronicznych, projektowanie i tworzenie oprogramowania, wytwarzanie układów elektronicznych i osprzętu, projektowanie i wytwarzanie elementów mechanicznych, mechatronicznych i składanie urządzeń.
Budżet.
Roczny budżet Instytutu (dane z 2008 r.) to: podstawowe subsydium NWO 13,9 mln €, subsydium dodatkowe 1,6 mln €, wkład Uniwersytetu Utrechckiego 0,4 mln €, wkład Uniwersytetu Groningeńskiego 0,3 mln €, inne przychody: 3,2 mln €.
Pracownicy.
W grudniu 2009 r. Instytut zatrudniał 215 pracowników, w tym: 102 naukowców, 63 inżynierów i 50 innych osób.
Publikacje.
Publikacje (2010): 170 referowanych artykułów, 35 publikacji w materiałach konferencyjnych, 30 innych publikacji, 114 ustnych publikacji, 38 prezentacji plakatowych, 53 popularnych rozmów i artykułów.
Misje kosmiczne.
Instytut SRON do tej pory zaangażowany był w następujące misje kosmiczne:

</doc>
<doc id="1391120" url="https://pl.wikipedia.org/wiki?curid=1391120" title="Hyundai i10">
Hyundai i10

Hyundai i10 – samochód osobowy klasy miejskiej produkowany pod południowokoreańską marką Hyundai od 2007 roku. Od 2019 roku produkowana jest trzecia generacja modelu.
Pierwsza generacja.
Hyundai i10 I został zaprezentowany po raz pierwszy w 2007 roku.
Samochód został zbudowany w oparciu o płytę podłogową pokrewnego modelu Kia Picanto jako zbudowany od podstaw nowy, globalny samochód miejski mający na celu zastąpić przestarzałego Atosa Prime.
Pod kątem stylistycznym i10 pierwszej generacji nawiązywał do większego modelu i30, będąc pierwszym po nim modelem Hyundaia z nazwą według nowego porządku literowo-numerycznego z literą "i" na początku.
Pod kątem koncepcji nadwozia z kolei, pierwsza generacja Hyundaia i10 przyjęła proporcje podobne do takich konkurencyjnych modeli jak Fiat Panda czy Opel Agila, charakteryzując się wąskim, wysokim nadwoziem z dużą przestrzenią oszklenia i wysoką pozycją na fotelach. Producent stawiał na konkurowanie nie tylko ceną, ale i stosunkowo bogatym wyposażeniem i stronieniem od często występujących w ówczesnych pojazdach segmentu A odsłoniętymi panelami blachy w kabinie pasażerskiej.
Lifting.
W 2010 roku Hyundai i10 pierwszej generacji przeszedł obszerną restylizację. Pojazd otrzymał m.in. charakterystyczną dla nowszych modeli marki większą atrapę chłodnicy, a także nowe reflektory przednie, zderzaki, oraz deskę rozdzielczą wykończoną aluminium. Zmienił się też kształt oraz wypełnienie lamp tylnych.
Czterocylindrowy silnik benzynowy o pojemności 1.1 l zastąpiony został trzycylindrowym silnikiem o pojemności 1 l i mocy 69 KM. Wprowadzono także większy czterocylindrowy silnik o pojemności 1.3 l i mocy 86 KM.
Sprzedaż.
Hyundai i10 pierwszej generacji był samochodem globalnym, importowanym z Indii na rynki europejskie, azjatyckie, afrykańskie czy latynoamerykańskie. Samochód w Meksyku był sprzedawany w ramach partnerstwa z Dodge jako Dodge i10 zachowując logotypy Hyundaia, z kolei w Malezji pojazd produkowano lokalnie pod marką Inokom jako Inokom i10.
Wersje wyposażeniowe.
Standardowe wyposażenie podstawowej wersji pojazdu obejmuje m.in. dwie poduszki powietrzne oraz system ABS, a także system audio z RDS. W zależności od wersji wyposażeniowych, opcjonalnie auto wyposażone może być także m.in. w system ESP, boczne poduszki powietrzne, elektryczne sterowanie szyb, elektryczne sterowanie lusterek, elektryczne sterowanie okna dachowego, centralny zamek, kierownicę oraz dźwignię zmiany biegów pokryte skórą, światła przeciwmgłowe, wielofunkcyjną kierownicę, klimatyzację oraz elektryczne wspomaganie układu kierowniczego.
Druga generacja.
Hyundai i10 II został zaprezentowany po raz pierwszy w 2013 roku.
Druga generacja i10 w większym stopniu od poprzednika została zbudowana z myślą o rynku europejskim, powstając w centrum badawczym Hyundaia w Rüsselsheim am Main w Niemczech. Samochód zyskał inne proporcje nadwozia, które poza wydłużeniem i poszerzeniem stało się także niższe.
Nadwozie otrzymało bardziej dynamiczną stylistykę nawiązującą do większych, przedstawionych w międzyczasie konstrukcji Hyundaia – z przodu pojawiły się agresywnie zarysowane reflektory i duży wlot powietrza w zderzaku, z kolei zadarta ku górze linia szyb współpgrała z wyraźnie zarysowanymi przetłoczeniami i dużą listwą przy dolnej krawędzi drzwi.
Kabina pasażerska została w stosunku do pierwszej generacji dopracowana pod kątem wyciszenia, a także jakości użytych materiałów i opcji dostępnych w wyposażeniu – pojawił się m.in. aktywny tempomat i podgrzewanie przednich siedzisk. Nowością były także opcjonalne kolorowe materiały wykończeniowe, którymi można było wyłożyć kokpit czy boczki drzwi.
Lifting.
W 2016 roku podczas targów motoryzacyjnych w Paryżu zaprezentowano zmodernizowaną wersję pojazdu. Najbardziej widoczną zmianą jest inaczej ukształtowana atrapa chłodnicy w stylu nowszych konstrukcji Hyundaia. Została wzbogacona ona o okrągłe światła do jazdy dziennej wykonane w technologii LED, przeprojektowany został także tylny zderzak oraz światła przeciwmgielne.
Wersje wyposażeniowe.
Podstawowa wersja Access standardowo wyposażona jest m.in. w przednie i boczne poduszki powietrzne, zamek centralny, elektryczne wspomaganie kierownicy, czujnik ciśnienia w oponach oraz komputer pokładowy. W zależności od wybranych, bogatszych wersji wyposażeniowych, pojazd wyposażone może być także m.in. w elektryczne sterowanie szyb, podgrzewanie i elektryczne sterowanie lusterek, radio CD/MP3/USB/iPod, system wspomagania ruszania pod górę, klimatyzację, czujniki cofania, tempomat, światła do jazdy dziennej wykonane w technologii LED, system doświetlania zakrętów, światła przeciwmgłowe oraz wielofunkcyjną skórzaną kierownicę.
Grand i10.
Hyundai Grand i10 I został zaprezentowany po raz pierwszy w 2013 roku.
Równolegle z drugą generacją i10 zbudowaną z myślą o rynku europejskim, w Indiach zadebiutował zmodyfikowany model o nazwie Grand i10. Wizualnie różnił się on dłuższym nadwoziem z większym rozstawem osi, a także inaczej ukształtowanymi drzwiami tylnymi, większą szybą bagażnika oraz wyżej poprowadzoną linią dachu.
Dopisek "Grand" pojawił się w nazwie docelowo z racji pozostania w produkcji poprzedniej generacji i10 z przeznaczeniem na rynek Indii, między którą, a subkompaktowym i20 uplasował się początkowo Grand i10.
Sprzedaż.
Grand i10, w przeciwieństwie do europejskiego i10 II, był samochodem zbudowanym z myślą o globalnych rynkach rozwijających się. Poza Indiami, trafił do sprzedaży m.in. w Południowej Afryce, Chile, Meksyku, Wietnamie, a także na Bliskim Wschodzie czy Filipinach.
Xcent.
Hyundai Xcent został zaprezentowany po raz pierwszy w 2014 roku.
Na bazie globalnego Grand i10 pierwszej generacji Hyundai zbudował także 4-drzwiowego sedana Xcent. Wyróżniał się on wyraźnie zarysowaną bryłą bagażnika z umieszczoną na klapie tablicą rejestracyjną i umieszczonymi na krawędziach błotników zaokrąglonymi lampami. Gamę silników utworzyły jednostki benzynowe łączone zarówno z manualnymi, jak i automatycznymi przekładniami biegów.
Lifting.
W listopadzie 2017 roku Hyundai Xcent przeszedł obszerną restylizację nadwozia, która na celu miała go odróżnić wizualnie od wersji hatchback. Z przodu pojawił się większy, niżej osadzony wlot powietrza w stylu większej Elantry, a także nowe dwuczęściowe lampy tylne.
Sprzedaż.
Podobnie jak pięciodrzwiowy Grand i10, równolegle z nim na globalnych rynkach oferowana była także odmiana trójbryłowa pod nazwą Hyundai Grand i10 Sedan, dostępna m.in. na Bliskim Wschodzie, Azji Wschodniej czy krajach Ameryki Łacińskiej.
Trzecia generacja.
Hyundai i10 III został zaprezentowany po raz pierwszy w 2019 roku.
Trzecia generacja i10 przeszła ewolucyjny zakres zmian w stosunku do poprzednika, zyskując bardziej awangardową stylistykę nawiązującą do nowego języka stylistycznego Hyundaia "Sensuous Sportiness". Nadwozie zyskało dużą, sześciokątną atrapę chłodnicy z charakterystycznymi, szeroko rozstawionymi okrągłymi kloszami z diodami LED, z kolei nadwozie zaoferowało szerokie możliwości personalizacji. W topowych wariantach dach może zostać pomalowany na czarno.
Obszerne zmiany przeszła także kabina pasażerska, która otrzymała nowy projekt deski rozdzielczej. Pojawił się opcjonalny 8-calowy ekran dotykowy oferujący łączność z systemem multimedialnym, który umieszczony na linii wzroku kierowcy, a także wielobarwne materiały wykończeniowe. Producent wygospodarował także większy niż u poprzednika bagażnik oraz przesuwaną tylną kanapę umożliwiającą dalsze zwiększenie przestrzeni bagażowej.
i10 N-Line.
Oferta gamy Hyundaia i10 trzeciej generacji została poszerzona w połowie 2020 roku przez topowy wariant i10 N-Line. Pod kątem wizualnym otrzymał specjalny pakiet stylistyczny z potrójnymi diodami LED we wlocie powietrza, a także innym układem atrapy chłodnicy, sportowym wzorem alufelg, podwójną końcówką wydechu i licznymi, czerwonymi detalami.
Specjalnie dla wariantu N-Line skonstruowano także 1-litrowy silnik benzynowy T-GDI o mocy 100 KM i z 172 Nm maksymalnego momentu obrotowego, a jednostka została połączona z 5-biegową skrzynią manualną.
Lifting.
W lutym 2023 roku samochód przeszedł niewielką modernizację. Kosmetyczne zmiany zyskał kształt przedniego zderzaka wraz z wypełnieniem reflektorów. Światła do jazdy dziennej zostały wkomponowane w przeprojektowany grill o strukturze plastra miodu. Przemodelowano też wnętrze tylnych lamp, w których światła LED ułożyło się w kształt litery „H”, łącząc się za sprawą przetłoczenia na pokrywie bagażnika. Wprowadzono nowy wzór 15-calowych felg aluminiowych oraz dwa nowe lakiery – Lumen Grey oraz Meta Blue, oba dostępne także w połączeniu z czarnym dachem. 
W kabinie pasażerskiej wprowadzono niebieskie oświetlenie nastrojowe oraz zestaw wskaźników z 4,2-calowym wyświetlaczem, po raz pierwszy z opcją doboru w pełni cyfrowego zestawu. Listę pakietów wyposażeniowych poszerzył opcjonalny "Purple", który zawarł materiałową tapicerkę ze wzorem w szkocką kratę z pionowymi fioletowymi liniami oraz fioletowe przeszycia i akcenty wokół kratek nawiewów. W kabinie z przodu i z tyłu pojawiły się porty USB typu C, a na liście wyposażenia znalazł system ratunkowy eCall drugiej generacji oparty na sieci 4G. Przewidziano także zdalne aktualizacje map nawigacji (OTA – Over The Air). Asystent unikania kolizji czołowych (FCA) otrzymał cztery tryby pracy – „Miejski”, „Podmiejski”, „Pieszy” i „Rowerzysta”, natomiast dzięki funkcji monitorowania tylnej kanapy (ROA) kierowca nie zapomni o pozostawieniu kogokolwiek lub czegokolwiek na tylnych siedzeniach. 
Grand i10.
Hyundai Grand i10 II został zaprezentowany po raz pierwszy w 2019 roku.
Miesiąc przed prezentacją europejskiego i10 nowej generacji, w Indiach zaprezentowana została nowa wersja lokalnego modelu Grand i10 z dopiskiem "Nios".
W porównaniu do niej, zachowała ona obszerny zakres różnic wizualnych oraz konstrukcyjnych. Atrapa chłodnicy zyskała ostrzejsze krawędzie, z kolei tylna część nadwozia otrzymała bardziej obły kształt. Pod kątem technicznym Grand i10 drugiej generacji zyskał dłuższy rozstaw osi i większe nadwozie, a także przestronniejszy bagażnik.
Lifting.
W styczniu 2023 kolejna generacja Hyundaia Grand i10 przeszła restylizację, która przyniosła obszerne zmiany w stylizacji samochodu. Pas przedni zyskał przeprojektowany zderzak z większym wlotem powietrza, a także logo przeniesionym na krawędź zderzaka. Z tyłu z kolei zastosowano inny kształt lamp połączony listwą świetlną, a także przemodelowaną klapę bagażnika i zderzak. Producent odróżnił także wizualnie wygląd odmiany 5-drzwiowej od sedana.
Sprzedaż.
Podobnie jak poprzednia generacja, także i Grand i10 Nios trafił do sprzedaży na rynkach rozwijających się po prostu jako Grand i10 drugiej generacji. Pierwszymi krajami, gdzie w 2020 roku rozpoczęła się sprzedaż pojazdu, oprócz Azji Wschodniej był Meksyk i Południowa Afryka.
Aura.
Hyundai Aura został zaprezentowany po raz pierwszy w 2020 roku.
Wobec następcy modelu Xcent, Hyundai zdecydował się zastosować inną nazwę przy zachowaniu takiej samej koncepcji. Samochód przyjął postać wersji sedan opartej na nowej generacji Grand i10, odróżniając się trójbryłowym nadwoziem z ostro zarysowaną częścią bagażnika.
Tylna część nadwozia otrzymała ostro ukształtowane, dwuczęściowe lampy, a nowością w porównaniu do poprzednika stało się opcjonalne oświetlenie wykonane częściowo w technologii LED.
Lifting.
Razem z odmianą hatchback, w styczniu 2023 Hyundai Aura przeszedł obszerną restylizację nadwozia. Samochód kompleksowo odróżniono stylistycznie z przodu, nadając mu inny kształt osłony chodnicy w formie trapezu, a także logo umieszczone między reflektorami. Światła LED do jazdy dziennej umieszczono w zderzaku, nadając im kształt bumerangów.
Sprzedaż.
W 2020 roku Hyundai Aura trafił do sprzedaży także na rynkach globalnych pod nazwą Hyundai Grand i10 Sedan, uzupełniając gamę nadwoziową wersji hatchback. Pojazd trafił do sprzedaży w pierwszej kolejności w Meksyku, trafiając tam z zakładów Hyundaia w Indiach.

</doc>
<doc id="1391122" url="https://pl.wikipedia.org/wiki?curid=1391122" title="Viret Zawiercie">
Viret Zawiercie

Viret Zawiercie - polski klub piłki ręcznej mężczyzn z siedzibą w Zawierciu. W sezonie 2020/2021 występuje w I lidze.
Historia.
W 1991 roku została rozwiązana sekcja piłki ręcznej Warty Zawiercie. Zawodnik tej drużyny, Leszek Łazarowicz, podjął starania mające na celu reaktywację klubu piłki ręcznej w Zawierciu. W maju 1994 roku powstał Klub Sportowy Viret, którego nazwa pochodziła od głównych sponsorów: VIG oraz Return. Prezesem został Zdzisław Seweryn, a trenerem Eugeniusz Cichocki. W sezonie 1994/1995 klub zadebiutował w III lidze, a pierwszy mecz rozegrano z GKS Grodków, przegrywając 19:23. Pierwszy sezon Viret ukończył na piątym miejscu. W 1996 roku nowym prezesem został Ryszard Mach. Sezon 1997/1998 Viret ukończył na trzecim miejscu i awansował do II ligi. W sezonie 1998/1999 zawierciański klub mimo udanej rundy jesiennej zakończył na siódmym miejscu. Następny sezon Viret ukończył na drugim miejscu, ulegając jedynie Gwardii Opole. Wówczas zawodnicy klubu po raz drugi z rzędu zdobyli ponadto Puchar Polski Śląskiego Związku Piłki Ręcznej. W 2000 roku tytularnym sponsorem klubu została firma Este. W sezonie 2000/2001 Viret dotarł do ćwierćfinału Pucharu Polski, ulegając na tym etapie rozgrywek Strzelcowi Lider Market Kielce 22:38. W lidze zawierciański klub zajął pierwsze miejsce z pięcioma punktami przewagi nad drugą Politechniką Radom i awansował do I ligi. Kolejnym sponsorem tytularnym klubu została Huta Zawiercie. Po jedenastej kolejce nowym trenerem w miejsce Eugeniusza Cichockiego został Robert Nowiński, a od rundy wiosennej – Marek Płatek. Sezon 2001/2002 Viret zakończył na dziewiątym miejscu, natomiast w kolejnym sezonie spadł z ligi.
W 2003 roku trenerem został Krzysztof Adamuszek, pod wodzą którego Viret uzyskał awans. Trzy lata z rzędu (2005, 2006, 2007) klub zajmował trzecie miejsce w I ligi, jednakże w sezonie 2007/2008 nastąpił spadek. W 2011 roku Viret ponownie awansował do I ligi. W tym samym roku nowym trenerem został Marek Kąpa. Rok później Kąpę zastąpił Ryszard Jarząbek. W sezonie 2013/2014 Viret zajął czwarte miejsce w lidze, jednakże dwa lata później spadł do II ligi. W 2020 roku wskutek reorganizacji I ligi Viret powrócił na ten poziom rozgrywkowy.
W ramach klubu funkcjonuje również sekcja tenisa stołowego.

</doc>
<doc id="1391123" url="https://pl.wikipedia.org/wiki?curid=1391123" title="Kosmiczne Obserwatorium Herschela">
Kosmiczne Obserwatorium Herschela

Kosmiczne Obserwatorium Herschela (ang. "Herschel Space Observatory"), w skrócie nazywane Herschel – teleskop Europejskiej Agencji Kosmicznej (ESA) przeznaczony do prowadzenia obserwacji astronomicznych w zakresie dalekiej podczerwieni i fal submilimetrowych. Obserwatorium zostało wyniesione 14 maja 2009 roku, wspólnie z satelitą Planck, na orbitę wokół punktu L2 układu Ziemia–Słońce, znajdującego się w odległości około 1,5 mln km od Ziemi. Obserwacje astronomiczne były prowadzone do 29 kwietnia 2013. Łączność z satelitą została zakończona 17 czerwca 2013.
Nazwa obserwatorium została nadana na cześć słynnego astronoma i odkrywcy promieniowania podczerwonego, Williama Herschela, oraz jego siostry, odkrywczyni wielu komet, Caroline Herschel.
Konstrukcja.
Obserwatorium Herschela składało się z dwóch elementów – modułu ładunku (ang. "Extended Payload Module") i modułu serwisowego (ang. "Service Module").
Głównym elementem modułu ładunku był teleskop Cassegraina zbudowany ze spiekanego węgliku krzemu ze zwierciadłem głównym o średnicy 3,5 m i zwierciadłem wtórnym o średnicy 308 mm. Był to największy z dotychczas skonstruowanych teleskopów kosmicznych. Zwierciadła ogniskowały światło w zakresie podczerwieni w znajdującej się poniżej, wewnątrz kriostatu, płaszczyźnie ogniskowej. Wewnątrz kriostatu umiejscowiono, wymagające niskiej temperatury do pracy, elementy trzech instrumentów naukowych. W zbiorniku kriostatu zmagazynowane było 2300 litrów nadciekłego helu, utrzymywanego w temperaturze wrzenia 1,65 K (-271,5 °C). Wrzący hel tworzył gaz zaopatrujący układy chłodzenia i stopniowo opróżniał zbiornik kriostatu. Bolometry instrumentów SPIRE i PACS były dodatkowo schładzane do temperatury 0,3 K. Osłona słoneczna chroniła teleskop i kriostat przed promieniowaniem słonecznym i rozproszonym światłem Ziemi. Zewnętrzna powierzchnia osłony była częściowo pokryta przez dostarczające energii elektrycznej ogniwa słoneczne.
Poniżej kriostatu znajdował się moduł serwisowy. Umieszczono w nim systemy niezbędne do funkcjonowania statku. Systemy zasilania magazynują i dystrybuowały energię elektryczną. Obserwatorium było stabilizowane trójosiowo. Do kontroli położenia i orbity wykorzystywane były czujniki Słońca, gwiazd i żyroskopy oraz koła reakcyjne i silniki rakietowe. 256 kg hydrazyny stanowiło paliwo dla 12 silników rakietowych (6 głównych i 6 rezerwowych). W module serwisowym znajdowały się też systemy sterowania, łączności, układy przetwarzania danych obserwacyjnych z instrumentów naukowych oraz te części instrumentów, które nie wymagały chłodzenia.
Głównym wykonawcą obserwatorium Herschela było Thales Alenia Space w Cannes. Głównym wykonawcą modułu ładunku było EADS Astrium w Friedrichshafen, modułu serwisowego Thales Alenia Space w Turynie, a teleskopu EADS Astrium w Tuluzie.
Instrumenty naukowe.
Obserwatorium Herschela przeznaczone było do prowadzenia obserwacji fotometrycznych i spektroskopowych w zakresie fal o długości 55 – 672 μm. Na jego pokładzie znajdowały się trzy instrumenty naukowe:
Przebieg misji.
14 maja 2009 rakieta nośna Ariane 5 ECA, startująca z Gujańskiego Centrum Kosmicznego, wyniosła Obserwatorium Herschela i satelitę Planck na trajektorię transferową prowadzącą do punktu L2 układu Ziemia – Słońce. Odłączenie Obserwatorium Herschela od górnego stopnia rakiety nośnej nastąpiło po 25 min i 53 s od startu, na wysokości 1142 km nad wschodnim wybrzeżem Afryki. Odłączenie satelity Planck miało miejsce na wysokości 1723 km, po 28 min i 29 s od startu. Od tej pory misje obydwu satelitów były kontynuowane niezależnie.
Podróż Obserwatorium Herschela w okolice punktu L2 trwała około 60 dni. Rakieta nośna wprowadziła satelitę na wstępną orbitę o perygeum 270 km, apogeum 1 197 080 km i nachyleniu 5,99°.
15 maja został wykonany pierwszy manewr korekcyjny trajektorii (Δv = 8,7 m/s). Drugi manewr korekcyjny (Δv = 0,99 m/s) został wykonany 18 maja. Rozpoczęła się trwająca do połowy lipca faza oddawania obserwatorium do użytku. W tym czasie następowało ochładzanie i odgazowanie elementów obserwatorium. Następnie rozpoczęła się faza weryfikacji i demonstracji możliwości aparatury.
14 czerwca otwarta została pokrywa kriostatu, która dotychczas chroniła znajdujące się w nim instrumenty przed zanieczyszczeniem. Tego samego dnia wykonano pierwsze zdjęcia próbne przy użyciu instrumentu PACS, potwierdzające jego dobry stan. Przykładowe fotografie zostały opublikowane przez ESA.
W lipcu obserwatorium weszło, bez konieczności wykonywania dodatkowego manewru, na orbitę wokół punktu L2 układu Ziemia – Słońce, znajdującą się w średniej odległości około 800 tysięcy km od tego punktu. Odległość obserwatorium od Ziemi zmieniała się przez to od 1,2 do 1,8 mln km. Pozycja ta zapewniała optymalne warunki obserwacyjne, ze względu na brak zakłóceń ze strony promieniowania podczerwonego emitowanego przez Ziemię i Księżyc oraz łatwość zasłonięcia teleskopu przed światłem pochodzącym od Słońca, Ziemi i Księżyca. Ponieważ orbita ta jest dynamicznie niestabilna, raz w miesiącu były wykonywane manewry jej korekcji.
2 sierpnia 2009 r. doszło do awarii w układzie kontrolnym lokalnego oscylatora instrumentu HIFI, co spowodowało wyłączenie instrumentu. Instrument posiadał system zapasowy, jednak inżynierowie zdecydowali nie uruchamiać go dopóki nie zrozumieją przyczyny awarii. Dochodzenie wykazało, że z nieznanego powodu, prawdopodobnie uderzenia przez cząstkę promieniowania kosmicznego w jeden z procesorów, doszło do skoku napięcia, który zniszczył diodę urządzenia. Po wprowadzeniu zmian, które zabezpieczały przed powtórzeniem się tego rodzaju awarii, w dniach 10 – 14 stycznia 2010 r. instrument HIFI został ponownie uruchomiony.
Faza prowadzenia rutynowych obserwacji naukowych zaplanowana była na trzy lata, z możliwością przedłużenia o rok. Czynnikiem ograniczającym długość jej trwania był ograniczony zapas nadciekłego helu w kriostacie. Po jego zużyciu instrumenty naukowe uległy ociepleniu, co uniemożliwiło wykonywanie dalszych obserwacji.
29 kwietnia 2013 roku centrum kontroli lotu poinformowało, że zapas helu wyczerpał się ostatecznie i obserwatorium nie przeprowadzi już więcej obserwacji. Misja teleskopu kosmicznego została zakończona, ale analiza zebranych danych obserwacyjnych będzie trwała przez następne lata.
Po wyczerpaniu zapasu helu, inżynierowie z Europejskiego Centrum Operacji Kosmicznych w Darmstadt wykorzystali satelitę do przeprowadzenia serii testów technologicznych. Posłużyły one do walidacji sprzętu, oprogramowania i funkcjonalności systemów, które mają zostać użyte w przyszłych misjach kosmicznych. Wykonano też serię manewrów, po których obserwatorium opuściło dotychczasową orbitę wokół punktu L2 układu Ziemia – Słońce i zostało wprowadzane na orbitę heliocentryczną o peryhelium 1,04 au, aphelium 1,06 au i nachyleniu względem ekliptyki 0,19°. Największy manewr, polegający na trwającym 7 h 45 min odpaleniu silników, został przeprowadzony 13 i 14 maja. 17 czerwca 2013, po ostatnim odpaleniu silników, został zużyty cały zapas paliwa na pokładzie satelity. Po zakończeniu tego manewru, z centrum kontroli lotu, wysłano o 12:25 UTC ostatnią komendę, nakazującą wyłączenie transpondera na pokładzie obserwatorium.
Całkowity koszt misji Obserwatorium Herschela wyniósł około 1 miliarda euro. Wchodzi w to koszt budowy satelity, jego instrumentów naukowych, koszty startu i operacyjne.

</doc>
<doc id="1391124" url="https://pl.wikipedia.org/wiki?curid=1391124" title="Troupie">
Troupie

Troupie (lit. "Traupis"), miasteczko na Litwie, na Auksztocie, nad Niewiażą, w okręgu uciańskim, w rejonie oniksztyńskim, 11 km na południowy zachód od Traszkun i ok. 25 km na zachód od Onikszt; siedziba gminy Troupie; 229 mieszk. (2001); kościół, szkoła, urząd pocztowy.

</doc>
<doc id="1391127" url="https://pl.wikipedia.org/wiki?curid=1391127" title="Herschel">
Herschel



</doc>
<doc id="1391128" url="https://pl.wikipedia.org/wiki?curid=1391128" title="Konrad Krebs">
Konrad Krebs

Konrad Krebs (ur. w 1492, najprawdopodobniej w Büdingen, zm. 1 września 1540 w Torgau) – niemiecki architekt i budowniczy. Jeden z głównych przedstawicieli wczesnego renesansu w Saksonii. 
Życiorys.
Z zawodu kamieniarz, pierwsze prace jako budowniczy podjął w 1520 przy budowie późnogotyckich naw kościoła św. Maurycego w Coburgu (Frankonia). W 1531 postawił na zamku w Coburgu edykułę z cysterną – obecnie jest to druga pod względem wieku renesansowa fontanna na terenie Niemiec. 
1 grudnia 1532 książę Saksonii i elektor Rzeszy Jan Fryderyk Wspaniałomyślny powołał Krebsa na stanowisko głównego budowniczego (niem. "Landbaumeister") w Torgau, gdzie Krebs pracował nad południowym skrzydłem zamku Hartenfels (1533–1536). Budowę wieży północnej przerwała śmierć budowniczego – wieżę ukończył Nikolaus Grohmann. 

</doc>
<doc id="1391129" url="https://pl.wikipedia.org/wiki?curid=1391129" title="Alfonsas Petrulis">
Alfonsas Petrulis

Alfonsas Petrulis (ur. 4 sierpnia 1873 koło Birżów, zm. 28 czerwca 1928) – litewski ksiądz rzymskokatolicki, dziennikarz, jeden z sygnatariuszy Aktu Niepodległości Litwy z 16 lutego 1918 roku.
Życiorys.
Uczył się w seminarium duchownym w Kownie i w Akademii Duchownej w Petersburgu. Został wyświęcony na księdza katolickiego w 1899 roku, po czym sprawował posługę duchowną w parafiach Wileńszczyzny. Zaangażowany w działalność litewskiego ruchu narodowego działał na rzecz wprowadzenia języka litewskiego do kościoła.
W 1917 roku wziął udział w tzw. konferencji wileńskiej, po czym wybrano go do Taryby. 16 lutego 1918 roku sygnował Akt Niepodległości Litwy. Po ogłoszeniu niezależności przez młode państwo wyjechał wraz z kilkoma innymi członkami Taryby do Szwajcarii lobbować za jego uznaniem.

</doc>
<doc id="1391138" url="https://pl.wikipedia.org/wiki?curid=1391138" title="Centrum Lotów Kosmicznych im. Johna F. Kennedy'ego">
Centrum Lotów Kosmicznych im. Johna F. Kennedy'ego



</doc>
<doc id="1391140" url="https://pl.wikipedia.org/wiki?curid=1391140" title="Matthew J. Holman">
Matthew J. Holman



</doc>
<doc id="1391141" url="https://pl.wikipedia.org/wiki?curid=1391141" title="Tabletki antykoncepcyjne">
Tabletki antykoncepcyjne



</doc>
<doc id="1391153" url="https://pl.wikipedia.org/wiki?curid=1391153" title="Wieszynty">
Wieszynty

Wieszynty (lit. "Viešintos") – miasteczko na Litwie, na Auksztocie, nad Wieszyntą, w okręgu uciańskim, w rejonie oniksztyńskim, 22 km na północny zachód od Onikszt; siedziba gminy Wieszynty; 383 mieszk. (2001); kościół, szkoła, urząd pocztowy.

</doc>
<doc id="1391154" url="https://pl.wikipedia.org/wiki?curid=1391154" title="Kronan (1668)">
Kronan (1668)

Kronan (korona) – szwedzki okręt liniowy z XVII wieku, zbudowany za panowania króla Karola XI. Należał do największych okrętów swoich czasów. Zatonął 1 czerwca 1676 w trakcie bitwy morskiej pod Olandią w wyniku eksplozji komór amunicyjnych spowodowanej gwałtownym przechyłem podczas wykonywania zwrotu.
Historia.
Budowa.
Budowa "Kronana" rozpoczęła się 27 października 1665 w królewskiej stoczni marynarki wojennej w Sztokholmie. Okręt był budowany pod nadzorem angielskiego budowniczego okrętów Francisa Sheldona. Wodowanie miało miejsce w 1668. Z powodu braku środków prace wyposażeniowe przeciągnęły się do 1672, kiedy to okręt wszedł do służby.
Zatonięcie.
"Kronana", będącego największym i najlepiej uzbrojonym szwedzkim okrętem, wykorzystano w wojnie duńsko-szwedzkiej, która rozpoczęła się w 1675. Biorąc udział w bitwie morskiej pod Olandią, "Kronan" rozpoczął gwałtowny manewr zwrotu, do którego nie był w pełni przygotowany. Przez otwarte furty działowe zaczęła do wnętrza okrętu dostawać się woda, która dodatkowo zwiększała przechył. W wyniku przechyłu doszło do przypadkowego odpalenia ładunków prochowych i eksplozji magazynu z prochem. W wyniku eksplozji zginęła prawie cała załoga, uratowano 42 osoby, ok. 800 zginęło.
Skarb "Kronana".
W 1680 i 1686, korzystając z doświadczeń w użyciu dzwonu nurkowego do eksploracji wraku okrętu "Vasa", wydobyto z dna 60 dział "Kronana".
W 1980 wrak okrętu został odnaleziony przez archeologa amatora Andersa Franzéna, który wcześniej kierował pracami nad wydobyciem "Vasy". Szczątki "Kronana" spoczywały na głębokości 26 metrów, sześć kilometrów od wyspy Olandia. Przystąpiono do systematycznego wydobywania znaleziska na powierzchnię. W latach 1982–1983 wydobyto m.in. 250 złotych monet, w 2005 skarb składający się z ponad 6500 srebrnych monet, w sumie – ponad 25 000 zabytkowych przedmiotów.
Wiele z obiektów odnalezionych we wraku "Kronana" znajduje się obecnie w Muzeum Regionu Kalmar w porcie Kalmaru.

</doc>
<doc id="1391155" url="https://pl.wikipedia.org/wiki?curid=1391155" title="Jerzy Świątek">
Jerzy Świątek

Jerzy Andrzej Świątek (ur. 24 sierpnia 1949 w Korytnicy, zm. 11 stycznia 2021 w Ostrowie Wielkopolskim) – polski samorządowiec, w latach 1985–1990 i 2002–2006 prezydent Ostrowa Wielkopolskiego.
Życiorys.
Syn Stanisława i Ireny. Ukończył studia w Wyższej Szkole Ekonomicznej w Poznaniu.
W okresie PRL był działaczem PZPR. Od 1985 do 1990 pełnił funkcję prezydenta Ostrowa Wielkopolskiego. Później zajął się prowadzeniem działalności gospodarczej w ramach założonego przedsiębiorstwa handlowego „Jeta”.
W wyniku pierwszych bezpośrednich wyborów w 2002 powrócił na urząd prezydenta. Był kandydatem koalicji SLD-UP, w drugie turze pokonał urzędującego od 1990 Mirosława Kruszyńskiego. Cztery lata później ubiegał się bezskutecznie o reelekcję, przegrywając w pierwszej turze. Powrócił do działalności biznesowej. Uzyskał jednocześnie w 2006 mandat radnego Ostrowa Wielkopolskiego, którego nie utrzymał w 2010.
Od 1997 był prezesem Ostrowskiego Klubu Biznesmena, a od 2001 prezydentem Sejmiku Gospodarczego Powiatu Ostrowskiego. Zmarł po długiej chorobie 11 stycznia 2021.

</doc>
<doc id="1391157" url="https://pl.wikipedia.org/wiki?curid=1391157" title="Nikolaj Abraham Abildgaard">
Nikolaj Abraham Abildgaard

Nikolaj Abraham Abildgaard (także Nicolai A. Abildgaard; ochrzczony 11 września 1743 w Kopenhadze, zm. 4 czerwca 1809 w Sorgenfri) – duński artysta, malarz klasycystyczny, którego twórczość posiadała już wyraźne cechy romantyzmu. Był także rzeźbiarzem oraz dekoratorem i scenografem teatralnym.
Tworzył obrazy o tematyce historycznej, a także związane z sagami północnymi, motywami literackimi, jak również z mitologią grecką i rzymską.
Studiował w Kopenhadze i Rzymie (1772-1777). Kształcił się nie tylko w zakresie malarstwa, lecz także rzeźby, malowideł ściennych, architektury i dekoracji. Po studiach wrócił do Danii, gdzie w 1778 roku został profesorem stołecznej Królewskiej Akademii Sztuki (Königlichen Kunstakademie), a w roku 1789 – jej dyrektorem. Do jego uczniów należeli m.in. Philipp Otto Runge i Bertel Thorvaldsen.
Już za życia był cenionym malarzem, przyczynił się do rozwoju Złotego Wieku malarstwa duńskiego. Jego twórczość stanowi etap pośredni pomiędzy klasycyzmem a romantyzmem.
Życie osobiste.
Był synem antykwariusza i rysownika Sørena Abildgaarda i Anne Margrethe Bastholm. W 1781 roku ożenił się z Anną Marią Oxholm.

</doc>
<doc id="1391161" url="https://pl.wikipedia.org/wiki?curid=1391161" title="Chorągiew Warszawska ZHP">
Chorągiew Warszawska ZHP



</doc>
<doc id="1391167" url="https://pl.wikipedia.org/wiki?curid=1391167" title="Minister Nauki i Szkolnictwa Wyższego">
Minister Nauki i Szkolnictwa Wyższego



</doc>
<doc id="1391171" url="https://pl.wikipedia.org/wiki?curid=1391171" title="Pomnik Ewalda Christiana von Kleista we Frankfurcie nad Odrą">
Pomnik Ewalda Christiana von Kleista we Frankfurcie nad Odrą

Pomnik Ewalda Christiana von Kleista we Frankfurcie nad Odrą – pomnik niemieckiego oficera armii pruskiej i poety Ewalda Christiana von Kleista w parku nieopodal kościoła św. Gertrudy we Frankfurcie nad Odrą.
Opis.
Pomnik ten ma formę kolumny a na jej trzonie widnieje podobizna pisarza ukazana z lewego profilu.
Tuż przy ziemi znajduje się tablica pamiątkowa, zaś cały pomnik otoczony jest płotem wspartym na czterech murowanych słupach.
Naprzeciwko pomnika Ewalda Christiana von Kleista znajduje się pomnik Heinricha von Kleista, innego pisarza ściśle związanego z tym miastem.

</doc>
<doc id="1391174" url="https://pl.wikipedia.org/wiki?curid=1391174" title="Oderturm">
Oderturm

Oderturm – biurowiec, najwyższy budynek we Frankfurcie nad Odrą, wybudowany w latach 1968–1976, liczący 24 piętra. Mierzy 89 m wysokości (razem z anteną telefonii komórkowej – 95 m).
Od 1994 roku pod swoją obecną nazwą „Oderturm” co dosłownie oznacza „wieża odrzańska”.
W biurowcu tym siedzibę ma prokuratura ("Staatsanwaltschaft"), hotel, liczne gabinety lekarskie, banki i instytucje finansowe.
Na dole Oderturmu znajduje się centrum handlowe (m.in. sklep sieci Rossmann, księgarnia „Ulrich von Hutten” i punkty gastronomiczne).

</doc>
<doc id="1391177" url="https://pl.wikipedia.org/wiki?curid=1391177" title="Eugene Robert Glazer">
Eugene Robert Glazer

Eugene Robert Glazer (ur. 16 grudnia 1942 w Brooklynie w USA) – amerykański aktor. Znany głównie z serialu "Nikita" jako szef sekcji pierwszej.
Dorastał w Brooklynie, tam też się uczył i pracował w różnych zawodach, również próbował aktorstwa. W latach 70. przeniósł się do Los Angeles, by tam całkowicie oddać się aktorstwu. Zanim otrzymał rolę w serialu "Nikita", pracował w teatrze i otrzymywał mniej lub bardziej znaczące role w filmach i serialach TV.
Życie prywatne.
Obecnie mieszka w Kalifornii. Od 1991 roku żonaty z aktorką Xenią Gratsos, która wystąpiła gościnnie w serialu "Nikita" w odcinku „Hand to Hand” (Sezon 3).

</doc>
<doc id="1391183" url="https://pl.wikipedia.org/wiki?curid=1391183" title="Pomnik Heinricha von Kleista we Frankfurcie nad Odrą">
Pomnik Heinricha von Kleista we Frankfurcie nad Odrą

Pomnik Heinricha von Kleista we Frankfurcie nad Odrą – pomnik niemieckiego poety i oficera armii pruskiej Heinricha von Kleista w parku nieopodal kościoła św. Gertrudy we Frankfurcie nad Odrą.
Opis.
Pomnik ten został odsłonięty w 1910 roku przez ówczesnego nadburmistrza Georga Richtera. Znajduje się na niewielkim, jasnym cokole i otoczony jest klombem świeżych kwiatów. Przedstawia sylwetkę siedzącego na ziemi Kleista, obleczonego lekką szatą i dzierżącego w ręku harfę.
Naprzeciwko pomnika Heinricha von Kleista znajduje się pomnik Ewalda Christiana von Kleista, innego pisarza i oficera pruskiej armii ściśle związanego z tym miastem.

</doc>
<doc id="1391184" url="https://pl.wikipedia.org/wiki?curid=1391184" title="Hans Scholl">
Hans Scholl



</doc>
<doc id="1391189" url="https://pl.wikipedia.org/wiki?curid=1391189" title="Corey Yuen">
Corey Yuen

Corey Yuen Kwai (, pinyin: "Yuán Kuí") – aktor i producent filmowy pochodzący z Hongkongu. 
Corey Yuen wyreżyserował m.in. "Transporter" i "Zabójcze trio", nakręcone w 2002 roku.

</doc>
<doc id="1391190" url="https://pl.wikipedia.org/wiki?curid=1391190" title="Märkische Oderzeitung">
Märkische Oderzeitung

Märkische Oderzeitung (w skrócie: MOZ) – niemiecka gazeta codzienna, wydawana we wschodniej Brandenburgii, z 11 dodatkami lokalnymi (Angermünde, Bad Freienwalde (Oder), Beeskow, Bernau bei Berlin, Eberswalde, Eisenhüttenstadt, Frankfurt nad Odrą, Fürstenwalde/Spree, Schwedt/Oder, Seelow i Strausberg).
Gazeta sprawuje patronat mediowy nad wieloma lokalnymi przedsięwzięciami, m.in. Festiwalem Teatralnym UNITHEA.
Redakcja gazety mieści się we Frankfurcie nad Odrą. Redaktorem naczelnym jest Frank Mangelsdorf.

</doc>
<doc id="1391191" url="https://pl.wikipedia.org/wiki?curid=1391191" title="Hajfa Merkaz-ha-Szemona">
Hajfa Merkaz-ha-Szemona

Hajfa Merkaz-ha-Szemona (hebr. חיפה מרכז – השמונה) – główna stacja kolejowa w Hajfie, w Izraelu. Jest obsługiwana przez Rakewet Jisra’el.
Stacja znajduje się w północnej części miasta Hajfa. Przy stacji jest terminal pasażerski w porcie Hajfy. Dworzec jest przystosowany dla osób niepełnosprawnych.
Połączenia.
Pociągi z Hajfy jadą do Naharijji, Tel Awiwu, Lod, Modi’in, Rechowot, Aszkelonu i Beer Szewy.

</doc>
<doc id="1391193" url="https://pl.wikipedia.org/wiki?curid=1391193" title="Lew ha-Mifrac">
Lew ha-Mifrac

Lew ha-Mifrac (hebr. תחנת הרכבת לב המפרץ) – jedna ze stacji kolejowych w Hajfie, w Izraelu. Jest obsługiwana przez Rakewet Jisra’el.
Stacja znajduje się w strefie przemysłowej położonej w północno-wschodniej części miasta Hajfa, nad Zatoką Hajfy. Przy stacji jest centrum handlowe Lev HaMifratz Mall. Dworzec jest przystosowany dla osób niepełnosprawnych.
Połączenia.
Pociągi z Hajfy jadą do Naharijji, Tel Awiwu, Lod, Modi’in, Rechowot, Aszkelonu i Beer Szewy.

</doc>
<doc id="1391195" url="https://pl.wikipedia.org/wiki?curid=1391195" title="Mecze reprezentacji Polski w koszykówce mężczyzn prowadzonej przez Mulego Katzurina">
Mecze reprezentacji Polski w koszykówce mężczyzn prowadzonej przez Mulego Katzurina

Zestawienie oficjalnych międzynarodowych meczów reprezentacji Polski w koszykówce mężczyzn prowadzonej przez Mulego Katzurina:

</doc>
<doc id="1391202" url="https://pl.wikipedia.org/wiki?curid=1391202" title="William Gargan">
William Gargan

William Dennis Gargan (ur. 17 lipca 1905 w Nowym Jorku, zm. 17 lutego 1979) − amerykański aktor filmowy i telewizyjny, nominowany do Oscara za drugoplanową rolę w filmie "They Knew What They Wanted" (1940).

</doc>
<doc id="1391206" url="https://pl.wikipedia.org/wiki?curid=1391206" title="Honda Jazz">
Honda Jazz

Honda Jazz – samochód osobowy klasy aut miejskich produkowany przez japoński koncern motoryzacyjny Honda Motor Company w latach 1983–1986 oraz ponownie od 2002 roku, kiedy powrócono do nazwy Jazz przy okazji europejskiej premiery nowego małego pojazdu oferowanego na innych rynkach pod nazwą Fit. Od 2020 roku produkowana jest piąta generacja modelu.
Honda Jazz I (1983).
Honda Jazz I (1983) produkowana była w latach 1983–1986 jako wersja hatchback modelu City.
Honda Jazz II (2002).
Honda Jazz II została po raz pierwszy oficjalnie zaprezentowana podczas targów motoryzacyjnych w Tokio pod koniec 2001 roku. Na rynku japońskim oraz amerykańskim auto oferowane było pod nazwą Fit.
Historia i opis modelu.
Pojazd jest pięciodrzwiowym połączeniem hatchbacka z minivanem zbudowanym na bazie globalnej płyty podłogowej Global Small Car (GSC). Początkowo pojazd oferowany na rynku europejskim oferowany był z czterocylindrowym silnikiem benzynowym o pojemności 1.2 l i-DSI o mocy 78 KM. Rok później do oferty wprowadzona została jednostka o pojemności 1.4 l i mocy 83 KM.
W 2004 roku wraz z rocznikiem modelowym 2005 auto przeszło delikatną modernizację. Zmienione zostały m.in. przednie reflektory, atrapa chłodnicy, zderzaki, lusterka zewnętrzne, a także delikatnie przemodelowane zostało wnętrze pojazdu.
Wyposażenie.
W zależności od wybranej wersji wyposażeniowej pojazdu oraz rynku przeznaczenia auta, samochód wyposażony mógł być m.in. w system ABS, komplet poduszek powietrznych, elektryczne sterowanie szyb, elektryczne sterowanie lusterek, radio kasetowe lub radio CD/MP3, wielofunkcyjną kierownicę, klimatyzację manualną bądź automatyczną, zamek centralny z pilotem oraz światła przeciwmgłowe i alufelgi.
Honda Jazz III (2008).
Honda Jazz III została po raz pierwszy oficjalnie zaprezentowana podczas targów motoryzacyjnych w Tokio pod koniec 2007 roku.
Historia i opis modelu.
Trzecia generacja pojazdu zbudowana została na tej samej płycie podłogowej co pierwsza. Nieznacznie zmieniony został wygląd, a bryła pojazdu została bardziej upodobniona do minivanów. Dzięki zastosowaniu systemu Magic Seat tylne fotele pojazdu składać można w proporcji 40:60 bez progu między przedziałem pasażerskim a bagażnikiem. Układ Refresh Mode pozwala na przesunięcie przednich siedzeń w stronę deski rozdzielczej, rozłożenie ich, wyciągnięcie zagłówków, co skutkuje pełnowartościowym miejscem do spania. Zbiornik paliwa umieszczony został pod przednimi fotelami dzięki czemu przestrzeń wewnętrzna stała się bardziej funkcjonalna.
W drugiej połowie 2010 roku do oferty wprowadzona została wersja Hybrid która otrzymała 1.3 l silnik benzynowy o mocy 88 KM wspomagany jednostką elektryczną o mocy 14 KM. Wersja ta wyróżnia się zmienionymi reflektorami, lampami tylnymi, zderzakami, a także inną atrapą chłodnicy. W tym samym roku podczas targów motoryzacyjnych w Los Angeles zaprezentowano całkowicie elektryczną wersję EV, która napędzana jest pochodzącym z Hondy FCX Clarity silnikiem elektrycznym, który pozwala osiągnąć prędkość 145 km/h, a energia pozwalająca zapewnić maksymalny zasięg na poziomie 160 km magazynowana jest za pomocą baterii litowo-jonowych. Wersja ta wyróżnia się m.in. pakietem spojlerów oraz zupełnie nowymi reflektorami wykonanymi w technologii LED, a także całkowicie przeprojektowanym pasem przednim pojazdu. Pod koniec tego samego roku zaprezentowana została także wersja przeznaczona na rok modelowy 2011, która przeszła delikatną modernizację. Auto otrzymało identyczne zmiany ja zaprezentowana wcześniej wersja hybrydowa, czyli zmienione zostały reflektory, lampy tylne, przeprojektowano atrapę chłodnicy oraz zderzaki. Delikatnie przemodelowane zostało także wnętrze pojazdu.
W 2011 roku zaprezentowana została wersja kombi pojazdu oferowana jako Fit Shuttle. Auto przeznaczone zostało na rodzimy, japoński rynek motoryzacyjny.
W 2012 roku podczas targów motoryzacyjnych w São Paulo zaprezentowana została uterenowiona wersja Fit Twist, która wyróżnia się zastosowanymi plastikowymi nakładkami na nadkola, zmienioną atrapą chłodnicy oraz nowymi światłami przeciwmgłowymi. Pojazd ten napędzany jest dwu paliwowym silnikiem Flex-fuel o pojemności 1.5 l, który gdy zasilany jest etanolem osiąga moc 117 KM, a kiedy benzyną – 116 KM.
Wersje wyposażeniowe.
W zależności od wybranej wersji wyposażeniowej, pojazd wyposażony może być m.in. w system ABS z EBD, elektryczne sterowanie szyb, elektryczne sterowanie lusterek, klimatyzację manualną bądź automatyczną, wycieraczki z czujnikiem deszczu, czujnik zmierzchu, wielofunkcyjną kierownicę, światła przeciwmgłowe, tempomat, skórzaną kierownicę, skórzaną tapicerkę oraz dach panoramiczny i system nawigacji satelitarnej
Honda Jazz IV (2015).
Honda Jazz IV została po raz pierwszy oficjalnie zaprezentowana podczas targów motoryzacyjnych w Tokio pod koniec 2013 roku. Prezentacja wersji europejskiej pojazdu miała miejsce dwa lata później podczas targów motoryzacyjnych w Genewie.
Historia i opis modelu.
Samochód zbudowany został na bazie płyty podłogowej Globar Compact, która wykorzystana została do budowy m.in. modelu HR-V II, a jej charakterystyczną cechą jest centralnie umieszczony zbiornik paliwa. Stylistyka pojazdu nawiązuje do designu dziewiątej generacji modelu Civic.
W 2017 roku auto przeszło delikatną modernizację. Przestylizowane zostały m.in. zderzaki oraz atrapa chłodnicy, a także delikatnie przemodelowane zostały reflektory przednie. Do gamy wersji wyposażeniowych wprowadzona została usportowiona wersja Dynamic, która otrzymała przedni zderzaki wyposażony w większe wloty powietrza oraz w zastosowany w tylnym zderzaku dyfuzor. Do gamy jednostek napędowych wprowadzona została jednostka o pojemności 1.5 l w systemie VTEC o mocy 130 KM.
Honda Jazz V (2020).
Honda Jazz V produkowana jest od lutego 2020 roku.
Historia i opis modelu.
Samochód został po raz pierwszy oficjalnie zaprezentowany w drugiej połowie 2019 roku w Tokio.
Auto otrzymało prostą i stonowaną stylizację nadwozia. Podobnie jak poprzednik, auto wyposażone zostało w system Magic Seats umożliwiający szybką konfigurację wnętrza pojazdu, tak aby maksymalnie zwiększyć przestrzeń bagażową do potrzeb użytkownika.
Centralnym elementem designu wnętrza pojazdu jest ekran dotykowy, który obsługuje system informacyjno-rozrywkowy, a także nawigację satelitarną, Android Auto, Apple Car Play oraz hotspot WiFi. Multimedialna kierownica pochodzi z modelu Honda e.
Honda Jazz w stosunku do konwencjonalnych samochodów segmentu B jest nieco wyższa. Ma też nieznacznie wyższy rozstaw osi. te walory mają w założeniu się przekładać na wyższą funkcjonalność auta i więcej miejsca we wnętrzu.
Face lifting.
W styczniu 2023 roku samochód przeszedł niewielki lifting. Dość pospolicie wyglądający grill został zastąpiony przez nowy - w strukturze plastra miodu. Potencjalny nabywca odświeżonego Jazza Crosstar e:HEV będzie miał do wyboru również nowy wzór aluminiowych felg. Dodatkowo będzie mógł również zdecydować się na nowy niebieski lakier - Fjord Mist. Odświeżono również wnętrze samochodu. Przede wszystkim siedzenia w modelu są wyścielone nową tapicerką. Nowe wykończenie można znaleźć na na konsoli środkowej i kierownicy.
Napęd.
Honda Jazz V przeznaczona na rynki europejskie oferowana jest wyłącznie z napędem hybrydowym, który łączy silnik benzynowy o pojemności 1,5 l wykonany w technologii i-VTEC połączony z dwoma silnikami elektrycznymi o łącznej mocny 109 KM i 253 Nm maksymalnego momentu obrotowego. Moc ta trafia na przednią oś pojazdu za pośrednictwem bezstopniowej przekładni CVT, a przyspieszenie od 0 do 100 km/h trwa 9,4 s. Do wyboru kierowcy przygotowane zostały dwa tryby jazdy: EV Drive i Hybrid Drive. Tryb EV Drive umożliwia jazdę wyłącznie na silniku elektrycznym, natomiast tryb Hybrid Drive sam będzie zarządzać rozdziałem napędu. Opcją jest tryb Engine Drive w którym bateria doładowywana jest za pomocą silnika spalinowego.
Wersje.
Standardowe wyposażenie pojazdu obejmuje m.in. system Honda SENSING w którego skład wchodzą m.in. adaptacyjny tempomat, system utrzymywania pojazdu na danym pasie ruchu, podgrzewane przednie fotele, przednie reflektory LED, automatyczną klimatyzację czy 15" felgi stalowe.
W wersji Elegance Jazz jest wyposażony dodatkowo w 15" felgi aluminiowe, 9" ekran systemu multimedialnego Honda CONNECT, elektrycznie składane lusterka zewnętrzne, tapicerkę materiałowo-skórzaną czy przednie i tylne czujniki parkowania.
Wersja Executive wyposażona standardowo jest m.in. w system monitorowania martwego pola, system ostrzegania o zbliżającym się pojeździe podczas cofania, 16" felgi aluminiowe, nawigację satelitarną, system dostępu bezkluczykowego czy też podgrzewaną kierownicę.
W wersji Crosstar Executive Jazz otrzymuje też hydrofobową tapicerkę, specjalny wzór 16" felg aluminiowych, system audio z ośmioma głośnikami, dwa opcjonalne specjalne kolory nadwozia czy zintegrowane relingi dachowe.

</doc>
<doc id="1391207" url="https://pl.wikipedia.org/wiki?curid=1391207" title="Rejony Administrowane Centralnie">
Rejony Administrowane Centralnie

Rejony Administrowane Centralnie – jedna z czterech jednostek administracyjnych Tadżykistanu. Leży w środkowej części kraju, a jego stolica to Duszanbe. Jej powierzchnia wynosi 28 500 km², a populacja w 2010 roku wyniosła 1 722 908 osób. Graniczy z Uzbekistanem na zachodzie i Kirgistanem na północnym wschodzie. Granice z innymi wilajetami przebiegają następująco: z sogdyjskim na północy, chatlońskim na południu i Górskim Badachszanem na wschodzie. Do najważniejszych miast należą: Duszanbe (stolica Tadżykistanu) i Wachdat. Dzieli się na następujące dystrykty:

</doc>
<doc id="1391211" url="https://pl.wikipedia.org/wiki?curid=1391211" title="Kino Sfinks">
Kino Sfinks

Kino Studyjne Sfinks Ośrodka Kultury im. C. K. Norwida – krakowskie kino, działające od 1959 roku. Ma siedzibę w Nowej Hucie na osiedlu Górali 5, a od 1985 roku wchodzi w skład Ośrodka Kultury im. C. K. Norwida. 
Dokładna data otwarcia kina nie jest znana. Pierwsza wzmianka pochodzi z 11 stycznia 1959 (program kin w Dzienniku Polskim na poniedziałek, 12 stycznia 1959).
Obecnie to jest małe (98 miejsc) studyjne kino. Działają przy nim: "Dyskusyjny Klub Filmowy Kropka" (od 1967 roku), "Akademia Filmowa Młodego Widza", "Filmografia Nowej Huty 1950-2013" katalog materiałów filmowych związanych tematycznie z Nową Hutą-filmów fabularnych, dokumentalnych i reportaży.
Kino realizuje od 2004 roku "Nowohucką Kronikę Filmową", są to reportaże, felietony, wywiady dotyczące wydarzeń kulturalnych i społecznych związanych z Nową Hutą.

</doc>
<doc id="1391213" url="https://pl.wikipedia.org/wiki?curid=1391213" title="Amygdalina">
Amygdalina



</doc>
<doc id="1391216" url="https://pl.wikipedia.org/wiki?curid=1391216" title="Romet Sport">
Romet Sport

Romet Sport – rower szosowy produkowany w Bydgoszczy w latach 80. przez Romet. Był następcą modeli Jaguar i Huragan. Ten model był rowerem stricte sportowym, gdyż nie posiadał żadnych cech roweru miejskiego lub turystycznego, typu błotniki bądź bagażnik.
Nie miał żadnych akcesoriów dodatkowych. Posiadał sześciorzędowy wolnobieg z przekładnią Romet.
Opis techniczny.
Linka hamulca tylnego prowadzona jest od kierownicy pancerzykiem przez otwory położone u góry ramy do specjalnego uchwytu mocowanego przy sztycy. Linki przerzutek prowadzone są ponad suportem.
Pod koniec lat 80 Romet Sport został wyposażony w najnowszy osprzęt:

</doc>
<doc id="1391217" url="https://pl.wikipedia.org/wiki?curid=1391217" title="Toyota Corolla Verso">
Toyota Corolla Verso

Toyota Corolla Verso – kompaktowy minivan zbudowany na bazie Toyoty Corolli.
Pierwsza generacja.
Toyota Corolla Verso zadebiutowała w 2001 r. Corolla Verso w dużej mierze bazowała na IX generacji Toyoty Corolli. Samochód został zaprojektowany w Japonii i tylko tam był produkowany. Z tego względu cena była bardzo wysoka, więc mimo otrzymywanych bardzo dobrych opinii, nie odniósł większego sukcesu w Europie. Największą popularność Corolla Verso I odniosła w Turcji, w Rosji i w Japonii. W 2003 r. model na rynek japoński przeszedł nieznaczny facelifting i był produkowany do października 2007 roku pod nazwą Corolla Spacio. Produkcję modelu na rynek europejski zakończono w 2004 roku i zastąpiono go Corollą Verso II, którą zaprojektowano we Francji i produkowano w Turcji.
W ofercie Corolli Verso I były dostępne dwa silniki benzynowe (1.6 110 KM i 1.8 136 KM) oraz jeden turbodiesel (2.0 D4D 90 KM). Silniki te cieszyły się wyjątkowo niską awaryjnością i dużą wytrzymałością, jakkolwiek nie były wyposażone w filtr DPF.
Druga generacja.
Pierwsza generacja, produkowana w latach 2001-2004 nie odniosła sukcesu na rynku europejskim ze względu na bardzo wysoką cenę, gdyż była produkowana w Japonii, natomiast druga (wytwarzana od 2004 roku) jest bardzo popularnym autem, wytwarzanym w 5 i 7-osobowej wersji. Samochód otrzymał 5 gwiazdek w testach bezpieczeństwa EuroNCAP. Samochód zaprojektowano we Francji, był produkowany w Turcji i w Wielkiej Brytanii, a oferowany był wyłącznie na rynek europejski. Równolegle w Japonii nadal produkowano Corollę Verso I. 
Wadą Corolli Verso II była dość wysoka cena. Model przechodził jeden facelifting. Na Geneva Motor Show w 2009 roku zaprezentowano następcę pod nazwą Toyota Verso. Model opiera się tym razem na płycie podłogowej Toyoty Avensis III. Verso zastąpił nie tylko model Corolla Verso, ale także model Avensis Verso.
W ofercie Corolli Verso były dostępne silniki benzynowe (1.6 110 KM i 1.8 129 KM) oraz turbodiesle (2.0 D4D 116 KM w początkowym okresie produkcji oraz 2.2 D4D 136 KM i 2.2 D4D 177 KM w końcowym).

</doc>
<doc id="1391219" url="https://pl.wikipedia.org/wiki?curid=1391219" title="Prawo a LGBT">
Prawo a LGBT



</doc>
<doc id="1391223" url="https://pl.wikipedia.org/wiki?curid=1391223" title="Baszta Krośnieńska w Kożuchowie">
Baszta Krośnieńska w Kożuchowie

Baszta Krośnieńska – średniowieczna basteja systemu fortyfikacji Kożuchowa położona w północno-zachodniej części miasta, przez miejscową ludność nazywana potocznie "basztą".
Basteja jest pozostałością nieistniejącej obecnie Bramy Krośnieńskiej, powstałą w XV w. w procesie adaptacji systemu fortyfikacji miasta do obrony artyleryjskiej. W średniowieczu do obwarowanego miasta prowadziły trzy bramy: Głogowska, Żagańska i właśnie Krośnieńska. W XV wieku dobudowana została czwarta brama - Szprotawska. Żadna z nich nie zachowała się do czasów obecnych. W związku z rozbudową miasta i dla uprawnienia komunikacji bramy zostały rozebrane w roku 1819. Zachowała się jedynie Baszta Krośnieńska.
Jest to półkolista budowla z kamienia i cegły, trzykondygnacyjna, przekryta dachem dwuspadowym, z licznymi otworami strzelniczymi. Po licznych modernizacjach i przebudowach (mieściły się tu m.in. mieszkania) budynek pełni obecnie funkcję Izby Regionalnej.

</doc>
<doc id="1391229" url="https://pl.wikipedia.org/wiki?curid=1391229" title="Galeria Zamkowa">
Galeria Zamkowa



</doc>
<doc id="1391231" url="https://pl.wikipedia.org/wiki?curid=1391231" title="José Francisco Cevallos">
José Francisco Cevallos

José Francisco Cevallos (ur. 17 kwietnia 1971 w Ancón) – piłkarz ekwadorski grający na pozycji bramkarza.
Jego synowie José Francisco (ur. 1995) i Gabriel (ur. 2000) również są piłkarzami.
Kariera klubowa.
Karierę piłkarską Cevallos rozpoczął w małym klubie o nazwie Molinera. W 1990 roku został zawodnikiem Barcelona SC z miasta Guayaquil i w jego barwach zadebiutował w ekwadorskiej Serie A. Awansował wówczas z Barceloną do finału Copa Libertadores, ale w nim lepsza okazała się paragwajska Club Olimpia (José nie wystąpił w finałowych spotkaniach). W 1991 roku po raz pierwszy został mistrzem Ekwadoru, a w 1992 dotarł do półfinału Pucharu Wyzwolicieli. Pierwszym bramkarzem Barcelony został dopiero w 1994 roku, a rok później drugi raz w karierze wywalczył mistrzostwo kraju. W 1997 roku powtórzył to osiągnięcie, a w 1998 wystąpił w finale Copa Libertadores w meczach z Club de Regatas Vasco da Gama (0:2, 1:2). W Barcelonie grał do końca 2004 roku.
W 2005 roku Cevallos trafił do Kolumbii i przez pół roku bronił w drużynie Once Caldas, zdobywcy Pucharu Wyzwolicieli. Po rozegraniu 11 spotkań wrócił do Barcelony i grał w niej do zakończenia sezonu 2006. W 2007 roku został piłkarzem Deportivo Azogues, a rok później podpisał kontrakt z LDU Quito i kolejny raz w swojej karierze awansował do finału najważniejszego południowoamerykańskiego pucharu klubowego.
16 maja 2011 roku ogłosił zakończenie kariery piłkarskiej.
Kariera reprezentacyjna.
W reprezentacji Ekwadoru Cevallos zadebiutował 21 września 1994 roku w zremisowanym 0:0 towarzyskim spotkaniu z Peru. W 1995 roku powołany został na Copa América, ale na turnieju nie wystąpił ani minuty. W całej swojej karierze zaliczył jeszcze trzy turnieje o mistrzostwo Ameryki Południowej: Copa América 1997, Copa América 1999 i Copa América 2001. W 2002 roku został powołany przez selekcjonera Hernána Darío Gómeza do kadry na Mistrzostwa Świata 2002. Tam był podstawowym bramkarzem drużyny i wystąpił we wszystkich trzech meczach grupowych: przegranych 0:2 z Włochami i 1:2 z Meksykiem oraz wygranym 1:0 z Chorwacją. Ostatni mecz w reprezentacji rozegrał w 2009 roku. Łącznie w drużynie Ekwadoru wystąpił 88 razy.

</doc>
<doc id="1391232" url="https://pl.wikipedia.org/wiki?curid=1391232" title="Jose Cevallos">
Jose Cevallos



</doc>
<doc id="1391237" url="https://pl.wikipedia.org/wiki?curid=1391237" title="Mistrzostwa Polski Strongman 2006">
Mistrzostwa Polski Strongman 2006

Mistrzostwa Polski Strongman 2006 – doroczne, indywidualne zawody polskich siłaczy.
Kwalifikacje.
Data: 26 sierpnia, 2 września 2006 r.
Miejsce: Gdańsk, Września 
Wyniki kwalifikacji:
Do finału kwalifikuje się ośmiu najlepszych zawodników.
Finał.
Data: 2 września 2006 r.
Miejsce: Września 
Wyniki zawodów:

</doc>
<doc id="1391238" url="https://pl.wikipedia.org/wiki?curid=1391238" title="Ośrodek Kultury im. Norwida">
Ośrodek Kultury im. Norwida

Ośrodek Kultury im. C.K. Norwida w Krakowie – miejska instytucja kultury o ponad sześćdziesięcioletniej tradycji. Działa na terenie Nowej Huty i na rzecz dzielnicy. Skupia się przede wszystkim na realizacji programów edukacyjnych, artystycznych, społeczno-kulturalnych i proekologicznych skierowanych do społeczności lokalnej Nowej Huty oraz Miasta Krakowa. W strukturach Ośrodka Kultury Norwida znajdują się Kino Studyjne Sfinks, które jest producentem Nowohuckiej Kroniki Filmowej, ARTzona, Klub Kuźnia, Nowohuckie Laboratorium Dziedzictwa, Galeria Huta Sztuki, Biblioteka Główna oraz Biblioteka Klubu Kuźnia.
Historia.
W latach 1955–1990 Ośrodek Kultury funkcjonował jako Zakładowy Dom Kultury Huty im. Lenina, natomiast w latach 1990–1994 jako Zakładowy Dom Kultury Huty im. T. Sendzimira. W roku 1994 roku został przejęty przez Gminę Kraków. Z działalnością Domu Kultury były związane między innymi: Zespół Pieśni i Tańca „Nowa Huta”, Orkiestra Dęta HiL, Teatr Lalek Widzimisię, Młodzieżowa Estrada Poetycka, Galeria Rytm, Kino Sfinks, Nowohucki Jazz Klub, Poradnia Urządzania Wnętrz Mieszkalnych prowadzona przez Janusza Trzebiatowskiego, Klub Fotografików Amatorów, Amatorski Klub Filmowy „Nowa Huta”, zespół Sirtaki, w którym występowały dzieci greckich uchodźców prowadzony przez Romę Doniec-Krzemień.
Działalność.
Ośrodek Kultury im. C.K. Norwida włącza się w procesy związane z rewitalizacją, wzmocnieniem potencjału społecznego i rozwojem środowiska lokalnego. Jest uczestnikiem procesów i dyskusji związanych z Lokalnym Programem Rewitalizacji Krakowa. Współpracuje z instytucjami, organizacjami oraz podmiotami środowiska lokalnego. Będąc producentem Nowohuckiej Kroniki Filmowej dokumentuje historię dzielnicy i jednocześnie, za pośrednictwem TVP 3, promuje w Małopolsce najciekawsze nowohuckie projekty i inicjatywy. Prowadzi również działalność szkoleniową skierowaną do osób 55+. 
W latach 2004–2008 Ośrodek Kultury im. Norwida był wnioskodawcą i liderem projektu „Nowa Huta - Nowa Szansa”, realizowanego metodą partnerską w ramach Programu Inicjatywy Wspólnotowej EQUAL. Efektem tych działań jest Ogród Doświadczeń im. Stanisława Lema, który powstał w ramach projektu, a następnie, po oddaniu do użytkowania, został przekazany pod zarząd Muzeum Inżynierii Miejskiej w Krakowie. 
Od kwietnia 2011 r. do marca 2014 r. realizowany był międzynarodowy projekt "ReNewTown. New post-socialist city: Competitive and Attractive". Działania projektowe Ośrodka Kultury im. Norwida związane były z rewitalizacją budynku Sali Tańca i przekształceniem jej w przestrzeń działań społeczno-kulturalnych – ARTzonę.
Od 16 października 2018 r. w ramach działalności Ośrodka funkcjonuje Galeria Huta Sztuki.
Sirtaki.
W 1966 roku z inicjatywy ówczesnego kierownika ZDK HilL Jana Żabickiego powstał "Zespół Grecki" skupiający dzieci greckich uchodźców mieszkających na terenie dzielnicy. Przez rok prowadziła go Katarzyna Florek, a potem aż do rozwiązania w latach 70. XX wieku Roma Doniec. 
Nazwę zmieniono na Sirtaki. Pochodziła ona od greckiego tańca Syrtáki. Początkowo zespół liczył 7 członków. Skład się powiększał, zmieniali się muzycy i wokaliści, a wygląd ewaluował. W trakcie występu pojawiły się oryginalne greckie instrumenty m.in. buzuki. Na początku lat 70. zespołowi akompaniowali Jorgos i Sakis Cakmakas, Kostas Charlambopoulos, Wangelis Rusiotis. W 1974 roku do zespołu dołączył 4-letni perkusista Theodorakis Solomonidis, który przyjeżdżał na występy z Wałbrzycha. Zespół zajmował I miejsca na Ogólnopolskich Przeglądach Amatorskich Zespołów Greckich we Wrocławiu (1970 i 1971) i Świdnicy (1972 i 1973). W 1972 roku stroje dla zespołu zaprojektowali Lidia i Wojciech Skarżyńscy, a w 1975 roku Lidia Minticz.
Teatrzyki.
Teatr Lalek Widzimisie.
Teatr lalek założyła grupa nowohuckich plastyków we wrześniu 1958 roku. Rozpoczął on działalność w listopadzie 1958 roku. Kierownikiem zespołu był Jerzy Wroński. Pierwsze przedstawienie "Przygody Puncha" odbyło się w listopadzie 1958 roku. Artyści sami wykonali plakaty i rozwiesili je na słupach. Autorką plakatu i projektów lalek była Lucyna Wranik-Bernhard. Rolę Puncha grał Jerzy Wroński. Teatr tworzył 12 osobowy zespół w składzie: Kazimierz Adamczyk, Tadeusz Bernhard, Walenty Gabrysiak, Józefa Kruczek, Marian Kruczek, Danuta Urbanowicz. Za światło odpowiedzialny był Julian Jończyk.Teatr działał w bloku przy dawnej ulicy Demakowa 10 (obecnie Ignacego Mościckiego) na osiedlu C-2 (obecnie Górali) w bloku nr 43. Pomieszczenia zajmowane przez teatr znajdowały się na parterze, a wchodziło się do nich z przełączki. Opiekunem teatru był ZDK HiL, który przekazał fundusze na wyposażenie teatru. Spektakle odbywały się w środę, sobotę i niedzielę o godzinie 17-tej. W listopadzie 1958 roku do obejrzenia spektaklu zachęcał lokalny Głos Nowej Huty dziwiąc się, że „frekwencja nie dopisuje”. Kolejnym spektakl "Skoczek Toczek" Jana Malika miał premierę 22 lutego 1959 roku. Reżyserem był Ryszard Kotas, scenografię przygotował Julian Jończyk, projekty lalek wykonali: Lucyna Wranik-Bernhard i Julian Jończyk. Wykonawcami byli: Tadeusz Bernhardt, Ewa Buczyńska (Skoczek-Toczek), Walenty Gabrysiak, Julian Jończyk, Józefa Kruczek, Marian Kruczek, Danuta Urbańczyk, Lucyna Wranik-Bernhardt, Jerzy Wroński. W czerwcu 1959 roku powstał projekt przejęcia teatrzyku przez Dzielnicową Radę Narodową.
13 marca 1960 roku miała miejsce kolejna, trzecia premiera "Zaklętego Rumaka" Bolesława Leśmiana w opracowaniu scenicznym Zbigniewa Kopalki. 
Teatrzyk Małych Form.
Teatrzyk powstał w 1962 roku. Początkowo kierował nim Bronisław Gotkowski, który wyreżyserował montaż „Etiuda Październikowa”. W spektaklu wystąpili również soliści zespołu baletowego ZDK HiL. Kolejnym kierownikiem zespołu został Czesław Meissner związany wcześniej z Teatrem Rapsodycznym, który przygotował sztukę „Piotr” oraz montaż 1 majowy „Sztandar”. We wrześniu 1963 roku kierownictwo teatru przejęła aktorka Teatru Ludowego Anna Lutosławska. Przygotowała ona z zespołem montaż na święto 22 lipca, a w 1964 roku „Nocną Opowieść” Krzysztofa Choińskiego. W 1965 roku teatrzyk wystawił „Liryki miłosne” i program „My”, a 1966 „Król IV” Stanisława Grochowiaka.
Teatr Lalek Miś.
Teatr powstał w 1962 roku. Początkowo nosił nazwę Teatr Lalek ZDK HiL, a potem zmieniono ją na Teatrzyk Lelek „Miś” ZDK HiL. W skład zespołu wchodzili: Elenai Majchrzycka (dekoracje i lalki), Zofia Sotoła, Józef Struzik, Jerzy Trela, Jan Oczkowski (muzyka) oraz kierownik i reżyser K. Zwoliński. Kolejnym kierownikiem teatrzyku został Zbigniew Poprawski. Funkcję tę pełnił co najmniej do 1967 roku. Wyreżyserował on spektakl dla dorosłych „Płaszcz” na podstawie sztuki Gogola, za co otrzymał nagrodę podczas Ogólnopolskiego Spotkania Lalkarzy w Puławach w 1964 roku. Jury pod kierownictwem Władysława Jaremy doceniło jego adaptację, reżyserię i inscenizację. Pierwszą nagrodę (dyplomy, magnetofon i pamiątkowe albumy) otrzymał również zespól teatrzyku w składzie: Elenai Majchrzycka, Zofia Sotoła, Jerzy Piórkowski i Janusz Seyrlhuber. Scenografię przygotowała Wanda Fik. Podczas imprezy w Puławach teatrzyk zaprezentował również przedstawienie dla dzieci „Wesoła estrada”. W 1965 roku pokazano sztukę „Misie Ptysie” autorstwa Z. Poprawskiego i w jego reżyserii. W przedstawieniu wystąpili: Zofia Sotoła, Elenai Majchrzycka, Jerzy Piórkowski i Władysław Sitko. 
Teatr korzystał z lokalu teatrzyku Widzimisie na os. Górali 23 (obecnie Muzeum Czynu Zbrojnego). Nie wiemy kiedy zaprzestał działalności, ale w lipcu 1968 roku pomieszczenie po byłym teatrzyku Miś przejął zarząd fabryczny ZBOWiD. 
Estrada Poetycka.
Instruktorką, reżyserką i autorką adaptacji była aktorka Teatru Ludowego Irena Jun. Estrada rozpoczęła działalność premierą widowiska "Nasze portrety" (1964). Był to wybór tekstów publicystycznych poruszających problemy nowohuckiej młodzieży. W kolejnym roku Estrada przygotowała montaż poetycki "Gałczyński–1965", który zdobył I nagrodę na Festiwalu Poezji K. I. Gałczyńskiego w Szczecinie. W 1966 roku w Ogólnopolskim Przeglądzie Amatorskich Teatrów Poezji i Pantomimy, który odbył się w Tarnowie i Nowej Hucie I miejsce zajęła Estrada Poetycka Domu Kultury HiL za spektakl "Kiedy znów będę mały" J. Korczaka. W 1967 roku spektakl "Jak robić wiersze" na Festiwalu Poezji Rosyjskiej w Poznaniu otrzymał pierwszą nagrodę. Spektakl był montażem tekstów poetyckich spiętych cytatami z utworów Włodzimierza Majakowskiego. Nagrodą był wyjazd całego zespołu do Moskwy. W kolejnym roku widowisko oparte na motywach poezji K. K. Baczyńskiego "Żołnierz poeta, czasu kurz..." otworzyło II Dni Poezji w Nowej Hucie. Spektakl otrzymał Nagrodę Młodości. 
Na VIII Ogólnopolskim Festiwalu Poezji im. Bronisława Broniewskiego Estrada otrzymała nagrodę Złoty liść dębu. W 1971 roku estrada przygotowała spektakl "O pięknem rzecz jest rozwiniona" z okazji 150 rocznicy urodzin C. K. Norwida. 

</doc>
<doc id="1391244" url="https://pl.wikipedia.org/wiki?curid=1391244" title="Longczenpa">
Longczenpa

Longczenpa, Longczen Rabdziam, znany również jako Drime Yzer (tyb.: ཀློང་ཆེན་རབ་འབྱམས་པ, Wylie: "klong chen rab ’byams pa", ZWPY: "Longqên Rabjamba") (ur. 1308, zm. 1364) - uczony i mistrz tradycji Ningma oraz odnowiciel Dzogczen. 
Ze względu na jego wkład do historii buddyzmu w Tybecie jest uważany obecnie wraz z Tsongkhapą i Sakja Panditą za główną postać Buddyzmu tybetańskiego, emanację Mandziuśriego. Był autorem około 200 dzieł, między innymi "Siedem Skarbnic" i "Trzy Trylogie" o tematyce Hinajany, Mahajany i Wadżrajany w ramach dziewięciu "pojazdów" przekazu "starożytnego (Ningma)". Longczenpa jest kluczową postacią obecnego pełnego przekazu nauk Dzogczen, gdyż był spadkobiercą Kumaradży, od którego posiadł pełny przekaz linii Wima Nyinthig Wimalamitry, a jako reinkarnacja Pema Lédrel Tsal posiadł pełny przekaz Khandro Nyinthig Padmasambhawy oraz oba te przekazy połączył w jeden system i skomponował do tego m.in. trzynastotomowy zbiór o nazwie Nyingtik Yabshyi (tłum. Cztery Działy Nyinthig, wylie. snying thig ya bzhi) oraz kompilację o nazwie Zabmo Yangtik, w której zawarte są dogłębne instrukcje z Wima i Khandro Nyinthig.
Wykaz głównych dzieł Longczenpy.
1. Siedem Skarbnic (ang. The Seven Treasures or Treasuries, wylie. mdzod bdun):
2. Trylogia Rozpraszająca Mroki (ang. Trilogy of Dispelling Darkness, wylie. mun sel skor gsum)
3. Trylogia Posiadania Naturalności i Spokoju (ang. Trilogy of Finding Comfort and Ease, wylie. ngal gso skor gsum) 
4. Trylogia Naturalnej Wolności (ang. Trilogy of Natural Freedom, Wylie. rang grol skor gsum)
5. 13-tomowe dzieło o nazwie Nyingtik Yabshyi (tłum. Cztery Działy Nyinthig, ang. Four Parts of the Nyingtik, wylie. snying thig ya bzhi) które zawiera cztery kolekcje: Wima Nyingtik (wylie. bi ma snying thig) z komentarzem Lama Yangtik (wylie. bla ma yang thig) oraz Khandro Nyingtik (wylie. mkha gro snying thig) z komentarzem Khandro Yangtik (wylie. mkha gro yang thig)
6. Kolekcja o nazwie Zabmo Yangthig (tłum. Dogłębna Esencja, ang. The Profound Quintessence, wylie. zab mo yang thig)

</doc>
<doc id="1391246" url="https://pl.wikipedia.org/wiki?curid=1391246" title="Honda FR-V">
Honda FR-V

Honda FR-V "(ang. Family Recreational Vehicle)" – samochód osobowy typu minivan klasy kompaktowej produkowany przez japoński koncern motoryzacyjny Honda Motor Company w latach 2005 - 2009. W Japonii pojazd oferowany był pod nazwą Edix.
Historia i opis modelu.
Samochód został po raz pierwszy oficjalnie zaprezentowany podczas targów motoryzacyjnych w Tokio w 2004 roku. Produkcję pojazdu rozpoczęto w marcu 2005 roku. Auto zbudowane zostało na bazie płyty podłogowej siódmej generacji modelu Civic, zaś zawieszenie zapożyczone zostało z drugiej generacji modelu CR-V. Auto oferowane było jako konkurencja dla sześciomiejscowego Fiata Multipla. Samochód otrzymał jednobryłowe nadwozie o podłużnym kształcie z wyciągniętymi w pokrywę silnika reflektorami przednimi i delikatnymi krawędziami, a także ostro pochyloną tylną szybą. We wnętrzu pojazdu umieszczonych zostało sześć osobnych foteli rozłożonych w dwóch rzędach. 
W 2007 roku auto przeszło face lifting. Zmienione zostały m.in. przednie reflektory, atrapa chłodnicy, tapicerka oraz elementy podnoszące funkcjonalność kabiny. Przy okazji liftingu wprowadzona została nowa jednostka benzynowa o pojemności 1.8 l i mocy 140 KM, która zastąpiła jednocześnie silnik o pojemności 1.7 l oraz 2.0 l. Zmodernizowana została także jednostka wysokoprężna 2.2 i-CTDi, która otrzymała filtr cząstek stałych.
W 2009 roku z powodu zbyt słabego popytu zakończono produkcję pojazdu bez zaprezentowania następcy.
Wersje wyposażeniowe.
Samochód wyposażony może być m.in. w przednie, boczne i kurtynowe poduszki powietrzne, systemy ABS z EBD i VSA, wspomaganie kierownicy, a także system wspomagania nagłego hamowania oraz elektryczne sterowanie szyb, elektryczne sterowanie lusterek, klimatyzację, zamek centralny, wielofunkcyjną kierownicę, system audio, reflektory ksenonowe, światła przeciwmgłowe oraz tempomat.

</doc>
<doc id="1391252" url="https://pl.wikipedia.org/wiki?curid=1391252" title="Marian Łańko">
Marian Łańko

Marian Józef Łańko (ur. 26 stycznia 1906 w Krakowie, zm. 19 kwietnia 1971 tamże) – polski piłkarz, później także trener.

</doc>
<doc id="1391255" url="https://pl.wikipedia.org/wiki?curid=1391255" title="Wimbledon 2008 (gra pojedyncza chłopców)">
Wimbledon 2008 (gra pojedyncza chłopców)



</doc>
<doc id="1391257" url="https://pl.wikipedia.org/wiki?curid=1391257" title="Gizab (dystrykt)">
Gizab (dystrykt)

Gizab – miasto i powiat w środkowym Afganistanie, nad rzeką Helmand. Do 2004 roku leżało w prowincji Oruzgan, w latach 2004–2006 w Dajkondi, od 2006 znów w Oruzganie. Populacja wynosi około 56 tys. mieszkańców. Większość etniczną stanowią Pasztuni.

</doc>
<doc id="1391258" url="https://pl.wikipedia.org/wiki?curid=1391258" title="Miejski Zakład Komunikacji w Krotoszynie">
Miejski Zakład Komunikacji w Krotoszynie

MZK Krotoszyn – przedsiębiorstwo komunikacji miejskiej świadczące usługi w zakresie transportu zbiorowego i turystyki indywidualnej. Obecnie realizuje przewozy pasażerskie w komunikacji miejskiej i podmiejskiej na terenie gminy Krotoszyn oraz w komunikacji międzymiastowej na terenie 7 gmin: Koźmin Wielkopolski, Jarocin, Ostrów Wielkopolski, Rozdrażew, Sulmierzyce, Zduny i Cieszków na siedemnastu liniach.
Historia.
Komunikacja miejska w Krotoszynie została uruchomiona w 28 kwietnia 1978 r. przez Zakład Komunikacji wchodzący w skład Wojewódzkiego Przedsiębiorstwa Komunikacji Miejskiej w Kaliszu. Na początek funkcjonowały trzy linie: linia nr 1 z ul. Kopieczki do Zdun, linia nr 2 z Dworca PKS do Orpiszewa i linia nr 3 z ul. Marchlewskiego (obecnie ul. Grudzielskiego) na ul. Gorzupską. Na początku Zakład Komunikacji dysponował 4 autobusami: dwoma Autosanami, Sanem i Jelczem. W 1982 roku Zakład Komunikacji Miejskiej przejęty został przez gminę i funkcjonował w ramach Przedsiębiorstwa Gospodarki Komunalnej i Mieszkaniowej w Krotoszynie. W 1991 rozpoczęto proces przekształceniowy Przedsiębiorstwa Gospodarki Komunalnej i Mieszkaniowej w Krotoszynie, który zakończono w 1995 r. utworzeniem m.in. zakładu budżetowego o nazwie Miejski Zakład Komunikacji w Krotoszynie. W 2008 r. rozpoczęto prace nad przekształceniem MZK w spółkę z ograniczoną odpowiedzialnością. Od 1 stycznia 2009 funkcjonuje MZK sp. z o.o. w Krotoszynie. Od 2005 roku spółka sukcesywnie unowocześnia swój tabor pojazdami marki Solbus. W 2017 roku w ramach programu WRPO 2014-2020, zakupiono 7 nowych autobusów marki Iveco i wprowadzono sprzedaż e-biletów okresowych.
Miejski Zakład Komunikacji w Krotoszynie obsługuje 17 linii autobusowych (w tym 3 linie specjalne na terenie gminy Zduny, które w ramach dowozu dzieci do szkół są dostępne dla innych mieszkańców gminy Zduny).

</doc>
<doc id="1391259" url="https://pl.wikipedia.org/wiki?curid=1391259" title="Cessna O-1 Bird Dog">
Cessna O-1 Bird Dog

Cessna L-19/O-1 Bird Dog – amerykański samolot obserwacyjny i łącznikowy opracowany na bazie cywilnego modelu Cessna 170 na przełomie lat 40. i 50. XX wieku.
W czerwcu 1950 roku przedsiębiorstwo Cessna zwyciężyło w przetargu ogłoszonym przez US Army i otrzymało wstępne zamówienie na 418 egzemplarzy samolotu, który otrzymał oznaczenie L-19A Bird Dog (oznaczenie producenta: Model 305A). Pierwsza dostawa nastąpiła w grudniu 1950 roku. Samoloty zamówione zostały także przez US Air Force oraz US Marine Corps. Produkcja kontynuowana była do 1962 roku, w tym samym roku w ramach nowo wprowadzonego systemu oznaczeń statków powietrznych oznaczenie maszyn zostało zmienione na O-1. Łącznie powstało 3431 egzemplarzy samolotu.
Poza Stanami Zjednoczonymi samoloty O-1 Bird Dog trafiły do sił zbrojnych wielu państw świata, m.in. Japonii (gdzie był produkowany na licencji przez Fuji) oraz Kanady.
Samoloty na niewielką skalę były wykorzystywane podczas wojny koreańskiej, a znacznie liczniej podczas wojny wietnamskiej.

</doc>
<doc id="1391260" url="https://pl.wikipedia.org/wiki?curid=1391260" title="Cessna L-19">
Cessna L-19



</doc>
<doc id="1391262" url="https://pl.wikipedia.org/wiki?curid=1391262" title="Cessna O-1">
Cessna O-1



</doc>
<doc id="1391263" url="https://pl.wikipedia.org/wiki?curid=1391263" title="Bruce Wilhelm">
Bruce Wilhelm

Bruce Wilhelm (ur. 13 lipca 1945) – amerykański lekkoatleta, sztangista i strongman. Olimpijczyk.
Pierwszy Mistrz Świata Strongman (w latach 1977 i 1978) w historii tego sportu.
Brał udział w igrzyskach olimpijskich w Montrealu, na nich w superciężkiej kategorii wagowej zajął 5. pozycję. Startował w igrzyskach panamerykańskich, w 1975 roku został srebrnym medalistą.
Jest autorem wielu artykułów i książek o sportach siłowych.
Wymiary:

</doc>
<doc id="1391264" url="https://pl.wikipedia.org/wiki?curid=1391264" title="Nili">
Nili

Nili – miasto i powiat w środkowym Afganistanie. Jest stolicą prowincji Dajkondi. W mieście znajduje się lotnisko. Powiat wydzielono w 2005 roku z prowincji Daykundi. W 2021 roku liczyło prawie 44 tys. mieszkańców.

</doc>
<doc id="1391267" url="https://pl.wikipedia.org/wiki?curid=1391267" title="Bomou">
Bomou



</doc>
<doc id="1391281" url="https://pl.wikipedia.org/wiki?curid=1391281" title="Majmana">
Majmana

 
Majmana (pers. میمنه) – miasto w północnym Afganistanie. Jest stolicą prowincji Farjab. W 2021 roku liczbę jego mieszkańców szacowano na około 98 tys. 
Historia.
W 1739 r. w czasie wyprawy na Imperium Mogołów, w trakcie której złupił Delhi, obozował tu Nadir Szah, który podbił wcześniej Afganistan. Później na przełomie XVIII i XIX w. było stolicą niezależnego uzbeckiego chanatu.

</doc>
<doc id="1391282" url="https://pl.wikipedia.org/wiki?curid=1391282" title="Maymana">
Maymana



</doc>
<doc id="1391283" url="https://pl.wikipedia.org/wiki?curid=1391283" title="Ruaha">
Ruaha



</doc>
<doc id="1391284" url="https://pl.wikipedia.org/wiki?curid=1391284" title="Longczen rabjam">
Longczen rabjam



</doc>
<doc id="1391285" url="https://pl.wikipedia.org/wiki?curid=1391285" title="Longczienpa">
Longczienpa



</doc>
<doc id="1391286" url="https://pl.wikipedia.org/wiki?curid=1391286" title="Muzyczna Jedynka">
Muzyczna Jedynka

Muzyczna Jedynka – popularny w latach 90. XX w. program muzyczny, emitowany w latach 1993–1997 na antenie TVP1. Gospodarzem programu był Artur Orzech. Emisja odbywała się co tydzień w soboty i trwała 30 minut. W tym czasie losowano nagrody dla głosujących (nowe płyty lub sprzęt RTV), przeprowadzano wywiad z piosenkarzami (piosenkarkami) i emitowano fragmenty nowych teledysków gwiazd. W tygodniu pokazywano skróty teledysków w ramach "Gorącej 10" programu. Początkowo też tworzono gale na zakończenie sezonu z udziałem artystów występujących w programie. Jednym z współpracowników Muzycznej Jedynki był Marek Wiernik oraz Bolesław Pawica - autor wielu teledysków zrealizowanych specjalnie dla programu.
W 2002 na 50-lecie TVP została wydana płyta CD "50 lat TVP - Muzyczna Jedynka".
Kultura.
Program wystąpił w negatywnej roli w piosence Kazika 12 groszy:
i w utworze "Ty sobie możesz" O.S.T.R.
W Polskim Radiu.
Nazwę "Muzyczna Jedynka" nosi też program w Radiowej Jedynce nadawany obecnie od poniedziałku do piątku od 13:00 do 15:00.

</doc>
<doc id="1391287" url="https://pl.wikipedia.org/wiki?curid=1391287" title="Tomás Hirsch">
Tomás Hirsch

Tomás René Hirsch Goldschmidt (ur. 26 lipca 1956 w Santiago) – chilijski przedsiębiorca i polityk lewicowy, przywódca Partii Humanistycznej Chile, kandydat na prezydenta kraju w latach 1999 i 2005. Urodził się w rodzinie niemieckich Żydów, którzy schronili się w Chile przed prześladowaniem nazistowskim. W 1974 roku rozpoczął studia na wydziale inżynierii cywilnej Uniwersytetu Chile w Santiago, które jednak przerwał po czterech latach nie uzyskując dyplomu. Rozpoczął wówczas pracę w firmie fotograficznej swojego brata. Będąc przeciwnikiem reżimu Pinocheta został współtwórcą Partii Humanistycznej Chile (1983) doprowadzając do jej legalizacji jako pierwszej partii opozycyjnej od puczu w 1973 roku. W latach 1994–1999 był przewodniczącym tej partii. Był jednym z twórców Koalicji Partii na rzecz Demokracji i pełnił funkcję ambasadora Chile w Nowej Zelandii w latach 1990–1992. W 1993 roku doprowadził do wycofania się Partii Humanistycznej z Koalicji Partii na rzecz Demokracji. Z ramienia Partii Humanistycznej kandydował bezskutecznie na deputowanego w 1997 oraz prezydenta w 1999 i 2005.
Jest żonaty z Juanitą Vergarą (również działaczką Partii Humanistycznej) i ma dwoje dzieci.

</doc>
<doc id="1391288" url="https://pl.wikipedia.org/wiki?curid=1391288" title="FTP-MOI">
FTP-MOI



</doc>
<doc id="1391291" url="https://pl.wikipedia.org/wiki?curid=1391291" title="Robert Jacobsen">
Robert Jacobsen

Robert Jacobsen (ur. 4 czerwca 1912 w Kopenhadze, zm. 26 stycznia 1993 w Tågelund) – duński rzeźbiarz, malarz i grafik.
Życiorys.
W 1930 jako samouk zaczął rzeźbić w drewnie. Na jego wczesne prace miała wpływ wystawa niemieckiego ekspresjonizmu, którą widział w Kopenhadze w 1932. Jego rzeźby były z gruba ciosanymi, prymitywnymi postaciami podobnymi do lalek, które częściowo malował. Był wtedy członkiem surrealistycznego ruchu Høst. Kilka lat później zainteresował się wodą jako elementem twórczym, a z początkiem lat 40. zaczął tworzyć w kamieniu. W 1941 wystawił na jesiennej wystawie w Kopenhadze figury inspirowane mitologią skandynawską i wykonane w stylu ekspresjonistycznym, z granitu lub wapienia.
W 1947 otrzymał stypendium od rządu francuskiego i wyjechał do Paryża. Przyjaźnił się z Asgerem Jornen i Richardem Mortensenem, był aktywnie zaangażowany w ruch, który później doprowadził do powstania Cobry. Zaczął tworzyć rzeźby abstrakcyjne. W Paryżu po raz pierwszy zaprezentował swoje prace już w 1947, wraz z Mortensenem i grupą Neo-Plasticist w Galerie Denise René w Paryżu.
W 1949 zrezygnował z pracy w kamieniu na rzecz kutego i spawanego metalu. W konstruktywistycznym stylu zaczął tworzyć przestrzenne kompozycje z cienkich prętów i blachy, harmonijnie zapełniając przestrzeń liniami i płaszczyznami. Z czasem jego abstrakcyjne prace stawały się coraz bardziej złożone w formie i większe w skali, pojawił się też kolor czarny, niebieski lub czerwony. Jacobsen był jednym z pionierów wykorzystywania złomu w sztuce, jego "Lalki" to figury groteskowe, a rzeźba "Wojna" (1952) składa się ze starej maski przeciwgazowej i rur kanalizacyjnych.
Poza rzeźbą Jacobsen zajmował się również grafiką, m.in. zilustrował książkę Jeana Laude’a "Le Miroir Blanc".
W 1969 wrócił do Danii i osiedlił się w Tågelund. W latach 1962–1981 wykładał w Akademii Sztuk Pięknych w Monachium, a w latach 1976–1985 w Królewskiej Duńskiej Akademii Sztuk w Kopenhadze.
Odznaczenia i nagrody.
Członek honorowy akademii w Monachium i we Florencji.
Jacobsen był projektantem statuetek nagród przyznawanych przez Duńską Akademię Filmową. Na jego cześć noszą one nazwę Robertów.

</doc>
<doc id="1391296" url="https://pl.wikipedia.org/wiki?curid=1391296" title="11 Kompania Kolarzy">
11 Kompania Kolarzy



</doc>
<doc id="1391298" url="https://pl.wikipedia.org/wiki?curid=1391298" title="Mazzal tow">
Mazzal tow

Mazzal tow (hebr. מַזָּל טוֹב) oznacza po hebrajsku „szczęście”. Zwrot ten został także wprowadzony do języka jidysz w brzmieniu „mazeł tow” i jest obecnie powszechnie używany we współczesnym języku hebrajskim, a nawet w niemieckim i w angielskim, często oznaczając „gratulacje”. W Izraelu „mazzal tow” jest używane z okazji każdego szczęśliwego wydarzenia, jak choćby otrzymanie prawa jazdy, urodzin lub zakończenia służby w SOI.
Zwrot pochodzi od misznaickiego "mazzāl", co oznacza „gwiazdozbiór” albo „przeznaczenie”; to z kolei prawdopodobnie pochodzi od akadyjskiego "manzaltu" lub "mazzaztum". 

</doc>
<doc id="1391301" url="https://pl.wikipedia.org/wiki?curid=1391301" title="Czaghczaran">
Czaghczaran

Czaghczaran (dari: چغچران‬) – miasto w środkowym Afganistanie. Jest stolicą prowincji Ghor. W 2021 roku liczyło prawie 135 tys. mieszkańców. W pobliżu miasta znajduje się port lotniczy Czaghczaran. Od 2005 roku miasto jest siedzibą kontyngentu litewskiego w Afganistanie.

</doc>
<doc id="1391303" url="https://pl.wikipedia.org/wiki?curid=1391303" title="Galana">
Galana



</doc>
<doc id="1391304" url="https://pl.wikipedia.org/wiki?curid=1391304" title="Zorro (serial animowany)">
Zorro (serial animowany)

Zorro (ang. "The New Adventures of Zorro", 1997-1998) – amerykański serial animowany emitowany w Polsce na kanale TVN.
Opis fabuły.
Bogaty i szlachetnie urodzony ziemianin Don Diego miał mądrego nauczyciela Bernardo, który nauczył go wrażliwości na ludzką krzywdę. Don Diego nie zamierzał obojętnie patrzeć na cierpienie innych i postanowił walczyć w obronie pokrzywdzonych. Nie mógł przy tym ryzykować bezpieczeństwa swoich najbliższych, dlatego stworzył Zorro, zamaskowaną postać obrońcy biednych i uciśnionych. Gdy napadał bogatych był zwinny i nieuchwytny niczym lis (hiszp. "zorro"). Szybko zyskał sobie sympatię ludu i jednocześnie wielu zaciekłych wrogów wśród bogaczy. Gubernator postanowił go zniszczyć, a na jego rozkaz kapitan Montecero i sierżant Garcia zajmowali się głównie zastawianiem pułapek na nieuchwytnego Zorro. Nikt nie znał prawdziwej tożsamości tego szlachetnego bandyty, ani jego ojciec Don Alejandro, ani piękna Isabella, której uczucia Don Diego w tajemnicy odwzajemniał.

</doc>
<doc id="1391309" url="https://pl.wikipedia.org/wiki?curid=1391309" title="Akt Niepodległości Litwy z 1918 roku">
Akt Niepodległości Litwy z 1918 roku



</doc>
<doc id="1391310" url="https://pl.wikipedia.org/wiki?curid=1391310" title="Sabaki">
Sabaki



</doc>
<doc id="1391311" url="https://pl.wikipedia.org/wiki?curid=1391311" title="Kaz Patafta">
Kaz Patafta

Kaz Patafta (ur. 25 października 1988 w Canberze) – australijski piłkarz chorwackiego pochodzenia grający na pozycji ofensywnego pomocnika.
Patafta rozpoczął swoją karierę w 2006 w Benfice Lizbona. W sezonie 2007/2008 został wypożyczony do Melbourne Victory, gdzie rozegrał 13 meczów i strzelił jedną bramkę. W Benfice natomiast rozegrał jedno spotkanie, po czym w 2008 został sprzedany do Newcastle Jets.
Rozegrał 5 meczów dla reprezentacji Australii do lat 20.

</doc>
<doc id="1391313" url="https://pl.wikipedia.org/wiki?curid=1391313" title="Athi-Galana-Sabaki">
Athi-Galana-Sabaki



</doc>
<doc id="1391314" url="https://pl.wikipedia.org/wiki?curid=1391314" title="Laszkargah">
Laszkargah

Laszkargah (paszt. لشگرگاه), dawniej Bust – miasto w południowo-zachodnim Afganistanie. Jest stolicą prowincji Helmand. W 2021 roku miasto liczyło ponad 198 tys. mieszkańców.
Historia.
Już w czasach starożytnej Persji w pobliżu dzisiejszego miasta istniała ważna twierdza, położona w trójkącie rzek Helmand i Arghandab. Swoją rolę obronną utrzymywała ona przez całą starożytność i średniowiecze, a także później, za czasów Wielkich Mogołów. W roku 1738 jej mury zostały zniszczone przez Nadir Szaha w trakcie jego najazdu na Indie.
Dzisiejsze miasto Laszkargah leży w pobliżu ruin dawnego Bustu. Zostało ono założone na aluwialnym tarasie lewego brzegu rzeki Helmand w roku 1946.
W czasie wojny w Afganistanie w Laszkargah i okolicy toczyły się walki. 13 sierpnia 2021 miasto zdobyli talibowie.

</doc>
<doc id="1391317" url="https://pl.wikipedia.org/wiki?curid=1391317" title="Rino Della Negra">
Rino Della Negra

Rino Della Negra, ps. Chattel (ur. w 1923 w Vimy, zm. 21 lutego 1944 w Suresnes) – Włoch, uczestnik francuskiego ruchu oporu walczący w paryskiej jednostce FTP-MOI.
Młodość.
Urodził się w północnej Francji w rodzinie włoskich górników, od trzeciego roku życia mieszkał w Argenteuil pod Paryżem, zaś jako czternastolatek rozpoczął pracę w fabryce Chaussona w Asnières-sur-Seine. Był utalentowanym futbolistą, poza pracą grał w paryskim klubie Red Star 93. 
Ruch oporu.
W 1942, otrzymawszy nakaz stawienia się do pracy przymusowej, uciekł z Argenteuil i przystąpił do 3 oddziału włoskiego tworzonego w ramach Wolnych Strzelców i Partyzantów (FTP), a następnie znalazł się w grupie Manukiana. 7 czerwca 1943 uczestniczył w udanym zamachu na generała von Apta, trzy dni później w ataku na siedzibę partii faszystowskiej na ulicy Sédillot, zaś 23 czerwca w ataku na koszary w Rueil-Malmaison. 
12 listopada 1943 razem z Robertem Witchitzem dokonał nieudanego ataku na niemiecki konwój na ulicy La Fayette. Obaj, ranni, zostali zatrzymani przez hitlerówców i po pobycie w więzieniu we Fresnes dołączeni do schwytanych w listopadzie pozostałych członków grupy Manukiana. Della Negra został skazany na śmierć i rozstrzelany w forcie Mont Valérien.

</doc>
<doc id="1391318" url="https://pl.wikipedia.org/wiki?curid=1391318" title="Góra Waszyngtona">
Góra Waszyngtona

Góra Waszyngtona () – najwyższy szczyt w Górach Białych, części Appalachów. Leży na terytorium USA, w stanie New Hampshire. Góra Waszyngtona jest zbudowanym ze skał krystalicznych twardzielcem, wznoszącym się ponad otaczające go niższe grzbiety i płaskowyże.
Pierwszego wejścia na szczyt dokonał angielski imigrant Darby Field w czerwcu 1642 roku.

</doc>
<doc id="1391321" url="https://pl.wikipedia.org/wiki?curid=1391321" title="Krem marshmallow">
Krem marshmallow

Krem marshmallow (ang. "marshmallow creme") – amerykański słodki krem o smaku pianek "marshmallow". Krem ten wraz z masłem orzechowym wykorzystuje się do przełożenia kanapki "fluffernutter". Razem z Nutellą używa się go do smarowania krakersów typu graham, dzięki czemu uzyskuje się przekąskę imitującą "s’more".
Jedną z popularniejszych marek kremu "marshmallow" jest Marshmallow Fluff produkowany w północno-wschodniej części Stanów Zjednoczonych. Jego składnikami są:
Krem "marshamllow" został wynaleziony przez Archibalda Query'ego w 1917 roku w Somerville.
Krem "marshmallow" jest produktem bezglutenowym.

</doc>
<doc id="1391322" url="https://pl.wikipedia.org/wiki?curid=1391322" title="Radio Józef">
Radio Józef



</doc>
<doc id="1391324" url="https://pl.wikipedia.org/wiki?curid=1391324" title="Sergio Vázquez">
Sergio Vázquez

Sergio Fabían Vázquez (ur. 23 listopada 1965 w Buenos Aires) - argentyński piłkarz, grający na pozycji obrońcy.
Vázquez rozpoczął swoją karierę w 1985 roku w klubie Ferro Carril Oeste. Odszedł z niego w 1991 roku, w 1992 był piłkarzem Racingu Club de Avellaneda, w którym rozegrał tylko 9 spotkań po czym zmienił klub na Rosario Central (17 meczów, dwie bramki). W latach 1993-1995 grał dla CD Universidad Católica, a w 1996 dla Banfield. Karierę zakończył w 1997 w klubie Avispa Fukuoka dla którego rozegrał 20 meczów.
W latach 1991-1994 wystąpił 30-krotnie w reprezentacji Argentyny.

</doc>
<doc id="1391325" url="https://pl.wikipedia.org/wiki?curid=1391325" title="Caterina Mattei">
Caterina Mattei



</doc>
<doc id="1391329" url="https://pl.wikipedia.org/wiki?curid=1391329" title="Walter De Maria">
Walter De Maria

Walter De Maria (ur. 1 października 1935 w Albany, zm. 25 lipca 2013 w Los Angeles) – amerykański artysta; zajmował się rzeźbą, happeningiem, komponowaniem muzyki.
Podczas studiów w Kalifornii zajmował się happeningiem i teatrem. W 1960 przeniósł się do Nowego Jorku, gdzie publikował swoje eseje, uczestniczył w happeningach i multimedialnych prezentacjach, a także tworzył swoje pierwsze rzeźby o prostych geometrycznych formach nawiązujące do minimal artu. W 1963 otworzył wraz z Robertem Whitmanem galerię, gdzie w tym samym roku zaprezentował się na swojej pierwszej indywidualnej wystawie. W tym czasie był także perkusistą grupy rockowej The Velvet Underground. W 1965 zaczął eksperymentować z nowym materiałem rzeźbiarskim, jakim był metal. Pod koniec lat sześćdziesiątych zainteresował się land artem i z działalności na tym polu jest najbardziej znany.
W 1977 roku na równinie w zachodnim Nowym Meksyku stworzył pracę zatytułowaną "The Lightning Field" (z ang. "Pole błyskawic") składającą się z czterystu wypolerowanych drągów ze stali nierdzewnej rozstawionych w odpowiednim szyku na powierzchni o wymiarach 1 km × 1 milę. W tym samym roku w Nowym Jorku zainstalował "The New York Earth Room". Dzieło stanowi 197 metrów sześciennych ziemi zgromadzonej w pomieszczeniu galerii i jest trzecim tego rodzaju wykonanym przez artystę. Podobne instalacje znajdowały się w Monachium (1968) i Darmstadt (1974). Instalacja "The Broken Kilometer" stworzona w 1979 to kompozycja z pięciuset wypolerowanych prętów mosiężnych o średnicy pięciu centymetrów i długości dwóch metrów ułożonych w pięciu równoległych rzędach.
Vertikaler Erdkilometer.
W 1977 De Maria wykonał w ramach wystawy sztuki współczesnej documenta 6 instalację "der vertikale Erdkilometer" („pionowy kilometr ziemski”) – uznaną za najbardziej kontrowersyjną rzeźbę VI edycji documenta. Jest to układ prętów mosiężnych o łącznej długości 1 kilometra, składający się z elementów o średnicy 5 cm i długości 1 metra. Umieszczony on został w otworze wywierconym w placu Fryderyka w Kassel, na przecięciu osi tworzonych przez portyk Fridericianum i pomnik Fryderyka II.
Najbardziej charakterystyczną cechą instalacji jest jej niemal całkowita niewidoczność i nieobecność w przestrzeni. O jej istnieniu świadczy jedynie płyta z piaskowca z mosiężną pokrywą umieszczona w chodniku. Prócz tego elementu, obecność instalacji nie jest w żaden sposób oznaczona. Zabieg ten ma przemawiać przeciw założeniu esencjalnej zmysłowości sztuki, tj. że czasem ważniejsza jest sama idea i wyobrażenie o czymś niż faktyczne zmysłowe doznanie. Artysta wskazuje poprzez to, że wystarczy, że sztuka osiąga swój cel, gdy powoduje u odbiorcy wzbudzenie pozytywnych lub negatywnych odczuć, i że nie musi się to odbywać przez doznania zmysłowe.
Jedyna możliwość zobaczenia instalacji istniała w 1977 roku, zaraz po zbudowaniu instalacji. Była to krótka wystawa fotografii dokumentującej jej powstawanie.
Budowa instalacji, określonej przez Seela jako "monument introwersyjny", kosztującej wówczas 750 000 marek niemieckich (pochodzących od różnych sponsorów; ok. 1,76 mln DEM według wartości z roku 2014) spotkała się z licznymi protestami mieszkańców Kassel, głównie z uwagi na utrudnienia i hałas jakie spowodowała jej budowa na jednym z głównych placów miasta, tym trudniejsze do zaakceptowania wobec faktu, że po zakończeniu prac instalacja miała być zupełnie niewidoczna. Mieszkańcy miasta i okolic placu nie powiadomiono też należycie o planowanych robotach ziemnych. Wykopany w ramach wierceń profil glebowy został złożony w muzeum historii naturalnej w Kassel.

</doc>
<doc id="1391330" url="https://pl.wikipedia.org/wiki?curid=1391330" title="Fajzabad (Dżozdżan)">
Fajzabad (Dżozdżan)

Fajzabad – miasto w północnym Afganistanie, w prowincji Dżozdżan. Jest stolicą powiatu Fajzabad. W 2021 roku liczyło prawie 48 tys. mieszkańców.

</doc>
<doc id="1391331" url="https://pl.wikipedia.org/wiki?curid=1391331" title="Steponas Kairys">
Steponas Kairys

Steponas Kairys (ur. 3 stycznia 1879 w Užunevėžiai koło Wiłkomierza, zm. 16 grudnia 1964 w Brooklynie) – litewski inżynier, polityk socjaldemokratyczny, jeden z sygnatariuszy Aktu Niepodległości Litwy z 1918 roku, wicemarszałek Sejmu Republiki Litewskiej (1926). 
Życiorys.
Ukończył Instytut Technologiczny w Petersburgu, po czym pracował na robotach kolejowych w rejonie Samary i Kurska. Po powrocie na Litwę w 1912 zajmował się pracą w wodociągach i kanalizacji miejskiej w Wilnie. Od 1923 nauczał na Uniwersytecie Witolda Wielkiego w Kownie – w 1940 otrzymał tytuł doktora inżynierii. 
Od młodości angażował się politycznie: w 1900 przystąpił do Litewskiej Partii Socjaldemokratycznej, został wybrany w skład jej Komitetu Centralnego. W 1905 wziął udział w obradach sejmu wileńskiego jako członek jego prezydium. 
W 1917 zasiadł w tzw. konferencji wileńskiej, która wybrała go do Taryby. 16 lutego 1918 wraz z dziewiętnastoma innymi członkami rady sygnował Akt Niepodległości Litwy. Po wyborze Mendoga II na króla Litwy jako zwolennik republiki zrezygnował z zasiadania w tym gremium w proteście wobec nowego ustroju państwa. 
W 1920 został wybrany do Sejmu Ustawodawczego Litwy, później posłował do sejmów I, II i III kadencji (1922–1923; 1923–1926; 1926–1927). Na skutek wygranej lewicy w wyborach w maju 1926 został wybrany wicemarszałkiem Sejmu z ramienia LSDP. Po zamachu stanu z 17 grudnia 1926 znalazł się w opozycji wobec reżimu Antanasa Smetony. 
W 1942 roku wraz z żoną ukrywał i otaczał opieką jedenastoletnią dziewczynkę pochodzenia żydowskiego, za co małżeństwo uhonorowano w 2005 r. tytułem Sprawiedliwych wśród Narodów Świata. 
W 1943 został przewodniczącym Najwyższego Komitetu Wyzwolenia Litwy ("Vyriausiasis Lietuvos išlaisvinimo komitetas", VLIK). W 1945 udał się na emigrację najpierw do Niemiec, następnie do USA. 
Po uzyskaniu niepodległości przez Litwę w 1991 został pochowany na cmentarzu Pietraszuńskim w Kownie.

</doc>
<doc id="1391332" url="https://pl.wikipedia.org/wiki?curid=1391332" title="SpongeBob Kanciastoporty (film)">
SpongeBob Kanciastoporty (film)

SpongeBob Kanciastoporty – film (ang. "The SpongeBob SquarePants Movie", 2004) – amerykański pełnometrażowy film animowany, wyprodukowany przez Nickelodeon. Kontynuacją filmu jest "" z 2015.
Opis fabuły.
Filmowa adaptacja serialu o przygodach SpongeBoba, beztroskiej gąbki morskiej. Bikini Dolne żyje otwarciem Tłustego Kraba 2, nowej restauracji serwującej kraboburgery. SpongeBob jest bardzo podekscytowany wydarzeniem, ponieważ liczy na posadę kierownika. Niestety, otrzymuje ją Skalmar, bo SpongeBob jest za młody. W tym samym czasie Plankton, zdenerwowany sukcesem Kraba i brakiem klientów w swojej restauracji, decyduje się na ostateczny krok, aby zdobyć sekretną recepturę kraboburgerów: wykrada Neptunowi koronę, pozostawiając na miejscu dowód obciążający pana Kraba. Neptun zamierza uśmiercić za to Kraba, jednak ulega prośbom SpongeBoba, który obiecuje, że wróci z królewską koroną za sześć dni, jeżeli mu się to nie uda, pan Krab zginie. SpongeBob wyrusza wraz z Patrykiem w pełną niebezpieczeństw podróż, w czasie której na próbę wystawione zostanie ich męstwo i lojalność, a także dowiedzą się, czy trzeba być mężczyzną, aby móc coś osiągnąć.
Obsada.
W pozostałych rolach: 

</doc>
<doc id="1391333" url="https://pl.wikipedia.org/wiki?curid=1391333" title="Wirtschaftswunder">
Wirtschaftswunder

Wirtschaftswunder (pol. "Cud gospodarczy"), także Cud nad Renem – określenie operacji, przeprowadzonej w zachodnioniemieckiej gospodarce w ciągu kilku tygodni roku 1948, oficjalnie pod kierunkiem szefa rady gospodarczej trzech zachodnich stref okupacyjnych Ludwiga Erharda, jednak faktycznie odpowiadali za nią Amerykanie (reformę przygotował 27-letni Edward Tenenbaum z Sił Zbrojnych Stanów Zjednoczonych). Operacji tej przypisuje się drastyczną i udaną reformę gospodarki Republiki Federalnej Niemiec, znacznie polepszającą sytuację gospodarczą tego kraju. Słów „cud gospodarczy” użył po raz pierwszy londyński The Times w 1950 r.
Głównymi elementami operacji były:
Autorzy operacji łączyli wiarę w naturalną, regulacyjną rolę wolnego rynku z przekonaniem, że tylko popieranie przez państwo pozycji i siły rodziny oraz tradycyjnych więzi społecznych zredukuje efekty nazistowskiej demoralizacji i kolektywizmu III Rzeszy. Jeszcze przed rozpoczęciem alianckich nalotów w czasie II wojny światowej planiści Alberta Speera zdołali przerzucić dużą część przemysłowej produkcji wojennej do mniejszych miast, które wyszły z bombardowań bez większego szwanku, a oddanie przez Hitlera machinie wojennej wszelkich możliwych środków wykreowało ogromną armię inżynierów i naukowców chronionych przed wysyłką na front. Po wojnie, ludzie ci zamiast pracy w przemyśle zbrojeniowym rozpoczęli działania na rzecz rozwoju technologii codziennego użytku. Machina zbrojeniowa nazizmu wykształciła również setki tysięcy majstrów i wysoko wykwalifikowanych robotników, swoista „tresura społeczna” III Rzeszy nauczyła całą generację pilności, dyscypliny i pracowitości, a pamięć o powojennej nędzy pozwalała szanować stabilizację epoki Adenauera i nie strajkować bez powodu.
Wymianę waluty, połączoną z likwidacją systemu kartkowego, przygotowano w tajemnicy – zwłaszcza przed Sowietami z Niemiec Wschodnich, jednak po części również przed Amerykanami, Brytyjczykami i Francuzami stacjonującymi w RFN. Wydrukowanie 6 mld nowych marek odbyło się w USA, a drogę z Nowego Jorku do Bremy ważące 500 ton pieniądze pokonały na statku w 23 tysiącach drewnianych skrzynek (akcja ta nosiła nazwę „Bird dog”). Efekt operacji był taki, że nastrój w kraju gwałtownie się zmieniał, likwidowano powoli ubóstwo (zniknęły tłumy źle ubranych czy głodnych ludzi, malało bezrobocie), zaczęła rosnąć produkcja przemysłowa (w ciągu sześciu miesięcy o 50%), import i eksport. Niemcy korzystały również z pomocy finansowej w ramach planu Marshalla, ale wartość środków dzięki niemu dostępnych nie przekroczyła 5% ówczesnego dochodu narodowego Niemiec, było to 1448 milionów USD. Niemiecki cud gospodarczy zapewnił Niemcom pozycję lokomotywy gospodarczej Europy, a obywatelom dobrobyt. Istotnym czynnikiem był fakt (w związku z doświadczeniami po I wojnie światowej) bardzo niskich reparacji wojennych, jakimi było obciążone państwo.

</doc>
<doc id="1391335" url="https://pl.wikipedia.org/wiki?curid=1391335" title="Dave Baez">
Dave Baez

Dave Baez, właściwie David L. Ortíz (ur. 26 czerwca 1971 roku w New Bedford, w stanie Massachusetts) – amerykański portorykański aktor telewizyjny filmowy i teatralny, model.
Życiorys.
Ma francusko-kanadyjskie i portugalskie pochodzenie. Ukończył University of Massachusetts w Dartmouth z tytułem licencjata. W 1993 roku przyłączył się do The Experimental Stage jako asystent reżysera i producenta. Następnie przeniósł się do Miami. Po raz pierwszy wystąpił na deskach Hollywood Playhouse w Hollywood, na Florydzie.
Pracował jako model dla takich fotografów jako Peter Lindberg, Bruce Weber, Mario Testino, Albert Watson, Sante D'Orazio, David LaChapelle, występował w reklamach "Ralph Lauren", "Versace", "The Gap", "Brooks Brothers", "Buegal Boy", "Structure", "Champion", "Chevrolet", "Buick", "Sprite", "Caress" i "Verizone".
Grał w spektaklu Charlesa E. Drew Jr. "Soil" na scenie The Mint Theater w Nowym Jorku i The Lillian Theater w Los Angeles. Na dużym ekranie zadebiutował w hiszpańskiej sportowej komedii romantycznej "Poza czas" ("Golpe de estadio", 1998). Międzynarodową sławę przyniósł mu występ w serialach: NBC "Mów mi swatka" ("Miss Match", 2003-2004), NBC "Las Vegas" (2005) i CBS "Dexter" (2007). W 2004 roku znalazł się na liście 25-u Hiszpańskich Najgorętszych Kawalerów. W melodramacie-thrillerze "Cena przetrwania" ("9/Tenths", 2006) wystąpił obok Gabrielle Anwar i Henry’ego Iana Cusicka jako Meksykanin Elias.
Ma córkę June (ur. 2001).

</doc>
<doc id="1391338" url="https://pl.wikipedia.org/wiki?curid=1391338" title="Szeberghan">
Szeberghan

 
Szeberghan (paszto/pers. شبرغان) – miasto w północnym Afganistanie, nad rzeką Safid. Jest stolicą prowincji Dżozdżan. Miasto początkowo powstało na jedwabnym szlaku. W 2021 roku liczbę mieszkańców szacowano na prawie 197 tys.
Historia.
W 1978 r. w pobliżu miasta, w wiosce Tillia Tepe zespół radzieckich archeologów, którym przewodził Wiktor Sarianidi, znalazł skarb znany jako baktryjskie złoto. Składa się on z 20 600 elementów. Są to ozdoby, monety i różnego rodzaju artefakty wykonane ze złota, srebra i kości słoniowej, znalezione w sześciu grobach (pięciu kobiecych i jednym męskim), a ich pochodzenie określa się na I w. p.n.e. Wśród ozdób znajdują się naszyjniki, medaliony, pasy i korony. Skarb uważany za zaginiony w latach 90. XX w. w trakcie wojen domowych w Afganistanie i rządów talibów został "odnaleziony" w 2003 r. Jak się okazało jeszcze w 1989 r. ówczesny komunistyczny prezydent Afganistanu Mohammad Nadżibullah nakazał jego ukrycie w podziemnym skarbcu centralnego banku Afganistanu, a każdy z kluczy otwierający jeden z pięciu zamków został przekazany innej osobie.

</doc>
<doc id="1391342" url="https://pl.wikipedia.org/wiki?curid=1391342" title="Ramón Medina Bello">
Ramón Medina Bello

Ramón Ismael Medina Bello (ps. "El Mencho", ur. 29 kwietnia 1966 w Gualeguay) – argentyński piłkarz, grający na pozycji napastnika.
Rozpoczął swoją karierę w 1986 roku w Racing Club, gdzie grał przez trzy lata po czym zmienił barwy klubowe na River Plate, dla którego w 124 meczach zdobył 54 bramki. W sezonie 1994/1995 grał dla japońskiego Yokohama F. Marinos, ale w 1996 roku zdecydował się na powrót do River Plate. Rok później po raz kolejny zmienił otoczenie i zaczął grać dla Talleres Córdoba. Z tego klubu odszedł w 1999 roku, ale do piłki nożnej powrócił po dwuletniej przerwie w 2001 roku. Przez trzy lata (do 2004) grał dla Sportivo Dock Sud, a w 2005 w klubie Juventud Unida zakończył karierę.

</doc>
<doc id="1391344" url="https://pl.wikipedia.org/wiki?curid=1391344" title="Dixon (Illinois)">
Dixon (Illinois)

Dixon – miasto w Stanach Zjednoczonych w stanie Illinois nad rzeką Rock River w Hrabstwie Lee.
Założone zostało w 1828 roku przez człowieka imieniem Ogee mieszanego francusko-indiańskiego pochodzenia, pierwotnie jako osada z promem na rzece Rock River, a w 1929 posiadało już własną pocztę.
Dzieciństwo w Dixon spędził 40. prezydent Stanów zjednoczonych – Ronald Reagan, który urodził się w Tampico a do Dixon przeprowadził wraz z rodzicami w wieku 9 lat.
Klimat.
Miasto leży w strefie klimatu kontynentalnego, wilgotnego z gorącym latem, należącego według klasyfikacji Köppena do strefy "Dfa". Średnia temperatura roczna wynosi 9,5 °C, a opady 881,4 mm (w tym 79 cm śniegu). Średnia temperatura najcieplejszego miesiąca – lipca wynosi 23,3 °C, natomiast najzimniejszego stycznia -6,1 °C. Najwyższa zanotowana temperatura wyniosła 43,3 °C, natomiast najniższa -35,6 °C. Miesiącem o najwyższych opadach jest czerwiec o średnich opadach wynoszących 109,2 mm, natomiast najniższe opady są w lutym i wynoszą średnio 35,6.

</doc>
<doc id="1391346" url="https://pl.wikipedia.org/wiki?curid=1391346" title="Poryte Szlacheckie">
Poryte Szlacheckie

Poryte Szlacheckie – część wsi w Polsce położona w województwie podlaskim, w powiecie kolneńskim, w gminie Stawiski. Leży przy drodze wojewódzkiej nr. 648. Wspólnie z sąsiednią (zrośniętą) wioską (Poryte Włościańskie) stanowi miejscowość Poryte.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Stawiski.
Według Powszechnego Spisu Ludności z 1921 roku wieś zamieszkiwały 332 osoby, 309 było wyznania rzymskokatolickiego, a 23 mojżeszowego. Jednocześnie 329 mieszkańców zadeklarowało polską przynależność narodową, a 3 żydowską. Były tu 63 budynki mieszkalne. Miejscowość należała do parafii rzymskokatolickiej w m. Poryte. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Stawiski.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. W październiku 1939 roku weszła w skład Zachodniej Białorusi – a 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 do wyzwolenia w styczniu 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="1391350" url="https://pl.wikipedia.org/wiki?curid=1391350" title="Szymon Matuszek">
Szymon Matuszek

Szymon Matuszek (ur. 7 stycznia 1989 w Cieszynie) – polski piłkarz grający na pozycji pomocnika, obecnie zawodnik Miedzi Legnica. Wychowanek Wodzisławskiej Szkoły Piłkarskiej Wodzisław Śląski.
Życiorys.
Występował w drużynie Realu Madryt C, do której przeszedł z Union Deportivo Horadada w styczniu 2007. Później grał w barwach Jagiellonii Białystok, w której występował z numerem 14. 29 sierpnia 2009 podpisał roczny kontrakt z Piastem Gliwice z opcją przedłużenia o trzy lata. W lutym 2011 roku został wypożyczony do Chojniczanki Chojnice. Po okresie gry w II lidze powrócił do Piasta, gdzie pełnił rolę rezerwowego. W lutym 2012 roku Matuszek został wypożyczony do Wisły Płock, gdzie zagrał tylko 3 mecze, a klub nie utrzymał się w rozgrywkach. Latem 2012 roku trafił do Dolcanu Ząbki, gdzie już na początku dostał szansę na regularne występy. W zespole z Mazowsza rozegrał łącznie 110 oficjalnych spotkań, strzelając w nich 13 bramek. 22 grudnia 2015 roku pomyślnie przeszedł testy medyczne w ekstraklasowym Górniku Zabrze, a dzień później podpisał kontrakt obowiązujący do 30 czerwca 2017 roku z opcją przedłużenia o kolejny rok. Po odejściu Adama Dancha był kapitanem zespołu z Zabrza. W lipcu 2020 odszedł z Górnika, natomiast 4 sierpnia został piłkarzem Miedzi Legnica. W Miedzi również objął funkcję kapitana zespołu.
W 2008 grał w Reprezentacji Polski do lat 19.
Statystyki klubowe.
"Aktualne na 12 listopada 2020:"

</doc>
<doc id="1391355" url="https://pl.wikipedia.org/wiki?curid=1391355" title="Arnold (film)">
Arnold (film)

Hej Arnold! - film (ang. "Hey Arnold!: The Movie", 2002) – amerykański pełnometrażowy film animowany, wyprodukowany przez Nickelodeon. 
Opis fabuły.
Arnold mieszka w wielkim mieście. Wszyscy jego sąsiedzi są jednak tak bardzo ze sobą zżyci, że wydawać by się mogło, że mieszkają w małym spokojnym miasteczku. Kiedy Potężny przedsiębiorca Mr. Scheck chce spowodować bankructwo wszystkich sklepów i przejąć domy w sąsiedztwie Arnolda tylko po to, aby wybudować tam ogromny deptak i wprowadzić w życie swoje pomysły kosztem innych ludzi, ich spokojna dzielnica zmienia się w wielkie mrowisko. Ale Arnold z pomocą superbohatera i tajemniczego nieznajomego o "tubalnym" głosie, oraz swojego kumpla Geralda postanawia do tego nie dopuścić.
Obsada.
i inni. 

</doc>
<doc id="1391359" url="https://pl.wikipedia.org/wiki?curid=1391359" title="Caterina Morigi">
Caterina Morigi



</doc>
<doc id="1391360" url="https://pl.wikipedia.org/wiki?curid=1391360" title="Zamek krzyżacki">
Zamek krzyżacki

Zamek krzyżacki (niem. "Ordensburg") – krzyżacka gotycka twierdza obronna z funkcjami klasztornymi.
Historia.
Krzyżacy na terenie Prus wybudowali około 200 zamków. Powstały w większości w drugiej połowie XIV wieku – najstarsze pochodzą z XIII wieku. Budowane były z drewnianych bali, ziemi i gliny, a później z cegły i polnych kamieni.
W XIV wieku wykształciła się typowa forma krzyżackiego zamku, składającego się z gospodarczego podzamcza i domu zakonnego – zamku właściwego – posadowionego na planie kwadratu lub prostokąta, na podmurówce z kamieni. Zamek właściwy mieścił magazyny, pomieszczenia gospodarcze i mieszkalne. Budynek był zwykle trzykondygnacyjny. Otoczony był dziedzińcem wewnętrznym z dwukondygnacyjnym gankiem.
Na parterze zamku właściwego mieściły się pomieszczenia gospodarcze. Na pierwszym piętrze: komnaty mieszkalne, kaplica, kuchnia, jadalnia, sala narad. Na drugim piętrze znajdowały się magazyny i zbrojownia. Zwykle kaplica, kapitularz i refektarz były pomieszczeniami dwunawowymi z kolumnami w środku. Sklepienia gotyckie, ostrołukowe i krzyżowo-żebrowe. Ściany zdobione były malowidłami.
Zamek z podzamczem otaczała fosa z murem obronnym z basztami.
Posiłki.
Zgodnie z "Regułą" spożywano 2 lub 3 posiłki dziennie. Obiad zwykle składał się z dwóch dań. Mięso jadano trzy razy w tygodniu. Rocznie wypadało 120 dni postnych i wtedy spożywano jeden posiłek dziennie. Jedzono kasze, ciasta, wołowinę, cielęcinę, baraninę, drób, dziczyznę, ryby morskie i słodkowodne, sery, smalec, łój, olej, wina, miód.
W postne dni bracia zakonni dostawali litr piwa i miodu.

</doc>
<doc id="1391361" url="https://pl.wikipedia.org/wiki?curid=1391361" title="Katarzyna z Bolonii">
Katarzyna z Bolonii



</doc>
<doc id="1391363" url="https://pl.wikipedia.org/wiki?curid=1391363" title="Norberto Scoponi">
Norberto Scoponi

Norberto Scoponi (ur. 13 stycznia 1961 w Rosario) – argentyński piłkarz, bramkarz.
Przez większość swojej kariery (12 lat) Scoponi grał dla Newell’s Old Boys Rosario, w którym rozegrał 380 meczów. W latach 1995–1998 roku Scoponi grał dla Cruz Azul, a swoją karierę zakończył w 2000 roku po dwuletniej grze w CA Independiente.

</doc>
<doc id="1391367" url="https://pl.wikipedia.org/wiki?curid=1391367" title="Atlantropa">
Atlantropa

Atlantropa – utopijna wizja niemieckiego architekta Hermana Sörgela, który w pierwszej połowie XX wieku zamierzał doprowadzić do budowy nowego kontynentu zamieszkiwanego przez Europejczyków.
Sörgel chciał przegrodzić Cieśninę Gibraltarską, aby obniżyć poziom Morza Śródziemnego (a w razie konieczności nawet je osuszyć) oraz skolonizować na nowo ogromne obszary Afryki pod względem ekonomicznym oraz gospodarczym. Jednym z założeń Atlantropy była zamiana ogromnych połaci Sahary na ziemie uprawne. Realizacja tej utopii miała rozwiązać problemy ekonomiczne, energetyczne, polityczne, a także demograficzne Europy.
Niemiecki architekt zaproponował osuszenie Morza Śródziemnego już po I wojnie światowej, ale projekt nie zyskał poparcia w nazistowskich Niemczech. Po II wojnie światowej Sörgel stworzył sieć biur pracujących nad projektem. Funkcjonowały one do jego śmierci w 1952 r. Twórca utopijnej idei nie miał należytej wiedzy z zakresu nauk przyrodniczych, która pozwalałaby mu przewidzieć katastrofalne dla całego globu skutki osuszenia morza i budowy tamy na Gibraltarze.
W 2005 r. powstał film dokumentalny o utopijnej koncepcji Hermana Sörgela pt.: "Atlantropa. The Dream of a New Continent" (pol. "Atlantropa. Kontynent ze snów").

</doc>
<doc id="1391370" url="https://pl.wikipedia.org/wiki?curid=1391370" title="Janusz Koryl">
Janusz Koryl

Janusz Koryl (ur. 4 listopada 1962 roku w Rzeszowie) – polski prozaik i poeta.
Życiorys.
Od 1978 mieszka w Rzeszowie. W 1985 ukończył filologię polską w Wyższej Szkole Pedagogicznej w Rzeszowie i przez 10 lat pracował jako polonista w II Liceum Ogólnokształcącym w Rzeszowie. Później zajmował się dziennikarstwem. W rzeszowskim Oddziale Telewizji Polskiej realizował dwa autorskie programy: „Telewizjer Literacki” i „Ulice Rzeszowa”. Pisywał reportaże i przeprowadzał wywiady dla „Super Nowości” i „Wiadomości Podkarpackich”. Od 2001 do 2003 pełnił funkcję rzecznika prasowego wojewody podkarpackiego. Obecnie pracuje jako urzędnik w Podkarpackim Urzędzie Wojewódzkim w Rzeszowie.
Jako poeta debiutował w roku 1985 zbiorem wierszy „Uśmierzanie źródeł”. Później publikował następne tomy poezji, m.in. „Dyktando”, „Mieszkam w sercu ptaka”, „Klęski”, „Daleko i blisko”, „Kłopoty z nicością”, „Do czego służy niebo”, „Siatka na motyle”, „Spacer po linie”. Jest autorem tomu reportaży „Obłoki za kratami”, jak również powieści "Zegary idą do nieba", „Śmierć nosorożca” i „Pechowiec”. Swoje utwory publikował na łamach wielu pism literackich, m.in. „Twórczości”, „Miesięcznika Literackiego”, „Poezji”, „Życia Literackiego”, „Regionów”, „Akcentu”, „Tygodnika Kulturalnego”, „Metafory”, „Frazy”, „Nowej Okolicy Poetów”. Jako recenzent i krytyk literacki współpracował m.in. z „Nowymi Książkami”, „Życiem Literackim”, „Odrą”, „Polonistyką”, „Twórczością”, „Okolicami”.
W literaturze najbardziej ceni rzetelność, odkrywczość i umiejętność interesującej narracji. Za swoje pisarskie motto uważa opinię Gabriela Garcii Márqueza: „Każda dobra powieść powinna być poetyckim przetworzeniem rzeczywistości”.
Bibliografia.
Recenzje, adaptacje, współautorstwo

</doc>
<doc id="1391372" url="https://pl.wikipedia.org/wiki?curid=1391372" title="Pałac w Czciradzu">
Pałac w Czciradzu

Pałac w Czciradzu – pałac położony w miejscowości Czciradz w województwie lubuskim, w powiecie nowosolskim, w gminie Kożuchów.
Historia.
W roku 1609 majątek Rechenbergów kupił Joachim von Stensch, któremu przypisuję się budowę dworu obronnego w dolnej części wsi. W 1780 r. Czciradz Dolny został sprzedany rodzinie von Lehwald. Oni to na przełomie XVIII i XIX w. przebudowali dwór w stylu późnego baroku i wczesnego klasycyzmu. Usunięto także jego cechy obronne, zlikwidowano wały ziemne, uregulowano fosę, wjazd poprowadzono przez kamienny, arkadowy most. W końcu XIX w. od strony północnej powstał park krajobrazowy, ze stawem i mauzoleum rodzinnym. Od 1910 r. do końca II wojny światowej majątek i dolna część wsi był własnością Johannesa Ritscha. W tym czasie do dworu dobudowano werandę i przebudowano wnętrza. Po II wojnie światowej na terenie folwarku mieściło się państwowe gospodarstwo rolne, a we dworze mieściła się administracja. W połowie lat 90. XX w. po likwidacji PGR obiekt przejęła Agencja Własności Rolnej Skarbu Państwa z siedzibą w Popęszycach. W 2002 roku dwór jak i otaczające go budynki gospodarcze został sprzedany prywatnemu inwestorowi. Obecnie jest własnością firmy Segi AT.
Architektura.
Zbudowany na początku XVII w. dwór posiadał cechy renesansowe. Przebudowany na przełomie XVIII i XIX wieku budynek nosi cechy późnego baroku i wczesnego klasycyzmu. Weranda dobudowana została przed II wojną światową.
Założony na rzucie prostokąta budynek murowany z kamienia i cegły, piętrowy, wysoko podpiwniczony, przykryty dachem czterospadowym z wolimi oczami.
Wejście umieszczone centralnie, z dwoma filarami podpierającymi falisty gzyms. Poniżej umieszczono kamienny kartusz herbowy. Do wejścia prowadzi kamienny, arkadowy most przerzucony nad nawodnioną fosą, rozszerzający się półkoliście.
W części pomieszczeń występuje sklepienie kolebkowo-krzyżowe i plafony.

</doc>
<doc id="1391376" url="https://pl.wikipedia.org/wiki?curid=1391376" title="Herman Sörgel">
Herman Sörgel

Herman Sörgel (ur. 2 kwietnia 1885 w Ratyzbonie, zm. 25 grudnia 1952 w Monachium), niemiecki architekt ekspresjonistyczny (Bauhaus), autor idei budowy nowego kontynentu – Atlantropy.
Życiorys.
Zamierzał postawić tamę wodną w Cieśninie Gibraltarskiej, Cieśninie Sycylijskiej i Dardanelach, by osuszyć znaczny obszar Morza Śródziemnego (ok. 20%) i połączyć Europę i Afrykę. Jego marzeniem było przede wszystkim rozwiązanie problemów energetycznych Europy, nie pytając o zdanie państw, których projekt miał dotyczyć. Pomysł ten zyskał wielu zwolenników, jednak nigdy nie miał oficjalnego poparcia władz niemieckich, a w okresie hitleryzmu, w roku 1942, otrzymał zakaz publikowania swoich prac na terenie Rzeszy.
Sörgel zmarł w wyniku obrażeń odniesionych w wypadku drogowym, jadąc rowerem. Okoliczności tego zdarzenia do dziś nie zostały w pełni wyjaśnione. Kierowca samochodu zbiegł z miejsca wypadku i nigdy nie został odnaleziony.

</doc>
<doc id="1391377" url="https://pl.wikipedia.org/wiki?curid=1391377" title="Chost (miasto)">
Chost (miasto)

Chost, paszt. خوست, pers. خوست – miasto w południowo-wschodnim Afganistanie. Jest stolicą prowincji Chost. Według szacunków w 2021 roku liczyło prawie 159 tys. mieszkańców. W mieście znajdują się uniwersytet Shaikh Zayed oraz lotnisko - "Khost Airfield".
W czasie interwencji radzieckiej w Afganistanie było oblegane przez mudżahedinów a w celu jego odblokowania Armia Czerwona przeprowadziła operację Magistrala.

</doc>
<doc id="1391388" url="https://pl.wikipedia.org/wiki?curid=1391388" title="Ismaił Abiłow">
Ismaił Abiłow

Ismaił Abiłow, Ismail Abilov (bułg. Исмаил Абилов, w Turcji znany jako Ismael Nizamoğlu; ur. 6 września 1951) – bułgarski zapaśnik, medalista olimpijski.
Startował w stylu wolnym, na ogół w kategorii do 82 kg. Brązowy medalista Mistrzostw Świata w Zapasach w Teheranie w 1973 roku, a także srebrny medalista Mistrzostw Świata w Stambule (1974 w kategorii do 82 kg) i Mińsku (1975 w kategorii do 90 kg). Zdobył cztery medale mistrzostw Europy w tym trzy złote, w 1975, 1977 i 1980. Trzeci na Uniwersjadzie w 1977 roku. 
Brał udział w letnich igrzyskach olimpijskich w 1976 (Montreal) i 1980 (Moskwa). Na tych ostatnich zdobył złoty medal.
Obecnie mieszka w Turcji i jest trenerem tureckiej drużyny narodowej w zapasach w stylu wolnym.
Pokonał Masaru Motegi z Japonii, Czimedijna Goczoosürena z Mongolii i Vasile Iorge z Rumunii a przegrał Wiktorem Nowożyłowem z ZSRR i Mehmetem Uzunem z Turcji.
Wygrał z Sörenem Claesonem ze Szwecji, Vasile Țigănașem z Rumunii, Günterem Busarello z Austrii, Abdulą Memedim z Jugosławii, Magomiedchanem Aracyłowem z ZSRR i Istvanem Kovacsem z Węgier.

</doc>
<doc id="1391389" url="https://pl.wikipedia.org/wiki?curid=1391389" title="Mirosław Sowiński">
Mirosław Sowiński

Mirosław Sowiński (ur. 15 stycznia 1956 w Brzezinach Śląskich, zm. 1 lipca 2008 w Białymstoku) – polski piłkarz, bramkarz, trener.
Kariera.
Karierę piłkarską rozpoczął w Szombierkach Bytom. Tam też jako 18-latek zadebiutował w ekstraklasie. Łącznie wystąpił w 38 spotkaniach ekstraklasy w barwach klubu z Bytomia. Jako gracz Szombierek miał okazję występować w reprezentacji Polski juniorów oraz U-21. W grudniu 1977 roku został pozyskany przez Jagiellonię. W barwach Jagiellonii wystąpił w 337 spotkaniach ligowych (65 w I lidze, 181 w II oraz 86 w III).
W 1988 został wybrany na najpopularniejszego sportowca Białostocczyzny. Osiedlił się w Białymstoku. Ożenił się z byłą koszykarką Włókniarza Białystok. W 1980 roku powołany został do reprezentacji Polski B i rozegrał mecz przeciwko ekipie NRD.
W 1991 roku zakończył karierę i zajmował się szkoleniem młodzieży w białostockim klubie. Następnie trenował zespół rezerw Jagiellonii, później został drugim trenerem pierwszego zespołu. Z Jagiellonią pracował przez krótki czas jako pierwszy trener. W sezonie 2000/2001 był szkoleniowcem Rudni Zabłudów.
Najwybitniejszy, jak do tej pory, bramkarz Jagiellonii. Był też wybrany najpopularniejszym sportowcem Białostocczyzny w 1988 roku.

</doc>
<doc id="1391390" url="https://pl.wikipedia.org/wiki?curid=1391390" title="Freystadt (ujednoznacznienie)">
Freystadt (ujednoznacznienie)

Geografia.
Polska.
Dawne nazwy miejscowości:

</doc>
<doc id="1391391" url="https://pl.wikipedia.org/wiki?curid=1391391" title="Herb powiatu głogowskiego">
Herb powiatu głogowskiego

Herb powiatu głogowskiego przedstawia w polu złotym czarnego orła ze srebrną półksiężycową przepaską przez pierś i skrzydła. Na piersi tarcza sercowa - w polu czerwonym złota majuskuła G.
Herb został ustanowiony "Uchwałą Nr XIX/169/08 Rady Powiatu Głogowskiego z dnia 17 czerwca 2008 r."
W latach 2001 - 2008 powiat głogowski używał innego herbu.

</doc>
<doc id="1391394" url="https://pl.wikipedia.org/wiki?curid=1391394" title="Nimruz">
Nimruz



</doc>
<doc id="1391404" url="https://pl.wikipedia.org/wiki?curid=1391404" title="Marans (rasa kury)">
Marans (rasa kury)

Marans – rasa kur pochodząca z Francji.
Kury rasy marans mają czarne ubarwienie, a przy szyi i z przodu rude piórka. Ich pióra błyszczą się na fioletowo i zielono. Mają czarne lub żółte nogi. Ich grzebienie nie osiągają dużych rozmiarów. Nieśność kur rasy marans wynosi od 150 do 200 jaj rocznie. 

</doc>
<doc id="1391405" url="https://pl.wikipedia.org/wiki?curid=1391405" title="Bamian">
Bamian



</doc>
<doc id="1391406" url="https://pl.wikipedia.org/wiki?curid=1391406" title="Bamiyan">
Bamiyan



</doc>
<doc id="1391408" url="https://pl.wikipedia.org/wiki?curid=1391408" title="Sterling (Illinois)">
Sterling (Illinois)

Sterling – miasto w Stanach Zjednoczonych, w stanie Illinois, nad rzeką Rock River, w Hrabstwie Whiteside. Według danych ze spisu ludności w 2000 roku liczyła 15 450 mieszkańców.
Sterling było związane z przemysłem wytwórczym i stalowym.

</doc>
<doc id="1391409" url="https://pl.wikipedia.org/wiki?curid=1391409" title="Valvetronic">
Valvetronic

Valvetronic – system sterowania zmiennym skokiem zaworu ssącego w rozrządzie silników benzynowych stosowany w samochodach BMW.
W systemie Valvetronic wielkość zasysanego ładunku nie jest regulowana przepustnicą, lecz poprzez zmienny skok zaworu ssącego. Zakres regulacji skoku zaworu wynosi od 0,25 mm do 9,8 mm. W ten sposób zawory ssące przejmują funkcję przepustnicy, która wprawdzie nadal jest montowana, lecz używana jest tylko w przypadku awarii układu Valvetronic.
Ustawianie skoku zaworu ssącego jest uzupełnieniem układu płynnej regulacji faz rozrządu, zwanego przez BMW jako system VANOS (niem. "Variable Nocken-Steuerung"). System ten znany jest z różnych jednostek napędowych marki BMW i umożliwia osiąganie wysokiego momentu obrotowego przy niskich prędkościach obrotowych silnika, równy bieg jałowy a jednocześnie wysoką moc na wysokich obrotach.

</doc>
<doc id="1391412" url="https://pl.wikipedia.org/wiki?curid=1391412" title="Paul Ranson">
Paul Ranson

Paul Ranson (ur. w 1862 w Limoges, zm. 20 lutego 1909 w Paryżu) – francuski malarz, tworzący w stylu secesji.
Studiował w Académie Julian. Od 1888 związany był z nabistami, którzy spotykali się w jego pracowni. Wykonywał duże symboliczne kompozycje cenione za wartości dekoracyjne. Projektował także tkaniny i zajmował się grafiką. W 1908 wspólnie z żoną France założył prywatną szkołę artystyczną Académie Ranson.

</doc>
<doc id="1391415" url="https://pl.wikipedia.org/wiki?curid=1391415" title="Someone in Control">
Someone in Control

Someone in Control – drugi album amerykańskiego zespołu Trapt.

</doc>
<doc id="1391417" url="https://pl.wikipedia.org/wiki?curid=1391417" title="I powstanie pruskie">
I powstanie pruskie

I powstanie pruskie wybuchło wiosną 1242 roku. Przyczyną wybuchu powstania było traktowanie Prusów jak niewolników i zmuszanie ich siłą do zmiany religii. 
Impulsem powstania była klęska połączonych wojsk zakonów krzyżackiego i kawalerów mieczowych w bitwie z wojskami ruskimi na jeziorze Pejpus. Na wiadomość o krzyżackiej klęsce książę Świętopełk II udzielił powstańcom pomocy i rozpoczął walkę o Wisłę. Ściągał cło ze statków zakonu, zajął niemieckie statki na Wiśle, a później wstrzymał całą żeglugę, co odcięło zamki krzyżackie od zaopatrzenia. Zachodnie plemiona Prusów wyrzekły się chrześcijaństwa. Krzyżacy zostali wyparci z większości zamków i miast. Krzyżacy zachowali jedynie silne grody: Elbląg i Balga na wybrzeżu; Radzyń, Chełmno i Toruń na ziemi chełmińskiej. Największy sukces osiągnęli Prusowie latem 1243 roku w bitwie pod Rządzem w pobliżu Grudziądza, gdzie rozbili wojska krzyżackie. 
Dopiero po latach krwawych walk Krzyżacy zdołali ponownie opanować kraj. 
Największy sukces Krzyżaków w tym powstaniu to zwycięstwo w bitwie pod Dzierzgoniem w 1248 roku, w wyniku którego podpisano układ w Dzierzgoniu 7 lutego 1249 roku. Na jego mocy Prusom zostały podyktowane stosunkowo łagodne warunki i zachowano część ich praw i przywilejów.

</doc>
<doc id="1391422" url="https://pl.wikipedia.org/wiki?curid=1391422" title="Balch (ujednoznacznienie)">
Balch (ujednoznacznienie)

 

</doc>
<doc id="1391423" url="https://pl.wikipedia.org/wiki?curid=1391423" title="Jan Rembowski">
Jan Rembowski

Jan Rembowski (ur. 12 stycznia 1879 w Wawrzyszewie, zm. 26 stycznia 1923 w Warszawie) – polski malarz, tworzący m.in. w stylu secesji i symbolizmu, grafik, rzeźbiarz.
Życiorys.
Artysta ukończył rzeźbiarstwo na Akademii Sztuk Pięknych w Krakowie; w latach 1905-07 studiował malarstwo pod kierunkiem Józefa Mehoffera. W roku 1905 uczestniczył w założeniu Grupy Pięciu – zwanej także „Grupą Norwid”, do której należeli także: Leopold Gottlieb, Wlastimil Hofman, Mieczysław Jakimowicz oraz Witold Wojtkiewicz. Należący do tego ugrupowania artystycznego twórcy wspierali ideę powinowactwa sztuk: literatury, muzyki i sztuk plastycznych, a Cypriana Kamila Norwida uznawali za artystycznego patrona. Rembowski był też członkiem Towarzystwa Polska Sztuka Stosowana, a także Towarzystwa „Sztuka Podhalańska”, które powstało w Zakopanem, często odwiedzanym przez Rembowskiego ze względów zdrowotnych. 
Rozpoczynał od realizowania się w rzeźbiarstwie, ale ze względu na postępującą gruźlicę, musiał porzucić uprawianie tego rodzaju sztuki. Oprócz malarstwa tworzył także grafiki, projekty wnętrz (m.in. zaprojektował salon w sanatorium Kazimierza Dłuskiego w Zakopanem około 1910), pisał poezje. Ilustrował także pierwsze wydanie "Elementarza" Mariana Falskiego z 1910.
Do czasów współczesnych zachowała się jedynie nieznaczna część dorobku artystycznego Jana Rembowskiego, ponieważ większość jego prac uległa zniszczeniu podczas wojny.
Życie prywatne.
Był synem Aleksego, uczestnika powstania styczniowego, dzierżawiącego ziemię w Wawrzyszewie, oraz Marii z Rakowskich. Jego siostra Maria Rembowska zajmowała się fotografią. 21 stycznia 1905 poślubił w Zakopanem Francuzkę, nauczycielkę Marie Julaine, z którą miał dwie córki: Janinę (zmarłą jako dziecko 1 kwietnia 1910) i Hannę (1912–1947), ilustratorkę.
Artysta pochowany jest wraz z córką Hanną Rembowską na warszawskich Powązkach (kw. 214–IV–30).
Twórczość.
Podobnie jak wielu innych polskich twórców, których praca przypada na przełom XIX i XX wieku, Rembowski był wszechstronnym artystą – tworzył obrazy olejne, pastele, rzeźby, grafiki, ekslibrisy, projekty obiektów użytkowych, ilustracje książkowe. 
Jednym z twórców, który odegrał kluczową rolę w kształtowaniu artystycznej postawy Rembowskiego był Stanisław Wyspiański – wpływ tego twórcy jest widoczny szczególnie w malarstwie i pastelach Rembowskiego, dekoracyjnym podejściu do płaszczyzny oraz mocno zarysowanych konturach. Wpływ Wyspiańskiego widoczny jest w melancholijnych portretach Rembowskiego, w których często pojawiają się motywy więdnących lub pochylonych roślin, podobnie jak w pastelach Wyspiańskiego. 
Tradycje i legendy związane z kulturą góralską fascynowały Rembowskiego. Wiele prac artysty opartych jest na kanwie motywów tatrzańskich; był również autorem artykułów o podhalańskiej kulturze ludowej.

</doc>
<doc id="1391427" url="https://pl.wikipedia.org/wiki?curid=1391427" title="Historia Żydów w Chile">
Historia Żydów w Chile

Historia Żydów w Chile. Pierwszymi Żydami, którzy dotarli na terytorium obecnego Chile byli hiszpańscy conversos biorący udział w podboju kraju przez konkwistadorów m.in. Diego Garcia de Caceres, który stał się przodkiem wielu prominentnych rodzin chilijskich (wśród jego potomków byli m.in. José Miguel Carrera i Diego Portales). W okresie panowania kolonialnego Hiszpanii otwarte praktykowanie judaizmu było zakazane, natomiast conversos czyniący to po kryjomu byli celem prześladowań (np. w 1639 roku wykonano wyrok śmierci na kierowniku szpitala świętego Jana Bożego w Santiago Francisco Maldonado de Silva za potajemne praktykowanie judaizmu). Osoby pochodzenia żydowskiego były zaangażowane w walki o Niepodległość Chile (m.in. wspomniany już José Miguel Carrera oraz Juan Albano Peyreyra – bliski współpracownik Bernardo O’Higginsa). Do 1865 roku praktykowanie jakiejkolwiek religii innej niż katolicyzm było zakazane przez konstytucję, co wykluczało osadnictwo religijnych żydów w kraju. Po wprowadzeniu wolności religijnej w Chile zaczęli się osiedlać Aszkenazyjczycy z Argentyny i Sefardyjczycy z Monastiru w obecnej Macedonii. Wprowadzony w okresie prezydentury Arturo Allesandriego Palmy wyraźny rozdział pomiędzy Kościołem a państwem otworzył nie-katolikom (a więc również żydom) dostęp do najwyższych urzędów państwowych. Pierwszym Żydem zatrudnionym w służbie dyplomatycznej Chile był Martin Levison Bloch; Daniel Schweizer Speisky był z kolei ambasadorem przy Lidze Narodów i członkiem Rady Bezpieczeństwa. Jego brat Miguel był ministrem sprawiedliwości. Po I wojnie światowej Chile stało się azylem dla Żydów uciekających z Europy przed rewolucją bolszewicką w Rosji oraz rosnącymi nastrojami antysemickimi w innych krajach. Żydzi nie spotykali się w Chile z większymi przejawami dyskryminacji czy uprzedzeń, natomiast włączali się w życie kraju. W 1919 odbył się Kongres Chilijskich Żydów, mający na celu centralizację społeczności żydowskiej kraju. Podczas kongresu powołano Federację Syjonistyczną Chile której kongresy odbywały się co roku. W 1920 roku aszkenazyjska społeczność Santiago zjednoczyła się, tworząc Circulo Israelita (Krąg Izraelicki), będący główną czynną organizacją żydowską kraju. Wraz ze wzrostem liczebności i znaczenia społeczności żydowskiej w chilijskim społeczeństwie zaczęły pojawiać się nastroje antysemickie. Zwalczane były one jednak przez specjalny komitet.
Bezpośrednio po wybuchu II wojny światowej przyjęto 879 uchodźców żydowskich z Europy, pod warunkiem, że osiedlą się w południowej części kraju cechującej się surowym klimatem. Kolejna fala Żydów przybyła do Chile po klęsce rewolucji węgierskiej w 1956 roku. W 1956 roku utworzono Wydział Studiów Żydowskich Uniwersytetu w Santiago. Wielu Żydów pełniło funkcje ministerialne w gabinecie Salwadora Allende Gossensa, z drugiej strony jednak wielu żydowskich przedsiębiorców i przedstawicieli inteligencji musiało opuścić coraz bardziej niestabilny politycznie i gospodarczo kraj. W czasie przewrotu 11 września 1973 roku bombardowaniem pałacu La Moneda dowodził José Berdichevsky Scher – z pochodzenia rosyjski Żyd. Wielu Żydów, którzy opuścili kraj w okresie rządów Salwadora Allende Gossensa, wróciło po objęciu władzy w Chile przez wojskową juntę kierowaną przez Augusto Pinocheta. W gabinecie Pinocheta zasiadało wielu Żydów; byli oni też wśród funkcjonariuszy DINA i innych organów aparatu represji. Pinochet zdobył poparcie społeczności żydowskiej kraju swym poparciem dla państwa Izrael. Żydzi byli też wśród działaczy opozycji (Tomás Hirsch). Żydzi pozostają aktywni szczególnie w dziedzinie muzyki i nauki, ale też np. sportu.
W kraju działają dwie szkoły żydowskie: Instytut Hebrajski w Santiago (1700 uczniów) i Kolegium Majmonidesa (150 uczniów). W 2004 roku otwarto koszerną restaurację w Santiago, gdzie istnieje też muzeum poświęcone kulturze i historii Sefardyjczyków.

</doc>
<doc id="1391428" url="https://pl.wikipedia.org/wiki?curid=1391428" title="Zamek Almodovar del Río">
Zamek Almodovar del Río



</doc>
<doc id="1391429" url="https://pl.wikipedia.org/wiki?curid=1391429" title="Bamian (prowincja)">
Bamian (prowincja)

Bamian (dari: ولایت بامیان, "Welajat-e Bamijan"; paszto: د باميان ولايت, "Dy Bamijan Wilajat") – prowincja w środkowym Afganistanie, której siedzibą administracyjną jest miasto Bamian. Region jest zamieszkany głównie przez Hazarów.
Historia.
W starożytności teren dzisiejszej prowincji znajdował się pod kontrolą Medów, a następnie Achemenidów. W 330 roku p.n.e. Bamian został zajęty przez Aleksandra III Macedońskiego i po jego śmierci wszedł w skład królestwa Seleucydów. W III wieku p.n.e. region przeszedł pod panowanie Maurjów, a w I wieku n.e. władzę w Bamianie przejęli Kuszanowie, którzy rozpropagowali buddyzm. Między I a VIII wiekiem n.e. w okolicy powstawały liczne klasztory buddyjskie i świątynie wykute w skale z kolosalnymi posągami Buddy (dwa największe zostały zniszczone w 2001 roku przez talibów). W IX wieku region został zajęty przez Saffarydów i poddany procesowi stopniowej islamizacji, który trwał do momentu objęcia władzy przez Ghaznawidów pod koniec X wieku. Na przełomie XII i XIII wieku obszar Bamianu znalazł się pod kontrolą Ghurydów, a następnie wszedł pod panowanie chorezmijskie. W 1221 roku region został najechany i splądrowany przez Czyngis-chana, który zrównał z ziemią miasto Bamian i wybił jego mieszkańców, powodując tym samym osłabienie znaczenia regionu trwające aż do okresu panowania Timurydów. W późniejszym okresie władzę nad terytorium Bamianu sprawowali Ilchanidzi, Timurydzi (koniec XIV wieku–XVI wiek), Mogołowie (XVI–poł. XVIII wieku) i Durrani (poł. XVIII wieku–poł. XIX wieku). Prowincja Bamian została utworzona w 1964 roku po wydzieleniu z części prowincji Kabul i Parwan.

</doc>
<doc id="1391430" url="https://pl.wikipedia.org/wiki?curid=1391430" title="Charles Rickets">
Charles Rickets

Charles Rickets (ur. w 1866 w Genewie, zm. w 1931 w Londynie) – angielski malarz i rzeźbiarz, tworzący w stylu secesji.
Był także grafikiem, projektował scenografie i ilustracje książek.

</doc>
<doc id="1391434" url="https://pl.wikipedia.org/wiki?curid=1391434" title="Biblioteka Główna Politechniki Śląskiej">
Biblioteka Główna Politechniki Śląskiej

Biblioteka Politechniki Śląskiej – biblioteka uczelniana Politechniki Śląskiej, gromadząca literaturę naukowo-techniczną związaną z obecnymi na uczelni dyscyplinami naukowymi.
Biblioteka powstała wraz z uczelnią w 1945. 27 czerwca 1945 rektor politechniki mianował inżyniera Tytusa Laskiewicza, byłego przedwojennego dyrektora Biblioteki Politechniki Lwowskiej, kierownikiem Biblioteki Politechniki Śląskiej. Kierował on placówką do 28 lutego 1956 r. W październiku 1945 r. biblioteka zajęła pomieszczenie na drugim piętrze budynku przy ul. Marcina Strzody 21, które przeznaczono na magazyn, wypożyczalnię i czytelnię. W bibliotece pracowały wówczas 4 osoby: kierownik, bibliotekarka, introligator i woźny. Księgozbiór pochodził m.in. z poniemieckich zbiorów z terenu Śląska oraz z książek zakupionych w Krakowie a także darowizn. W początkowych latach biblioteka liczyła około 3000 dzieł.
Obecny gmach głównej siedziby biblioteki przy ulicy Kaszubskiej otwarto 8 października 1994.
Biblioteka posiada dwie filie (w Katowicach i w Rybniku). Podlegają jej też wszystkie biblioteki wchodzące w skład wydziałów, instytutów, katedr i innych jednostek uczelni. Całość zbiorów jest wykazywana przez Katalog Centralny znajdujący się w bibliotece.

</doc>
<doc id="1391443" url="https://pl.wikipedia.org/wiki?curid=1391443" title="Raj (województwo mazowieckie)">
Raj (województwo mazowieckie)

Raj – przysiółek wsi Kolonia Nadwiślańska w Polsce. położony w województwie mazowieckim, w powiecie lipskim, w gminie Solec nad Wisłą. Przysiółek położony jest ok. 2 km na południe od Solca nad Wisłą. Znajduje się w obrębie sołectwa Kolonia Nadwiślańska.
W latach 1975–1998 przysiółek administracyjnie należał do województwa radomskiego.
Nazwa przysiółka ma pospolite pochodzenie - „raj” jako miejsce położone w pięknej okolicy. Już w XVI w. istniał tu folwark Raj - własność zamku w Solcu. W połowie XVII w. powstała tu letnia rezydencja starosty Zbaraskiego. Na mapie z 1859 wieś widnieje jako Folwark Wymysłów
Wierni kościoła rzymskokatolickiego należą do parafii Wniebowzięcia Najświętszej Maryi Panny w Solcu nad Wisłą.

</doc>
<doc id="1391447" url="https://pl.wikipedia.org/wiki?curid=1391447" title="Memphis Monroe">
Memphis Monroe

Memphis Monroe (ur. 23 marca 1985 w Nowym Orleanie) – amerykańska modelka i aktorka występująca od 2005 w filmach pornograficznych. Od listopada 2005 do 2007 była związana kontraktem z Hustlerem. Pojawiła się dwukrotnie na okładce tego czasopisma. Wystąpiła też w głównej roli w wysokobudżetowej produkcji porno Hustler Video zatytułowanej "Aphrodisiac" (2006). Memphis była też związana z Adult Talent Managers.
Jej imię „Memphis” pochodzi od głównego bohatera filmu "60 sekund" ("Gone in Sixty Seconds"), a nazwisko „Monroe” od Marilyn Monroe.
Życiorys.
Wczesne lata.
Urodziła się w Nowym Orleanie w stanie Luizjana. Wychowywała się w Louisville w stanie Kentucky. W wieku 16 lat podjęła pracę jako gospodyni w restauracji Hooters.
Początki kariery.
Po ukończeniu 18 lat spróbowała swoich sił jako modelka. W 2003 pod pseudonimem „Jamie Lynn” zamieściła swoje fotografie na prywatnej stronie internetowej. Strona działała do 2006. W 2003 i 2005 jej zdjęcia ukazały się w kalendarzach sieci The Hooters. Zaczęła też pozować nago. W kwietniu 2004 jej zdjęcia znalazły się w „Hardcore Muscle Magazine”.
W kwietniu 2005 roku, w wieku 20. lat zadebiutowała w filmie porno "Peter North's POV 10" (2005) w reżyserii Petera Northa w scenie z Scottem Nailsem. Jednym z jej pierwszych produkcji był Northstar Associates "First Offense 14" (2006) w scenie z Justice Youngiem (w napisach: Saz One) z udziałem Taryn Thomas i Anthony’ego Hardwooda. Jeszcze jako Jamie Lynn wystąpiła w filmach: "Her First Lesbian Sex Vol. 6" (2005) z Sativą Rose i "Teen Cum Dumpsters" (2005). Jako Jamie zagrała w "P.O.V. 2" (2005). Później zaczęła występować pod pseudonimem „Memphis Monroe”.
Dziewczyna Hustlera.
W sierpniu 2005 miała miejsce premiera dwudziestej drugiej części serii filmów przedstawiającej seks lesbijski – "4 Finger Club". Jego gwiazdą była Julia Bond, ale wśród dziewięciu pozostałych aktorek znalazła się Memphis Monroe.
W listopadzie 2005 podpisała kontrakt z Hustlerem. Jako tzw. "kontraktowa dziewczyna Hustlera" brała udział w targach erotycznych AVN Adult Entertainment Expo w styczniu 2006, a pięć miesięcy później w pierwszym festiwalu eXXXotica Miami. W grudniu 2005 znalazła się na okładce wydawanego przez tę firmę magazynu "Hustler".
Występowała w wielu produkcjach Hustlera. W kwietniu 2006 była jedną z dwóch gwiazdek (drugą była Joey Hart) filmu "Larry's Angels". Memphis zagrała dziewczynę z małego miasteczka, która przeistacza się w kobietę uprawiającą seks z elementami BDSM.
W lipcu 2006 Memphis Monroe zagrała tytułową rolę w wysokobudżetowej produkcji porno Hustlera pod tytułem "Aphrodisiac". Reżyserem tego filmu był Jerome Tanner. Monroe wystąpiła w filmie w scenach z Evanem Stone’em i Tommym Gunnem. Miesiąc później miały miejsce zdjęcia do kolejnego filmu, którego gwiazdką była Monroe – "Christmas in Memphis".
Memphis Monroe gościła też na okładkach magazynów: „Barely Legal” (we wrześniu 2006) i „Hustler” (w październiku 2006).
W czerwcu 2006 na stronie HustlerLive.com występowała na żywo z inną dziewczyną kontraktową Hustlera, Mya Luanna.
W listopadzie 2006 Hustler przedłużył z nią kontrakt o rok.
22 lutego 2007 do sklepów trafiła kolejna wysokobudżetowa produkcja Hustlera z Memphis Monroe w roli głównej zatytułowana "The Dark Side of Memphis".
30 maja 2007 otworzyła swoją stronę internetową. We wrześniu 2007 przeszła operację powiększenia biustu.
Po wygaśnięciu kontraktu z Hustlerem.
Po wygaśnięciu kontraktu z Hustlerem zaczęła pracować na własną rękę. Zagrała m.in. u Stormy Daniels w filmach "Wild and Crazy Night", na temat którego wypowiadała się w lutym 2008, i w "Predator 2", który zalicza do swoich ulubionych filmów. W 2008 Memphis wystąpiła też, obok m.in.: Jesse Jane, Sophii Santi, Adrianny Lynn i Alexis Texas, w zrealizowanej w HD produkcji Digital Playground zatytułowanej "Cheerleaders". W maju 2008 jej zdjęcie pojawiło się na okładce magazynu dla mężczyzn „Stiletto”.
4 czerwca 2008 roku z dwiema innymi gwiazdkami porno gościła w programie radiowym Howarda Sterna.
W 2008 została nominowana do XBIZ Award w kategorii „Wykonawczyni roku” i do nagrody F.A.M.E. w kategorii „Ulubiony biust”.
W 2008 roku związała się z aktorem porno Julianem.

</doc>
<doc id="1391451" url="https://pl.wikipedia.org/wiki?curid=1391451" title="Rezerwat przyrody Lasek Bielański">
Rezerwat przyrody Lasek Bielański



</doc>
<doc id="1391454" url="https://pl.wikipedia.org/wiki?curid=1391454" title="Richard Riemerschmid">
Richard Riemerschmid

Richard Riemerschmid (ur. 20 czerwca 1868 w Monachium, zm. 13 kwietnia 1957 tamże) – niemiecki architekt i malarz, tworzący w stylu secesji i modernizmu. 
Życiorys.
Członek Deutscher Werkbund, a w latach 1921–1926 jego przewodniczący.

</doc>
<doc id="1391456" url="https://pl.wikipedia.org/wiki?curid=1391456" title="James Cain">
James Cain



</doc>
<doc id="1391457" url="https://pl.wikipedia.org/wiki?curid=1391457" title="Rada Miasta Krakowa">
Rada Miasta Krakowa

Rada Miasta Krakowa (także Rada Stołecznego Królewskiego Miasta Krakowa) – samorządowy organ władzy uchwałodawczej w Krakowie, sprawujący także funkcje kontrolne, złożony z radnych pochodzących z wyboru, działający na podstawie przepisów o samorządzie gminnym oraz o samorządzie powiatowym.
Do 1945.
Rada miejska w Krakowie po raz pierwszy jest wzmiankowana w źródłach pod datą 1264. Najprawdopodobniej istniała już wcześniej (co najmniej od momentu lokacji Krakowa w 1257), obok wójta i ławy. Początkowo jej kompetencje były niewielkie. Dominujące znaczenie w mieście zdobyła dopiero po buncie wójta Alberta, gdy Władysław Łokietek ograniczył rolę wójtów oraz przeniósł ciężar zarządzania miastem na radę, którą powołał spośród swoich stronników.
Rajcy miejscy byli mianowani odtąd przez pewien czas przez króla, później przed dotychczasową radę. Początkowo kadencja radnych trwała rok, później jednak (co najmniej od 1. połowy XV w.) funkcję tę pełniono dożywotnio. Zwiększała się też stopniowo liczba rajców (pierwotnie było ich 6, na początku XV w. 8, a jeszcze w tym stuleciu wykształciła się praktyka funkcjonowania obok 8-osobowej rady urzędującej także 16-osobowej rady starej, które wspólnie obradowały nad najważniejszymi sprawami miasta). Różnie kształtowały się warunki, które należało spełnić aby ubiegać się o ten urząd, od XVI w. niezbędnym wymogiem było uprzednie pełnienie funkcji ławnika miejskiego.
Rada miejska początkowo zarządzała miastem (m.in. kwestiami finansowymi czy porządkowymi), stopniowo przejmowała również od ławy miejskiej funkcje sądownicze. Obradom rady przewodniczył burmistrz, reprezentujący także radę na zewnątrz i wykonujący uchwały rady, którą to funkcję pełnili kolejno wszyscy radni, zmieniając się co sześć tygodni. Jego kompetencje stopniowo powiększały się, zyskał m.in. pewne uprawnienia sądownicze. Duża liczba spraw w kompetencji rady powodowała wykształcanie się w jej ramach dalszych funkcji, m.in. lonerów zarządzających finansami miasta. Podlegali jej też urzędnicy kancelarii radzieckiej (pisarze, sekretarze), syndycy (reprezentujący interesy miasta na zewnątrz) oraz hutman ratuszny (wykonujący przede wszystkim funkcje policyjne). W XVI w. pojawiła się kontrola gospodarki finansowej rady – zobowiązano ją do corocznych rozliczeń przed delegacjami pospólstwa. Z czasem delegacje te zyskały też prawo zabierania głosu w najważniejszych dla miasta sprawach.
W 1776 Komisja Dobrego Porządku zaprowadziła reformę ustroju miasta, m.in. zmniejszając liczbę radnych do 12, spośród których jedynie czterech kolejno (przez kwartał) pełniło funkcję burmistrza. Zasadnicza reforma ustroju nastąpiła jednak w 1791 na mocy ustaw Sejmu Czteroletniego. Powołano wówczas tzw. zgromadzenie miejskie ogólne (złożone z 60 „gminnych” pochodzących z wyboru, przede wszystkim wypowiadało się w kwestii ustanawiania opłat miejskich) i zgromadzenie wydziałowe oraz wybierany przez to ostatnie magistrat, który miał się zająć bieżącym zarządem miasta (składał się z prezydenta, wiceprezydenta, 8 radnych i kasjera). Nowy porządek zaprowadzono w Krakowie wiosną 1792, ale jeszcze w tym samym roku upadł i przywrócono poprzednią radę miejską. Już w 1794 dokonano jednak kolejnej reformy (powołano zgromadzenie gminnych i ławników, pochodzących z wyboru, które wybierało magistrat i kontrolowało jego działalność).
Po 1795 funkcjonowanie rady miejskiej zostało ograniczone. W 1802 powołany został tzw. „wydział miejski”, pochodzący z wyboru. W okresie, gdy Kraków znajdował się w granicach Księstwa Warszawskiego funkcjonowała „rada municypalna”, złożona z członków mianowanych przez króla spośród przedstawionych mu przez zgromadzenia gminne kandydatów. Po Kongresie Wiedeńskim i powstaniu Wolnego Miasta Kraków funkcje rady miejskiej przejęły organy Wolnego Miasta (głównie Senat Rządzący). Po wcieleniu Wolnego Miasta do monarchii Habsburgów w 1846 ponownie utworzono radę miejską (1848, pochodząca z wyboru, pełniąca funkcje uchwałodawcze i wykonawcze). W 1853 rada jako organ samorządu została jednak rozwiązana, a w jej miejsce powołano wydział miejski, którego członkowie pochodzili z nominacji.
Odrodzenie rady miejskiej nastąpiło w 1866 wskutek odchodzenia od centralnego modelu zarządzania państwem (efektem tego było również przyznanie autonomii Galicji). Rada ta była organem samorządu stanowiącym prawo lokalne, decydującym o finansach i mieniu gminy itp. Początkowo liczyła 60 osób, wskutek jednak rozszerzania granic miasta liczba ta stopniowo się powiększała (przed I wojną światową było 103 radnych). Prawo wyboru radnych ograniczone było cenzusem majątkowym i stanowym aż do odzyskania niepodległości w 1918. W 1911 do rady zostało wybranych 83 radnych.
Kolejna reforma (1934) przyniosła m.in. ograniczenie liczby radnych ze 124 do 72. Podczas II wojny światowej rada miejska przestała działać. Jej namiastką była Rada Przyboczna Miasta Krakowa (1939–1941).
1945–1990.
Po II wojnie światowej rada miejska została odrodzona jako Rada Narodowa Miasta Krakowa (od 1957, w związku z wydzieleniem Krakowa z województwa krakowskiego, Miejska Rada Narodowa w Krakowie). Pierwsze posiedzenie odbyła w styczniu 1945 – jej 12 członków pochodziło z PPR i jej stronnictw sojuszniczych. Stopniowo jej skład poszerzano poprzez powoływanie nowych członków przez partie polityczne zdominowane przez PPR, a następnie PZPR. Rada funkcjonowała wówczas jako organ samorządowy (stanowienie prawa miejscowego, dysponowanie majątkiem i finansami miejskimi, powoływanie prezydenta i zarządu) oraz administracyjny (kontrola urzędów, przedsiębiorstw, instytucji państwowych i samorządowych). Po zniesieniu samorządu terytorialnego w 1950 rada stała się już wyłącznie organem władzy państwowej, zaczęła też koordynować działalność powstałych wówczas rad dzielnicowych. Od 1954 członków Rady wybierano w wyborach powszechnych. Prezydium Rady, kierowane przez przewodniczącego stało się organem zarządzającym i wykonawczym w mieście; w 1973 przywrócono jednak funkcję prezydenta miasta.
Po reformie administracyjnej w 1975 Miejska Rada Narodowa objęła swoim działaniem obszar całego województwa miejskiego krakowskiego, a prezydent przejął także funkcję wojewody.
Po 1990.
W 1990 doszło do odrodzenia samorządowej Rady Miasta Krakowa – zlikwidowana została Rada Narodowa, 27 maja odbyły się wybory samorządowe, a 8 czerwca odbyła się pierwsza jej sesja. Początkowo Rada składała się z 75 radnych, od 2002 składa się z 43 radnych. Radni wybierani są na pięcioletnie kadencje (do 2018 były one czteroletnie). Pracami Rady kieruje wybierany spośród jej członków przewodniczący; Rada powołuje także komisje, do których składu zaprasza też ekspertów z zewnątrz. Rada posiada uprawnienia uchwałodawcze w zakresie prawa lokalnego oraz dysponuje majątkiem i finansami gminnymi, udziela absolutorium prezydentowi miasta. Początkowo także powoływała i odwoływała prezydenta i zarząd miasta (od 2002 prezydent wybierany jest w wyborach powszechnych).
Rada Miasta Krakowa przyznaje honorowe obywatelstwo miasta oraz medal "Cracoviae Merenti".
Wyniki wyborów do Rady Miasta Krakowa VIII kadencji.
Okręgi wyborcze.
Rada Miasta Krakowa jest wybierana w 7 okręgach wyborczych (podział obowiązujący od 2018 r.):

</doc>
<doc id="1391458" url="https://pl.wikipedia.org/wiki?curid=1391458" title="László Moholy-Nagy">
László Moholy-Nagy

László Moholy-Nagy, pierw. László Weisz (ur. 20 lipca 1895 w Bácsborsód, zm. 24 listopada 1946 w Chicago) – węgierski malarz, fotograf, projektant, producent filmowy, teoretyk, profesor Bauhausu.
Życiorys.
Z powodu I wojny światowej musiał przerwać studia prawnicze. W 1917, przechodząc rekonwalescencję w Segedynie, założył wraz z przyjaciółmi grupę artystyczną Ma. Po wojnie wznowił studia i po otrzymaniu stopnia naukowego przeniósł się do Wiednia (1919). Rok później wyjechał do Berlina. Tam wykonał swoje pierwsze fotogramy i dadaistyczne kolaże. Jego pierwsza wystawa indywidualna odbyła się w 1922 w galerii Der Sturm w Berlinie. W tych latach współpracował również z kilkoma ważnymi czasopismami poświęconymi sztuce. W 1923 zaczął uczyć w Bauhausie w Weimarze. Dwa lata później z powodu przeniesienia siedziby uczelni zamieszkał w Dessau (dziś Dessau-Roßlau) i pracował tam do 1928, kiedy to postanowił przenieść się ponownie do Berlina, aby zajmować się projektowaniem i filmem. W 1937 wyjechał do Stanów Zjednoczonych, gdzie w Chicago objął posadę dyrektora uczelni New Bauhaus.
Twórczość.
Jako wykładowca w Weimarskim Bauhausie dał się poznać wraz z El Lissitzkim jako zwolennik konstruktywizmu. Pierwsze obrazy o wyraźnie geometryzujących kształtach zaczął malować około 1920. Ponadto prowadził eksperymenty w dziedzinie fotografii i filmu, tworząc w 1921 abstrakcyjne fotogramy (niezależnie od twórczości Mana Raya).
Był również jednym z głównych twórców rzeźby kinetycznej. W swoich pracach wykorzystywał nie tylko ruch, ale i światło, czego efektem były tworzone od 1935 modulatory przestrzenne tzw. space-modulators, rodzaj trójwymiarowego malarstwa załamującego promienie świetlne.
László Moholy-Nagy podjął jedną z pierwszych prób wykreowania sztuki konceptualnej, realizując w 1940 „sztukę na telefon” (artysta przez telefon przekazywał informacje, jak ma zostać wykonane dzieło, które potem uznawał jako swoje).

</doc>
<doc id="1391461" url="https://pl.wikipedia.org/wiki?curid=1391461" title="Christina Cox">
Christina Cox

Christina Cox (ur. 31 lipca 1971 w Toronto w Kanadzie) – kanadyjska aktorka telewizyjna i filmowa, kaskaderka.
Życiorys.
Christina Cox ma dwie siostry: Tracey i Melissę. Studiowała teatr i taniec na Arts York at Unionville High School. Kontynuowała naukę w Ryerson Theatre School w Toronto, gdzie studiowała przez dwa lata. Ma ponad 38 filmów telewizyjnych i występów na swoim koncie. Do jej najbardziej znanych ról należy występ w kanadyjskim filmie z 1999 roku "Lepsze od czekolady". Cox występowała w wielu produkcjach National Theater, takich jak "Wieczór Trzech Króli" Williama Szekspira czy "Road" Jima Cartwrighta. W 2009 roku przyjęła rolę astronautki Jen w serialu "Defying Gravity".

</doc>
<doc id="1391464" url="https://pl.wikipedia.org/wiki?curid=1391464" title="Ramon Medina Bello">
Ramon Medina Bello



</doc>
<doc id="1391467" url="https://pl.wikipedia.org/wiki?curid=1391467" title="Janesville (Wisconsin)">
Janesville (Wisconsin)

Janesville – miasto w Stanach Zjednoczonych w stanie Wisconsin nad rzeką Rock River w hrabstwie Rock, 59,5 tys. mieszkańców (spis ludności z 2000 roku).
Miasto zostało założone w 1835 i nazwana na cześć jednego z pierwszych osadników Henry’ego Janesa.
W Janesville urodził się Paul Ryan, amerykański polityk, kongresman.

</doc>
<doc id="1391469" url="https://pl.wikipedia.org/wiki?curid=1391469" title="Biblioteka Collegium Polonicum w Słubicach">
Biblioteka Collegium Polonicum w Słubicach

Biblioteka Collegium Polonicum w Słubicach - biblioteka naukowa przeznaczona dla studentów i pracowników Collegium Polonicum w Słubicach i Europejskiego Uniwersytetu Viadrina we Frankfurcie nad Odrą, pracowników Polsko-Niemieckiego Instytutu Badawczego w Collegium Polonicum w Słubicach oraz dla mieszkańców całego regionu.
Poza zbiorami książek znajdują się tu:
Godziny otwarcia.
W okresie roku akademickiego:
poniedziałek - 10:00 - 19:00 
wtorek 10:00 - 19:00 
środa 10:00 - 19:00 
czwartek 10:00 - 19:00 
piątek 10:00 - 19:00 sobota 10:00 - 14:00
W okresie wakacyjnym (ok. 21 lipca - 30 września): 
poniedziałek - 10:00 - 16:00 
wtorek 10:00 - 16:00 
środa 10:00 - 18:00 
czwartek 10:00 - 16:00 
piątek 10:00 - 16:00 

</doc>
<doc id="1391470" url="https://pl.wikipedia.org/wiki?curid=1391470" title="Wimbledon 2008 (gra podwójna dziewcząt)">
Wimbledon 2008 (gra podwójna dziewcząt)



</doc>
<doc id="1391471" url="https://pl.wikipedia.org/wiki?curid=1391471" title="Tubifex tubifex">
Tubifex tubifex



</doc>
<doc id="1391473" url="https://pl.wikipedia.org/wiki?curid=1391473" title="Laszlo Moholy-Nagy">
Laszlo Moholy-Nagy



</doc>
<doc id="1391476" url="https://pl.wikipedia.org/wiki?curid=1391476" title="Sergio Vazquez">
Sergio Vazquez



</doc>
<doc id="1391477" url="https://pl.wikipedia.org/wiki?curid=1391477" title="Zigmas Žemaitis">
Zigmas Žemaitis

Zigmas Žemaitis (ur. 8 listopada 1884 w Daktoriai w Gminie Twerecz, zm. 24 kwietnia 1969 w Wilnie) – litewski profesor, rektor Uniwersytetu Wileńskiego (1946-48), prezes litewskiego aeroklubu (1929-40), fizyk, matematyk, działacz społeczny
Życiorys.
W latach 1903-09 studiował na Wydziale Fizyczno-Mechanicznym Uniwersytetu w Odessie. W czasie I wojny światowej znalazł pracę w litewskim gimnazjum w Woroneżu. 
W okresie Pierwszej Republiki Litewskiej Zigmas Žemaitis zaangażował się w powstanie i rozwój Uniwersytetu Litewskiego w Kownie, od 1922 do 1927 pełnił tam funkcję dziekana Wydziału Matematyki. W 1940, w okresie litewskiej okupacji Wilna, podjął pracę na Uniwersytecie Wileńskim, w latach 1946-1948 pełnił urząd jego rektora. Jego wielką pasją było lotnictwo, od 1929 do 1940 roku szefował litewskiemu aeroklubowi.

</doc>
<doc id="1391478" url="https://pl.wikipedia.org/wiki?curid=1391478" title="Tomas Hirsch">
Tomas Hirsch



</doc>
<doc id="1391480" url="https://pl.wikipedia.org/wiki?curid=1391480" title="Markische Oderzeitung">
Markische Oderzeitung



</doc>
<doc id="1391481" url="https://pl.wikipedia.org/wiki?curid=1391481" title="Maerkische Oderzeitung">
Maerkische Oderzeitung



</doc>
<doc id="1391483" url="https://pl.wikipedia.org/wiki?curid=1391483" title="Castorocauda">
Castorocauda

Castorocauda – wymarły rodzaj ziemno-wodnego ssaka z rodziny Docodontidae w obrębie rzędu dokodontów (Docodonta). "Castorocauda lutrasimilis" żyła w jurze, ok. 164 mln lat temu.
Odkryty w 2004 roku na terenie Mongolii Wewnętrznej (Chiny). W skład znaleziska wchodził szkielet wraz z obrysem futra. Osiągał długość 40 cm i masę ciała 0,5 kg. Uzębienie wyraźnie wskazuje na drapieżny tryb życia. Zapewne odżywiał się wodnymi bezkręgowcami.
Etymologia nazwy rodzajowej: , "castoris" „bóbr”, od "kastōr", καστορος "kastoros" „bóbr”; łac. "cauda" „ogon”. Epitet gatunkowy: łac. "lutra" „wydra”; "similis", "simile" „podobny, przypominający”.

</doc>
<doc id="1391486" url="https://pl.wikipedia.org/wiki?curid=1391486" title="Sofija Kymantaite-Ciurlioniene">
Sofija Kymantaite-Ciurlioniene



</doc>
<doc id="1391487" url="https://pl.wikipedia.org/wiki?curid=1391487" title="Vojtech Preissig">
Vojtech Preissig



</doc>
<doc id="1391501" url="https://pl.wikipedia.org/wiki?curid=1391501" title="Stanisław Koszewski">
Stanisław Koszewski

Stanisław Koszewski (ur. 10 grudnia 1936 w Suchawie na Lubelszczyźnie) – fraszkopisarz, satyryk, autor wierszy, twórca piosenek i mecenas kultury.
Magister ekonomii UMCS w Lublinie (3 listopada 1971). W 1976 przeprowadził się do Chełma, gdzie latach 1978–2002 był dyrektorem Banku Gospodarki Żywnościowej. W młodości (1952–1956) amatorsko reżyserował sztuki teatralne.
Twórczość literacka.
W 2002 otrzymał nagrodę im. Kazimierza A. Jaworskiego. Po przejściu na emeryturę został członkiem Chełmskiego Chóru „Hejnał” (2002–2004) i jest od 2002 aktywnym członkiem Chełmskiej Grupy Literackiej „Lubelska 36”.
Debiutował w piśmie literacko-artystycznym „Egeria” (nr 1 [1] 2004) piosenką dla dzieci „Tomek i Miś” (tekst i muzyka) i wierszem „Cnota”. Wydał pięć książek: "Bez retuszu" i "Bez pudru" (fraszki), "Gorycz życia" (wybór i opracowanie twórczości Zbigniewa Uchnasta) (1927–1979), "Pamięć i nadzieja" (opracowanie referatów wygłoszonych na konferencji naukowej poświęconej rzezi Polaków na kresach II RP w latach 1943–1946) oraz "Bez bawełny: fraszki i nie tylko" (2014).
Odznaczenia.
W 1986 odznaczony Krzyżem Kawalerskim Orderu Odrodzenia Polski, a w 2004 brązową odznaką honorową „Zasłużony Popularyzator Pieśni Chóralnej”. W 2008 otrzymał Brązowy Wawrzyn Literacki, przyznawany przez Kapitułę Wawrzynu Literackiego. Związku Literatów Polskich .

</doc>
<doc id="1391504" url="https://pl.wikipedia.org/wiki?curid=1391504" title="Farben meiner Welt">
Farben meiner Welt

Farben meiner Welt (niem. "Kolory mojego świata") – drugi album studyjny niemieckiej piosenkarki Yvonne Catterfeld, wydany 1 marca 2004. Uzyskał w Niemczech status złotej płyty.

</doc>
<doc id="1391507" url="https://pl.wikipedia.org/wiki?curid=1391507" title="Bliźniaczki na boisku">
Bliźniaczki na boisku

Bliźniaczki na boisku – film telewizyjny z roku 1999, w którym zagrały Mary-Kate i Ashley Olsen.
Fabuła.
Historia trzynastoletnich sióstr-bliźniaczek. Sam (Mary-Kate), to "chłopczyca" i sportsmanka. Emma (Ashley) z kolei, jest pod tym względem jej całkowitym przeciwieństwem. Jest też najpopularniejszą dziewczyną w szkole. Ojciec dziewczynek również uwielbia sport – bardzo ważne jest dla niego zwycięstwo i nie może zrozumieć całkowitego braku zainteresowania dla sportu ze strony Emmy. Właśnie zbliżają się mistrzostwa w piłce nożnej dziewcząt. Ojciec bliźniaczek jest trenerem szkolnej drużyny. Żona zmusza go, by przyjął do drużyny Emmę, zamiast Sam. Sam trafia do znacznie słabszej drużyny. Emma jest najsłabsza w swojej. Jako że żadnej z sióstr to nie odpowiada, postanawiają zamienić się miejscami. Ojciec nie zauważa tego. Mama dziewczynek odkrywa jednak prawdę i każe im "wrócić na swoje miejsca". Zaczyna trenować "słabszą drużynę". Ich wcześniejsza zamiana miejsc, namieszała nie tylko na boisku, ale i w "życiu sercowym" Sam. Dzięki pracowitym treningom, obie drużyny wchodzą do finałów i stają przeciwko sobie. Emma jest bramkarką w swojej drużynie, a Sam główną rozgrywającą w swojej. 

</doc>
<doc id="1391514" url="https://pl.wikipedia.org/wiki?curid=1391514" title="Wimbledon 2008 (gra podwójna chłopców)">
Wimbledon 2008 (gra podwójna chłopców)



</doc>
<doc id="1391515" url="https://pl.wikipedia.org/wiki?curid=1391515" title="Artur Ludkowski">
Artur Ludkowski

Artur Ludkowski (lit. "Artur Liudkovski"; ur. 13 października 1971 w Niemenczynie) – litewski ekonomista, przedsiębiorca, działacz polskiej mniejszości narodowej na Litwie. W latach 2007–2009 wicemer Wilna. Obecnie dyrektor Domu Polskiego w Wilnie oraz doradca premier Litwy Ingridy Šimonytė.
Życiorys.
W latach 1989–1994 studiował na Wydziale Ekonomicznym Uniwersytetu Wileńskiego.
Po ukończeniu studiów pracował m.in. w centralnym domu towarowym w Wilnie. W latach 1999–2001 kierował działem w spółce „Baldų rūmai”. W 2001 wygrał konkurs na dyrektora nowo utworzonego Domu Kultury Polskiej w Wilnie. Funkcję tę pełni do dzisiaj. 
W 2003 został wybrany do rady miejskiej Wilna jako kandydat Akcji Wyborczej Polaków na Litwie, a w 2007 uzyskał reelekcję. Po utworzeniu przez AWPL koalicji z Porządkiem i Sprawiedliwością oraz Litewską Partią Socjaldemokratyczną w kwietniu 2007 objął funkcję wicemera Wilna. 11 lutego 2009 Rada Miejska uchwaliła wotum nieufności wobec władz Wilna, odwołując tym samym Ludkowskiego z zajmowanego stanowiska.
W 2008 był kandydatem AWPL w wyborach do Sejmu w nowomiejskim okręgu jednomandatowym oraz na liście krajowej, jednak nie zdobył miejsca w parlamencie. Bez powodzenia ubiegał się o mandat poselski w wyborach w 2012 i 2016. Nie kandydował w wyborach w 2020. W 2017 został doradcą premiera Sauliusa Skvernelisa ds. mniejszości narodowych, następnie zaś, w tym samym zakresie, nowej szefowej rządu Ingridy Šimonytė. 
Należał do działającego przy Uniwersytecie Wileńskim „Klubu Włóczęgów” oraz był tancerzem w zespole artystycznym „Wileńszczyzna”. 

</doc>
<doc id="1391516" url="https://pl.wikipedia.org/wiki?curid=1391516" title="Zbór Kościoła Zielonoświątkowego w Żywcu">
Zbór Kościoła Zielonoświątkowego w Żywcu

Zbór Kościoła Zielonoświątkowego w Żywcu – ewangeliczna wspólnota chrześcijańska, należąca do kościoła zielonoświątkowego, mająca siedzibę w Żywcu.
Historia.
Kościół zielonoświątkowy rozpoczął pracę ewangelizacyjną w Żywcu 2 kwietnia 1988 r., kiedy w mieście została powołana placówka zboru „Filadelfia” z Bielska-Białej.
Opiekę kaznodziejską nad wiernymi z Żywca sprawował drugi pastor zboru w Bielsku-Białej. Żywieccy zborownicy brali udział w porannym nabożeństwie w Bielsku-Białej, następnie w godzinach popołudniowych prowadzono nabożeństwo w Żywcu. W początkowej fazie działalności wspólnoty odbywały się one w prywatnym lokalu, a od 1989 r. przeniesiono je do budynku klubu osiedlowego przy ul. Jana 10 na Osiedlu 700-lecia.
Placówka w Żywcu stała się samodzielnym zborem 6 grudnia 1990 r. Nabożeństwa prowadzono następnie przez krótki okres w Miejskim Domu Kultury „Papiernik” w Zabłociu przy ul. Słonki, przeniesiono je potem do kamienicy przy ul. Kościuszki 7.
Kolejnym miejscem spotkań od maja 1993 r. stał się Klub „Akwarium”, położony na Osiedlu 700-lecia. Ostatecznie siedzibą zboru został w 2004 r. budynek przy Alei Piłsudskiego 11.
Działalność.
Pierwsza akcja ewangelizacyjna na terenie miasta odbyła się już w 1988 r. Do 6000 mieszkań rozniesione zostały broszury, które spotkały się z listownym odezwem sześćdziesięciu osób. Od tego samego roku prowadzona jest również katecheza dla dzieci, od 1993 r. za porozumieniem z władzami miejskimi organizowana jest nauka religii.
W 1997 r. miał miejsce pierwszy zborowy chrzest, który zorganizowano na basenie w Węgierskiej Górce dla siedmiu osób.
Do pozostałych aktywności zboru należy organizacja Tygodnia Kultury Protestanckiej, ewangelizacji, projekcji filmów, koncertów oraz prelekcji, a także występów artystycznych, happeningów ulicznych oraz półkolonii dla dzieci.

</doc>
<doc id="1391517" url="https://pl.wikipedia.org/wiki?curid=1391517" title="SS Katowice (1926)">
SS Katowice (1926)

SS Katowice – polski masowiec zbudowany w latach międzywojennych we francuskiej stoczni Chantiers Navals Français. Bliźniaczymi statkami były SS „Wilno”, SS „Kraków”, SS „Poznań” oraz SS „Toruń”. Statki te, ze względu na kraj pochodzenia, nazywane były "francuzami".
Historia i rejsy.
Przed II wojną światową.
Statek powstał w dokach nad kanałem La Manche we francuskiej stoczni Chantiers Navals Français w Blainville koło Caen. Nie jest znana data budowy, gdyż zanim został zakupiony przez polskiego armatora, pływał już wcześniej pod banderą francuską, nosząc nazwę „Vendemiaire”. Frachtowiec dowodzony przez kapitana Tadeusza Bramińskiego dobił po raz pierwszy do gdyńskiego nabrzeża 6 stycznia 1927 roku. Następnego dnia miała miejsce uroczystość podniesienia polskiej bandery. Jej poświęcenia dokonał ks. Ernest Jesionowski. W uroczystościach uczestniczył ówczesny minister przemysłu i handlu, budowniczy portu w Gdyni Eugeniusz Kwiatkowski. Węglowiec został przejęty przez Żeglugę Polską.
Statek pływał po Bałtyku i Morzu Północnym do portów w Szwecji i do brytyjskiego Preston. Rzadko wyruszał na wody Morza Śródziemnego. 23 sierpnia 1939 wypłynął z Gdańska do Włoch dowodzony przez kpt. Bohdana Gawęckiego.
Lata II wojny światowej.
Port w Genui SS „Katowice” opuścił nocą 25 września płynąc do Marsylii. 18 listopada wziął kurs na Sète. Od tego momentu statek zaczął służyć we francuskiej "Mission des Transports Maritimes".
W roku 1940, po klęsce Francji przeszedł pod angielskie dowództwo, nadal nosząc polską banderę. Pływał m.in. do Kanady. Pod koniec wojny obsługiwał porty u wybrzeży Anglii. Brał udział w alianckiej inwazji Normandii.
Lata powojenne.
Po kapitulacji Niemiec statek znalazł się w stoczni w Kingston. Pływał jakiś czas pod banderą brytyjską, ale w końcu postanowiono oddać go Polsce. Jednostka opuściła Londyn 22 września 1945 roku, by po kilku dniach dotrzeć do Gdyni. Dowodził nią wówczas kpt. Kazimierz Ostapowicz.
Po wojnie bazą statku stał się Szczecin. Masowiec, aż do zatonięcia, przewoził węgiel i operował w trampingu krótkiego zasięgu.
1 marca 1949 roku na Morzu Północnym, nieopodal brzegów holenderskiej wyspy Terschelling w archipelagu Wysp Zachodniofryzyjskich, w silnym sztormie statek został zepchnięty na mieliznę, przełamał się na dwie części i zatonął, szczęśliwie bez ofiar w ludziach. Załogę statku uratowali ratownicy holenderscy na łodzi „Brandaris”, bazującej na wyspie Terschelling.

</doc>
<doc id="1391519" url="https://pl.wikipedia.org/wiki?curid=1391519" title="HDB3">
HDB3

HDB3 () – używane w telekomunikacji kodowanie liniowe oparte na kodzie AMI, stosowane głównie w Japonii, Europie i Australii (na przykład w europejskich traktach E1 i następnych). Bardzo podobne do kodowania B8ZS wykorzystywanego w amerykańskich traktach T1.
W polskich liniach przesyłowych stosuje się kod HDB3 głównie przy przesyle sygnałów PDH przy przepływnościach 2, 8 i 34 Mbit/s. Przy przepływności 140 Mbit/s wykorzystywany jest kod CMI.
Metoda.
Kod HDB3 zamienia 4 kolejne bity o wartości 0 ciągiem 000V lub B00V. Wyboru odpowiedniego ciągu dokonuje się w celu, aby kolejne złamania kodowe (wielokrotne występowanie tego samego symbolu – tutaj zer, ang. "violation") miały różną polaryzację, czyli oddzielone były nieparzystą liczbą znaków + i −. W praktyce powoduje to utrzymanie połączenia pomiędzy nadawcą, a odbiorcą w czasie kodowania dużej liczby zer, która może wyglądać jak zakończenie nadawania. To podejście przedstawia poniższa tabela:
W efekcie każde 4 kolejne bity o wartości 0 są zastępowane jednym z ciągów: 000−, 000+, +00+ lub −00−. Aby określić który ciąg musi być użyty, należy zliczać znaki + i − od ostatniego wystąpienia bitu V. Jeśli ich liczba jest parzysta, to użyty będzie ciąg +00+ lub −00−, a jeśli nieparzysta, to 000− lub 000+. Wiedząc jaki jest znak polaryzacji impulsu poprzedzającego 4 kolejne zera można dokładnie określić jaki ciąg musi być użyty. W przypadku 000V następuje skopiowanie tego znaku polaryzacji w miejsce V, a w przypadku B00V w miejsce B i V wprowadzane są impulsy o odwrotnej polaryzacji niż impuls poprzedzający.
Przykład kodowania HDB3.
Przy ciągu binarnym składającym się z bitów:
po zastosowaniu kodu HDB3
otrzymuje się
W przypadku kodowania kodem AMI wynik byłby następujący:

</doc>
<doc id="1391523" url="https://pl.wikipedia.org/wiki?curid=1391523" title="Pyszky">
Pyszky

Pyszky (ukr. Пишки, pol. Pyszki) – wieś na Ukrainie, w obwodzie chmielnickim, w rejonie starosieniawskim (do 2020 r.).
Ok. 1800 r. od ówczesnej właścicielki Józefy z Lubomirskich Walewskiej (zm. 1851), majętność tę kupił Adam Ostaszewski (1750–1829), oficer kościuszkowski. Prawdopodobnie to on wzniósł tam dwór drewniany, zachowany do I wojny światowej. Budynek ten był parterowy, z trójosiową częścią środkową piętrową, poprzedzoną czterokolumnowym portykiem i balkonem od strony podjazdu. Elewacje miał tynkowane gładko na kolor biały. Dwór nakrywał gładki, czterospadowy dach gontowy, nad częścią piętrową dwuspadowy. Z Pyszek pochodzili m.in. Eliasz Ostaszewski, filareta i pamiętnikarz, Roman Ostaszewski, poseł na Sejm II RP w latach 1938–1939 i Adam Ostaszewski, prezydent Płocka w latach 1930–1934.
Wieś należała w XIX w. do gminy Mszaniec, i podlegały pod parafię rzymskokatolicką w Ostropolu w dekanacie żytomierskim.

</doc>
<doc id="1391531" url="https://pl.wikipedia.org/wiki?curid=1391531" title="Barkod DNA">
Barkod DNA

Barkod DNA, „kod kreskowy” DNA (ang."DNA barcode") – sekwencja DNA w wybranym standardowym regionie genomu, pozwalająca na
identyfikację gatunku. Technikę ustalania „kodów paskowych DNA” różnych gatunków nazywa się barkodowaniem DNA lub barkodingiem (ang. "barcoding"). Może być wykorzystywana jedna lub kilka sekwencji DNA, znajdujących się w określonym "locus" lub w kilku "loci". 
Proponowana jest standaryzacja procedur – używanie jednego lub tylko kilku stałych regionów genomów. Projekt globalnego barkodingu obejmuje stworzenie specjalnych urządzeń do sekwencjonowania, szybkich i łatwych w obsłudze. W celu koordynacji badań powołano Consortium for the Barcode of Life (CBOL) i "International Barcode of Life Project" (iBOL), zainicjowany w 2006 roku przez Paula D.N. Heberta i "Genome Canada".
Cechy.
Idealny barkod DNA posiada następujące cechy:
Rodzaje.
Barkodem DNA może być:

</doc>
<doc id="1391532" url="https://pl.wikipedia.org/wiki?curid=1391532" title="Golgotha">
Golgotha

Golgotha - pierwszy długogrający album amerykańskiej grupy With Blood Comes Cleansing. Jest to również pierwszy album wydany przez wytwórnię Blood &amp; Ink Records, którego dystrybucję prowadzono poza lokalnymi miejscami. Wokalista Mike Sasser opuścił zespół po nagraniu płyty, a na jego miejsce powrócił dawny wokalista Dean Atkinson.

</doc>
<doc id="1391536" url="https://pl.wikipedia.org/wiki?curid=1391536" title="Josif Szkłowski">
Josif Szkłowski



</doc>
<doc id="1391542" url="https://pl.wikipedia.org/wiki?curid=1391542" title="Nieczyste zagranie">
Nieczyste zagranie

Nieczyste zagranie – amerykańska komedia kryminalna z 1978 roku.
Nagrody i nominacje.
Oscary za rok 1978
Złote Globy 1978

</doc>
<doc id="1391545" url="https://pl.wikipedia.org/wiki?curid=1391545" title="Horror (album With Blood Comes Cleansing)">
Horror (album With Blood Comes Cleansing)

Horror - drugi studyjny album amerykańskiej grupy With Blood Comes Cleansing. W porównaniu do poprzedniego album, wydaniem tego zajęła się wytwórnia Victory Records.

</doc>
<doc id="1391554" url="https://pl.wikipedia.org/wiki?curid=1391554" title="Edwin L. Marin">
Edwin L. Marin

Edwin L. Marin (ur. 21 lutego 1899 w Jersey City, zm. 2 maja 1951 w Los Angeles) – amerykański reżyser i producent filmowy. Wyreżyserował 58 filmów między 1932 i 1951.

</doc>
<doc id="1391555" url="https://pl.wikipedia.org/wiki?curid=1391555" title="Ludwik Filip (książę belgijski)">
Ludwik Filip (książę belgijski)

Louis-Philippe Léopold Victor Ernest (ur. 24 lipca 1833 w Brukseli, zm. 16 maja 1834 tamże) - najstarsze dziecko pierwszego króla Belgów Leopolda I i jego żony królowej Ludwiki Marii Orleańskiej.
Od urodzenia był pierwszym następcą tronu Belgii. Został ochrzczony przez arcybiskupa Brukseli - kardynała Engelbert Sterckxa w Katedrze św. Michała i św. Guduli w Brukseli. Imię otrzymał na cześć dziadka, króla Francji Ludwika Filipa I. Zmarł na zapalenie błon śluzowych i został pochowany w krypcie królewskiej Kościoła Notre Dame w parku Laeken w Brukseli.

</doc>
<doc id="1391556" url="https://pl.wikipedia.org/wiki?curid=1391556" title="Koalicja Klimatyczna">
Koalicja Klimatyczna

Koalicja Klimatyczna – sojusz organizacji pozarządowych w Polsce zainteresowanych działaniami na rzecz ochrony globalnego klimatu. Została utworzona 22 czerwca 2002 roku, podczas konferencji "Zatrzymać globalne ocieplenie" w Kazimierzu Dolnym.
Misją Koalicji Klimatycznej jest wspólne działanie w celu zapobiegania wywołanym przez człowieka zmianom klimatu dla dobra ludzi i środowiska. 
Sekretariat Koalicji Klimatycznej koordynuje wspólne działania organizacji wchodzących w skład Koalicji, prowadzi monitoring mediów i polityki, organizuje konferencje, debaty, warsztaty oraz szkolenia. Do zadań Sekretariatu należy również przygotowywanie materiałów informacyjnych, działania edukacyjne oraz konkurs dla dziennikarzy. Sekretariat jest prowadzony przez Polski Klub Ekologiczny Okręg Mazowiecki.
Obecnie.
Aktualnie Koalicja Klimatyczna prowadzi liczne działania m.in. na rzecz ochrony klimatu, efektywności energetycznej i odnawialnych źródeł energii. Inicjatywy Koalicji Klimatycznej, podobnie jak i poszczególne organizacje w nią wchodzące, obecne są w mediach regionalnych, krajowych i zagranicznych. Koalicja Klimatyczna regularnie organizuje konferencje prasowe, debaty i warsztaty.
Koalicja Klimatyczna stale współpracuje z innymi organizacjami i instytucjami. 
W grudniu 2010 Koalicja Klimatyczna wraz z Bankiem Światowym, Ministerstwem Gospodarki oraz Fundacją im. Heinricha Bolla zorganizowała międzynarodową konferencję "W stronę gospodarki niskowęglowej".
Koalicja Klimatyczna regularnie organizuje z Polskim Instytutem Spraw Międzynarodowych debaty nt. polityki klimatycznej.
S.O.S. Klimat!
Koalicja Klimatyczna realizowała od maja 2008 roku do stycznia 2010 roku projekt „S.O.S Klimat!”. Jego celem było stworzenie sprzyjającej atmosfery społeczno-politycznej, skłaniającej Polskę do zadeklarowania podjęcia ambitnych działań na rzecz ochrony klimatu. Projekt miał także na celu dalsze wzmocnienie tej deklaracji przed konferencją COP 15, która odbyła się w 2009 w Kopenhadze.
Przykładowe działania w ramach projektu: 

</doc>
<doc id="1391557" url="https://pl.wikipedia.org/wiki?curid=1391557" title="Leandro Remondini">
Leandro Remondini

Leandro Remondini (ur. 17 listopada 1917 w Weronie; zm. 9 stycznia 1979 w Mediolanie) – włoski piłkarz.

</doc>
<doc id="1391560" url="https://pl.wikipedia.org/wiki?curid=1391560" title="Cmentarz żydowski w Tucznie">
Cmentarz żydowski w Tucznie

Cmentarz żydowski w Tucznie – powstał najpewniej w XVII wieku i znajduje się na wzgórzu w południowo-zachodniej części miasta za młynem. Ma powierzchnię 0,39 ha. Został zdewastowany w latach pięćdziesiątych XX wieku przez miejscową ludność. Najstarszy zachowany nagrobek pochodzi z 1788 roku. Do czasów współczesnych zachowało się kilkanaście nagrobków z napisami w języku hebrajskim i niemieckim.

</doc>
<doc id="1391564" url="https://pl.wikipedia.org/wiki?curid=1391564" title="Abioza">
Abioza

Abioza – całkowite zatrzymanie wszelkich procesów życiowych.
Wiąże się to także z całkowitą inaktywacją enzymów oraz zlikwidowaniem (zabiciem lub usunięciem) wszelkich mikroorganizmów.
Proces ten jest wykorzystywany w zapewnianiu bezpieczeństwa zdrowotnego żywności. Prowadzi do zahamowania rozwoju mikroorganizmów w pożywieniu, a także do wydłużenia lagfazy.

</doc>
<doc id="1391565" url="https://pl.wikipedia.org/wiki?curid=1391565" title="Most Bolesława Chrobrego">
Most Bolesława Chrobrego

 

</doc>
<doc id="1391571" url="https://pl.wikipedia.org/wiki?curid=1391571" title="Cmentarz żydowski w Mikołajkach">
Cmentarz żydowski w Mikołajkach

Cmentarz żydowski w Mikołajkach – kirkut został założony 1881, jednak na jego terenie znajdują się nagrobki z wcześniejszych lat i znajduje się na zachodniej stronie ul. Dybowskiej. Ma powierzchnię 0,06 ha. Jest jedną z nielicznych zachowanych nekropolii żydowskich na Mazurach. Do naszych czasów zachowało się kilkadziesiąt nagrobków z napisami w języku hebrajskim i niemieckim. W 2006 został uporządkowany staraniem miejscowej ludności oraz Fundacji Ochrony Dziedzictwa Żydowskiego.
W 2016 r. zidentyfikowano tam 27 macew, zachowane w różnym stanie, oraz 20 grobów bez tablic nagrobnych lub bez czytelnych epitafiów, inne źródła podają: 23 całkowicie zachowane macewy, 12 zachowanych częściowo oraz 9 tumb.
Obiekt jest wpisany do rejestru zabytków nieruchomych województwa warmińsko-mazurskiego.

</doc>
<doc id="1391579" url="https://pl.wikipedia.org/wiki?curid=1391579" title="Xbox360">
Xbox360



</doc>
<doc id="1391586" url="https://pl.wikipedia.org/wiki?curid=1391586" title="Ochrona praw człowieka">
Ochrona praw człowieka



</doc>
<doc id="1391589" url="https://pl.wikipedia.org/wiki?curid=1391589" title="Cmentarz żydowski w Iławie">
Cmentarz żydowski w Iławie

Cmentarz żydowski w Iławie – powstał krótko po 1812 roku i zajmował obszar 0,44 ha. Został zdewastowany przez nazistów, a następnie zlikwidowany przez władze komunistyczne w latach 1975 - 1976. Ziemia wraz ze szczątkami pochowanych tam osób została wykorzystana do remontu stadionu "IKS Jeziorak". Obecnie w jego miejscu znajduje się boisko treningowe IKS Jeziorak.

</doc>
<doc id="1391592" url="https://pl.wikipedia.org/wiki?curid=1391592" title="Chińska Republika Ludowa na Zimowych Igrzyskach Olimpijskich 2006">
Chińska Republika Ludowa na Zimowych Igrzyskach Olimpijskich 2006

Chińską Republikę Ludową na Zimowych Igrzyskach Olimpijskich 2006 reprezentowało 73 sportowców.

</doc>
<doc id="1391604" url="https://pl.wikipedia.org/wiki?curid=1391604" title="Torpedówka lotna">
Torpedówka lotna

Torpedówka lotna ("Tachyeres patachonicus") – gatunek dużego ptaka z rodziny kaczkowatych (Anatidae). W odróżnieniu od innych gatunków z rodzaju "Tachyeres" potrafi latać, z tym że niektóre osobniki lub populacje korzystają z tej możliwości bardzo rzadko lub nie korzystają wcale. Nie wyróżnia się podgatunków.
Wygląd.
Długość ciała 66–71 cm. Upierzenie zmienne, tułów przeważnie w czarne i szare plamki, brzuch i podogonie białe. Głowa samca w szacie godowej zwykle biała; w trakcie pierzenia zmiennie ubarwiona, lecz często w większości brązowawa, w szacie spoczynkowej szarobrązowa, z wąską, białą obrączką oczną. W sezonie lęgowym dziób pomarańczowy, potem szarawy. Samica również zmiennie ubarwiona, lecz zwykle policzki rudawe i biały pasek oczny. Na skrzydłach szerokie, białe lusterko.
Zasięg, środowisko.
Południowy kraniec Ameryki Południowej (południowe Chile i południowa Argentyna) oraz Falklandy. Bytuje zarówno wzdłuż wybrzeży, jak i na jeziorach i rzekach. Opuszcza śródlądzie w zimie.

</doc>
<doc id="1391606" url="https://pl.wikipedia.org/wiki?curid=1391606" title="Cmentarz żydowski w Elblągu">
Cmentarz żydowski w Elblągu

Cmentarz żydowski w Elblągu – cmentarz żydowski w Elblągu zlikwidowany po 1945.
Nekropolia została założona w 1812 u zbiegu obecnych ulic Brzeskiej i Browarnej. W czasach III Rzeszy cmentarz został częściowo zdewastowany. Został całkowicie zlikwidowany przez władze PRL. Obecnie na jego terenie znajduje się niewielki park, w którym znajduje się głaz z tablicą ku czci elbląskich Żydów.

</doc>
<doc id="1391613" url="https://pl.wikipedia.org/wiki?curid=1391613" title="Chile na Zimowych Igrzyskach Olimpijskich 2006">
Chile na Zimowych Igrzyskach Olimpijskich 2006

Chile na Zimowych Igrzyskach Olimpijskich 2006 – występ kadry sportowców reprezentujących Chile na igrzyskach olimpijskich w Turynie. Reprezentacja liczyła 9 zawodników – 5 mężczyzn i 4 kobiety. Był to czternasty start reprezentacji Chile na zimowych igrzyskach olimpijskich.

</doc>
<doc id="1391618" url="https://pl.wikipedia.org/wiki?curid=1391618" title="Cmentarz żydowski w Pabianicach">
Cmentarz żydowski w Pabianicach

Cmentarz żydowski w Pabianicach – został założony w 1840 i znajduje się u zbiegu obecnych ulic Śniadeckiego i Jana Pawła II.
Otoczony jest murem z płyt betonowych wraz z pozostałościami drutu kolczastego. Na teren cmentarza prowadzą dwie furtki. Kirkut początkowo zajmował obszar 1,7 ha, lecz w roku 1968 został pomniejszony na rzecz obiektów spółdzielni mieszkaniowej, w tym kotłownię wzniesioną pomimo protestów miejscowej społeczności. Powierzchnia cmentarza wynosi 0,78 ha. Obecnie cmentarz stanowi około 650 nagrobków, przeważająco w formie macew z inskrypcjami hebrajskimi oraz płaskorzeźbami. Część z nich ma odnowione polichromie.
Wśród pochowanych są m.in. krewni historyka Maksymiliana Barucha. Znajduje się tu również symboliczny grób rodziny Tośków.
Cmentarz znajduje się pod zarządem Gminy Żydowskiej w Łodzi.
Cmentarz wpisany jest do rejestru zabytków województwa łódzkiego (decyzja nr A/363 z 18.12.1995).

</doc>
<doc id="1391619" url="https://pl.wikipedia.org/wiki?curid=1391619" title="Mistrzostwa Świata w Piłce Nożnej 2006 (eliminacje strefy UEFA)/Grupa 4">
Mistrzostwa Świata w Piłce Nożnej 2006 (eliminacje strefy UEFA)/Grupa 4

Eliminacje do Mistrzostwa Świata w Piłce Nożnej 2006 w strefie UEFA rozegrane zostały w grupach systemem każdy z każdym, mecz i rewanż. W grupie 4 znalazły się następujące drużyny:
Bezpośredni awans na Mundial uzyskała reprezentacja Francji, natomiast do baraży trafili Szwajcarzy.
Tabela.
Grupa 4:

</doc>
<doc id="1391624" url="https://pl.wikipedia.org/wiki?curid=1391624" title="Blu Volley Werona">
Blu Volley Werona

Blu Volley Werona – włoski męski klub siatkarski z siedzibą w Weronie, założony w 2001 roku. 
Historia.
API Pallavolo Werona powstał w 2001 roku z połączenia dwóch werońskich drużyn ligowych: "API Volley Iscola della Scala" oraz "Pallavolo Verona". 
Sukcesy.
Puchar Serie A2:
Mistrzostwo Serie A2:
Puchar Challenge:
Bilans sezon po sezonie.
Poziom rozgrywek:
Kadra.
Zawodnicy.
 2021-2022
2022-2023
 2019-2020 
 2020-2021 
 2017-2018 
 2018-2019 
 2015-2016 
 2016-2017 
 2013-2014
 2014-2015 
 2011-2012 
 2012-2013
 2009-2010 
 2010-2011 
 2008-2009 

</doc>
<doc id="1391625" url="https://pl.wikipedia.org/wiki?curid=1391625" title="Głos Ziemi">
Głos Ziemi

Głos Ziemi – społeczno-polityczny tygodnik ukazujący się w Okręgu Mazurskim. Organ Stronnictwa Ludowego.
Pierwszy numer ukazał się 20 maja 1945 r. jako druk powielaczowy. Od 23 października 1945 r. pismo ukazywało się drukiem i kierowane było do wykształconego odbiorcy. Głos Ziemi redagowany był przez Feliksa Murawę i poświęcał wiele miejsca przeszłości, wyjaśniał czytelnikom nieobeznanym z dziejami Warmii i Mazur bogactwo życia tych terenów i starając się w ten sposób inicjować procesy integracyjne nowej, pochodzącej z innych polskich regionów, społeczności. Tygodnik przestał się ukazywać po powstaniu nowej partii – Polskiego Stronnictwa Ludowego.

</doc>
<doc id="1391626" url="https://pl.wikipedia.org/wiki?curid=1391626" title="Jean Jérôme">
Jean Jérôme

Jean Jérôme, właśc. Michel Feintuch (ur. w 1906, zm. w 1990) – francuski komunista pochodzenia żydowskiego, uczestnik francuskiego ruchu oporu.
Młodość.
Urodził się na terenie Galicji w ubogiej, wielodzietnej rodzinie żydowskiej. Uczył się w żydowskiej szkole, znał hebrajski i jidysz. Wcześnie musiał zaczął pracę i jako szesnastolatek zapisał się do związku zawodowego, a następnie zaczął uczęszczać na tajne spotkania partii komunistycznej. Dwukrotnie zatrzymywany za udział w manifestacjach organizowanych przez tę partię, nie mógł w konsekwencji znaleźć pracy i by uniknąć służby wojskowej w batalionie karnym uciekł za granicę.
Od 1927 mieszkał w Belgii, studiując w Liège, skąd jednak po roku został wyrzucony, być może za nie do końca zbadane kontakty z centralną Kominternu. Od 1928 nielegalnie przebywał we Francji, gdzie nie bez trudności otrzymał pracę jako elektryk. Działał w związkach zawodowych CGTU oraz w powstałej przy partii komunistycznej organizacji imigranckiej MOE ("Main d'œvre etrangère", pl. Zagraniczna Siła Robocza), w jej polskojęzycznej komórce. W 1931 został wykryty przez policję i wyrzucony z Francji do Belgii, do której nigdy nie dojechał, wracając nielegalnie do Paryża.
Jego działalność w latach 1931-1939 nie jest dokładnie zbadana. Wiadomo, że działał w Profinternie, zaś w 1933 spotykał się z Friedem, wysłannikiem Kominternu w Paryżu. Od 1937 brał aktywny udział w prowadzonej przez PCF akcji solidarnościowej z hiszpańskimi republikanami, biorąc udział w wysyłce broni i innej pomocy materialnej do Hiszpanii. Po przegranej republikanów w hiszpańskiej wojnie domowej grupa, w której działał, przeorientowała swoją działalność na pomoc zbiegłym z Hiszpanii działaczom republiki, prowadząc przy okazji przemyt złota i drogich kamieni przez granicę hiszpańską.
Ruch oporu.
Feintuch, znany jako Jean Jérôme dopiero od 1940, nie był pierwszoplanowym działaczem politycznym komunistów, odgrywał jednak niezwykle ważną rolę w aparacie technicznym organizacji partyjnej. Od początku istnienia ruchu oporu zajmował się kwestiami czysto technicznymi, związanymi głównie z drukowaniem i kolportażem podziemnych wydawnictw. Nadal utrzymywał kontakty z Kominternem i z gaullistowskimi grupami antyfaszystowskimi. W kwietniu 1943 został aresztowany w czasie spotkania z Betką Brikner, łączniczką FTP-MOI i spędził resztę wojny w więzieniu.
Działalność w PCF.
Również powojenne działania Jérôme'a w PCF w dużej mierze pozostały niewyjaśnione. Oficjalnie był do lat 70. zatrudniony na czysto technicznym stanowisku w partii. Równocześnie nieoficjalnie zajmował się kwestiami Bloku Wschodniego, wielokrotnie podróżował do Polski i do Czechosłowacji, uczestniczył w posiedzeniach kierowniczych ciał partii, których członkiem nigdy formalnie nie został. Skłania to wielu historyków do przyjęcia poglądu, iż pełnił on w PCF rolę obserwatora z Moskwy, kontrolującego działalność partii komunistycznej na zachodzie, następcy pełniącego taką rolę przed wojną Frieda. Philippe Robrieux wysunął również tezę o tym, iż głównym zajęciem Jérôme'a było pozyskiwanie pieniędzy dla PCF, nie zawsze z legalnych źródeł. Sam Jérôme, chociaż uważany był przez partyjnych towarzyszy za tajemniczą i zagadkową postać, zawsze przyznawał się jedynie do pełnienia zadań technicznych – organizacji bibliotek komunistycznych i współpracy przy działaniu partyjnego wydawnictwa.
Został odznaczony Medalem Ruchu Oporu ("Médaille de la Résistance"), Krzyżem Wojennym ("Croix de Guerre") oraz Legią Honorową V klasy za działalność w ruchu oporu. Napisał dwie książki autobiograficzne: "La Part des Hommes" oraz "Les Clandestins (1940-44)".

</doc>
<doc id="1391627" url="https://pl.wikipedia.org/wiki?curid=1391627" title="Rumpelstilzchen">
Rumpelstilzchen



</doc>
<doc id="1391628" url="https://pl.wikipedia.org/wiki?curid=1391628" title="Nefropatia IgA">
Nefropatia IgA

Nefropatia IgA (Choroba Bergera, , ) – rodzaj glomerulopatii, w której dochodzi do odkładania się złogów immunoglobuliny A (IgA) w mezangium. Klinicznie schorzenie to objawia się nawracającym krwinkomoczem lub krwiomoczem.
Epidemiologia.
Ocenia się, że nefropatia IgA stanowi 15-40% wszystkich pierwotnych glomerulopatii. W krajach gdzie do ustalenia rozpoznania stosuje się biopsję nerki jest to najczęstsza idiopatyczna postać kłębuszkowych zapaleń nerki.
Etiologia.
Nefropatię IgA można określić jako mezangialne rozplemowe kłębuszkowe zapalenie nerek.
Choroba może mieć dwojaki charakter:
W przypadkach idiopatycznych uważa się, że pierwotną przyczyną jest defekt wytwarzania immunoglobuliny A w błonach śluzowych. Powoduje to zwiększoną produkcję ubogiej w galaktozę IgA1 przez pobudzone limfocyty B. Kompleksy immunologiczne zbudowane z ubogiej w galaktozę IgA1 oraz skierowanych przeciwko niej autoprzeciwciał w klasie IgG odkładają się w mezangium kłębuszków nerkowych. Stymuluje to produkcję cytokin i czynników wzrostu, a następnie rozplem komórek i macierzy mezangium.
Histopatologia.
Występuje duża różnorodność obrazów w badaniu mikroskopowym.
W mikroskopie świetlnym stwierdza się kłębuszki o prawidłowym wyglądzie obok kłębuszków o różnie nasilonej proliferacji.
Mikroskop fluorescencyjny jako jedyny może rozpoznać tę glomerulopatię na podstawie badania immunofluorescencyjnego, w którym stwierdza się depozyty IgA.
Objawy i przebieg.
Do objawów niewydolności nerek dochodzi rzadko (poniżej 5% wszystkich przypadków tej choroby).
Leczenie.
Zgodnie z zaleceniami Polskiego Towarzystwa Nefrologicznego leczenie nefropatii IgA jest zależy od nasilenia białkomoczu:
Rokowanie.
Po 25 latach od rozpoznania nefropatii IgA u 20-30% chorych rozwija się schyłkowa niewydolność nerek. U 40% chorych choroba powraca po przeszczepieniu nerki.

</doc>
