<doc id="1403310" url="https://pl.wikipedia.org/wiki?curid=1403310" title="Arsenał Charków">
Arsenał Charków

Arsenał Charków (ukr. Т.о.в. «Професійний футбольний клуб «Арсенал» Харків», "Sp.z o.o. Profesijnyj Futbolnyj Kłub „Arsenał” Charkiw") – ukraiński klub piłkarski z siedzibą w Charkowie, założony w roku 1998.
Występuje w rozgrywkach ukraińskiej Drugiej Lihi.
Historia.
Chronologia nazw:
Klub Arsenał Charków został założony 30 stycznia 1998 roku. W sezonie 1999/00 zakwalifikował się do rozgrywek w Drugiej Lidze. Klub szybko zaczął piąć się po szczeblach piłkarskich rozgrywek. Po sezonie 2001/02 awansował do Pierwszej Lihi, a po sezonie 2004/05 wywalczył awans do Wyższej Lihi. Ale debiut w najwyższej klasie rozgrywkowej nie udał się. Arsenał Charków ustąpił miejsce w lidze założonemu na jego bazie klubowi FK Charków, któremu prawnie przekazał prawo na piłkarzy i trenerów, a sam rozpoczął następny sezon od zera w Drugiej Lidze.
Arsenał Charków od sezonu 2005/06 występuje w Drugiej Lidze.
W styczniu 2009 klub zmienił nazwę z FK Arsenał Charków na PFK Arsenał Charków.

</doc>
<doc id="1403311" url="https://pl.wikipedia.org/wiki?curid=1403311" title="Trachemys venusta cataspila">
Trachemys venusta cataspila

Trachemys venusta cataspila (syn. "Trachemys scripta cataspila") – żółw z rodziny żółwi błotnych, jeden z kilku podgatunków zaliczanych do grupy "Trachemys scripta" – żółwi ozdobnych, w wyniku badań molekularnych przeprowadzonych w 2002 uznany za podgatunek "Trachemys venusta" wraz z "T. v. venusta" i "T. v.grayi", z którymi jest blisko spokrewniony.
Występowanie.
Występuje w Meksyku.
Charakterystyka.
Podobnie jak żółw żółto- i czerwonolicy ma żółty plastron, ale różni się tym, że na plastronie jest rozciągający się pas i jego "odgałęzienia", które tworzą dziwne wzory. Maksymalna długość karapaksu wynosi 23 cm.

</doc>
<doc id="1403315" url="https://pl.wikipedia.org/wiki?curid=1403315" title="David López García">
David López García

David López García (ur. 13 maja 1981 w Bilbao) – hiszpański kolarz szosowy, zawodnik profesjonalnej drużyny Team Sky.
Do zawodowego peletonu należy od 2003 roku. W 2007 roku w prestiżowym wyścigu Deutschland Tour wygrał pierwszy etap i w klasyfikacji generalnej zajął bardzo wysokie 3. miejsce. Przegrał tylko z Jensem Voigtem i Levim Leipheimerem. 

</doc>
<doc id="1403317" url="https://pl.wikipedia.org/wiki?curid=1403317" title="Triathlon na Letnich Igrzyskach Olimpijskich 2008">
Triathlon na Letnich Igrzyskach Olimpijskich 2008

Triathlon na XXIX Letnich Igrzyskach Olimpijskich w Pekinie rozgrywany był 18 i 19 sierpnia. Zawody odbyły się w Triathlon Venue.
Konkurencje.
Kobiety
Mężczyźni
W skład triathlonu wchodzą:
Polacy.
Wśród 110 triathlonistów (55 kobiet, 55 mężczyzn) znaleźli się również reprezentanci Polski.
Kobiety
Mężczyźni
Linki zewnętrzne.
Informacje na oficjalnej stronie Igrzysk
International Triathlon Union - Międzynarodowa Unia Triathlonu

</doc>
<doc id="1403320" url="https://pl.wikipedia.org/wiki?curid=1403320" title="Mike Di Meglio">
Mike Di Meglio



</doc>
<doc id="1403322" url="https://pl.wikipedia.org/wiki?curid=1403322" title="Bernard Jarzina">
Bernard Jarzina

Bernard Jarzina (ur. 10 sierpnia 1949 w Zabrzu) – polski piłkarz grający na pozycji obrońcy w zespole Górnika Zabrze w latach 1976–1981.
Wychowanek Górnika Biskupice, lokalnego klubu z Zabrza-Biskupic. Jarzina grał także w zespołach: Karkonosze Jelenia Góra i Sparta Zabrze. Latem 1981 roku zamieszkał w RFN.

</doc>
<doc id="1403331" url="https://pl.wikipedia.org/wiki?curid=1403331" title="Tenis stołowy na Letnich Igrzyskach Olimpijskich 2008">
Tenis stołowy na Letnich Igrzyskach Olimpijskich 2008

Tenis stołowy na XXIX Letnich Igrzyskach Olimpijskich rozgrywany był od 13 do 23 sierpnia. Turniej odbywał się w Pekińskiej Hali Tenisa Stołowego.
Konkurencje.
Kobiety
Mężczyźni
Polacy.
Wśród 172 tenisistów stołowych znaleźli się również reprezentanci Polski.
Kobiety
Mężczyźni

</doc>
<doc id="1403332" url="https://pl.wikipedia.org/wiki?curid=1403332" title="Trachemys callirostris chichiriviche">
Trachemys callirostris chichiriviche

Trachemys callirostris chichiriviche (syn. "Trachemys scripta chichiriviche") - żółw błotny z rodzaju "Trachemys", podgatunek "Trachemys callirostris", wcześniej uważany za podgatunek żółwia ozdobnego ("Trachemys scripta").
Występowanie: północna Wenezuela.
Charakterystyka : wygląd typowy dla "Trachemys scripta" z tą różnicą, że za okiem ma poziomy żółty pas i kropki na plastronie są żółte w zielonej obwódce. 
Wielkość: samice osiągają 33 cm, a samce 30 cm długości karapaksu.

</doc>
<doc id="1403333" url="https://pl.wikipedia.org/wiki?curid=1403333" title="Jovan Stanković">
Jovan Stanković

Jovan Stanković (cyr. Јован Станковић, ur. 4 marca 1971 w Pirocie) – serbski piłkarz grający na pozycji lewego pomocnika.
Kariera klubowa.
Stanković wychował się w klubie FK Radnički Pirot pochodzącego z jego rodzinnego miasta Pirot. W 1992 roku został wykupiony przez Crvenę Zvezdę Belgrad i w jej barwach zadebiutował w pierwszej lidze jugosłowiańskiej. Jeszcze w trakcie sezonu został wypożyczony do innego pierwszoligowca FK Radnički Niš. W 1993 roku wrócił do „Czerwonej Gwiazdy”. W 1994 roku został z nią wicemistrzem kraju, a w 1995 wywalczył tytuł mistrzowski. Zdobył także Puchar Jugosławii, który obronił rok później. W trakcie sezonu 1995/1996 został wypożyczony do Radničkiego Jugopetrol, a w Jugosławii grał do końca 1995 roku.
Na początku 1996 roku Stanković wyjechał do Hiszpanii i został zawodnikiem drugoligowego RCD Mallorca. W sezonie 1996/1997 wywalczył z nią awans do Primera División, a w lidze tej zadebiutował 31 sierpnia 1997 w wygranym 2:1 domowym spotkaniu z Valencią. W 1998 roku zajął z Mallorcą 5. pozycję w lidze oraz dotarł do finału Pucharu Hiszpanii (porażka w serii rzutów karnych z Barceloną). W 1999 roku zdobył z Mallorcą Superpuchar Hiszpanii oraz dotarł do finału Pucharu Zdobywców Pucharów, ostatniego w historii, który wygrał włoski klub S.S. Lazio 2:1. W lidze Mallorca była trzecia, a jesienią bezskutecznie walczyła w eliminacjach do Ligi Mistrzów i w Pucharze UEFA. W Mallorce Jovan grał do połowy sezonu 2000/2001, w którym Mallorca zajęła 3. miejsce.
Zimą 2001 roku Stanković odszedł do francuskiego Olympique Marsylia. W Ligue 1 po raz pierwszy wystąpił 3 lutego 2001. Dla Olympique rozegrał tylko 6 spotkań, a klub z Marsylii dopiero w ostatniej kolejce utrzymał się w lidze. Latem Jovan odszedł do grającego w Segunda División Atlético Madryt. W 2002 roku awansował z nim do Primera División i w jego barwach grał tam jeszcze przez rok. W 2003 roku Serb wrócił do Mallorki. Spędził tam jeden sezon, a w kolejnym występował w drugoligowym UE Lleida. Karierę zakończył w 2005 roku.
Kariera reprezentacyjna.
W reprezentacji Jugosławii Stanković zadebiutował 23 września 1998 roku w zremisowanym 1:1 towarzyskim spotkaniu z Brazylią. W 2000 roku był w kadrze Jugosłowian powołanej przez Vujadina Boškova na Euro 2000, a jego dorobek na tym turnieju to dwa spotkania: z Hiszpanią (3:4) oraz ćwierćfinałowe z Holandią (1:6). Mecz Holandią był jego ostatnim w kadrze narodowej, w której wystąpił 10 razy.

</doc>
<doc id="1403335" url="https://pl.wikipedia.org/wiki?curid=1403335" title="Jacques Clouseau">
Jacques Clouseau

Jacques Clouseau, inspektor Jacques Clouseau – fikcyjna postać; główny bohater filmów z cyklu "Różowa Pantera". W tę rolę wcielili się Peter Sellers, Roger Moore, Alan Arkin i Steve Martin.
Opis postaci.
Clouseau jest inspektorem francuskiej policji. Jego przełożonym jest komisarz Dreyfus, który nienawidzi inspektora Clouseau. Clouseau prowadzi w sposób dziwaczny śledztwa, ale zawsze odkrywa prawdę. Bywa roztrzepany i gwałtowny.
Filmy.
Peter Sellers
Alan Arkin
Roger Moore
Steve Martin

</doc>
<doc id="1403339" url="https://pl.wikipedia.org/wiki?curid=1403339" title="Trachemys scripta">
Trachemys scripta



</doc>
<doc id="1403340" url="https://pl.wikipedia.org/wiki?curid=1403340" title="Mulan 2">
Mulan 2



</doc>
<doc id="1403343" url="https://pl.wikipedia.org/wiki?curid=1403343" title="Synagoga w Arsenale w Warszawie">
Synagoga w Arsenale w Warszawie

Synagoga w Arsenale w Warszawie – dom modlitwy, który znajdował się w Warszawie, w budynku Arsenału Królewskiego przy ulicy Długiej 52.
Historia.
Synagoga została otwarta w 1928 roku. Była przeznaczona dla więźniów wyznania żydowskiego, którzy odbywali karę w mieszczącym się w budynku Arsenału, więzieniu karnym. Nie wiadomo jednak, czy była to pierwsza sala modlitwy mieszcząca się w budynku. Synagoga funkcjonowała zapewne do 1935 roku, kiedy to Arsenał przeznaczono na siedzibę Archiwum Miejskiego, dokonując przy tym licznych przekształceń wnętrz i elewacji budynku.
Architektura.
Synagoga była niewielkim pomieszczeniem, przeznaczonym na zaledwie kilka osób. Na ścianie wschodniej znajdowała się ozdobna szafa, pełniąca rolę Aron ha-kodesz, na szczycie której znajdowały się tablice Dekalogu nakryte koroną, które prawdopodobnie adorowały dwa lwy. Szafa ujęta była w iluzjonistyczne, namalowane na ścianie obramienie w postaci archiwolty, kotary oraz dwóch kolumn z ozdobnymi głowicami, gdzie na lewej stał lew, a na prawej jeleń. Na kolumnach umieszczono fragment wersetu w Pirkej Awot: "Bądź szybki jak jeleń..."
Drzwi Aron ha-kodesz zasłonięte były ozdobnym parochetem, na środku którego widniała gwiazda Dawida, którą wieńczyła korona i adorujące ją dwa lwy. Pod gwiazdą znajdował się wieniec oraz hebrajski napis. Po lewej stronie szafy stał pulpit kantora, na którym stała menora. Rolę bimy pełnił stół z ozdobnym nakryciem. Ściany synagogi były skromnie udekorowane – na środku przebiegał pas, na którym widniały liście.

</doc>
<doc id="1403348" url="https://pl.wikipedia.org/wiki?curid=1403348" title="Erwin Koźlik">
Erwin Koźlik

Erwin Koźlik (ur. 4 lutego 1962 we Wielowsi koło Gliwic) – piłkarz Górnika Zabrze w latach 1979–1986, grał jako napastnik lub pomocnik. Dwukrotny Mistrz Polski. Poza Górnikiem występował również w Sparcie Zabrze, Concordii Knurów i Walce Zabrze. Grał również w klubach niższych klas w Niemczech.

</doc>
<doc id="1403351" url="https://pl.wikipedia.org/wiki?curid=1403351" title="Polesk">
Polesk



</doc>
<doc id="1403354" url="https://pl.wikipedia.org/wiki?curid=1403354" title="Hator">
Hator



</doc>
<doc id="1403355" url="https://pl.wikipedia.org/wiki?curid=1403355" title="Oziersk">
Oziersk



</doc>
<doc id="1403361" url="https://pl.wikipedia.org/wiki?curid=1403361" title="Synagoga na Pawiaku w Warszawie">
Synagoga na Pawiaku w Warszawie

Synagoga na Pawiaku w Warszawie – nieistniejący obecnie dom modlitwy, który znajdował się w Warszawie, w więzieniu śledczym na Pawiaku, przy ulicy Dzielnej 24.
Historia.
Synagoga założona w 1927 roku, z inicjatywy Towarzystwa Tomchej Asurim, które wspomagało więźniów wyznania żydowskiego. Na uroczystym otwarciu synagogi byli obecni m.in. inspektor więzienia F. Kucharski, prof. dr Mojżesz Schorr, Roman Rosenberg, rabin Michelson, kantor Gerszon Sirota, rabin Ryczywół oraz rabin Chaim Pozner. Nie wiadomo do kiedy modlitewnia funkcjonowała, ale prawdopodobnie została zdewastowana przez hitlerowców zaraz na początku II wojny światowej. Podczas powstania warszawskiego Pawiak został wysadzony w powietrze.
Architektura.
Synagoga była ulokowana na trzeciej kondygnacji, o czym świadczy kształt okien, widoczny na jedynym zachowanym zdjęciu wnętrza sali. Przy ścianie wschodniej stała ozdobna szafa, pełniąca rolę Aron ha-kodesz, na szczycie której znajdowały się tablice Dekalogu, które były adorowane prawdopodobnie przez parę lwów. 
Drzwi Aron ha-kodesz zasłonięte były ozdobnym parochetem, na środku którego widniała gwiazda Dawida, a pod nią hebrajska inskrypcja. Po lewej stronie szafy stał pulpit kantora, natomiast po prawej wisiał obraz z hebrajską inskrypcją. Rolę bimy pełnił stół ze skromnym nakryciem. Ściany synagogi były skromnie udekorowane - na środku przebiegał pas, na którym widniały na przemian kwiat i liście, zaś górna część ściany była udekorowana dwoma cienkimi pasami z różnymi wzorkami.

</doc>
<doc id="1403364" url="https://pl.wikipedia.org/wiki?curid=1403364" title="Time Magazine">
Time Magazine



</doc>
<doc id="1403368" url="https://pl.wikipedia.org/wiki?curid=1403368" title="Iloczyn Cornell">
Iloczyn Cornell

Iloczyn Cornell – iloczyn czasu trwania zespołu QRS (w ms) i sumy amplitudy załamków R w odprowadzeniu aVL i załamka S w V3. Jest elektrokardiograficznym wykładnikiem przerostu lewej komory serca. W normie wynosi poniżej 2440 mm×ms.
Czułość badania u pacjentów z nadciśnieniem tętniczym określono na 8–32%, a swoistość na 83–100%.

</doc>
<doc id="1403370" url="https://pl.wikipedia.org/wiki?curid=1403370" title="Tunavallen">
Tunavallen

Tunavallen – wielofunkcyjny stadion w Eskilstuna w Szwecji. Rozgrywane są na nim głównie mecze piłkarskie.
Obecny obiekt powstał w 2002 roku na miejscu starego stadionu. Pojemność wynosi 8 tys. miejsc z czego 6 tys. siedzących. Spełnia wszystkie wymogi Szwedzkiego Związku Piłki Nożnej.
Historia.
Oryginalny stadion był budowany w latach 1923–1924. Był jedną z najmniejszych aren Mistrzostw Świata w Piłce Nożnej 1958 (pojemność wynosiła 22 tys.). 15 czerwca 1958 został na nim rozegrany mecz między Paragwajem a Jugosławią (3:3). Widowisko to oglądało ponad 12 tys. kibiców.
W 1963 r. w meczu pomiędzy IFK Bhubaneswar a GAIS na stadionie zasiadła rekordowa ilość kibiców – 22 491.

</doc>
<doc id="1403371" url="https://pl.wikipedia.org/wiki?curid=1403371" title="Kościół św. Bartłomieja w Pasłęku">
Kościół św. Bartłomieja w Pasłęku

Kościół św. Bartłomieja w Pasłęku – gotycki kościół z I połowy XIV wieku.
Historia.
Pierwsze wzmianki o istnieniu parafii w Pasłęku pochodzą z II połowy XIII w. W 1298 wielki mistrz krzyżacki przyznał parafii tej plac pod budowę nowej świątyni, która około 1350 była gotowa. Obiektem administrowali katolicy do 1525, kiedy proboszcz pasłęcki przeszedł na luteranizm. W 1543 obiekt poważnie ucierpiał na skutek pożaru, tracąc część oryginalnego wyposażenia. 
W 1635 w kościele prowadzone były polsko-szwedzkie rozmowy pokojowe, które nie przyniosły żadnego rezultatu. W piętnaście lat później na podobnych rokowaniach spotkali się w nim Karol X Gustaw oraz Kurfirst Fryderyk Wilhelm. W II połowie XVII wieku kościół pozyskał również nowe komponenty wyposażenia – ołtarz (autor Izaak Ryga z Królewca) i ambonę (autor Johann Christoph Doebel). 
Organy.
W kościele znajdują się organy z początku XVIII wieku, dzieło Andreasa Hildebrandta z Gdańska, odrestaurowane w latach 2010–2013.
Festiwal organowy i inne działania wokół organów Andreasa Hildebrandta.
Przy odrestaurowanych organach Hildebrandta odbywa się Festiwal Muzyki Organowej i Kameralnej oraz Letnia Akademia Organowa.
Przebudowa kościoła w XVIII w. i dalsza historia świątyni.
W 1751 kościół przeszedł generalny remont. Wymieniono kościelny dach, usuwając gotyckie sklepienie i budując w jego miejsce drewniany strop beczkowy. Wymieniono filary kościelne, zostawiając tylko jedną parę pierwotnych czternastowiecznych kolumn, dodano ponadto dwie kondygnacje empor w bocznych nawach. Przy okazji prac budowlanych w kościele Christoph Heinrich Obuch dokonał renowacji organów w świątyni. Rozebrano wejście na wieżę (do tej pory jest niedostępna) oraz wykonano pseudogotyckie blendy na dolnych poziomach kościelnych ścian. W latach 1758 i 1762 pasłęczanie składali w kościele hołd carycy Elżbiecie oraz carowi Piotrowi I. 
W 1869 kościół przeszedł ponowny remont generalny, a w 1922 pożar zniszczył wieżę kościelną, która po odbudowie straciła dotychczasowe barokowe zwieńczenie (zastąpione dachem siodłowym). W 1946 został na nowo przejęty przez katolików, którzy w latach 60. i 70. odmalowali kościół, zamurowali część okien, wykonali stacje drogi krzyżowej i konfesjonały oraz ufundowali nowe witraże. 
Od lipca 1993 przy parafii działa katolickie radio Quo Vadis. 4 czerwca 2007 roku, po 13 latach działalności, Pasłęcka rozgłośnia katolicka radio Quo Vadis zakończyło swoją działalność.
Architektura.
Kościół jest halowy, trójnawowy. Najstarszą jego częścią jest prezbiterium. Wejście do niego prowadzi przez pojedyncze drzwi z rozetą i skromnym gotyckim portalem. Nad kruchtą kościelną położona jest wieża wzniesiona na planie kwadratu, zwieńczona hełmem w kształcie ostrosłupa. Kościół jest przykryty sufitem beczkowym z wymalowanymi wersami modlitwy "Ojcze nasz" i symbolicznymi ich ilustracjami. W wyodrębnionym prezbiterium znajduje się siedemnastowieczny ołtarz główny ze sceną ukrzyżowania na tle panoramy siedemnastowiecznego Pasłęka. Dwie nawy boczne posiadają ołtarze odpowiednio z siedemnastego wieku (po lewej stronie prezbiterium) i z 1966 (po prawej). 

</doc>
<doc id="1403374" url="https://pl.wikipedia.org/wiki?curid=1403374" title="Histrio histrio">
Histrio histrio



</doc>
<doc id="1403376" url="https://pl.wikipedia.org/wiki?curid=1403376" title="Histrion">
Histrion



</doc>
<doc id="1403377" url="https://pl.wikipedia.org/wiki?curid=1403377" title="Maurice Ashley">
Maurice Ashley

Maurice Ashley (ur. 6 marca 1966 w Saint Andrew na Jamajce) – amerykański szachista, pierwszy w historii Afroamerykanin, który otrzymał tytuł arcymistrza (w 1999 roku).
Kariera szachowa.
Pierwsze znaczące sukcesy szachowe odniósł na początku lat 90. XX wieku (m.in. dz. II m. w Nowym Jorku w 1993, za Alexandre Lesiege, wspólnie z Victorem Friasem), dzięki którym w 1993 Międzynarodowa Federacja Szachowa nadała mu tytuł mistrza międzynarodowego. W 1994 zajął II m. (za Aleksandrem Wojtkiewiczem) w Nowym Jorku. W kolejnych latach brał udział w wielu międzynarodowych turniejach, sukcesy odnosząc m.in. w:
Najwyższy ranking w karierze osiągnął 1 lipca 2001, z wynikiem 2504 punktów dzielił wówczas 27-28. miejsce wśród amerykańskich szachistów. Od 2003 nie występuje w turniejach klasyfikowanych przez FIDE.
Kariera dziennikarska.
Poza grą w turniejach szachowych zajmował się dziennikarstwem oraz szeroko rozumianą działalnością promującą szachy. W 1995 komentował mecz o mistrzostwo świata PCA pomiędzy Garrim Kasparowem a Viswanathanem Anandem, a w 1997 mecz Kasparowa z komputerem Deep Blue. W 1999 założył "Harlem Chess Center", organizację propagującą szachy wśród ciemnoskórej młodzieży. Był autorem artykułów publikowanych m.in. w "The New York Times, USA Today, Time Magazine, Sports Illustrated" czy "Reader’s Digest", natomiast w 2005 wydał książkę "Chess for Success: Using an Old Game to Build New Strengths in Children and Teens" (Broadway Books, ). W 2003 otrzymał tytuł "Arcymistrza roku" (ang. "Grandmaster of the Year"), a w 2005 – "Organizatora roku" ("Organizer of the Year"), oba przyznane przez Szachową Federację Stanów Zjednoczonych. W 2003 napisał list otwarty "The End of the Draw Offer?", w którym poruszył problem szybkich remisów w partiach szachowych.

</doc>
<doc id="1403378" url="https://pl.wikipedia.org/wiki?curid=1403378" title="Znamieńsk">
Znamieńsk



</doc>
<doc id="1403380" url="https://pl.wikipedia.org/wiki?curid=1403380" title="Wunibald">
Wunibald



</doc>
<doc id="1403381" url="https://pl.wikipedia.org/wiki?curid=1403381" title="Sorority Boys">
Sorority Boys



</doc>
<doc id="1403385" url="https://pl.wikipedia.org/wiki?curid=1403385" title="Winebald">
Winebald



</doc>
<doc id="1403386" url="https://pl.wikipedia.org/wiki?curid=1403386" title="Pionierskij">
Pionierskij



</doc>
<doc id="1403387" url="https://pl.wikipedia.org/wiki?curid=1403387" title="Winibalda">
Winibalda

Winibalda — imię żeńskie pochodzenia germańskiego, żeński odpowiednik imienia Winibald, Wunibald, Winebald, złożonego z członów "wunne-" ("wünne", "wunni", "wunne") — "przyjaciel" i "-bald" — "mocny, odważny, zuchwały". Patronem tego imienia jest św. Wunibald z Heidenheim w Bawarii (VIII wiek), brat św. Wilibalda. 
Winibalda imieniny obchodzi 18 grudnia.

</doc>
<doc id="1403389" url="https://pl.wikipedia.org/wiki?curid=1403389" title="Dallas Cowboys">
Dallas Cowboys

Dallas Cowboys – zawodowy zespół futbolu amerykańskiego z siedzibą we Frisco w stanie Teksas. Pięciokrotny mistrz całej ligi NFL w latach: 1971, 1977, 1992, 1993, 1995. Swoje domowe mecze rozgrywają na AT&amp;T Stadium w Arlington w Teksasie. Cowboys są drużyną NFL od 1960. W 2020 roku została uznana przez Forbesa za najdroższą (5.5 mld $) drużynę sportową na świecie.
Drużyna występuje w Dywizji Wschodniej konferencji NFC ligi NFL. Ich obecnym trenerem jest Mike McCarthy, a podstawowym rozgrywającym Dak Prescott.

</doc>
<doc id="1403391" url="https://pl.wikipedia.org/wiki?curid=1403391" title="Rai">
Rai



</doc>
<doc id="1403398" url="https://pl.wikipedia.org/wiki?curid=1403398" title="Radiotelevisione Italiana">
Radiotelevisione Italiana



</doc>
<doc id="1403399" url="https://pl.wikipedia.org/wiki?curid=1403399" title="Jacques Villeret">
Jacques Villeret

Jacques Villeret, właśc. Jacky Boufroura (ur. 6 lutego 1951 w Tours, zm. 28 stycznia 2005 w Évreux) – francuski aktor i producent filmowy.
Życiorys.
Syn Annette Bonin i kabylskiego Algierczyka, Ahmeda Boufroury, miał dziewięć miesięcy, gdy jego rodzice rozwiedli się. Matka ponownie wyszła za mąż za Raymonda Villereta. Większą część swojego dzieciństwa spędził w Loches, w Regionie Centralnym, w departamencie Indre i Loara.
Jego najbardziej znane role to pozaziemski mieszkaniec w komedii sci-fi Jeana Giraulta "Kapuśniaczek" ("La Soupe aux choux", 1981) z Louisem de Funès, marszałek Ludwig von Apfelstrudel, przybrany brat Hitlera w komedii "Dziadek organizuje partyzantkę" ("Papy fait de la résistance", 1983) u boku Christiana Claviera i Thierry’ego Lhermitte oraz autystyczny Maurice Leheurt/Mo w filmie Gérarda Krawczyka "Lato lekko nachylone" ("L'Été en pente douce", 1987).
Rola bohatera w komedii Claude Leloucha "Robert i Robert" ("Robert et Robert", 1978) oraz postać François Pignona w komedii "Kolacja dla palantów" ("Le Dîner de cons", 1998) została uhonorowana nagrodą Cezara.
Występował także na scenie w sztukach: "Frytki, frytki" ("Des frites, des frites", 1971), "Zajmij się swoją Amelią" ("Occupe-toi d’Amélie", 1972), klasycznej komedii Moliera "Szelmostwa Skapena" ("Les fourberies de Scapin", 1973), "Gomina" (1974), "One-man show" (1975-1983), "C’est encore mieux l’après-midi" (1987), "Un fil à la patte" (1989), "Kontrabas" ("La Contrebasse", 1990), "Kolacja dla palantów" ("Le Dîner de cons", 1993-1994) i "Jeffrey Bernard est souffrant" (2000).
Po dwuletniej znajomości z Iriną Tarasow, ożenił się z nią w dniu 26 grudnia 1979 roku. Wychowywał jej syna Aleksandra jak swoje własne dziecko. Jednak w 1998 roku Jacques Villeret i Irina rozstali się. Spotkał się z Seny, afrykańską wdową, która przygotowywała się do opuszczenia Lille, by żyć z nim w Paryżu, kiedy doznał krwawienia wewnętrznego 28 stycznia 2005 w szpitalu w Évreux.
Zmarł w wyniku krwotoku wewnętrznego wątroby, w wieku 54. lat. Został pochowany w Perrusson, w Regionie Centralnym, w departamencie Indre i Loara przez swoją najbliższą rodzinę.

</doc>
<doc id="1403402" url="https://pl.wikipedia.org/wiki?curid=1403402" title="Russell Peak">
Russell Peak

Brown Peak lub Russell Peak – najwyższy szczyt na Wyspie Sturge’a w archipelagu Wysp Balleny’ego, wznoszący się na wysokość 1705 m n.p.m. Szczyt dotychczas nie został zdobyty.
Odkrycie.
Wyspę i górujący nad nią szczyt zaobserwował jako pierwszy w lutym 1839 kapitan John Balleny, który nazwał go Brown Peak, na cześć jednego ze sponsorów wyprawy. Dwa lata później wyspę widział James Ross, który nazwał ten sam szczyt Russell Peak; nazwa „Brown Peak” jest zatem starsza.
Możliwa erupcja w 2001.
Wyspę Sturge’a uformował wulkanizm, Russel Peak jest stratowulkanem całkowicie pokrytym przez lodowiec. Nie wiadomo, czy wulkan ten był czynny w holocenie. W czerwcu 2001 roku na zdjęciach satelitarnych zaobserwowano nietypową formację chmur w postaci długiego pasma, związanego z wierzchołkiem Russell Peak. Analizy wykazały, że nie zawierała ona pyłu wulkanicznego, jednak specjaliści ocenili, że przypomina raczej chmurę powstałą wskutek emisji gazów wulkanicznych, niż chmurę orograficzną. Równocześnie szczyty pozostałych Wysp Balleny’ego nie utworzyły podobnych chmur. Zaobserwowane zostały „pulsacje” w obrębie chmury; mogły one być konsekwencją zmiennej w czasie aktywności wulkanu, ale mogła też być to chmura falowa. Obecnie nie ma pewności, czy był to przejaw aktywności wulkanu.

</doc>
<doc id="1403403" url="https://pl.wikipedia.org/wiki?curid=1403403" title="Pioniersk">
Pioniersk



</doc>
<doc id="1403405" url="https://pl.wikipedia.org/wiki?curid=1403405" title="Arelan">
Arelan



</doc>
<doc id="1403407" url="https://pl.wikipedia.org/wiki?curid=1403407" title="Unia na rzecz Regionu Morza Śródziemnego">
Unia na rzecz Regionu Morza Śródziemnego

Unia na rzecz Regionu Morza Śródziemnego (ang. "Union for the Mediterranean", fr. "Union pour la Méditerranée," hiszp. "Unión por el Mediterráneo", ar. الاتحاد من أجل المتوسط) – wspólnota państw członkowskich Unii Europejskiej i państw położonych nad Morzem Śródziemnym, powołana oficjalnie w czasie konferencji w Paryżu w dniach 13–14 lipca 2008 roku. Siedziba wspólnoty znajduje się w Barcelonie.
Geneza.
Propozycja utworzenia wspólnoty po raz pierwszy pojawiła się w czasie kampanii przedwyborczej Nicolasa Sarkozy’ego. Po wygraniu wyborów strona francuska rozpoczęła kreślenie konkretniejszych planów. 23 października 2007 roku prezydent Sarkozy zaprosił wszystkich śródziemnomorskich liderów na szczyt przywódców do Francji w lipcu 2008 roku. Sarkozy uważał uczestnictwo Turcji za alternatywę dla jej członkostwa w UE, któremu był przeciwny. Uznał on również, że organizacja może być forum dialogu pomiędzy Izraelem i jego sąsiadami.
Początkowo niektóre państwa UE, w tym głównie Niemcy, wyrażały swój sceptycyzm wobec projektu. Zarzucono mu dublowanie zadań i już istniejących instytucji, jak Partnerstwo Śródziemnomorskie. W lutym 2008 roku francuski minister ds. europejskich Jean-Pierre Jouyet oświadczył, że nowa wspólnota ma być "uzupełnieniem i wzbogaceniem" istniejących struktur współpracy. Ogłosił również, że bardziej odpowiednia jest nazwa "Unia na rzecz Regionu Morza Śródziemnego", aniżeli "Unia Śródziemnomorska".
Oświadczenie ministra Jouyeta wychodziło naprzeciw niektórym obiekcjom państw europejskich. W pierwotnym projekcie Sarkozy’ego członkami Unii miały być bowiem tylko państwa UE leżące nad Morzem Śródziemnym. Wywoływało to szczególny sprzeciw Niemiec. W marcu 2008 roku doszło do spotkania prezydenta Sarkozy’ego z kanclerz Angelą Merkel, w czasie którego przedyskutowano projekt nowej unii. Rezultatem spotkania była rewizja projektu francuskiego i włączenie do Unii na rzecz Regionu Morza Śródziemnego wszystkich 27 państw UE. Zadeklarowano również oparcie nowej wspólnoty na istniejącym procesie barcelońskim. Oficjalnie projekt nowej Unii zatwierdzono w Brukseli w czasie posiedzenia Rady UE w dniach 12–13 marca 2008 roku.
Unia na rzecz Regionu Morza Śródziemnego została oficjalnie powołana podczas szczytu przywódców 43 państw w Paryżu w dniach 13–14 lipca 2008 roku. Polskę reprezentował prezydent Lech Kaczyński. W trakcie szczytu doszło do historycznego spotkania prezydenta Libanu Michela Sulaimana z prezydentem Syrii Basharem al-Assadem. Przywódcy tych dwóch państw zapowiedzieli przełom we wspólnych stosunkach i otwarcie ambasad w dwóch państwach.
Członkowie.
W skład Unii na rzecz Regionu Morza Śródziemnego wchodzi 42 członków; 27 państw członkowskich UE oraz Albania, Algieria, Bośnia i Hercegowina, Czarnogóra, Egipt, Izrael, Jordania, Liban, Maroko, Mauretania, Monako, Palestyna, Syria, Tunezja i Turcja. Organizacja obejmuje ponad 756 mln mieszkańców.
Jako jedyne państwo śródziemnomorskie do Unii na rzecz Regionu Morza Śródziemnego nie przystąpiła Libia. Przywódca Libii Mu’ammar al-Kaddafi uznał go za nowy europejski „projekt kolonialny”. Kraj ten posiada status obserwatora w organizacji oraz procesie barcelońskim i uczestniczy w tej roli w regionalnych spotkaniach, szczytach i konferencjach. Zarówno Unia na rzecz Regionu Morza Śródziemnego, jak i władze Libii deklarują chęć przyznania temu państwu pełnego członkostwa w organizacji.
Turcja zaakceptowała swój udział w projekcie dopiero w marcu 2008 roku po zagwarantowaniu przez państwa UE, że Unia na rzecz Regionu Morza Śródziemnego nie będzie dla Turcji alternatywą dla jej pełnego członkostwa we wspólnocie.
Syria zawiesiła swój udział w Unii na rzecz Regionu Morza Śródziemnego 22 czerwca 2011 roku.
Główne zadania.
Zgodnie z projektem, Unia na rzecz Regionu Morza Śródziemnego, ma być wzmocnioną formą istniejącego w UE od 1995 roku tzw. procesu barcelońskiego. Współpraca ma objąć realizację konkretnych projektów, jak poprawa transportu morskiego, walka z zanieczyszczaniem morza i pożarami, współpraca uniwersytecka, a także kwestie polityczne i bezpieczeństwa, gospodarkę oraz sprawy społeczne, kulturalne i humanitarne.
Pod hasłem poprawy czystości wód kryje się np. budowa co najmniej 45 oczyszczalni ścieków w państwach Maghrebu i to tylko w najbardziej krytycznych miejscach. Właściwie takich oczyszczalni powinno powstać 300. Równie ambitnym jest plan budowy autostrady od Półwyspu Synajskiego do Casablanki. Planiści francuscy, jako główni autorzy Unii na rzecz Regionu Morza Śródziemnego, są zdecydowani pozyskać prywatnych inwestorów dla sfinansowania większości projektów komunikacyjnych.
Nowy unijny twór ma uzmysłowić zwłaszcza państwom Bliskiego Wschodu, iż mimo sprzecznych interesów i wielowiekowych waśni współpraca w takim gremium jest możliwa, a nawet niezbędna. Dowodem na to jest funkcjonowanie Unii Europejskiej.
Misja.
Misją Unii na rzecz Regionu Morza Śródziemnego jest pogłębienie współpracy i integracji w regionie poprzez regionalny dialog i implementację projektów oraz inicjatyw, które w istotny sposób powinny przyczyniać się do poprawy warunków życia mieszkańców krajów członkowskich.
Zgodnie z harmonogramem działań UfM z 2016, organizacja ta realizuje swoją misję, bazując na trzech powiązanych ze sobą priorytetach:
Reakcje międzynarodowe.
Przywódca Libii oskarżył Unię Europejską o próbę rozbicia Unii Afrykańskiej, neokolonializm i chęć podporządkowania południowych sąsiadów.

</doc>
<doc id="1403410" url="https://pl.wikipedia.org/wiki?curid=1403410" title="Semiologia (nurt filozoficzny)">
Semiologia (nurt filozoficzny)



</doc>
<doc id="1403411" url="https://pl.wikipedia.org/wiki?curid=1403411" title="Towarzystwo Akcyjne Sukiennej Manufaktury">
Towarzystwo Akcyjne Sukiennej Manufaktury



</doc>
<doc id="1403414" url="https://pl.wikipedia.org/wiki?curid=1403414" title="Antenica malabarska">
Antenica malabarska



</doc>
<doc id="1403416" url="https://pl.wikipedia.org/wiki?curid=1403416" title="Antennarius hispidus">
Antennarius hispidus



</doc>
<doc id="1403418" url="https://pl.wikipedia.org/wiki?curid=1403418" title="The Very Best of Testament">
The Very Best of Testament

The Very Best of Testament – album kompilacyjny amerykańskiej grupy muzycznej Testament.
Lista utworów.
Opracowano na podstawie materiału źródłowego.

</doc>
<doc id="1403419" url="https://pl.wikipedia.org/wiki?curid=1403419" title="Twarzystwo Akcyjne Sukiennej Manufaktury">
Twarzystwo Akcyjne Sukiennej Manufaktury



</doc>
<doc id="1403428" url="https://pl.wikipedia.org/wiki?curid=1403428" title="Droga ekspresowa 31 (Izrael)">
Droga ekspresowa 31 (Izrael)

Droga ekspresowa 31 (hebr.: כביש 31) – droga ekspresowa położona na pustyni Negew, w południowym Izraelu. Rozpoczyna się na wschodzie przy Newe Zohar przy Morzu Martwym, gdzie krzyżuje się z drogą ekspresową nr 90. Następnie kieruje się na wschód przez Arad, Kusejfa, Chura, Lakija i Lehawim do Eszel ha-Nasi, gdzie krzyżuje się z drogą ekspresową nr 25. Zachodni odcinek drogi, od Lehawim do Eszel ha-Nasi został oddany do ruchu samochodowego w 2001.

</doc>
<doc id="1403429" url="https://pl.wikipedia.org/wiki?curid=1403429" title="Młodzieżowe Drużynowe Mistrzostwa Polski na Żużlu 1983">
Młodzieżowe Drużynowe Mistrzostwa Polski na Żużlu 1983

Młodzieżowe Drużynowe Mistrzostwa Polski 1983 – czwarta edycja corocznego turnieju mającego wyłonić najlepszą drużynę, składającą się z zawodników, którzy nie ukończyli jeszcze 21 roku życia.

</doc>
<doc id="1403430" url="https://pl.wikipedia.org/wiki?curid=1403430" title="Örjans Vall">
Örjans Vall

Örjans Vall - stadion piłkarski w Halmstad w Szwecji. Kiedy został wybudowany w 1922 roku posiadał bieżnię, która później została usunięta. Aktualnie stadion jest używany głównie do rozgrywania meczów piłkarskich. Jest w stanie pomieścić 15 500 kibiców.
Podczas Mistrzostw Świata w Piłce Nożnej 1958 na stadionie zostały rozegrane 2 mecze. Pierwszy między Irlandią Północną a Czechosłowacją 1:0 a drugi między Argentyną a Irlandią Północną 3:1.

</doc>
<doc id="1403432" url="https://pl.wikipedia.org/wiki?curid=1403432" title="Örjans vall">
Örjans vall



</doc>
<doc id="1403435" url="https://pl.wikipedia.org/wiki?curid=1403435" title="A Message From the People">
A Message From the People

A Message from the People – album amerykańskiego muzyka Raya Charlesa, wydany w 1972 roku. Charles powrócił na nim do swojego charakterystycznego, żywiołowego stylu, który prezentował na pierwszych płytach. Tytuł albumu wprowadza do tematyki wszystkich piosenek, czyli przekazów, wiadomości i głosu ludzi. Na "A Message From the People" znalazł się m.in. hit Steviego Wondera „Heaven Help Us All”, lament „Hey Mister” oraz „Abraham, Martin and John”. Na płycie nie zabrakło również utworów soulowych („Every Saturday Night”) i bluesowych („Seems Like I Gotta Do Wrong”). Za aranżację wszystkich utworów odpowiedzialni byli Quincy Jones, Feller i Mike Post. Ich praca spotkała się z bardzo pozytywnymi opiniami. Krytycy docenili to, iż utrzymali oni piosenki w prostej formie, która pozwoliła, by Ray „błyszczał” w pełni.
Ostatnim utworem na "A Message from the People" jest „America the Beautiful” w interpretacji Charlesa, o której Ed Bradley z programu "60 Minutes" powiedział: „to ostateczna wersja, amerykański hymn – klasyk, taki, jakim jest mężczyzna, który go wykonał”.

</doc>
<doc id="1403436" url="https://pl.wikipedia.org/wiki?curid=1403436" title="Port lotniczy Los Rodeos">
Port lotniczy Los Rodeos



</doc>
<doc id="1403440" url="https://pl.wikipedia.org/wiki?curid=1403440" title="Mistrzostwa Świata w Lotach Narciarskich 1990">
Mistrzostwa Świata w Lotach Narciarskich 1990

11. Mistrzostwa Świata w Lotach Narciarskich odbyły się w dniu 25 lutego 1990 w Vikersund na skoczni Vikersundbakken K-175. Zwyciężył Dieter Thoma z RFN przed Finem Mattim Nykänenem oraz Jensem Weißflogiem z NRD. Reprezentanci Polski nie startowali.
Wyniki.
Konkurs indywidualny na skoczni K-175 (25.02.1990).
W ostatecznych wynikach brano pod uwagę dwa najlepsze z trzech oddanych przez każdego zawodnika lotów.

</doc>
<doc id="1403441" url="https://pl.wikipedia.org/wiki?curid=1403441" title="Delta Świny">
Delta Świny

Delta Świny (PLB320002) – obszar specjalnej ochrony ptaków Natura 2000 w północno-zachodniej Polsce, nad Morzem Bałtyckim, o powierzchni 11 008,45 ha, w całości w woj. zachodniopomorskim, na Pobrzeżu Szczecińskim. Obejmuje obszar delty wstecznej cieśniny Świny, wraz z sąsiednimi kanałami, akwenami i wyspami, oraz przybrzeżny obszar morski na Zatoce Pomorskiej, na północ od Wolińskiego Parku Narodowego.
Obszar ochrony został wyznaczony w 2004 roku przez Ministra Środowiska na powierzchni 9171,3 ha. W 2007 roku pomniejszono go do 8286,1 ha, a w 2011 roku powiększono o przybrzeżny obszar morski o powierzchni 2722,4 ha.
Warunki naturalne.
W skład delty wchodzi szereg małych wysp o łącznej powierzchni około 3650 ha. Nazwane wyspy to: Uznam, Wolin, Karsibór, Karsiborska Kępa, Bielawki, Wielki Krzek, Wydrza Kępa, Koński Smug, Ostrówek, Wola Kępa, Warnie Kępy, Wołcza Kępa, Lądko, Wiszowa Kępa, Trzcinice, Chełminka, Świńskie Kępy. Znajdują się na nich najbardziej rozległe w Polsce kompleksy łąk solniskowych. Wszystkie wyspy są podmokłe, niezamieszkane i w większości niezagospodarowane. Na niektórych utrzymuje się wypas krów i koni. 
Wyspy powstały w wyniku akumulacji piasku i mułu (do 40 cm) – osadzanych przez wody Świny, pchanych wstecznym prądem podczas silnych sztormów z wiatrem wiejącym z kierunku północnego (zjawisko tzw. cofki) – oraz torfu trzcinowego i turzycowo-trzcinowego (do 1,2 metra).
Ocenia się, że delta ma około trzech tysięcy lat. 
Ochrona przyrody.
Znaczna część obszaru leży w granicach Wolińskiego Parku Narodowego. Na terenie ostoi znajduje się rezerwat przyrody Karsiborskie Paprocie. Wyspy Karsiborska Kępa i Bielawki stanowią tzw. społeczne rezerwaty. Nie jest to formalnie (administracyjnie) wyznaczony obszar chroniony, lecz teren poddany ochronie przez Ogólnopolskie Towarzystwo Ochrony Ptaków. Przedmiotem ochrony prowadzonej przez tę organizację są ptaki i szata roślinna. Na całym obszarze delty wstecznej obowiązuje strefa ciszy. Zakazuje się uprawiania sportów motorowodnych i poruszania łodziami z napędem spalinowym. Jest to także strefa niedostępna dla sportów lotniczych (głównie motolotni i lotni). 
W roku 1996 RZGW uznał deltę wsteczną Świny za "obszar priorytetowy dla zachowania lub odnowienia funkcji ekologicznych".
Turystyka.
Rozległa panorama na deltę ze wzgórza Zielonka w Lubinie koło Międzyzdrojów, na które prowadzi turystyczny Szlak nad Zalewem Szczecińskim (Międzyzdroje - Wolin). 
Międzynarodowe Stowarzyszenie Przyjaciół Przyrody uznało deltę Odry (i wchodzącą w jej skład wsteczną deltę Świny) za krajobraz roku 1993/94. 
Flora i fauna.
Na obszarze gnieździ się blisko 150 gatunków ptaków, m.in.: biegus zmienny, ohar, błotniak łąkowy i zbożowy, bączek, mewa żółtonoga, mewa czarnogłowa, mewa siwa, rybitwa rzeczna i białoczelna, świstun zwyczajny, rożeniec zwyczajny, gągoł, wąsatka, wodniczka i derkacz. a w czasie przelotów spotkać można wielotysięczne stada gęsi, kaczek i ptaków z rzędu siewkowych (ostrygojad zwyczajny, sieweczka obrożna, batalion, kulik wielki, rycyk i krwawodziób). 
Na wyspach delty wstecznej występują z rzadkich gatunków roślin: kłoć wiechowata, turówka wonna oraz szereg gatunków roślin solniskowych (halofitów): babka pierzasta, świbka morska, sit Gerarda, mlecznik nadmorski, czosnek kątowaty, muchotrzew solniskowy, aster solny.
Zagrożenia.
Zagrożeniem są ścieki z pobliskich miejscowości, zanieczyszczenie wód Odry i Świny, w tym zanieczyszczenie substancjami toksycznymi i ściekami z portów i pobliskiego toru wodnego. Problemem w ochronie walorów przyrodniczych jest zanikanie użytkowania pastwiskowego skutkujące ekspansją szuwaru trzcinowego na wyspach, co prowadzi do zmniejszania różnorodności gatunkowej ornitofauny i flory.

</doc>
<doc id="1403443" url="https://pl.wikipedia.org/wiki?curid=1403443" title="Phobos (album)">
Phobos (album)

Phobos – dziewiąty studyjny album thrashmetalowego zespołu Voivod. Wydany w roku 1997 przez wytwórnię Slipdisc Hypnotic Records.

</doc>
<doc id="1403446" url="https://pl.wikipedia.org/wiki?curid=1403446" title="Through the Eyes of Love (album Raya Charlesa)">
Through the Eyes of Love (album Raya Charlesa)

Through the Eyes of Love – album amerykańskiego muzyka Raya Charlesa, wydany w 1972 roku.

</doc>
<doc id="1403447" url="https://pl.wikipedia.org/wiki?curid=1403447" title="Bachus i Ariadna (obraz Tycjana)">
Bachus i Ariadna (obraz Tycjana)

Bachus i Ariadna () – mitologiczny obraz renesansowego, włoskiego malarza Tycjana, powstały w latach 1520–1523.
Historia obrazu.
Obraz jest jednym z trzech dzieł namalowanych przez Tycjana dla księcia Ferrary, Alfonsa d’Este, do jego gabinetu znajdującego się w przejściu łączącym zamek d’Este z Palazzo Ducale. Obrazy miały stanowić cykl o tematyce erotycznej i stwarzać atmosferę radosnego i beztroskiego życia. Obok dzieł Tycjana w gabinecie znalazły się obrazy pędzla Giovanniego Belliniego oraz Dossa Dossiego. Zbiory w całości znajdowały się w sali do 1598 roku, kiedy to ród d’Este wyjechał z Ferrary. Obrazy zostały podzielone, a te autorstwa Tycjana, Giovaniego i Dossiego trafiły do zbiorów kardynała Pietra Aldobrendiniego. Kardynał porozdawał obrazy, jedynie "Bachus i Ariadna" pozostał u niego do 1796 roku. Obecnie obraz znajduje się w zbiorach National Gallery w Londynie.
Opis obrazu.
Tycjan do malowania obrazu wykorzystał szeroką gamę pigmentów, m.in. pomarańczowego realgaru i żółtego aurypigmentu dostępnych głównie w Wenecji. Temat obrazu zaczerpnięty został z mitologii greckiej. Córka króla Krety, Ariadna, porzuca dom rodzinny i udaje się z Tezeuszem, któremu następnie pomaga uciec z labiryntu Minotaura na Krecie. Tezeusz porzuca kochankę na wyspie Naksos i odpływa.
Tycjan namalował Ariadnę, kiedy porzucona przez Tezeusza zostaje odnaleziona przez boga wina Bachusa, który przybywa na wyspę ze swoim orszakiem. Ariadna wyciąga dłoń ku odpływającym w dal okrętom kochanka i jednocześnie spogląda na wyskakującego z rydwanu Bachusa. Rydwan boga ciągnięty jest przez dwa gepardy. Wokół niego kroczy tanecznym krokiem satyr, owinięty w pędy krzewu winnego i wymachujący nogą byka. Spogląda on na Bachantkę z tamburynem – podobnie jak Bachus na Ariadnę. Przed satyrem znajduje się postać siłacza zmagającego się z wężem, a przed nim postać małego satyra – pół-dziecka, pół-kozła – z wieńcem na głowie, ciągnącego na sznurku głowę jagnięcia. Przy jego nogach szczeka pies. Dziecko jako jedyne spogląda na widza. Na dalszym planie Tycjan umieścił grubego Sylena śpiącego na ośle i podtrzymywanego przez innych towarzyszy. Cała scena kroczącego orszaku Bachusa mogła być zaczerpnięta z poematu rzymskiego poety Katullusa.
Bachus spotyka Ariadnę, wyskakuje z rydwanu, by ją porwać. Ona zostaje później jego niebiańską kochanką.
Symbolika obrazu.
Nad głową Ariadny, Tycjan umieścił konstelację gwiazd, która była podarunkiem Bachusa dla niej po jej śmierci. Szczekający spaniel jest najprawdopodobniej podobizną pieska Tycjana – motyw często goszczący na obrazach artysty. Obok niego znajduje się kwiat kaparu ciernistego, na co dzień rosnącego w szczelinach skalnych. Kwiat ten jest symbolem miłości. Gepardy są podobiznami zwierząt znajdujących się w ogrodach Alfonsa d’Este. Według mitologii orszak Bachusa powracającego z Indii ciągnęły pantery. Tycjan pokazuje pogański świat pozbawiony chrześcijańskiej moralności.

</doc>
<doc id="1403452" url="https://pl.wikipedia.org/wiki?curid=1403452" title="Wojciech Chudziński">
Wojciech Chudziński

Wojciech Chudziński (ur. 30 stycznia 1964 w Bydgoszczy) – polski pisarz, publicysta i redaktor.
Życiorys.
W latach 1991–1993 etatowy dziennikarz tygodnika „Kujawy i Pomorze”, później "Kwartalnika Artystycznego" i dziennika „Ilustrowany Kurier Polski”. Od 1994 do 2005 r. publicysta, reporter i redaktor rubryk tematycznych dziennika „Express Bydgoski”. Zastępca redaktora naczelnego miesięcznika „Express Tajemnic” (marzec - sierpień 1997 r.). Stały współpracownik miesięczników: "Nieznany Świat" (od 1998 r.), "Czwarty Wymiar" (1999 - 2005) i "Świat Gier Komputerowych" (2000 - 2002 r.). W latach 1994 -1996 redaktor w wydawnictwie książkowym LIMBUS. Od stycznia do grudnia 2003 roku sekretarz redakcji dwumiesięcznika science - fiction "SFera". Od 2005 roku z-ca red. nacz. miesięcznika „Nieznany Świat”. 
Członek Stowarzyszenia Krajowy Klub Reportażu oraz Związku Literatów Polskich.
Publikacje.
Liczne publikacje w gazetach i czasopismach lokalnych, wynikające ze współpracy z Agencją Informacyjno - Wydawniczą LABIRYNT (1996 - 1998) i Komputerową Agencją Prasową MicroWay (1999 - 2001).
Publicystyka, reportaże i wywiady publikowane m.in. w "Ilustrowanym Kurierze Polskim", "Expressie Bydgoskim", "Expressie Ilustrowanym", "Wieczorze Wybrzeża", "Gazecie Krakowskiej", "Trybunie Śląskiej", "Wieczorze Wrocławia", "Nieznanym Świecie", "Czwartym Wymiarze", "Świecie Gier Komputerowych", "Wróżbicie", "Wróżce". Drukował też artykuły w niemieckojęzycznym kwartalniku "Kontext".
Jako prozaik zadebiutował w 1986 r. na łamach jednodniówki „Sfera” opowiadaniami: „Zabawa w terror” i „Liść”. Prozę publikował również w "Fenixie", "Faktach", "Metaforze" oraz na antenie Polskiego Radia Pomorza i Kujaw.
Jego utwory poetyckie ukazały się m.in. na łamach „Gazety Czarno-Białej” oraz w miesięczniku „Nieznany Świat”.
Jest inicjatorem wydania napisanej przed wojną pracy prof. Stanisława Poniatowskiego „Pierwsze próby parapsychicznego sondowania kultur prehistorycznych” (Bydgoszcz 2008, ) – zapisu doświadczeń przeprowadzonych ze znanym jasnowidzem Stefanem Ossowieckim.
Przygotował do druku książkę doc. dr. Romana Bugaja „Palingeneza. Rozprawa o homunkulusach i nieśmiertelności” (Bydgoszcz 2010, ), która ukazała się po śmierci autora.
Na zlecenie Brytyjskiego Towarzystwa Badań Parapsychicznych koordynował prace związane z weryfikacją uzdolnień prekognicyjnych Stefana Ossowieckiego, czego owocem jest rozprawa archeologa z Uniwersytetu Kazimierza Wielkiego w Bydgoszczy, prof. Jacka Woźnego.
Jest pomysłodawcą i redaktorem serii książkowej „Nieznany Świat Poleca”, w której ukazały się m.in.:
Jako redaktor współpracuje również z wydawnictwem Bibliotekarium, redagując książki z serii „Rubieże rzeczywistości”, w której opublikowano dotąd m.in.:
Jest opiekunem spuścizny literackiej Jerzego Grundkowskiego (1953 - 2016) – archiwum zdeponowanego w Bibliotece im. Jerzego Grundkowskiego w Bydgoszczy. Z jego inicjatywy, w serii „Archiwum Polskiej Fantastyki” Wydawnictwa Stalker Books ukazał się tom „Annopolis”, w którym pomieszczono opowiadania drukowane w latach 80., jak też odnalezione w szufladzie pisarza po jego śmierci.

</doc>
<doc id="1403455" url="https://pl.wikipedia.org/wiki?curid=1403455" title="Konderski">
Konderski

Konderski – polski herb szlachecki.
Opis herbu.
W srebrnym polu na czerwonym skosie w lewo, trzy róże barwy pierwszej. Hełm ukoronowany koroną szlachecką. W klejnocie pięć piór strusich, labry czerwone, podbite srebrem.
Najwcześniejsze wzmianki.
Herb został nadany na sejmie koronacyjnym w 1764, braciom Józefowi i Adamowi Konderskim, żydowskim neofitom, należącym wcześniej prawdopodobnie do sekty Franka. Potwierdzony na sejmie w 1775 i 14 czerwca 1782.
Herbowni.
Kondek, Konder, Konderski

</doc>
<doc id="1403462" url="https://pl.wikipedia.org/wiki?curid=1403462" title="Wdzięczność">
Wdzięczność

Wdzięczność – polski herb szlachecki nadawany żydowskim neofitom w okresie panowania Stanisława Augusta rodowi należącemu wcześniej prawdopodobnie do sekty frankistów.
Opis herbu.
Herb przedstawia w błękitnym polu srebrna podkowę, zwrócona do dołu, a na jej szczycie krzyż kawaleryjski tego samego koloru. Nad tarczą korona. W klejnocie dwa pióra strusie.
Herbowni.
Krasnowojski, Stuliński .

</doc>
<doc id="1403464" url="https://pl.wikipedia.org/wiki?curid=1403464" title="Trachemys emolli">
Trachemys emolli

Trachemys emolli (syn. "Trachemys scripta emolli") – gatunek żółwia z rodziny żółwi błotnych, do niedawna uznawany za podgatunek żółwia ozdobnego ("Trachemys scripta").

</doc>
<doc id="1403465" url="https://pl.wikipedia.org/wiki?curid=1403465" title="Amud">
Amud

Amud (hebr. עמוד) – w aszkenazejskich synagogach pulpit kantora umieszczony pomiędzy Aron ha-kodesz a bimą, z którego prowadzone są niektóre modlitwy. Przeważnie stoi w zagłębieniu, co odnosi się do słów z Tory: "Z głębokości wołam do Ciebie, Panie. Panie usłysz głos mój..." (Ps 130:1). 
Przed amudem umieszczane jest przeważnie plakieta zwana sziwiti ze słowami: "Stawiam sobie zawsze Pana przed oczy" (Ps 16, 8).
Tablice sziwiti odnalezione podczas badań archeologicznych na terenie wielkiej synagogi w Oświęcimiu, zrekonstruowane przez historyka Jacka Proszyka zawierające dwustronną standardową inskrypcję tablic sziwiti oraz nazwisko fundatora: "Wiedz przed Kim stoisz / Przed Królem królów nad królami / Świętym / Bogiem (JHWH) / Błogosławiony On / Zawsze mam Boga przed sobą /-/ Załman Pelcman i żona Hinda Cwetla z miasta Kęty / w roku 1892".

</doc>
<doc id="1403466" url="https://pl.wikipedia.org/wiki?curid=1403466" title="Werner von Urslingen">
Werner von Urslingen

Werner von Urslingen, wł. Guarnieri d'Urslingen, Duca Guarnieri (ur. ok. 1308, zm. 5 lutego 1353) – kondotier, młodszy syn Konrada VI Urslingen, księcia Spoleto.
Wraz z Rinaldo Giverem, zwanym "Il Malerba" i Konradem Wirtinger von Landau służył jako kondotier w Kompanii Św.Jerzego ("Compagnia di San Giorgio") najemnym oddziale stworzonym w 1338 przez Lodrisio Viscontiego, który został rozbity w lutym 1339 pod Parabiago w Lombardii. W 1342 Werner von Urslingen tworzy "Wielką Kompanię", oddział trzech tysięcy najemników, głównie z krajów niemieckich i Szwajcarii, będący na służbie Florencji. Najemnicy plądrują ziemie należące do Sieny, Perugii i Bolonii. Siena, by pozbyć się Wielkiej Kompanii, wypłaciła Urslingenowi okup w wysokości prawie 3000 florenów. Po zakończeniu walk Urslingen przyjmuje gościnę Obizzo d'Este. W 1347 pojawia się z nowym oddziałem najemników w armii Ludwika Węgierskiego walczącej z królową Neapolu Joanną I. Na pancerzu Werner Urslingen miał wyryty napis "Bez Boga, bez litości, bez miłosierdzia". Zmarł w Szwabii.

</doc>
<doc id="1403467" url="https://pl.wikipedia.org/wiki?curid=1403467" title="Daję wam ogień">
Daję wam ogień

Daję wam ogień – czwarty album studyjny polskiego zespołu The Bill, zawierający 14 utworów.
Płyta ta nagrana została latem 1996 roku w Izabelin Studio, a wydana w roku 2000. Realizator nagrań – Jarosław Pruszkowski. Aranżacja i produkcja – The Bill. Rysunki, projekt graficzny – Mariusz J.
Po nagraniu tej płyty kapela rozpadła się.
Skład zespołu.
oraz

</doc>
<doc id="1403469" url="https://pl.wikipedia.org/wiki?curid=1403469" title="Sziwiti">
Sziwiti



</doc>
<doc id="1403470" url="https://pl.wikipedia.org/wiki?curid=1403470" title="Pulpit kantora">
Pulpit kantora



</doc>
<doc id="1403472" url="https://pl.wikipedia.org/wiki?curid=1403472" title="Parafia Wniebowzięcia Najświętszej Maryi Panny i św. Katarzyny Aleksandryjskiej w Konopnicy">
Parafia Wniebowzięcia Najświętszej Maryi Panny i św. Katarzyny Aleksandryjskiej w Konopnicy

Parafia Wniebowzięcia Najświętszej Maryi Panny i św. Katarzyny Aleksandryjskiej w Konopnicy – parafia rzymskokatolicka w dekanacie konopnickim w archidiecezji lubelskiej, erygowana w roku 1374 przy neogotyckim kościele w miejscowości Konopnica.
Historia.
Parafia powstała prawdopodobnie w latach 1374–1400. W roku 1400 wraz z patronatem kościoła była zakupiona przez miasto Lublin. W 1428 rada miasta Lublin zezwala plebanowi Pawłowi zwanemu Bando na zakupienie 2 łanów, które wraz z nadanymi przy erekcji 2 łanami stanowić miały własność parafii. W XVI wieku mieszczanie powiększyli uposażenie do 6 łanów pola. W okresie przynależności do diecezji krakowskiej, należała do archidiakonatu lubelskiego, dekanatu Chodel, później Lublin, a od 1982 r. do nowo utworzonego dekanatu Konopnica. W XVII wieku jest wzmianka o istnieniu w parafii wikariusza. Działała też w tym czasie szkoła parafialna, szpital, funkcjonujący do początków XIX w. Do czasów II wojny światowej była także biblioteka, licząca ok. 551 tomów. 21 czerwca 1941 roku przybyła do Konopnicy zmotoryzowana kolumna niemiecka oddziałów SS, a następnie zakwaterowała się na plebanii, w ogrodzie probostwa obraz na cmentarzu kościelnym i w kościele. Esesmani zajęli plebanię, usunęli z niej służbę i rozpoczęli poszukiwania ks. Nikodema Domańskiego, tropionego już od 1939 roku zastępcę proboszcza. Hitlerowcy zabronili ludności wstępu do kościoła, następnie dopuścili się świadomej i zorganizowanej profanację świątyni. Wtedy też zdewastowali plebanię i mieszkanie księdza, rekwirując wiele rzeczy oraz niszcząc wiele cennych dzieł z biblioteki ks. proboszcza Edwarda Niecki. W parafii od początku żywy był kult św. Katarzyny Aleksandryjskiej, świadczą o tym modlitwy i intencje mszalne zamawiane o wstawiennictwo Świętej. Archiwum zawiera m.in. akta urodzonych, zmarłych i małżeństw od XVII wieku, kronikę połączoną z „Liber fundi instricti” (zapoczątkowaną w 1921 r.), księgę wizytacji biskupich i dziekańskich (po II wojnie światowej). 
Obecnie trwa budowa nowej plebanii. Parafia wydaje swój biuletyn, gazetkę – „List Parafialny”.
Zasięg parafii.
Do parafii należą wierni mieszkający w Lublinie (ulice: Al. Kraśnicka (nry 152–254, strona lewa), Laskowa, Folwarczna strona prawa nry 1–59 i strona lewa nry 2–16, Bełżycka strona prawa nry 1–54, Węglinek) oraz wierni z miejscowości: Konopnica w. i kol., Kozubszczyzna, Marynin, Motycz st. kol., Pietrzakowizna I i II, Stasin, Tereszyn, Uniszowice i Zemborzyce Tereszyńskie (cz. – prawa strona przy szosie Kraśnickiej).

</doc>
<doc id="1403473" url="https://pl.wikipedia.org/wiki?curid=1403473" title="Gruba Dama">
Gruba Dama



</doc>
<doc id="1403475" url="https://pl.wikipedia.org/wiki?curid=1403475" title="Mistrzostwa Świata w Lotach Narciarskich 1972">
Mistrzostwa Świata w Lotach Narciarskich 1972

1. Mistrzostwa Świata w Lotach Narciarskich odbyły się między 24 a 26 marca 1972 na Velikance w Planicy. Punkt konstrukcyjny ówczesnej skoczni umieszczony był na 165 metrze. Pierwszy tak wysokiej rangi konkurs w tej konkurencji pod egidą FIS.
Faworyci.
Podczas Igrzysk Olimpijskich 1972, które odbyły się w lutym, zwyciężyli Wojciech Fortuna i Yukio Kasaya. W 20. Turnieju Czterech Skoczni, który odbywał się dwa miesiące przed zawodami, zwyciężył Ingolf Mork, przed drugim Henrym Glaßem i trzecim Tauno Käyhkö.
Wyniki.
Zwycięzcą konkursu został Walter Steiner, który o 32,5 punktu wyprzedził drugiego w klasyfikacji - Heinza Wosipiwo oraz o 48,5 punktu trzeciego - Jiříego Raškę. W mistrzostwach świata wystartowało 43 skoczków narciarskich. Poniższa tabela przedstawia wyniki konkursu.

</doc>
<doc id="1403476" url="https://pl.wikipedia.org/wiki?curid=1403476" title="Wydział Technologii Żywności Uniwersytetu Rolniczego w Krakowie">
Wydział Technologii Żywności Uniwersytetu Rolniczego w Krakowie

Wydział Technologii Żywności Uniwersytetu Rolniczego im. Hugona Kołłątaja w Krakowie – wydział powstały w 1994 r. na bazie Oddziału Technologii Żywności (utworzonym w 1974 r. na Wydziale Rolniczym). Wydział posiada pełne prawa akademickie do doktoryzowania i habilitowania.
Jednostki organizacyjne.
Na Wydziale funkcjonują następujące jednostki organizacyjne:
Władze wydziału.
Byli prodziekani.
Wydziału Rolniczego ds. Oddziału Technologii Żywności
Od 1994 dziekani powoływani byli już do wydziału pod nową nazwą Wydziału Technologii Żywności.

</doc>
<doc id="1403477" url="https://pl.wikipedia.org/wiki?curid=1403477" title="Alberto Losada">
Alberto Losada

Alberto Losada Alguacil (ur. 28 lutego 1982 w Barcelonie) – hiszpański kolarz szosowy, zawodnik profesjonalnej drużyny Team Katusha-Alpecin. 
Jak na razie w zawodowym peletonie nie odnosił większych sukcesów. Startował w 2004 roku w Vuelta a España zajmując 24. miejsce. W 2007 roku w Giro d'Italia zajął 60. miejsce. W tym samym roku zajął 18. miejsce w Eneco Tour. Rok wcześniej wraz z innymi kolarzami Kaiku wygrał drużynowo klasyfikację generalną Vuelta a la Rioja. Cały wyścig wygrał jego kolega z ekipy Ricardo Serrano.

</doc>
<doc id="1403478" url="https://pl.wikipedia.org/wiki?curid=1403478" title="The Price of Existence">
The Price of Existence

The Price of Existence – drugi studyjny album amerykańskiej grupy deathcore'owej All Shall Perish wydany 8 sierpnia 2006 roku przez wytwórnię Nuclear Blast.
Koreańskie wydanie płyty zawiera dwa bonusowe utwory, które znalazły się na poprzednim albumie, "Hate, Malice, Revenge".

</doc>
<doc id="1403483" url="https://pl.wikipedia.org/wiki?curid=1403483" title="Elżbieta Zawadowska-Kittel">
Elżbieta Zawadowska-Kittel

Elżbieta Zawadowska-Kittel (ur. 15 października 1953 w Warszawie) – polska scenarzystka filmowa, tłumaczka z języka angielskiego i wspólnie z Janem Kraśko autorka kilku powieści kryminalnych.
Życiorys.
W 1976 ukończyła anglistykę na Uniwersytecie Warszawskim (UW), po czym podjęła pracę w liceum ogólnokształcącym, a następnie jako lektor języka angielskiego Międzywydziałowego Ośrodka Nauczania Języków Obcych UW.
W 1984 ukończyła studia podyplomowe w Instytucie Lingwistyki Stosowanej UW w zakresie metodyki nauczania języka angielskiego. w 1989 ukończyła Wyższe Studium Scenariuszowe w Państwowej Wyższej Szkole Filmowej, Telewizyjnej i Teatralnej w Łodzi pod kierunkiem Bolesława Michałka i Andrzeja Trzos-Rastawieckiego.
Od 2002 pracuje w Lingwistycznej Szkole Wyższej w Warszawie, jest doktorem nauk humanistycznych w zakresie językoznawstwa, w latach 2008–2013 pełniła stanowisko Dziekana Wydziału Lingwistyki. W październiku 2013 została powołana na stanowisko Rektora uczelni. Jest ekspertem OKE ds. egzaminu maturalnego, a także rzeczoznawcą MEN ds. podręczników. Specjalizuje się w metodyce nauczania, główny obszar jej zainteresowań naukowych stanowią problemy testowania i oceniania.
Twórczość.
Wspólnie z Janem Kraśko opublikowała pod pseudonimem "Jonathan Trench" kilka powieści kryminalnych:
Wraz z Wojciechem Wójcikiem napisała scenariusz filmu "Trójkąt bermudzki" na podstawie powieści "Wieczór przy Oak Lane".
Jest autorką ponad 70 przekładów beletrystyki i literatury faktu, 
Opublikowała również książki do nauczania języka angielskiego:

</doc>
<doc id="1403487" url="https://pl.wikipedia.org/wiki?curid=1403487" title="Mistrzostwa Świata w Lotach Narciarskich 1973">
Mistrzostwa Świata w Lotach Narciarskich 1973

2. Mistrzostwa Świata w Lotach Narciarskich odbyły się 11 marca 1973 roku w Oberstdorfie na skoczni Heini-Klopfer-Skiflugschanze K-175.
Wyniki.
Zwycięzcą konkursu został Hans-Georg Aschenbach, reprezentant NRD, który wyprzedził Waltera Steinera ze Szwajcarii. Brązowy medal wywalczył zawodnik z Czechosłowacji, Karel Kodejška. Ogółem startowało 51 zawodników z 15 reprezentacji, Polacy nie startowali.

</doc>
<doc id="1403489" url="https://pl.wikipedia.org/wiki?curid=1403489" title="Burgfreiheit (Królewiec)">
Burgfreiheit (Królewiec)

Burgfreiheit (pol. "Wola Zamkowa") – do 1809 wolnizna (niem. "Freiheit") położona obok zamku, po obu stronach południowego krańca Stawu Zamkowego, później część śródmieścia Królewca. 
Powstała jeszcze w średniowieczu na przedzamczu, potem została rozszerzona i ok. 1500 otoczona murami obronnymi. Na jej terenie znajdowała się wtedy m.in. kaplica św. Marii Magdaleny, kaplica św. Krzyża, a także rzeźnia. 
Przed 1945 po zachodniej stronie zamku, na granicy Starego Miasta, znajdował się plac Gesekusa (Gesekus-Platz), jeden z głównych węzłów komunikacyjnych miasta, z neogotyckim gmachem Poczty Głównej z 1902. W pobliżu, przy ul. Rycerskiej (Junkerstrasse), w XIX w. wzniesiono nowy kościół staromiejski. Przy ul. Księżniczek (Prinzessinenstrasse) do 1893 stał dom mieszkalny Immanuela Kanta. 
Na północ od zamku, po zachodniej stronie stawu obok Ogrodu Królewskiego (Königsgarten), w XVIII w. wytyczono Plac Defilad (Paradeplatz), przy którym zaczęto wznosić kościół garnizonowy, zamiaru tego jednak nie zrealizowano. W początkach XIX w. na jego fundamentach powstał teatr miejski, a w pobliżu w połowie stulecia postawiono nowy gmach Uniwersytetu, okazały pomnik konny Fryderyka Wilhelma III i później pomnik Immanuela Kanta. 
Między zamkiem a stawem był położony plac Menniczy (Münzplatz) z pomnikiem księcia Albrechta z 1891 (Friedrich Reusch). 
Na wschód od zamku przebiegała ul. Francuska (Franzözische Strasse), zamieszkana od 1686 przez uchodźców hugenockich z Francji. W pobliżu wznosił się Burgkirche, do 1819 zwany kościołem reformowanym, służący wiernym języka niemieckiego. Była to duża barokowa budowla z lat 1690–1701, wzorowana na Nowym Kościele w Hadze (proj. Johann Arnold Nering). Poświęcenie nastąpiło w związku uroczystościami koronacyjnymi Fryderyka Wilhelma I. Wieża, na której planowano wysoki hełm, pozostała nieukończona. Wieloboczna nawa kościoła, zniszczonego podczas nalotu w 1944, została wysadzona w powietrze 1954, ruiny wieży przetrwały do 1969. Obok, od 1658, znajdowała się szkoła reformowana, w której nabożeństwa odprawiali Francuzi do czasu zbudowania własnego kościoła na Neue Sorge. 
W 1701 z okazji koronacji Fryderyka I król starał się o przekształcenie wolnizny w kolejne miasto królewieckie – Friedrichstadt – co uniemożliwił solidarny opór trzech starszych miast, tj. Starego Miasta, Knipawy i Lipnika.
Po zniszczeniach wojennych z lat 1944–1945 ruiny usunięto, wprowadzając nową zabudowę i zieleńce, znacznie przekształcając sieć urbanistyczną. Pozostał jedynie gmach uniwersytecki, znacznie przebudowany, przy którym ustawiono zrekonstruowany pomnik Kanta.

</doc>
<doc id="1403490" url="https://pl.wikipedia.org/wiki?curid=1403490" title="Pałac Sacrow">
Pałac Sacrow

Pałac Sacrow (niem. "Schloss Sacrow") – barokowy pałac z końca XVIII w. w poczdamskiej dzielnicy Sacrow. 
Pałac Sacrow należy do grupy pałaców i zespołów parkowych w Poczdamie i Berlinie wpisanych w 1990 na listę światowego dziedzictwa UNESCO. Obecnie o pielęgnację i restaurację pałacu troszczy się Fundacja Pruskie Pałace i Ogrody Berlin-Brandenburg (niem. "Stiftung Preußische Schlösser und Gärten Berlin-Brandenburg").
Historia.
Budowa.
Początki posiadłości Sacrow sięgają XIV w., kiedy to księga ziemska cesarza Karola IV Luksemburskiego wspomina położone tu dobra rycerskie.
W 1764 dobra zakupił komendant cytadeli w Spandau, szwedzki porucznik Johann Ludwig Graf von Hordt (1720–1777). W 1773 r. wybudował dwór w miejscu dawnego budynku mieszkalnego. Zgodnie z konwencją baroku, budynek jest symetryczny, a po obydwu stronach pionowej osi środkowej ma po cztery rzędy okien. Do południowego szczytu dworu dobudowano szklarnię, co było wielką innowacją jak na owe czasy.
W 1779 dobra wraz z dworem nabył pochodzący z Brandenburgii Heinrich Karl de la Motte Fouqué, ojciec poety Friedricha de la Motte Fouqué. Friedrich de la Motte Fouqué spędził tu swoje dzieciństwo. Pobyt nad jeziorem Sacrow mógł być inspiracją do napisania powieści "Undine" (1811).
XIX wiek.
W 1816 posiadłość stała się własnością berlińskiego bankiera J.M. Magnusa, zaprzyjaźnionego z rodziną Mendelssohnów. Felix Mendelssohn-Bartholdy miał skomponować w Sacrowie część swojego kwartetu smyczkowego Nr 2 a-moll (Op. 13).
W 1840 dobra Sacrow nabył król pruski Fryderyk Wilhelm IV. Jednocześnie zlecił wzniesienie kościoła w stylu włoskim na cyplu na Haweli. Budowę powierzył architektowi Ludwigowi Persiusowi, który miał również zająć się rozbudową dworu. Persius dobudował do północnego skrzydła gmachu dwupiętrową przybudówkę z reprezentacyjnym wejściem w stylu włoskim. Za szklarnią powstała wielka spiżarnia. Dwór otoczył park projektu Petera Josepha Lennégo. Osie widokowe parku skierowano na sąsiadujące obiekty: Pawią Wyspę, pałac Babelsberg, pałac Glienicke i pałac Cecilienhof. Odtąd też dwór zaczęto nazywać pałacem, chociaż król nigdy tu nie mieszkał.
Na życzenie Fryderyka Wilhelma IV, do pałacu miał się ponownie wprowadzić Friedrich de la Motte Fouqué, który cieszył się wielkim uznaniem króla. De la Motte Fouqué nie zdążył skorzystać z zaproszenia króla, umierając w Berlinie w 1843. Po jego śmierci Fryderyk Wilhelm IV nosił się z zamiarem gruntownej przebudowy pałacu – stworzenia kopii średniowiecznego zamku, by upamiętnić wyidealizowany rycerski świat z utworów de la Motte Fouqué. Planów tych nigdy nie zrealizowano.
Pomiędzy jesienią 1922 a listopadem 1934 w pałacu mieszkał Eberhard Cranz, przyjaciel niemieckiego polityka Gottharda Sachsenberga, wraz z żoną Emmą z domu Neuhaus.
III Rzesza.
W 1938 pałac został przebudowany na siedzibę nadleśniczego Prus i sekretarza stanu w Urzędzie Lasów Rzeszy – Friedricha Alpersa. Wtedy też usunięto barokowy wystrój wnętrz. Na parterze powstały biura, a na piętrze mieszkanie dla nadleśniczego. Przedłużono kalenicę, by przyłączyć część dobudówki Persiusa przy skrzydle północnym. W pozostałej części, pokrytej nowym spiczastym dachem, urządzono salę bankietową. Sąsiednie budynki wyburzono, a na ich miejsce wybudowano dom adiutanta, mieszkania dla szoferów i leśniczych, oraz pomieszczenia sokolników.
NRD.
W okresie NRD pałac stał się własnością państwową. Początkowo służył jako sierociniec, a następnie jako dom pisarza dla prześladowanych przez nazistów. Po wybudowaniu Muru Berlińskiego pałac zajęła najpierw Narodowa Armia Ludowa, a następnie od 1973 urząd celny. Zburzono szklarnię, a w parku urządzono plac treningowy dla psów celnych.
Po zjednoczeniu Niemiec.
W 1993 pałac przeszedł na własność Fundacji Pruskie Pałace i Ogrody Berlin-Brandenburg (niem. "Stiftung Preußische Schlösser und Gärten Berlin-Brandenburg"), która rozpoczęła restaurację parku według oryginalnego projektu Lennégo. Pałac miał zostać zamieniony w muzeum, jednak okazało się, że budynek nie może gościć stałych ekspozycji ze względu na niekorzystne warunki infrastrukturalne. Po renowacji dachu oraz instalacji ogrzewania zaprzestano dalszych prac. Od 2003 r. pałac użytkuje stowarzyszenie "Verein Ars Sacrow".

</doc>
<doc id="1403493" url="https://pl.wikipedia.org/wiki?curid=1403493" title="Mistrzostwa Świata w Lotach Narciarskich 1988">
Mistrzostwa Świata w Lotach Narciarskich 1988

10. Mistrzostwa Świata w Lotach Narciarskich – zawody w lotach narciarskich, które odbyły się 13 marca 1988 na mamuciej skoczni w Oberstdorfie.
Mistrzostwa świata w lotach w 1988 roku przeprowadzono na Heini-Klopfer-Skiflugschanze w Oberstdorfie. Punkt konstrukcyjny tej skoczni był wówczas umieszczony na 182. metrze.
Zawody miały być rozegrane w dniach 12 i 13 marca 1988. Z powodu silnego wiatru pierwszy dzień lotów został odwołany. Rezultaty ustalono zatem na podstawie dwóch serii lotów, przeprowadzonych 13 marca.
W konkursie wystartowało 50 skoczków narciarskich z czternastu państw. Na liście startowej znalazło się pięciu Austriaków, w tym obrońca tytułu z 1986 roku – Andreas Felder. Ponadto wystartowało po czterech reprezentantów Czechosłowacji, Finlandii, Francji, Japonii, Jugosławii, Norwegii, Niemieckiej Republiki Demokratycznej, Polski, Republiki Federalnej Niemiec i Szwajcarii, po dwóch skoczków ze Stanów Zjednoczonych i Szwecji oraz jeden Węgier.
Mistrzem świata w lotach w 1988 roku został Ole Gunnar Fidjestøl, srebrny medal zdobył Primož Ulaga, a brązowy – Matti Nykänen. Fidjestøl i Ulaga po raz pierwszy w karierze stanęli na podium mistrzostw świata w lotach narciarskich, natomiast dla Nykänena trzecie miejsce oznaczało czwarty medal tej imprezy, w tym trzeci brązowy.
Skoczkowie walczyli o medale mistrzostw świata w lotach po raz dziesiąty. Po raz trzeci, po 1973 i 1981 roku, zawody przeprowadzono w Oberstdorfie.

</doc>
<doc id="1403503" url="https://pl.wikipedia.org/wiki?curid=1403503" title="Wittstock/Dosse">
Wittstock/Dosse

Wittstock/Dosse (powszechnie stosowana jest również forma skrócona Wittstock) – miasto w północno-wschodniej części Niemiec w kraju związkowym Brandenburgia, w powiecie Ostprignitz-Ruppin.
Geografia.
Wittstock leży nad rzeką Dosse ("Doszą") w historycznym regionie Prignitz, niecałe 100 kilometrów na północny zachód od Berlina, około 105 kilometrów na południe od Rostocku i 170 kilometrów na południowy wschód od Hamburga. Miasto powiatowe Neuruppin jest oddalone o 35 kilometrów.
Nazwa.
Urzędowa forma nazwy jest dwuczłonowa, przy czym drugi wyraz zapisywany po ukośniku; potocznie nazwę miasta skraca się do samego "Wittstock".
W średniowieczu nazwa miasta pojawia się w formie "Wiztok" (1271), "Witzstock" (1284), "Witstock" (1441). Etymologia ludowa wywodziła ją z dolnoniemieckiego "witt" „biały” + "stock" „kłącze”, w rzeczywistości nazwa ta ma pochodzenie słowiańskie, od połabskiego "vysoka" „wysoka”. W języku polskim notowana jako "Wysoka".
Historia.
Jest to dawna średniowieczna osada słowiańska "Wysoka", wzmiankowana po raz pierwszy w dokumentach w 946. W 1248 miejscowość otrzymała prawa miejskie, a w 1251 pieczęć miejską. W miejscu dawnego grodu słowiańskiego powstał średniowieczny zamek biskupi i od 1271 do 1548 miasto było rezydencją biskupią, w herbie miasta do dziś jest zawarta postać biskupa. W 1409 miasto nawiedziło trzęsienie ziemi, a w 1495 i 1716 pożary.
W czasie wojny trzydziestoletniej w 1636 stoczona została tu bitwa, w której Szwecja zwyciężyła połączone siły cesarsko-saskie. Od 1701 miasto znajdowało się w składzie Królestwa Prus, a od 1871 w granicach Cesarstwa Niemieckiego.
Od kwietnia do lipca 1933 w podmiejskiej osadzie Alt-Daber (obecnie w granicach miasta) mieścił się obóz koncentracyjny KZ Alt-Daber, jeden ze starszych niemieckich obozów koncentracyjnych. Po likwidacji obozu jego więźniów osadzono w obozie koncentracyjnym Oranienburg. W ostatnich tygodniach II wojny światowej – 23 kwietnia 1945 – w lesie w dzisiejszej północnej części miasta Niemcy zorganizowali tymczasowy obóz koncentracyjny dla 16 tysięcy więźniów ewakuowanych w marszu śmierci z obozu Sachsenhausen. Większość więźniów opuściła obóz 29 kwietnia, natomiast więźniowie pozostawieni w obozowym szpitalu zostali wyzwoleni 1 maja przez wkraczającą Armię Czerwoną. Dziś w miejscu dawnego obozu znajdują się muzeum oraz pomnik upamiętniający ofiary. 
Po II wojnie światowej miasto weszło w skład radzieckiej strefy okupacyjnej, a od 1949 do 1990 należało do NRD i było miastem powiatowym w okręgu Poczdam. Do 1994 w mieście był ulokowany garnizon Zachodniej Grupy Wojsk ZSRR. W wyniku reform administracyjnych z lat 1993 i 2003 włączono w teren miasta znaczną liczbę okolicznych wsi co czyni Wittstock obecnie szóstym największym powierzchniowo miastem w Niemczech. Jednocześnie w 1993 roku miasto straciło status miasta powiatowego na rzecz Neuruppin w nowo powstałym powiecie Ostprignitz-Ruppin.
Zabytki.
Zabytki Starego Miasta:
Demografia.
Stan ludności według danych Urzędu Miasta z 31 grudnia 2010 roku wynosił 15 259 mieszkańców, z czego 10 047 mieszkańców było zameldowanych na terenie pierwotnego obszaru miejskiego (bez włączonych miejscowości).
Stan ludności według danych Urzędu Miasta z 31 grudnia 2020 roku wynosił 14 300 mieszkańców, z czego 9 527 mieszkańców było zameldowanych na terenie pierwotnego obszaru miejskiego (bez włączonych miejscowości).
Gospodarka.
Niegdyś duży ośrodek przemysłu odzieżowego, ostatnia tego typu fabryka została zlikwidowana w 1997. Obecnie działają w Wittstock przede wszystkim małe przedsiębiorstwa usługowe i drobny przemysł. W pobliżu miasta istnieje duży zakład produkcji m.in. płyt wiórowych "Kronotex", będący częścią szwajcarskiego koncernu Swiss Krono Group, a także farma fotowoltaiczna na części terenu dawnego lotniska wojskowego.
Transport.
W sąsiedztwie miasta przebiegają autostrada A24 łącząca Berlin z Hamburgiem oraz odchodząca stąd autostrada A19 w kierunku na Rostock.
W mieście znajduje się stacja kolejowa Wittstock (Dosse), przystanek regionalnych połączeń pomiędzy Berlinem a Wittenberge.
Sport.
W mieście siedzibę ma klub żużlowy MSC Wölfe Wittstock występujący w niemieckiej Bundeslidze, a w latach 2020-21 w II lidze polskiej. Mieści się tu stadion Heidering Wittstock.

</doc>
<doc id="1403506" url="https://pl.wikipedia.org/wiki?curid=1403506" title="Namio Harukawa">
Namio Harukawa

 − japoński artysta znany ze swoich realistycznych rysunków erotycznych o tematyce femdom (kobieca dominacja). Jego rysunki przedstawiają niskich, szczupłych i bezradnych mężczyzn, którzy są obezwładniani i poniżani przez władcze, piękne i zmysłowe kobiety, charakteryzujące się masywną budową ciała.
Rysunki Harukawy cieszą się na całym świecie uznaniem i popularnością w pewnych kręgach. Często są też umieszczane na stronach internetowych poświęconych tematyce femdom oraz BDSM.

</doc>
<doc id="1403511" url="https://pl.wikipedia.org/wiki?curid=1403511" title="Daniel Heinsius">
Daniel Heinsius

Daniel Heinsius (ur. 1580 zm. 1655) – holenderski poeta, filolog i historiograf pochodzenia flamandzkiego, profesor Uniwersytetu w Lejdzie.
W wieku dwudziestu dziewięciu lat został profesorem poetyki i greki w Lejdzie wykładając do 1648. Pełnił tam również funkcję kierownika biblioteki uniwersyteckiej. Od 1627 był historiografem Gustawa Adolfa Szwedzkiego oraz Holandii.
Razem z Hugo Grocjuszem (1583-1645) i Dominikiem Baudiusem (1566-1631) był jednym z ważniejszych profesorów na lejdejskiej uczelni. W 1618 jako sekretarz przewodniczył synodowi i przeszedł do obozu radykałów znajdując się tym samym w opozycji do Grocjusza.
Jako poeta w młodości pisał po łacinie erotyki oraz emblematy. Tworzył również pierwsze próby pisania w języku ojczystym. Dał początek kalwińskiej liryce barokowej.

</doc>
<doc id="1403513" url="https://pl.wikipedia.org/wiki?curid=1403513" title="Mistrzostwa Świata w Lotach Narciarskich 1981">
Mistrzostwa Świata w Lotach Narciarskich 1981

6. Mistrzostwa Świata w Lotach Narciarskich odbyły się w dniu 27 lutego 1981 w Oberstdorfie na skoczni Heini-Klopfer-Skiflugschanze K-175.

</doc>
<doc id="1403514" url="https://pl.wikipedia.org/wiki?curid=1403514" title="Maik Taylor">
Maik Taylor

Maik Stefan Taylor (ur. 4 września 1971 w Hildesheimie) – północnoirlandzki piłkarz występujący na pozycji bramkarza w Birmingham City. Mierzy 193 cm wzrostu, waży 89 kg. Jego ojciec jest Anglikiem zaś matka Niemką jednak reprezentuje Irlandię Północną, gdyż posiada brytyjski paszport i może grać dla którejkolwiek reprezentacji z Wysp Brytyjskich.
Kariera klubowa.
Taylor urodził się w Hildesheimie w Niemczech jednak swoją zawodową karierę piłkarską rozpoczął w 1992 roku w angielskim Farnborough F.C. W sezonie 1993/1994 jego drużyna zajęła 1. miejsce w Southern Football League Premier Division Występował tam przez trzy sezony aż do roku 1995, kiedy to przeniósł się do ekipy Barnet F.C. W drużynie "The Bees" grał do roku 1996. W tym czasie wystąpił w 70 ligowych pojedynkach. Następnie przeszedł do innego angielskiego klubu – Southampton F.C. Występował tam tylko przez jeden niepełny sezon. Koszulkę Southampton zakładał 18 razy. Następnie przeniósł się za kwotę 700 tysięcy funtów do Fulham F.C. Z tą drużyną w sezonie 1998/1999 wygrał drugą dywizję. Zaś dwa lata później "the Whites" awansowali do Premier League. Już w pierwszym sezonie w Premiership Maik mógł się cieszyć z wygrania Pucharu Intertoto. W roku 2003 Fulham wypożyczyło go do Birmingham City. 22 marca 2004 "Blues" wykupiło go od Fulham za sumę 1,5 mln funtów. Jest podstawowym bramkarzem swojego klubu. Gra tam z numerem 1 na koszulce.
Kariera reprezentacyjna.
Maik urodził się w Niemczech. Jednak posiada brytyjski paszport i gra dla Irlandii Północnej. W roku 1999 zagrał jeden mecz w reprezentacji B swojego kraju. W kadrze A zadebiutował 27 marca tego samego roku w przegranym 3-0 spotkaniu z Niemcami. Mecz ten odbywał się w ramach eliminacji do Euro 2000. 21 kwietnia 1999 rozegrał także swoje pierwsze i jedyne spotkanie w reprezentacji U-21. "Norn Iron" ten mecz grali ze Szwajcarią. Spotkanie to zakończył się wynikiem 2-1 dla Irlandii Północnej. Łącznie w barwach narodowych wystąpił 80 razy.
Sukcesy.
Fulham F.C.

</doc>
<doc id="1403516" url="https://pl.wikipedia.org/wiki?curid=1403516" title="Marczakowa Skała">
Marczakowa Skała



</doc>
<doc id="1403517" url="https://pl.wikipedia.org/wiki?curid=1403517" title="Dichlorek siarki">
Dichlorek siarki

Dichlorek siarki – nieorganiczny związek chemiczny z grupy chlorków, połączenie chloru i siarki na II stopniu utlenienia.
Jest czerwoną, nietrwałą cieczą. Reaguje łatwo z wodą, alkoholami i eterami.
Otrzymuje się go przez chlorowanie dichlorku disiarki w temperaturze 0 °C lub przez przepuszczanie chloru nad siarką w obecności żelaza i trójchlorku fosforu.

</doc>
<doc id="1403523" url="https://pl.wikipedia.org/wiki?curid=1403523" title="Mistrzostwa Świata w Lotach Narciarskich 1977">
Mistrzostwa Świata w Lotach Narciarskich 1977

4. Mistrzostwa Świata w Lotach Narciarskich odbyły się w dniu 18 lutego 1977 w Vikersund na skoczni Vikersundbakken K-150.
Wyniki.
Zwycięzcą konkursu został Walter Steiner, reprezentant Szwajcarii. Srebrny medal przypadł Toniemu Innauerowi z Austrii, a brąz wywalczył zawodnik NRD Henry Glaß.

</doc>
<doc id="1403527" url="https://pl.wikipedia.org/wiki?curid=1403527" title="Konfederacja Niezależnych Systemów">
Konfederacja Niezależnych Systemów



</doc>
<doc id="1403530" url="https://pl.wikipedia.org/wiki?curid=1403530" title="Devin Hester">
Devin Hester

Devin Hester (ur. 4 listopada 1982 w Riviera Beach, Floryda), amerykański zawodnik futbolu amerykańskiego grający na pozycji skrzydłowego oraz kick returnera. Studiował na Uniwersytecie Miami grając w drużynie tego college'u (Miami Hurricanes). Do ligi NFL wstąpił poprzez draft w 2006 roku. Został wybrany w drugiej rundzie z numerem 57 przez Chicago Bears, na pozycji cornerback. Bardzo szybko zrobił jednak karierę jako kick returner. Nazywany przez fanów "Windy City Flyer" (Lotnik z Wietrznego Miasta). W trakcie kariery występował w zespołach Chicago Bears, Atlanta Falcons, Baltimore Ravens, a od sezonu 2016 gra dla Seattle Seahawks. Należą do niego rekordy NFL w największej liczbie przełożeń po przyłożeń po returnie, zarówno w trakcie trwania kariery (20), jak i podczas jednego sezonu (6 w 2007 roku). Jest on również jedynym graczem w historii NFL, który zdobył touchdown po wykopie rozpoczynającym Super Bowl, podczas (Super Bowl XLI).
Najważniejsze osiągnięcia i nagrody:

</doc>
<doc id="1403531" url="https://pl.wikipedia.org/wiki?curid=1403531" title="Mistrzostwa Świata w Lotach Narciarskich 1983">
Mistrzostwa Świata w Lotach Narciarskich 1983

7. Mistrzostwa Świata w Lotach Narciarskich odbyły się w dniach 17–18 marca 1983 w Harrachovie na skoczni Čerťák K-180.

</doc>
<doc id="1403532" url="https://pl.wikipedia.org/wiki?curid=1403532" title="On the Third Day">
On the Third Day

On the Third Day – trzeci album zespołu Electric Light Orchestra, wydany w grudniu 1973 roku.
Lista utworów.
Dodatkowe utwory na reedycji z 2006 roku.
Autorem wszystkich utworów, z wyjątkiem „In the Hall of the Mountain King”, jest Jeff Lynne.

</doc>
<doc id="1403533" url="https://pl.wikipedia.org/wiki?curid=1403533" title="Wittstock">
Wittstock

1 miejscowość:
1 osoba:
Dawne nazwy:
Inne:

</doc>
<doc id="1403538" url="https://pl.wikipedia.org/wiki?curid=1403538" title="Paradoks czasowy (ewolucja ptaków)">
Paradoks czasowy (ewolucja ptaków)

Paradoks czasowy – paradoks, sformułowany na gruncie paleontologii, opisujący kontrowersyjną kwestię powstania i pokrewieństwa ewolucyjnego ptaków. Autorem paradoksu jest Alan Feduccia. 
Paradoks opiera się na następujących spostrzeżeniach:
Problem ten jest nieraz podsumowywany zdaniem „nie można być własną babcią” (ang. "you can't be your own grandmother").
Liczne badania ukazały błędy w rozumowaniu Feduccii. Witmer (2002) podsumował, że literatura podaje 3 główne rozwiązania paradoksu:
Podsumowując, o ile nieraz przytacza się jeszcze ten paradoks, dinozaury cały czas są uznawane za przodków ptaków.

</doc>
<doc id="1403539" url="https://pl.wikipedia.org/wiki?curid=1403539" title="Mistrzostwa Świata w Lotach Narciarskich 1985">
Mistrzostwa Świata w Lotach Narciarskich 1985

8. Mistrzostwa Świata w Lotach Narciarskich odbyły się między 15 a 17 marca 1985 roku na mamuciej skoczni Velikanka w Planicy.
Podczas mistrzostw trzykrotnie został poprawiony rekord świata w długości skoku narciarskiego. Przed rozpoczęciem mistrzostw rekord skoczni w Planicy i jednocześnie rekord świata wynosił 176 metrów. W 1985 roku 10 metrów dalej skoczył Mike Holland, a następnie dwukrotnie poprawił ten rezultat Matti Nykänen, skacząc najpierw 187, a później 191 metrów.
Po raz trzeci mistrzostwa świata w lotach narciarskich rozegrano w Planicy. Wcześniej miało to miejsce w 1972 i 1979 roku.
Wyniki.
Zwycięzcą konkursu o mistrzostwo świata w lotach w 1985 roku został Matti Nykänen, który o 49 punktów wyprzedził drugiego w klasyfikacji - Jensa Weißfloga oraz o 56,5 punktu trzeciego - Pavla Ploca. Poniższa tabela przedstawia wyniki zawodów po przeprowadzeniu trzech serii konkursowych. Czwarta seria nie odbyła się.

</doc>
<doc id="1403540" url="https://pl.wikipedia.org/wiki?curid=1403540" title="1 Pułk Artylerii Górskiej (II RP)">
1 Pułk Artylerii Górskiej (II RP)

1 Pułk Artylerii Górskiej (1 pag) – oddział artylerii górskiej Wojska Polskiego II RP.
Formowanie pułku.
25 stycznia 1919 roku w Starym Sączu kapitan Henryk Trzos działając na podstawie rozkazu szefa Sztabu Generalnego WP i szefa 10 Inspektoratu Artylerii przystąpił do formowania 3 pułku artylerii górskiej. Dopiero w marcu tego sformowano 1. baterię pod dowództwem por. Kazimierza Stefczyka i 2. baterię pod dowództwem por. Tadeusza Stefczyka. Obie baterie były formowane już w Nowym Sączu i uzbrojone w austriackie armaty polowe. Następnie sformowana została 3. bateria pod dowództwem por. Jana Mangolda i dowództwo I dywizjonu, na którego czele stanął kpt. Henryk Trzos. W czerwcu zorganizowany został II dywizjon pod dowództwem kpt. Karola Janeczka. Na dowódców baterii wyznaczeni zostali: 4. – kpt. Adam Zając, 5. – por. Tytus Sobota i 6. – por. Stefan Jaśkiewicz.
12 lipca 1919 roku na podstawie rozkazu Departamentu I Ministerstwa Spraw Wojskowych L. 2015/Org. oddział przemianowany został na 1 pułk artylerii górskiej. Jednocześnie wyznaczono Nowy Targ jako garnizon pułku. Z powodu braku kwater pododdziały rozlokowane zostały w Szaflarach (1 bateria), Białym Dunajcu (2 bateria) i Ludźmierzu (3 bateria). W grudniu 1919 r. oddział przezbrojony został w austriackie 10 cm haubice górskie wzór 1916. W maju tego roku sformowany został III dywizjon w składzie 7 i 8 baterii. 12 sierpnia tego roku dyon został rozformowany.
Walki pułku w 1920 roku.
W czerwcu 1919 jego 1 bateria wchodziła w skład Grupy generała Henryka Minkiewicza (Grupa operacyjna „Bug”).
W okresie od 11 marca do 20 kwietnia 1920 r. 1 bateria walczyła z bolszewikami nad Berezyną, w składzie 9 Dywizji Piechoty.
W okresie od 25 kwietnia do 14 czerwca I dywizjon, bez 3 baterii, wspierał oddziały Grupy płk Józefa Rybaka biorące udział w wyprawie kijowskiej (I Brygada Górska w składzie: 1 i 2 pułk Strzelców Podhalańskich, 41 Suwalski pułk piechoty i VII Brygada Jazdy). 8 maja w Kijowie do dywizjonu dołączyła 3 bateria, która dzień wcześniej przemianowana została na 5 baterię. 14 czerwca nad rzeką Irsza (lewy dopływ rzeki Teterew) rozbita została 5 bateria. Jej resztki odesłane zostały następnie z frontu do kraju. W tym samym czasie I dywizjon wraz z I Brygada Górską podporządkowany został gen. ppor. Andrzejowi Galicy, dowódcy nowo utworzonej Dywizji Górskiej. W składzie dywizji toczył dywizjon walki odwrotowe, między innymi 30 lipca w Brześciu. W okresie od 16 do 24 sierpnia wziął udział w Bitwie Warszawskiej. 10 września w Białymstoku dołączyła do dywizjonu zreorganizowana 5 bateria. Od 20 września dywizjon walczył w bitwie niemeńskiej. 15 grudnia powrócił do Nowego Targu.
II dywizjon (3, 4 i 6 baterie) w sierpniu 1920 r. wspierał oddziały 8 Dywizji Piechoty walczące w bitwie warszawskiej, a w następnym miesiącu wraz z dywizją przetransportowany został do Małopolski Wschodniej.
16 września pod Dytiatynem 4 bateria pod dowództwem kpt. Adama Zająca stoczyła walkę z oddziałami 8 Dywizji Kozaków. W trwającym 6 godzin boju zginął dowódca baterii, dwóch oficerów (por. Władysław Świebodzki i por. Franciszek Wątroba) oraz około 50 podoficerów i kanonierów. Dowódca 8 Dywizji Piechoty, płk Stanisław Burhardt-Bukacki w rozkazie Nr 121/20 napisał „na dowód też uznania tego męstwa i poświęcenia przedstawiono baterię 4-ą 1-go pułku artylerii górskiej, jako «baterię śmierci» do Krzyża Virtuti Militari”. Nazwa baterii została oficjalnie zatwierdzona rozkazem Naczelnego Wodza. Po zakończeniu działań wojennych II dywizjon powrócił do Suchej.
Lata 1921-1925.
22 marca 1921 sformowany został ponownie III dywizjon. Na stanowisko dowódcy dywizjonu został wyznaczony kpt. Kazimierz Stefczyk. W skład dywizjonu włączono 1. i 3. baterię, które zostały przemianowane na 7. i 8. Na miejsce postoju wyznaczono Nowy Targ. Tam też została zorganizowana 6. bateria. 20 października III dywizjon został przemianowany na I dywizjon 2 pułku artylerii górskiej. 7 lutego 1922 roku dywizjon został przeniesiony do Sambora. W tym czasie dywizjon podlegał dowódcy 1 pułku artylerii górskiej. 26 maja 1922 roku Ministerstwo Spraw Wojskowych wydało rozkaz w sprawie sformowania 2 pułku artylerii górskiej w Przemyślu.
14 marca 1922 roku Minister Spraw Wojskowych, generał porucznik Kazimierz Sosnkowski zezwolił żołnierzom pułku nosić swastyki na kołnierzach kurtek i płaszczy, jako odznakę ogólną dywizji górskich.
W 1925 roku na podstawie rozkazów Ministerstwo Spraw Wojskowych wydało rozkaz L. 2200/og.org.mob./25 w sprawie rozformowania 1 pułku artylerii górskiej. 23 września tego roku ministerstwo wydało rozkaz L. 10915/Org., w którym nakazano przeniesienie 4. baterii „Śmierci” do 2 pag w Przemyślu z równoczesną likwidacją dotychczasowej 4. baterii 2 pag. 1 kwietnia 1926 roku 2 pułk artylerii górskiej przemianowany został na 1 pułk artylerii górskiej i dyslokowany do Stryja (II dywizjon pozostał w Przemyślu). 30 kwietnia 1926 roku do Przemyśla przybyła 4. bateria „Śmierci”.
4 lutego 1926 roku, w związku z rozformowaniem 1 pag, ogłoszono przeniesienie oficerów rezerwy i oficerów pospolitego ruszenia do innych oddziałów artylerii. W grupie tych oficerów był między innymi mjr rez. Karol Hallenburg, młodszy brat Józefa. 19 kwietnia ogłoszono przeniesienie 16 oficerów zawodowych pułku do innych oddziałów artylerii.
Żołnierze pułku.
Kawalerowie Virtuti Militari.
Żołnierze pułku odznaczeni Krzyżem Srebrnym Orderu Wojennego Virtuti Militari

</doc>
<doc id="1403541" url="https://pl.wikipedia.org/wiki?curid=1403541" title="Neue Sorge (Królewiec)">
Neue Sorge (Królewiec)

Neue Sorge – do 1809 jedna z wolnizn zamkowych, w późniejszych latach część śródmieścia Królewca.
Założona 1662 przez Wielkiego Elektora. Od 1811 zwana ul. Królewską (Königsstrasse), od znajdującego się tu pałacu Fryderyka Wilhelma I z 1731, później mieszczącego zbiory Biblioteki Królewskiej i Uniwersyteckiej. Stała się jedną z głównych ulic miasta. 16 czerwca 1812 tędy uroczyście wkroczył do miasta cesarz Napoleon Bonaparte. 
Tu mieściła się Akademia Sztuk Pięknych założona w 1842 staraniem prezydenta von Schöna. Naprzeciw Akademii wznosił się francuski kościół reformowany służący potomkom emigrantów hugonockich. Barokową budowlę z lat 1733–1736 zaprojektował Joachim Ludwig Schultheiß von Unfried na wzór świątyni w Caen. Był budowlą centralną, o rzucie wydłużonego dziesięcioboku. Z projektowanej wieży wzniesiono jedynie dolną kondygnację. Obok kościoła leżał stary cmentarz ewangelicko-reformowany, założony w 1629 i otoczony krużgankiem, na którego miejscu pod koniec XIX w. planowano wzniesienie budynku muzeum.
Obecnie jest to ul. Frunzego (ros. ul. Frunze – ул. Фрунзе). Po zniszczeniach dokonanych w latach 1944–1945 ruiny usunięto, a ulicę znacznie poszerzono prawie na całej długości. Z dawnej zabudowy przetrwało kilka kamienic. Ulicę nadal zamyka neogotycka Brama Królewska z połowy XIX w., relikt obwarowań twierdzy.

</doc>
<doc id="1403542" url="https://pl.wikipedia.org/wiki?curid=1403542" title="Mistrzostwa Świata w Lotach Narciarskich 1979">
Mistrzostwa Świata w Lotach Narciarskich 1979

5. Mistrzostwa Świata w Lotach Narciarskich rozegrane w dniach 15–18 marca 1979 roku na mamuciej skoczni narciarskiej Velikanka w Planicy. 
Podczas mistrzostw został poprawiony rekord świata w długości skoku narciarskiego. Startujący w barwach NRD, Klaus Ostwald skoczył 176 metrów, co wówczas było najlepszym wynikiem na świecie.
Po raz drugi mistrzostwa świata w lotach narciarskich rozegrano w Planicy. Wcześniej miało to miejsce w 1972 roku.
Wyniki.
Złoty medal Mistrzostw Świata w Lotach Narciarskich 1979 wywalczył Armin Kogler, który o 5,5 punktu wyprzedził drugiego w klasyfikacji - Axela Zitzmanna. Brązowy medal zdobył Piotr Fijas, który stracił do Koglera 37 punktów. Poniższa tabela przedstawia wyniki mistrzostw świata po przeprowadzeniu czterech serii lotów.

</doc>
<doc id="1403543" url="https://pl.wikipedia.org/wiki?curid=1403543" title="Arc de Triomphe">
Arc de Triomphe



</doc>
<doc id="1403546" url="https://pl.wikipedia.org/wiki?curid=1403546" title="Podział ryzyka">
Podział ryzyka

Podział ryzyka – ustalenie stopnia, w jakim ubezpieczyciel w zamian za otrzymaną składkę ubezpieczeniową zobowiązuje się pokryć zaistniałe szkody objęte polisą ubezpieczeniową.
Formalne ujęcie problemu.
Zagadnienie podziału ryzyka sprowadza się do zdefiniowania funkcji formula_1 Argumentem tej funkcji jest wysokość szkody objętej ubezpieczeniem, a wartość formula_2 jest interpretowana jako świadczenie wypłacone przez ubezpieczyciela. Zakłada się przy tym, że funkcja formula_3 spełnia warunek formula_4
W przypadku pełnego (maksymalnego) pokrycia szkody przez ubezpieczyciela funkcja formula_3 jest identycznościowa formula_6
Teoria użyteczności w podziale ryzyka.
Przyjmując pewne kryteria wynikające z teorii użyteczności możliwe jest wyznaczenie optymalnego podziału ryzyka.
Jeśli pewien decydent:
Jeśli ponadto rynek ubezpieczeniowy oferuje wszystkie możliwe kontrakty spełniające warunek formula_13 to decydent osiągnie maksimum oczekiwanej użyteczności:
Interpretacja i zastosowanie w praktyce.
Założenie, że podmioty kierują się maksymalizacją oczekiwanej użyteczności jest szeroko stosowane w ekonomii i nie budzi ono większych kontrowersji. W zakresie założeń odnośnie do pochodnych funkcji użyteczności (i pośrednio jej kształtu) to pierwsze z nich o dodatniości pierwszej pochodnej interpretuje się tak, że „lepiej mieć więcej niż mniej”. Drugie założenie (ujemny znak drugiej pochodnej) oznacza, że dany podmiot cechuje się awersją do ryzyka, a więc w miarę możliwości stara się ryzyka unikać. Awersja taka powszechna być nie musi, ale zakłada się, że podjęcie decyzji o wykupie ubezpieczenia jest przejawem występowania takiej właśnie awersji.
W praktyce oprócz podziału ryzyka między ubezpieczonego a ubezpieczyciela istnieje jeszcze część ryzyka związana z reasekuracją. Wtedy w przypadku szkód o dużej wartości część kwoty odszkodowania pokrywana jest przez reasekuratora.

</doc>
<doc id="1403548" url="https://pl.wikipedia.org/wiki?curid=1403548" title="Mistrzostwa Świata w Lotach Narciarskich 1986">
Mistrzostwa Świata w Lotach Narciarskich 1986

9. Mistrzostwa Świata w Lotach Narciarskich odbyły się w dniach 8–9 marca 1986 w Tauplitz na skoczni Kulm K-185.
Wyniki.
Zwycięzcą konkursu został Andreas Felder, który wyprzedził Franz Neuländtner o 14,5 punktu. Obaj reprezentowali Austrię. Brąz zdobył Matti Nykänen, zawodnik z Finlandii, który stracił 32 punkty do drugiego z reprezentantów Austrii.

</doc>
<doc id="1403550" url="https://pl.wikipedia.org/wiki?curid=1403550" title="Joachim Klemenz">
Joachim Klemenz

Joachim Klemenz (ur. 16 lutego 1964 w Zabrzu) – piłkarz Górnika Zabrze w latach 1975-1988, wychowanek klubu. Zaczynał jako napastnik, potem grał na pozycji stopera. W 1983 roku zajął z reprezentacją Polski 3. miejsce na rozegranych w Meksyku Mistrzostwach Świata U-20, zostając przy tym wicekrólem strzelców całego turnieju. W końcu lat 80. pozostał w Niemczech. Grał tam między innymi w klubie SC Freiburg.

</doc>
<doc id="1403552" url="https://pl.wikipedia.org/wiki?curid=1403552" title="Mistrzostwa Świata w Lotach Narciarskich 1975">
Mistrzostwa Świata w Lotach Narciarskich 1975

3. Mistrzostwa Świata w Lotach Narciarskich odbyły się w dniach 14–16 marca 1975 w Tauplitz na skoczni Kulm K-165.
Wyniki.
Zwycięzcą rozegranego 14 marca 1975 konkursu został Karel Kodejška, reprezentant Czechosłowacji, który wyprzedził Rainera Schmidta z NRD. Brązowy medal wywalczył zawodnik Austrii Karl Schnabl.

</doc>
<doc id="1403559" url="https://pl.wikipedia.org/wiki?curid=1403559" title="Prawo umieralności Makehama-Gompertza">
Prawo umieralności Makehama-Gompertza

Prawo umieralności Makehama-Gompertza – teoretyczny model umieralności w populacji stworzony w XIX w. na potrzeby nauk aktuarialnych. Stanowi on, że natężenie wymierania dla danego wieku jest sumą stałej wartości niezależnej od wieku (człon Makehama) i składnika zależnego od wieku wykładniczo (człon Gompertza).
W 1824 r. Benjamin Gompertz postawił hipotezę, że natężenie umieralności jest funkcją wykładniczą.
W 1860 r. William Makeham uzupełnił formułę Gompertza o stały, niezależny od wieku człon formula_2
Prawo Makehama-Gompertza stosunkowo poprawnie opisuje dynamikę śmiertelności w populacji dla przedziału wiekowego 30–80 lat.

</doc>
<doc id="1403560" url="https://pl.wikipedia.org/wiki?curid=1403560" title="Jesse Jane">
Jesse Jane

Jesse Jane (ur. 16 lipca 1980 w Fort Worth) – amerykańska aktorka pornograficzna i modelka.
Życiorys.
Wczesne lata.
Urodziła się w Fort Worth w Teksasie. Dorastała w różnych bazach wojskowych jako Military brat w centrum i na zachodzie Stanów Zjednoczonych. W szkole średniej Rose Hill High School w Rose Hill w Kansas tańczyła i była czołową cheerleaderką Varsity. Po ukończeniu liceum w Moore w stanie Oklahoma, zaczęła brać udział w reklamach telewizyjnych, w tym jedną dla sieci restauracji Hooters.
Wygrała kilka konkursów piękności Hawaiian Tropics i pojawiła się jako dziewczyna w bikini w filmowej wersji serialu Fox "Słoneczny patrol – Ślub na Hawajach" ("Baywatch: Hawaiian Wedding") u boku Davida Hasselhoffa, Yasmine Bleeth, Carmen Electry, Pameli Anderson, Alexandry Paul i Jasona Momoy. Została nazwana Miss Photogenic przez American Dreams Pageant, a wkrótce potem rozpoczęła karierę jako modelka i trafiła na pierwsze strony czasopism.
Kariera.
Po przeczytaniu artykułu o aktorce porno Terze Patrick, umówiła się z nią na rozmowę, a następnie skontaktowała się z Rickiem Patrichem, który zajmuje się branżą porno. Jej pragnienie dostania się do branży filmowej skłoniło ją do podpisania umowy z wytwórnią filmów dla dorosłych Digital Playground, dla której nakręciła swoją pierwszą scenę w "No Limits" (2003). Filmy z jej udziałem okazały się niezwykle popularne, w tym najlepiej sprzedającym się DVD "Pirates" (2005), były nominowane do wielu nagród AVN, podobnie jak jej linia zabawek erotycznych. Trzykrotnie, w latach 2007-2009, zdobyła nagrodę za najgorętsze ciało w branży porno.
W 2004 AFW umieściła ją na okładce swojego katalogu. Gościła w programie "Howard Stern Show" (2004) i "Gene Simmons: Family Jewels" (2007), a także w dziewiątym odcinku drugiego sezonu serialu HBO "Ekipa" ("Entourage", 2005) – pt.: „I Love You Too”. Uczestniczyła w gali wręczenia nagród AVN w Sand Convention Center w Las Vegas. W 2006 roku stała się gospodarzem nocnej rozmowy Playboy TV. Odpowiadała na listy czytelników dotyczące seksu i randek dla australijskiego męskiego magazynu „Ralph”. W 2009 roku pojawia się w programie "Bad Girls Club".
Jej zdjęcie trafiło na okładkę albumu "Drowning Pool" (2010) metalowego zespołu Drowning Pool, a także wystąpiła w wideoklipie. W 2011 roku jej nazwisko zostało umieszczone na liście CNBC jednej z 12. „Najbardziej popularnych gwiazd porno” (The Dirty Dozen: Porn's Most Popular Stars).
Życie prywatne.
W 2000 urodziła syna. W 2004 przeszła histerektomię ze względu na odkrycie raka szyjki macicy. W lipcu 2004 romansowała z Dave'em Navarro, byłym gitarzystę grupy Red Hot Chili Peppers i Jane’s Addiction. W 2004-2005 była związana z Kidem Rockiem. 2005 roku poślubiła aktora porno Ricka Patricka, jednak w roku 2012 rozwiodła się. Zamieszkała w Oklahoma City w stanie Oklahoma. Określa siebie jako osobę biseksualną.

</doc>
<doc id="1403562" url="https://pl.wikipedia.org/wiki?curid=1403562" title="BMW Sauber F1.08">
BMW Sauber F1.08

BMW Sauber F1.08 – bolid teamu BMW Sauber na sezon 2008. Samochód w wyścigach zadebiutował podczas Grand Prix Australii.

</doc>
<doc id="1403563" url="https://pl.wikipedia.org/wiki?curid=1403563" title="Sackheim (Królewiec)">
Sackheim (Królewiec)

Sackheim – książęca, następnie królewska wolnizna w latach 1578–1809, później część śródmieścia Królewca.
Pierwotnie wieś, wzmiankowana w 1326. Położona na północnym brzegu Pregoły, na wschód od zamku i od Lipnika, od północy granicząca z Neue Sorge. 
Kościoły.
Średniowieczny kościół św. Elżbiety należał do klasztoru żeńskiego, rozwiązanego po 1525. W latach 1603–1807 służył ewangelikom litewskim, którzy przenieśli się tu z kościoła na Steindamm, następnie został przebudowany na cele świeckie, służąc jako areszt wojskowy i komendantura okręgowa. 
Staraniem polskiego dworu królewskiego Zygmunta III Wazy w latach 1614–1616 zbudowano pierwszy po reformacji w Prusach Książęcych parafialny kościół katolicki podlegający biskupom warmińskim. Nosił wezwanie św. Andrzeja Apostoła, Jana Chrzciciela i Wojciecha. Barokowa bezwieżowa budowla, uważana przez współczesnych za jedną z najładniejszych w mieście, spłonęła w 1764. 
Kościół św. Jana Chrzciciela (Propsteikirche).
Nowy kościół pw. św. Jana Chrzciciela wzniesiono 1765–1776 (proj. Lilienthal). Był rokokową 5-przęsłową halową budowlą trójnawową z drewnianym pseudosklepieniem krzyżowym. W fasadzie od zachodu ponad wolutowym frontonem wznosiła się owalna wieża zwieńczona kopułą. Kościół należał do największych w mieście: jego długość wynosiła 46,2 m, szerokość 27,3 m, a wysokość wieży – 59,65 m. Po zorganizowaniu 1858 dekanatu sambijskiego został siedzibą dziekana. Znany był jako (niem.) "Propsteikirche". W 1875 został przejściowo zajęty przez starokatolików. Klasycystyczny ołtarz główny powstał po 1844 według projektu R. Wiegmanna z Düsseldorfu, poprzedni przeniesiono do Runowa. Dwa ołtarze boczne, kazalnica, organy i konfesjonały były rokokowe. Wnętrze w 1893 zostało ozdobione witrażami i malowidłami ściennymi, m.in. z wyobrażeniami polskich świętych. 
Sackheimer Kirche.
Niemieckie nabożeństwa ewangelickie odprawiano początkowo w kościele św. Elżbiety, co powodowało konflikty z parafianami litewskimi. Kamień węgielny pod kościół parafialny ("Sackheimer Kirche") położono w 1640, jednak wskutek sporu wywołanego zbyt bliskim położeniem wobec świątyni katolickiej, poświęcono dopiero w 1648. W 1764 spłonął, odbudowany został w latach 1769–1771 według proj. Bergiusa z częściowym wykorzystaniem starych murów. Był barokowy z gotycyzującą wieżą zwieńczoną wysokim hełmem. Wnętrze było trójnawowe ze stropem wspartym na jońskich kolumnach i dwiema kondygnacjami empor. Ambona była rokokowa, ołtarz klasycystyczny. Na Sackheim znajdował się ponadto założony w 1701 przez Fryderyka Wilhelma I barokowy dom opieki dla chłopców ("Waisenhaus") (proj. Joachim Ludwig Schultheiß von Unfried) z charakterystyczną wieżyczką. 
W latach 1944–1945 większość zabudowy uległa zniszczeniu, ruiny rozebrano. Przez teren Sackheim przebiega obecnie szeroka al. Moskiewska (ros. "Moskowskij prospekt", Московский проспект). Dawny dom opieki został odbudowany z zatarciem cech stylowych. W 1995 w prowizorycznych zabudowaniach nad Pregołą – w pobliżu dawnego kościoła, lecz już na terenie Lipnika powstała nowa rzymskokatolicka parafia Świętej Rodziny (ul. Lesopilnaja).

</doc>
<doc id="1403564" url="https://pl.wikipedia.org/wiki?curid=1403564" title="Buza (napój)">
Buza (napój)



</doc>
<doc id="1403565" url="https://pl.wikipedia.org/wiki?curid=1403565" title="Homo cepranensis">
Homo cepranensis

Homo cepranensis – nazwa zaproponowana dla gatunku hominida, którego skamieniałości odkryto w 1994 w pobliżu Ceprano, we Włoszech. Wiek skamieniałości jest szacowany na 800-900 tys. lat.

</doc>
<doc id="1403567" url="https://pl.wikipedia.org/wiki?curid=1403567" title="Marian Zalastowicz">
Marian Zalastowicz

Marian Zalastowicz (ur. 26 listopada 1957 w Rudzie) – piłkarz Górnika Zabrze w latach 1979-1985. Grał na pozycji napastnika lub lewego obrońcy. Wychowanek klubu Slavia Ruda Śląska. Występował również w Polonii Bytom, Stali Mielec i klubach niemieckich niższych klas (Hessen Kassel, FC Oberzwehren).

</doc>
<doc id="1403568" url="https://pl.wikipedia.org/wiki?curid=1403568" title="1 Pułk Artylerii Górskiej">
1 Pułk Artylerii Górskiej

Pułki artylerii górskiej Wojska Polskiego II RP noszące numer 1:

</doc>
<doc id="1403569" url="https://pl.wikipedia.org/wiki?curid=1403569" title="Bolesław Liszkowski">
Bolesław Liszkowski

Bolesław Stanisław Liszkowski (ur. 7 grudnia 1889 w Warcie, zm. 17 listopada 1978 w Vancouver) – działacz niepodległościowy i społeczny, prezydent miasta Lublina.
Życiorys.
Uczęszczał do warszawskiego gimnazjum. W tym okresie jako członek Polskiej Partii Socjalistycznej prowadził wykłady z historii Polski na tajnych kursach dla młodzieży, za co został w 1906 r. aresztowany oraz więziony na Pawiaku i w Cytadeli Warszawskiej. Zesłany w głęb Rosji zbiegł i ukrywał się w Odessie. Po powrocie w 1910 r. działał w PPS i w Towarzystwie Gimnastycznym „Sokół” w Krakowie. Od 1911 r. służył w Związku Strzeleckim w Zakopanem. Od 7 sierpnia 1914 r. jako kapral walczył w I Brygadzie Legionów Polskich, był ranny na froncie wołyńskim. Po kryzysie przysięgowym Legionów pełnił funkcję instruktora POW w Pabianicach. Po odzyskaniu niepodległości (od listopada 1918 r.) w stopniu podporucznika znalazł się w Wojsku Polskim, w którym pełnił funkcję szefa Ekspozytury Sekcji Opieki Ministerstwa Spraw Wojskowych, najpierw w Łodzi, później w Lublinie. W 1921 r. przeszedł do rezerwy w stopniu porucznika i osiedlił się jako osadnik wojskowy we wsi Kamień w powiecie chełmskim. Od 1923 r. był prezesem Powiatowego Zarządu Związku Osadników w Chełmie. Jako zwolennik Piłsudskiego wstąpił do BBWR. W wyborach do Sejmu 4 marca 1928 r. kandydował z listy tego ugrupowania na posła, lecz bez powodzenia. Od września 1929 r. był kierownikiem biura Rady Wojewódzkiej Związku Osadników w Lublinie, a w latach 1930–1934 referentem politycznym w sztabie Dowództwa Okręgu Korpusu II. Na początku lat 30. wybrano go prezesem Zarządu Okręgu Związku Legionistów Polskich w Lublinie. W dniu 29 października 1934 r. Rada Miejska w Lublinie wybrała Liszkowskiego na wiceprezydenta miasta. Zastępca senatora wybrany w 1935 roku w województwie lubelskim. Od 9 lipca 1936 do 18 lutego 1937 r. pełnił czasowo obowiązki prezydenta, a od 18 lutego 1937 do 9 września 1939 r. był prezydentem Lublina. Stał na czele Komitetu Rozbudowy miasta w latach 1936–1939. Jako prezydent był inicjatorem 4-letniego planu inwestycyjnego Lublina (1937–1940).
Zgodnie z zarządzeniem ówczesnego premiera Felicjana Sławoja Składkowskiego opuścił Lublin 9 września 1939 r. i wyjechał do Rumunii. Na początku marca 1940 r. przedostał się do Francji i wstąpił do Armii Polskiej. Po upadku Francji został ewakuowany do Wielkiej Brytanii, gdzie m.in. pracował w Szpitalu Wojennym nr 2 w Dupplin Castle i w Ministerstwie Odbudowy Administracji Rządu Emigracyjnego w Londynie.
W 1949 r. wyjechał do Kanady, osiedlił się w Ontario, gdzie przez 11 lat prowadził gospodarstwo rolne. W 1960 r. zamieszkał w Vancouver, gdzie rozwinął szeroką działalność społeczną w środowisku polonijnym.

</doc>
<doc id="1403570" url="https://pl.wikipedia.org/wiki?curid=1403570" title="Bhaktivedanta Swami">
Bhaktivedanta Swami



</doc>
<doc id="1403572" url="https://pl.wikipedia.org/wiki?curid=1403572" title="Wags">
Wags

Wags lub WAGs () – akronim stworzony i używany przez brytyjską prasę bulwarową dla określenia żon i dziewczyn angielskich piłkarzy.
Obecnie jednak stosowany jest również w stosunku do sportowców o innych specjalizacjach, jak również piłkarzy niekoniecznie grających w lidze angielskiej. Termin obecnie jest używany na całym świecie (np. polskie WAGs). WAGs zostało spopularyzowane w 2006 roku podczas mistrzostw świata w piłce nożnej, które odbywały się w Niemczech. W Polsce przykładami Wags są: Anna Lewandowska, Marina Łuczenko czy Małgorzata Rozenek-Majdan.
Do zjawiska Wags odnosi się Dorota Masłowska w piosence oraz teledysku "Żona piłkarza" z płyty "Społeczeństwo jest niemiłe" z 2014 roku.

</doc>
<doc id="1403574" url="https://pl.wikipedia.org/wiki?curid=1403574" title="Sylwester Bednarek">
Sylwester Bednarek

Sylwester Bednarek (ur. 28 kwietnia 1989 w Łodzi) – polski lekkoatleta specjalizujący się w skoku wzwyż. Zawodnik klubu RKS Łódź. Uczestnik igrzysk olimpijskich w Rio de Janeiro (2016).
Kariera.
W 2005, zajął czwarte miejsca podczas mistrzostw świata juniorów młodszych w Marrakeszu, a rok później w mistrzostwach świata juniorów w Pekinie (2006). Szósty zawodnik mistrzostw Europy juniorów w Hengelo (2007). Wicemistrz świata juniorów z Bydgoszczy (2008 – 2,24 m).
W 2009 wywalczył tytuł młodzieżowego mistrza Europy z wynikiem 2,28 m; złoty medal halowych mistrzostw Polski seniorów, zaś 21 sierpnia 2009 roku wywalczył brązowy medal na mistrzostwach świata w Berlinie. 3. miejsce z wynikiem 2,32 m podzielił z Niemcem Raúlem Spankiem. Zajął 10. miejsce w mistrzostwach Europy w Barcelonie (2010).
Po sezonie 2010 Bednarek przeszedł operację prawego kolana, po powrocie do treningu okazało się, że potrzebna jest kolejna operacja, co uniemożliwiło Polakowi występy w sezonie 2011.
W 2016 rozpoczął współpracę z trenerem Michałem Lićwinko, co zaowocowało w 2017 ustanowieniem rekordu życiowego na wysokości 2,33 (hala w Bańskiej Bystrzycy), a także tytułem halowego mistrza Europy.
2 września 2009 odznaczony przez prezydenta Lecha Kaczyńskiego Złotym Krzyżem Zasługi. W Plebiscycie Przeglądu Sportowego został wybrany odkryciem roku 2009 w polskim sporcie.
Rekordzista Polski juniorów młodszych – 2,26 m (18 czerwca 2006, Warszawa) oraz halowy rekordzista Polski juniorów młodszych – 2,16 (6 stycznia 2006, Łódź). Jest także nieoficjalnym rekordzistą Polski młodzików – 2,06 m (26 września 2004, Świecie).

</doc>
<doc id="1403578" url="https://pl.wikipedia.org/wiki?curid=1403578" title="Black River (zespół muzyczny)">
Black River (zespół muzyczny)

Black River – polska grupa rockowa założona w 2008 roku przez Piotra Wtulicha jako nowe wcielenie rozwiązanego Neolithic. W 2008 roku ukazał się debiutancki album grupy pt. "Black River". Wydawnictwo cieszyło się uznaniem fanów i krytyków muzycznych; uzyskało m.in. nominacje do nagrody polskiego przemysłu muzycznego Fryderyka i nagrody rozgłośni radiowej Antyradio.
Historia.
Zespół powstał w 2008 roku jako nowe wcielenie rozwiązanego Neolithic. W skład grupy weszli dotychczasowi muzycy Neolithic: wokalista Maciej Taff, basista Tomasz "Orion" Wróblewski, perkusista Dariusz "Daray" Brzozowski oraz gitarzyści Piotr "Kay" Wtulich i Artur "Art." Kempa. Piotr "Kay" Wtulich o genezie zespołu:
W maju 2008 roku ukazał się debiutancki album zespołu pt. "Black River". Materiał został zarejestrowany w Hendrix Studio w Lublinie i Palczewski Studio. Miksowanie w Studio Perlazza wykonał jego właściciel Przemysław "Perła" Wejmann. Z kolei mastering w Studio X w Olsztynie wykonał Szymon Czech. Wydawnictwo było promowane teledyskiem do utworu pt. "Silence" w reżyserii Romana Przylipiaka. W nagraniu wystąpiła gościnnie aktorka Agnieszka Warchulska. W 2009 roku debiutancki album grupy uzyskał nominacje do nagrody polskiego przemysłu Fryderyka w kategorii "album roku - metal". Piotr "Kay" Wtulich o genezie nazwy zespołu Black River:
Debiut grupy był promowany podczas trasy koncertowej Black Sun Tour 2008 w Polsce, podczas której wystąpiły ponadto grupy UnSun i Votum. 9 maja 2009 roku grupa przystąpiła do prac nad kolejnym albumem pod tytułem "Black’n’Roll", który ukazał się jesienią tego samego roku.Wydawnictwo zostało zarejestrowane w RG Studio w Gdańsku i Sonus Studio w Izabelinie. Płytę promował teledysk do utworu "Black’n’Roll". Rok później został zrealizowany teledysk do utworu "Lucky in Hell", w którym wystąpiła aktorka Magdalena Cielecka. Latem obraz został nagrodzony na Festiwalu Polskich Wideoklipów Yach Film w kategorii "kreacja aktorska". W maju 2010 roku Maciej Taff w związku z problemami zdrowotnymi zawiesił działalność artystyczną. Pod koniec roku do sprzedaży trafiła kompilacja nagrań zespołu pt. "Trash". Na płycie znalazły się utwory zarejestrowane podczas sesji nagraniowych albumów "Black River" (2008) i "Black’n’Roll" (2009) oraz trzy kompozycje nagrane podczas występu formacji w warszawskim klubie Stodoła. Był to ostatni przejaw działalności tegoż zespołu.
W 2018 roku zespół za pośrednictwem portali społecznościowych ogłosił wznowienie działalności i pracę nad nowym albumem studyjnym.

</doc>
<doc id="1403582" url="https://pl.wikipedia.org/wiki?curid=1403582" title="Đào Thiên Hải">
Đào Thiên Hải

Đào Thiên Hải (ur. 10 maja 1978) – wietnamski szachista i trener szachowy ("FIDE Trainer" od 2012), pierwszy w historii tego kraju arcymistrz (tytuł otrzymał w 1995 roku).
Kariera szachowa.
Międzynarodową karierę rozpoczął w wieku 11 lat, uczestnicząc w mistrzostwach świata juniorów do lat 20, rozegranych w Tunji. Do 1998 r. wielokrotnie reprezentował swój kraj w mistrzostwach świata juniorów, największy sukces odnosząc w 1993 r. w Bratysławie, gdzie zdobył złoty medal w kategorii do lat 16. Od pierwszych lat 90. należał już do czołówki wietnamskich szachistów. W latach 1990–2008 dziewięciokrotnie (w tym 7 razy na I szachownicy) wystąpił na szachowych olimpiadach, natomiast pomiędzy 1995 a 2008 r. – pięciokrotnie (w tym 4 razy na I szachownicy) w drużynowych mistrzostwach Azji, w których zdobył 6 medali (srebrny i brązowy drużynowo oraz złoty i 3 brązowe za wyniki indywidualne). Trzykrotnie startował w pucharowych turniejach o mistrzostwo świata, w 2000 r. w I rundzie pokonując Rusłana Ponomariowa, ale w II przegrywając z Michaelem Adamsem, natomiast w latach 2001 i 2004 odpadając w I rundach (po porażkach z Gilberto Milosem i Zdenko Kożulem).
Odniósł szereg sukcesów na arenie międzynarodowej, m.in.:
Najwyższy ranking w karierze osiągnął 1 kwietnia 2005 r., z wynikiem 2609 punktów zajmował wówczas 1. miejsce wśród wietnamskich szachistów.

</doc>
<doc id="1403590" url="https://pl.wikipedia.org/wiki?curid=1403590" title="Mirek Olszówka">
Mirek Olszówka



</doc>
<doc id="1403591" url="https://pl.wikipedia.org/wiki?curid=1403591" title="Jay-Jay Johanson">
Jay-Jay Johanson

Jay Jay Johanson (ur. w 1969 roku)– szwedzki piosenkarz.

</doc>
<doc id="1403592" url="https://pl.wikipedia.org/wiki?curid=1403592" title="Jay Jay Johanson">
Jay Jay Johanson



</doc>
<doc id="1403597" url="https://pl.wikipedia.org/wiki?curid=1403597" title="McLaren MP4-23">
McLaren MP4-23

McLaren MP4-23 – bolid zespołu Vodafone McLaren Mercedes zaprojektowany na sezon 2008. Jest nieznacznie zmodyfikowaną wersją bolidu z poprzedniego sezonu - McLarena MP4-22. Zwiększono rozstaw osi w porównaniu z poprzednikiem, zredukowano liczbę wlotów powietrza w kadłubie.

</doc>
<doc id="1403602" url="https://pl.wikipedia.org/wiki?curid=1403602" title="Teodor Gruell-Gretz">
Teodor Gruell-Gretz

Teodor Franciszek Gruell-Gretz (ur. ok. 1749, zm. 31 sierpnia 1814 w Lublinie) – 14 kwietnia – pierwszy konstytucyjny prezydent Lublina wybrany w 1792, ponownie w 1794. 
Życiorys.
Pochodził z Warmii. Był zarazem lekarzem medycyny i aptekarzem. Przez wiele lat pełnił obowiązki rajcy miejskiego. Prócz medycyny i farmacji był biegły w botanice i fizyce. Prowadził też aptekę zakonną trynitarzy.
W 1785 otrzymał godność radcy dworu ("consiliarius"), a trzy lata później król Stanisław August Poniatowski nadał mu tytuł "”aptekarza królewskiego”" i zezwolił, by ozdobił swoją aptekę herbem województwa lubelskiego.
W 1809, kiedy do Lublina wkroczyli ułani pułkownika Dominika Dziewanowskiego, obok austriackiego prezydenta Dymitra Władycha funkcję jego zastępcy zgodził się objąć Teodor Gruell-Gretz i sprawować, dopóki władza będzie się znajdować w polskich rękach.
Posiadał dworek-kamienicę oraz przylegającą działkę przy rogatkach warszawskich, obok wejścia do Ogrodu Saskiego. Po śmierci Gruella jego spadkobiercy sprzedali dom Karolowi Linczowi – aptekarzowi, właścicielowi browaru i kilku innych kamienic w Lublinie. W 1830 roku „Gruellowski” dworek nabył od Lincza Skarb Królestwa Polskiego. W latach późniejszych urządzono tam magazyn soli.

</doc>
<doc id="1403604" url="https://pl.wikipedia.org/wiki?curid=1403604" title="Abadecho">
Abadecho

Abadecho, miętus nowozelandzki, miętus oceaniczny, kinglip nowozelandzki ("Genypterus blacodes") – gatunek morskiej ryby z rodziny wyślizgowatych (Ophidiidae), licznie występującej w wodach Australii, Chile, Brazylii, Nowej Zelandii i Afryki Południowej. Ryba ta występuje na głębokościach 200–650 m. Jest poławiana komercyjnie. 
Ubarwienie głowy i grzbietu abadecho jest pomarańczowe lub różowe z ciemnymi, nieregularnymi plamami. Osiąga długość 2 m i masę ciała 25 kg.

</doc>
<doc id="1403605" url="https://pl.wikipedia.org/wiki?curid=1403605" title="Rurkopławy">
Rurkopławy

Rurkopławy, cewiopławy (Siphonophora) – rząd wyłącznie morskich, pelagicznych stułbiopławów (Hydrozoa) tworzących swobodnie pływające, wielopostaciowe kolonie (kormusy) złożone z osobników polipowatych i meduzowatych. Kolonie ich składają się z głównego pnia, na którym osadzone są osobniki o różnej budowie i mające różne znaczenie fizjologiczne. Osobniki meduzowate służą albo do lokomocji jako dzwony pływne i komory powietrzne (pneumatofory), albo wytwarzają komórki rozrodcze. U większości rurkopławów pień jest długi, a osobniki rozmieszczone są na całej jego długości. Wyróżnia się rurkopławy o wydłużonej łodydze i licznych trofozoidach, należące do podrzędu Siphonanthae oraz rurkopławy charakteryzujące się szerokim pniem w kształcie krążka i jednym tylko trofozoidem, należące do podrzędu Disconanthae. Jest to wynik dywergencji filogenetycznej. Rurkopławy występują w ciepłych, pełnosłonych morzach, głównie tropikalnych i subtropikalnych. Przykładowym przedstawicielem jest żeglarz portugalski ("Physalia physalis").
Budowa i fizjologia.
Pień kolonii, jak i wszystkie osobniki składają się z ektodermy, entodermy i mezoglei. Część wewnętrzną pnia kolonii zajmuje jama chłonąco-trawiąca, która wchodzi do wszystkich osobników. W ten sposób istnieje łączność między wszystkimi częściami kolonii. Górny koniec pnia, zamknięty ślepo, jest silnie rozszerzony i ma głębokie wklęśnięcie wypełnione gazem, jest to tzw. pęcherz powietrzny – pneumatofor. Na krawędzi otworu, prowadzącego do wnętrza pęcherza, jest mięsień zwieracz, a nabłonek dna pęcherza złożony jest z komórek gruczołowych o zdolności wydzielania gazu o składzie zbliżonym do powietrza. Pęcherz powietrzny pełni rolę aparatu hydrostatycznego, pozwalającego zwierzęciu zmienić swój ciężar właściwy ciała. Gdy pęcherz jest wypełniony gazem, rurkopław pływa przy powierzchni wody. Jednak w przypadku silnego falowania wody powietrze zostaje usunięte z pęcherza przez skurcz ścianek i zwierzę opuszcza się w głąb. Aby ponownie wypłynąć na powierzchnię komórki gruczołowe wydzielają gaz, który zostaje utrzymany w pęcherzu dzięki skurczom mięśnia zwierającego. Poniżej pęcherza, na pniu kolonii, rozmieszczonych jest kilka dzwonów pławnych (nektoforów), mających postać niewielkich meduz ze zredukowanymi czułkami, manubrium i narządami zmysłów. Dzwony pławne służą do poruszania się rurkopławów. Ważną część kolonii stanowią gastrozoidy – czyli osobniki odżywcze. Są one podobne do polipów; u podstawy każdego z nich osadzony jest długi rozgałęziony czułek – arkan. Końce jego rozgałęzień są gęsto usiane parzydełkami. Za pomocą tego czułka odbywa się chwytanie i zabijanie zdobyczy, która zostaje potem przełknięta przez szeroki otwór gębowy gastrozoidu, wewnątrz którego odbywa się trawienie. W koloniach rurkopławów występują też inne, zbliżone do polipów osobniki – palony. Są to uproszczone gastrozoidy ze szczeliną zamiast otworu gębowego i z nie rozwiniętym prostym czułkiem. Mają prawdopodobnie znaczenie wydalnicze. Ważnymi elementami kolonii są meduzoidy płciowe – genofory. Mają one budowę typu meduzy i zawierają gonady. W kolonii występują dwa rodzaje tych meduzoidów – żeńskie i męskie.
Rozmieszczenie osobników w kolonii.
Wierzchołek pnia zajmuje pojedynczy pęcherz powietrzny. Pod nim są rozmieszczone dzwony pławne. Pozostałe osobniki są umieszczone na pniu grupami oddzielonymi pewnymi odstępami. Grupy te nazywane są kormidiami, przy czym każde z nich składa się zwykle z dwu meduzoidów płciowych, gastozoidu i palponu. Kormidia często bywają przykryte specjalną tarczką, będącą też przekształconym osobnikiem.
Rozmnażanie i rozwój.
W czasie rozmnażania płciowego z jaj, które formują się wewnątrz żeńskich meduzoidów, tworzą się larwy planule. Planula szybko przekształca się w larwę bardziej złożoną, na której poszczególne zooidy tworzą się przez pączkowanie.
Ekologia.
Rurkopławy są liczne w morzach ciepłych. Istnieją wśród nich formy drobne, jak i gatunki osiągające duże wymiary, u których długość pnia przekracza 1 m, a długość arkanów jest jeszcze większa. Ciało rurkopławów jest przejrzyste, a poszczególne jego części są jaskrawo zabarwione. Większość Siphonophora pływa całkowicie pogrążona w wodzie, jednak u Physali pęcherz powietrzny, o długości 30 cm, znajdujący się na wierzchołku skróconego pnia, wystaje ponad wodę. Takie rurkopławy nie mogą zanurzyć się pod powierzchnię wody, a ich pęcherz powietrzny służy im jako żagiel.
Systematyka.
Do rurkopławów zaliczono około 160 gatunków zgrupowanych w kilkunastu rodzinach podzielonych na podrzędy:

</doc>
<doc id="1403607" url="https://pl.wikipedia.org/wiki?curid=1403607" title="Mani (mitologia nordycka)">
Mani (mitologia nordycka)



</doc>
<doc id="1403608" url="https://pl.wikipedia.org/wiki?curid=1403608" title="Genypterus blacodes">
Genypterus blacodes



</doc>
<doc id="1403609" url="https://pl.wikipedia.org/wiki?curid=1403609" title="Osiedle Dylewicza (Siedlce)">
Osiedle Dylewicza (Siedlce)



</doc>
<doc id="1403610" url="https://pl.wikipedia.org/wiki?curid=1403610" title="Prakash Amritraj">
Prakash Amritraj

Prakash Michael Amritraj (ur. 2 października 1983 w Los Angeles) – hinduski tenisista, reprezentant w Pucharze Davisa.
Amritraj jest synem hinduskiego tenisisty Vijaya Amritraja. Ma również młodszego brata, Vikrama Amritraja.
Kariera tenisowa.
Karierę zawodową rozpoczął w 2003 roku. W tym samym sezonie wygrał zawody rangi ATP Challenger Tour w grze podwójnej w Tumkurze. Partnerem deblowym hindusa był Rik de Voest.
W sezonie 2004 doszedł do finału z cyklu ATP Challenger Tour w Ferganie (porażka z Igorem Kunicynem), a w 2005 roku w Forest Hills (porażka z Frédérikiem Niemeyerem).
Na początku stycznia 2006 roku osiągnął finał turnieju kategorii ATP World Tour w grze podwójnej w Ćennaju, grając wspólnie z Rohanem Bopanną. Mecz o tytuł przegrali z parą Michal Mertiňák–Petr Pála 2:6, 5:7. W październiku razem z Rohanem Bopanną zwyciężyli w zmaganiach deblowych podczas rozgrywek ATP Challenger Tour w Aptos.
Podczas sezonu 2007 wygrał trzy turnieje z serii ITF Men’s Circuit, najpierw w maju Futures (F3) w Indiach, a w czerwcu (F4) oraz (F5). W tym samym roku awansował do ćwierćfinału rozgrywek rangi ATP World Tour w Newport. Mecz o półfinał przegrał z Nicolasem Mahutem.
Swój największy singlowy sukces odniósł w senonie 2008 dochodząc do finału turnieju ATP World Tour w Newport, eliminując m.in. Franka Dancevicoa. Spotkanie finałowe rozegrał z Fabrice’em Santoro. Francuz pokonał Amritraja 6:3, 7:5. W deblu hinduski tenisista wygrał dwie imprezy ATP Challenger Tour, najpierw wraz z Aisamem-ul-Haq Qureshim w Dublinie, a potem z Jessem Levinem w Louisville.
W roku 2009 Hindus wygrał w grze podwójnej rozrywki ATP Challenger Tour Dallas (razem z Rajeevem Ramem). W czerwcu razem z Aisamem-ul-Haq Qureshim doszedł do III rundy wielkoszlemowego Wimbledonu. Pojedynek o ćwierćfinał przegrali z jedną z czołowych par deblowych w rankingu, Maheshem Bhupathim i Markiem Knowlesem.
Najwyżej sklasyfikowany w rankingu singlistów był w czerwcu 2009 roku na 154. miejscu, natomiast w klasyfikacji deblistów w październiku 2009 roku zajmował 119. pozycję.

</doc>
<doc id="1403612" url="https://pl.wikipedia.org/wiki?curid=1403612" title="Osiedle Błonie (Siedlce)">
Osiedle Błonie (Siedlce)

Os. Błonie – osiedle w Siedlcach, leży w centralno-północnej części miasta. Budowę osiedla rozpoczęto w 1980 na fali intensywnego rozwoju przemysłu. Osiedle zajmuje obszar ok. 2 ha i w całości zabudowane jest blokami (11- i 4-piętrowymi).
Położenie.
Osiedle znajduje się pomiędzy ulicami:
Osiedle graniczy z:

</doc>
<doc id="1403618" url="https://pl.wikipedia.org/wiki?curid=1403618" title="Sifu">
Sifu

Sifu (師傅 lub 師父; Pinyin: "shīfu", kant.: "si1 fu6", wiet. : "Sư phụ") – chiński termin, tradycyjnie oznaczający „mistrza” lub „nauczyciela”. We współczesnej mowie potocznej określenie to przyjmuje jednak szerszy zakres znaczeniowy.
Na Zachodzie termin stał się popularny dzięki adeptom chińskich sztuk walki. Ponieważ większym zainteresowaniem cieszą się tzw. style południowe, termin jest częściej spotykany w lekcji kantońskiej - "sifu" (wym. „syfu”), a nie mandaryńskiej "shifu" (wym. „szyfu”).
Geneza i użycie tradycyjne.
Znak „shī” (師) oznacza “nauczyciela”. W przypadku drugiego członu terminu - „fu”, występuje oboczność. Znak 傅 oznacza “wychowawcę”, a 父 “ojca”. 
Terminem "sifu/shifu" to tradycyjnie sposób, w jaki uczeń lub praktykant itd. zwracał się do swojego nauczyciela i/lub przełożonego. W czasach starożytnych był to także zamiennik niektórych tytułów dworskich, jak m.in. 太师 (taishi), 太傅 (taifu), 少师 (shaoshi), 少傅 (shaofu). 
W ten sposób tytułowano też mnichów i mniszki z klasztorów buddyjskich oraz taoistycznych. „Mistrzami” nazywano również artystów i rzemieślników, np. malarzy i kaligrafów. Z tego powodu tytułu używali również eksperci sztuki walki. 
W północnych językach mandaryńskich używa się podobnego terminu 老師 "lǎo shī" (kant. "lou5 si1"), oznaczającego „(starszego) nauczyciela”. 
Codzienne użycie.
W Chinach kontynentalnych termin "sifu/shifu" jest obecnie używany do zwracania się do przedstawicieli rozmaitych profesji, od nauczycieli, przez kierowców, kucharzy, mnichów, budowlańców, aż po malarzy i kaligrafów. Termin wyraża szacunek wobec cudzych umiejętności zawodowych i odpowiada mniej więcej polskiemu tytułowi „pan”.
We współczesnym slangu Chińczycy szeroko posługują się terminem "sifu/shifu", aby nawiązywać lepsze guanxi z nieznajomymi, np. taksówkarzami. W tym kontekście można go tłumaczyć jako polskie „szefie” albo „kierowniku”.

</doc>
<doc id="1403619" url="https://pl.wikipedia.org/wiki?curid=1403619" title="Antoni Pączek">
Antoni Pączek

Antoni Władysław Pączek (ur. 13 czerwca 1891 w Sosnowcu, zm. 30 stycznia 1952 w Warszawie) – polski działacz socjalistyczny i związkowy, poseł na Sejm II RP od 1919 do 1935, prezydent miasta Lublina w latach 1927–1929.
Życiorys.
Syn Antoniego, felczera i Aleksandry z domu Żwadło. Po ukończeniu 6-oddziałowej szkoły fabrycznej, od 1902 pracował w fabryce „W. Fitzner i K. Gamper” w Sosnowcu. Działalność w PPS rozpoczął w lutym 1905. Krótko był członkiem Organizacji Bojowej PPS. Po rozłamie wszedł do PPS Frakcji Rewolucyjnej. W 1909 był aresztowany. Gimnazjum ukończył w Kijowie. Od 1910 działał w Związku Walki Czynnej oraz Związku Strzeleckim. Od 1912 do 1913 służył w 129 besarabskim pułku piechoty armii austriackiej. Według innej wersji w tym czasie prowadził agitację antyrosyjską wśród żołnierzy Polaków z garnizonu kijowskiego, co wskazuje, że służył w wojsku rosyjskim.
Od 1913 pracował jako technik-elektryk w Krakowie.
Po wybuchu I wojny światowej zgłosił się do IV batalionu Legionów Tadeusza Furgalskiego ps. „Wyrwa”. Od tego czasu służył w 1 pułku piechoty Legionów Polskich. Po kryzysie przysięgowym w lipcu 1917 został internowany w Szczypiornie, skąd zbiegł do Ostrowca.
W Ostrowcu stanął na czele związku zawodowego metalowców, a następnie Rady Związków Zawodowych. W listopadzie 1918 organizował rozbrajanie okupantów i tworzenie Milicji Ludowej PPS.
W lutym 1919 został wybrany na posła do Sejmu Ustawodawczego RP z listy nr 6 PPS w okręgu wyborczym nr 24 Sandomierz—Opatów—Iłża, w miejsce zmarłego Franciszka Loefflera. Ślubowanie złożył 7 marca 1919. W Sejmie pracował w komisjach: odbudowy kraju, robót publicznych, skarbowo-budżetowej, wodnej oraz prawdopodobnie wojskowej. Był przewodniczących Okręgowego Komitetu Robotniczego PPS w Ostrowcu oraz radnym w tym mieście. Był również ławnikiem Sądu Okręgowego w Radomiu. W trakcie wojny polsko-bolszewickiej w 1920 był emisariuszem Związku Obrońców Ojczyzny w rejonie Zamościa.
W wyborach parlamentarnych w 1922 został wybrany z listy nr 2 (PPS) w okręgu wyborczym nr 23 (Iłża). W Sejmie I kadencji był sekretarzem komisji skarbowo-budżetowej. Pełnił również funkcję gospodarza w Prezydium Związku Parlamentarnym Polskich Socjalistów.
W wyborach parlamentarnych w 1928 został ponownie wybrany na posła do Sejmu z listy nr 2 PPS, w okręgu wyborczym nr 23 (Iłża). W Sejmie II kadencji od 8 czerwca 1928 pracował w komisji kontroli długów państwa.
19 sierpnia 1927 Rada Miejska w Lublinie (w której większość miała PPS) wybrała go na prezydenta miasta. Jednak po rozłamie w PPS w październiku 1928 i przejściu do Klubu Parlamentarnego PPS dawnej Frakcji Rewolucyjnej, w październiku 1928 doszło do jego konfliktu z dotychczas popierającą go PPS. W wyniku konfliktów 26 lutego 1929, minister spraw wewnętrznych Felicjan Sławoj Składkowski rozwiązał Radę Miejską Lublina oraz zwolnił Antoniego Pączka ze stanowiska.
Po wyjeździe z Lublina, mieszkając w Warszawie (na Grochowie przy ul. Chłopickiego 16), prowadził szeroką działalność polityczną, związkową i samorządową. Był członkiem Centralnego Komitetu Robotniczego PPS d. Frakcji Rewolucyjnej.
W wyborach parlamentarnych w 1930 jako członek PPS dawnej Frakcji rewolucyjnej uzyskał mandat z w 1930 z listy nr 1 (BBWR) w okręgu wyborczym nr 42 (Kraków). W klubie BBWR był sekretarzem grupy robotniczej. Był również II wiceprzewodniczącym komisji budżetowej. Od 1929 był wiceprezesem Centrali Zjednoczenia Klasowych Związków Zawodowych. Po rozłamie Jędrzeja Moraczewskiego, od 1931 był wiceprezesem Związku Związków Zawodowych. Od 1934 był członkiem Centralnego Wydziału Zawodowego oraz członkiem redakcji „Frontu Robotniczego”. Od 1930 był również wiceprezesem Robotniczego Instytutu Oświaty i Kultury im. S. Żeromskiego (od 1930). W 1931 wystąpił z PPS d. Frakcji Rewolucyjnej i związał się z BBW Od października 1937 do początków 1939 był jednym trzech wiceprezydentów Łodzi oraz m.in. przewodniczącym Rady Nadzorczej Gazowni Miejskiej, Komisji Teatralnej.
W okresie wojny działał w Obozie Polski Walczącej. W czasie powstania warszawskiego, po zatrzymaniu przez Niemców 22 sierpnia 1944, został wywieziony do obozu kon­centracyjnego KL Mauthausen-Gusen, a pod koniec wojny pracował w fabryce samochodów Steyr Po powrocie do kraju od września 1945 był dyrektorem Uzdrowiska w Kudowie Zdroju. Od 1948 pracował w Dyrekcji Przedsiębiorstwa Państwowego „Polskie Uzdrowiska" w Warszawie. Przeszedł na emeryturę w lipcu 1951, zmarł niecałe 6 miesięcy później. Pochowany na cmentarzu Powązkowskim (kwatera 110-3-13).
Odznaczenia.
Był odznaczony m.in. Krzyżem Niepodległości z Mieczami w 1932, Krzyżem I Brygady, Krzyżem Walecznych w 1922, a także dwukrotnie (w 1938 i w 1948) Złotym Krzyżem Zasługi.
Życie prywatne.
Miał dwie córki – Kalinę i Halinę. Kalina Pączek-Pniewska została magistrem chemii, a Halina po ukończeniu szkół średnich została urzędnikiem. Kalina urodziła 2 dzieci, syna Mirosława i córkę Elżbietę.
Upamiętnienie.
5 września 2019, Rada Miasta Lublina podjęła uchwałę o nadaniu nazwy projektowanej ulicy położonej na osiedlu Bielszczyzna. Inicjatorami upamiętnienia byłego prezydenta byli uczniowie jednego z lubelskich liceów ogólnokształcących.

</doc>
<doc id="1403620" url="https://pl.wikipedia.org/wiki?curid=1403620" title="Shifu">
Shifu



</doc>
<doc id="1403623" url="https://pl.wikipedia.org/wiki?curid=1403623" title="Łaźnie Miejskie przy ul. Rzgowskiej w Łodzi">
Łaźnie Miejskie przy ul. Rzgowskiej w Łodzi

Łaźnie Miejskie położone są przy ulicy Rzgowskiej 34 w Łodzi w dzielnicy Górna, osiedlu administracyjnym Chojny. Budynek składa się z trzech kondygnacji naziemnych. Front budynku usytuowany jest do ulicy Rzgowskiej natomiast za budynkiem położony jest park im. gen. Jarosława Dąbrowskiego.
Obecnie wykorzystywany jest przez bank Nordea jako jedna z placówek.
W pobliżu znajdują się:

</doc>
<doc id="1403626" url="https://pl.wikipedia.org/wiki?curid=1403626" title="Ropień podokostnowy">
Ropień podokostnowy

Ropień podokostnowy (łac. "abscessus subperiostalis", ang. "subperiosteal abscess") – proces zapalny toczący się w tkankach okołowierzchołkowych zęba. Jest to kolejna po ropniu okołowierzchołkowym faza ostrego ropnego zapalenia tkanek okołowierchołkowych. 
Ropień podokostnowy powstaje, gdy wysięk ropny toruje sobie drogę przez tkankę kostną szczęki lub żuchwy, doprowadzając do bolesnego odwarstwienia okostnej.
Objawy.
Spośród wszystkich stadiów zapalenia tkanek okołowierchołkowych ropień podokostnowy daje najsilniejsze objawy bólowe. Schorzeniu towarzyszy bardzo silny ból okolicy zęba przyczynowego, promieniujący na zęby sąsiednie (pacjent może mieć kłopot ze wskazaniem chorego zęba), czasem bolesność dotyczy połowy lub całej twarzy, a nawet głowy. Ból opisywany jest jako pulsujący, ciągły i promieniujący, może nasilać się w nocy. Często odczucia bólowe, łagodzone są przez zimno, nasilają się zaś przy jedzeniu gorących potraw.
Pojawiają się objawy ogólnoustrojowe: gorączka, dreszcze, osłabienie. Badania laboratoryjne krwi mogą wskazywać podwyższony Odczyn Biernackiego oraz zwiększone stężenie białka CRP.
Diagnostyka.
Opiera się na wywiadzie lekarskim i badaniu wewnątrzustnym. 
Leczenie.
Trepanacja komory zęba zazwyczaj nie wystarcza do odbarczenia ropnia podokostnowego. Konieczne wówczas jest nacięcie, w znieczuleniu miejscowym, wygórowania na błonie śluzowej, co doprowadza do ewakuacji treści ropnej. W przypadku wystąpienia objawów ogólnych zaleca się antybiotyk w odpowiedniej dawce.
W zwalczaniu bólu i gorączki stosuje się zwykle leki z grupy niesteroidowych leków przeciwzapalnych.
W przypadku mechanicznych przeszkód w leczeniu kanałowym konieczne może być leczenie chirurgiczne – ekstrakcja zęba lub resekcja wierzchołka korzenia.
Powikłania.
Nieleczony ropień podokostnowy często przechodzi w ropień podśluzówkowy.
W przebiegu ropnia podokostnowego potencjalnie możliwe jest wystąpienie wszystkich powikłań zapalenia tkanek okołowierzchołkowych. 

</doc>
<doc id="1403629" url="https://pl.wikipedia.org/wiki?curid=1403629" title="Allard J2">
Allard J2

Allard J2 – sportowy dwumiejscowy samochód z otwartym nadwoziem produkcji firmy Allard Motor Co.
Samochód ten powstał jako następca modelu K1. Według założeń konstrukcyjnych miał być małym i lekkim sportowym samochodem wyposażonym w silnik o dużej mocy. Pod względem mechanicznym samochód był uproszczony tak bardzo, jak to tylko możliwe. Posiadał zmodyfikowane niezależne przednie zawieszenie i zawieszenie tylne w układzie de Dion. Samochód posiadał kilka mankamentów technicznych, m.in. dużej wielkości tylne błotniki wywoływały siłę nośną zmniejszającą przyczepność. Pojazd napędzał ośmiocylindrowy silnik Cadillaca w układzie V (rzadziej stosowano silniki marki Mercury). Masa całkowita samochodu wynosiła około 1200 kg. Samochód mimo potężnej mocy wyposażono w hamulce bębnowe.
W 1950 roku właściciel i twórca firmy Allard Motor Co. - Sydney Allard startował na J2 w 24-godzinnym wyścigu Le Mans. Samochód wywołał ogromne zdziwienie plasując się na trzecim miejscu ze średnią prędkością 141,2 km/h.
Allard J2X produkowany w Kanadzie napędzany był jednostką V8 Chryslera.

</doc>
<doc id="1403634" url="https://pl.wikipedia.org/wiki?curid=1403634" title="Czesław Szczepański">
Czesław Szczepański

Czesław Apolinary Szczepański (ur. 20 lipca 1885 w Lublinie, zm. 16 sierpnia 1961 tamże) – prawnik, prezy­dent Lublina w latach 1919–1927, prezes Sądu Okręgowego w Lublinie w latach 1930–1932, 1933–1939 i 1944–1946.
Życiorys.
Urodził się 20 lipca 1885 r. w Lublinie, w rodzinie Tomasza (1855–1939), właściciela piekarni. Uczęszczał do gimnazjum rządowego w Lublinie. W 1905 r. uczestniczył w organizacji strajków szkolnych, za co został wydalony ze szkoły. Jako ekstern w 1906 r. złożył egzamin dojrzałości w Nowogrodzie Wielkim nad Wołchowem. W 1906 r. po zdaniu egzaminu wstępnego został przyjęty do Instytutu Górniczego w Petersburgu, z którego przeniósł się na prawo w Uniwersytecie w Petersburgu, które ukończył w 1912 r. Egzamin państwowy złożył na Uniwersytecie w Dorpacie i otrzymał dyplom ukończenia wydziału prawnego. W czasie studiów w Petersburgu sprawował funkcję przewodniczącego koła Bratniej Pomocy Młodzieży Polskiej. W grudniu 1912 r. został pomocnikiem adwokata przysięgłego w Lublinie. 3 września 1915 r. został powołany na stanowisko sędziego gminnego z siedzibą w Lublinie. 10 stycznia 1917 r. Rada Miejska w Lublinie wybrała go na ławnika i członka kolegium Magistratu. 16 sierpnia 1917 r. uzyskał nominację Tymczasowej Rady Stanu na sędziego pokoju na Tatarach. Od 18 października 1917 do 28 marca 1918 r. oraz od 22 października 1918 do 20 marca 1919 r. był wicepre­zydentem Lublina, a od 20 marca 1919 do 19 lipca 1927 r. – prezydentem. Po odejściu z Magistratu pracował w sądownictwie. Początkowo jako sędzia pokoju, później jako sędzia grodzki, zaś 19 listopada 1929 r. uzyskał nominację Prezydenta Rzeczypospolitej na stanowisko sędziego Sądu Okręgowego w Lublinie, na którym pozostał do 18 września 1939 r.
Po zajęciu Lublina przez Niemców (18 września 1939 r.) Szczepański wycofał się z sądownictwa. Objął wówczas kierownictwo gospodarstwa rolnego w majątku Świdnik Duży. Gdy w marcu 1944 r. Niemcy zabrali majątek zamieszkał w Lublinie pozostając bez pracy
Po wyzwoleniu Lublina od 3 sierpnia 1944 do 5 lipca 1946 r. pełnił obowiązki prezesa Sądu Okręgowego. Z dniem 1 września 1946 r. przeniesiono go w stan spoczynku. W latach 1946–1961 był adwokatem, członkiem Wo­jewódzkiej Izby Adwokackiej w Lublinie. Społecznie pracował m.in. w Towarzystwie Muzycznym w Lublinie, gdzie pełnił funkcje pre­zesa w latach 1920–1928, w Związku Zawodowym Pracowników Sądowych oraz w Miejskiej Komisji do Badania Zbrodni Hitlerowskich w Lublinie.
Od 1926 r. był żonaty z Natalią z Gąsiewskich, wdową po staroście lubelskim Walerym Baranieckim. Miał dwie córki: Teresę (ur. 1927), która była lekarzem, i Iwonę (ur. 1928), która była bibliotekarzem Biblioteki Narodowej.
Zmarł w Lublinie. Pochowany 18 sierpnia 1961 r. na cmentarzu przy ul. Lipowej.

</doc>
<doc id="1403635" url="https://pl.wikipedia.org/wiki?curid=1403635" title="Franciszek Paciorek">
Franciszek Paciorek

Franciszek Paciorek (ur. 6 września 1914 w Radziszowie, zm. 5 marca 1943 w obozie koncentracyjnym Auschwitz) – prezbiter katolicki archidiecezji krakowskiej.
Po ukończeniu szkoły podstawowej wyjechał do rodziny do Krakowa, gdzie w latach 1924–1932 uczył się w Gimnazjum im. Bartłomieja Nowodworskiego. Po zdaniu matury wstąpił do Wyższego Seminarium Duchownego Archidiecezji Krakowskiej. 24 czerwca 1937 otrzymał święcenia kapłańskie z rąk arcybiskupa metropolity Adama Stefana Sapiehy. Pierwszą placówką, na którą został skierowany, była Parafia św. Klemensa w Zawoi, gdzie pracował do 1939. Aresztowany za pomoc udzieloną więźniowi zbiegłemu z Auschwitz. Przewieziony i uwięziony w Krakowie, przewieziony do niemieckiego obozu koncentracyjnego Auschwitz. Został rozstrzelany 5 marca 1943 pod ścianą straceń.

</doc>
<doc id="1403637" url="https://pl.wikipedia.org/wiki?curid=1403637" title="Heather Mitchell">
Heather Mitchell

Heather Mitchell (ur. w 1958) – australijska aktorka filmowa.
Życiorys.
Uczęszczała do Camden High School w Camden NSW pomiędzy 1971 a 1976.
Najbardziej znana z roli Ashki w australijsko-polskiej produkcji "Spellbinder" ("Dwa światy" i "W krainie Władcy Smoków"). Wystąpiła w obu sezonach razem z Rafałem Zwierz, który grał rolę Gryvona. Serial był jednym z najpopularniejszych filmów fantasy dla młodzieży.
Występowała również w: "Five Mile Creek", "Bodyline", "Misja dyplomatyczna", "A Country Practice" i w dramacie "The Day of the Roses". Najpopularniejsze filmy, w których się pojawiła: "Thank God He Met Lizzie", "Muriel's Wedding" i "Rogue". Pojawia się też w serialu "The Society Murders" jako Sally Wales, partneruje Georgie Parkerowi. 

</doc>
<doc id="1403638" url="https://pl.wikipedia.org/wiki?curid=1403638" title="Wacław Bajkowski">
Wacław Bajkowski

Wacław Bajkowski (ur. 31 grudnia 1875 we wsi Włostowice, zm. 11 kwietnia 1941 w Dachau (KL)) – polski adwokat, prezydent Lublina w latach 1916–1918, działacz społeczny.
Życiorys.
Syn Hipolita, organisty w Puławach i Pauliny Czerniewskiej. Urodził się we wsi Włostowice, obecnie dzielnica Puław. Zdał maturę w 1899 roku w gimnazjum rządowym w Lublinie, w 1903 roku ukończył studia prawnicze na Uniwersytecie Warszawskim, w 1908 ukończył aplikację adwokacką i założył kancelarię, którą prowadził do 1919 roku. Od 5 września do 21 listopada 1915 pełnił obowiązki sędziego Trybunału Lubelskiego. Brał udział w organizowaniu samorządu miejskiego w Lublinie. W 1916 objął mandat radnego, 28 grudnia tego samego roku rada miejska powołała go na urząd prezydenta miasta, który sprawował do 28 marca 1918.
Rząd Jana Kucharzewskiego w dniu 9 lutego 1918 powołał go na stanowisko komisarza wyborczego w Lublinie przed wyborami do Rady Stanu Królestwa Polskiego. W 1919 otworzył kancelarię adwokacką w Zamościu. Działał w Stronnictwie Narodowym z ramienia którego kilka razy został wybrany do rady miejskiej w Zamościu.
Został aresztowany przez Gestapo 19 czerwca 1940, osadzony początkowo w Rotundzie Zamojskiej, następnie na Zamku w Lublinie. Wywieziono go do obozu koncentracyjnego Sachsenhausen i Dachau, tam 11 kwietnia 1941 został zamordowany.
Życie prywatne.
Żonaty z Konstancją Dobrowolską. Dzieci Jan, Tadeusz i Zofia (ur. 16 listopada 1907, zm. 30 stycznia 1996 w Opolu). W Zamościu mieszkali nad Bolesławem Leśmianem.
Upamiętnienie.
Od 2009 jedna z lubelskich ulic położona na starym mieście tuż przy gmachu Ratusza, wcześniej ulica Przystankowa nosi imię Wacława Bajkowskiego.

</doc>
<doc id="1403642" url="https://pl.wikipedia.org/wiki?curid=1403642" title="Australia na Letnich Igrzyskach Olimpijskich 1896">
Australia na Letnich Igrzyskach Olimpijskich 1896

Australia na Letnich Igrzyskach Olimpijskich 1896 w Atenach była reprezentowana przez jednego zawodnika pochodzącego z Anglii, który jednak większość życia spędził w Wiktorii – Edwina „Teddy’ego” Flacka. Zawodnik ten wystartował w pięciu konkurencjach, zdobywając trzy medale (jeden w grze podwójnej z Brytyjczykiem George’em S. Robertsonem w tenisie). 
Skład reprezentacji.
Lekkoatletyka.
W zawodach lekkoatletycznych Teddy Flack wystartował w trzech konkurencjach biegowych. W biegu na 800 metrów, walczył z nim do końca Węgier Nándor Dáni, z którym ostatecznie Teddy Flack wygrał z przewagą mniej niż 1 sekundy.
Podobnie w biegu na 1500 metrów, tym razem jednak pokonał o około 0,4 s. Arthura Blake’a ze Stanów Zjednoczonych.
Australijczyk nie ukończył natomiast biegu maratońskiego, w którym padł nieprzytomny na 37 kilometrze.

</doc>
<doc id="1403643" url="https://pl.wikipedia.org/wiki?curid=1403643" title="Lights">
Lights

Lights Bokan (ur. jako Valerie Anne Poxleitner, 11 kwietnia 1987 w Timmins w prowincji Ontario) – kanadyjska piosenkarka gatunków synth pop, nowej fali i muzyki pop, kompozytorka
piosenek i autorka tekstów, znana dzięki utworom „February Air”, „White”, „Drive My Soul” i „The Last Thing On Your Mind” (wszystkie użyte jako podkład muzyczny wideo międzynarodowych reklam sieci sklepów odzieżowych Old Navy w 2008).
Obecny skład jej zespołu koncertowego to Adam Weaver na syntezatorze i Maurie Kaufmann (poprzednio z zespołami: BOY, the 6ixty8ights) jako perkusista. Lights jest kierowana przez menedżera, muzyka i osobistość radia kanadyjskiego, Jiana Ghomeshiego.
Porównywana do piosenkarki Vanessy Carlton Lights śpiewa podobnie wysokim, przenikliwym głosem. W gronie obecnie popularnych młodych piosenkarek takich jak: Kate Voegele, Katy Perry i Tristan Prettyman, przypomina stylem piosenkarki z lat 80. XX wieku gatunku nowej fali, a także feministyczne piosenkarki z lat 90. Lights i wymienione artystki reprezentują powrót do stylu tradycyjnej, melodyjnej muzyki pop, po kilkuletniej dominacji rapu i hip-hopu w pierwszych ośmiu latach XXI wieku.
Lights napisała także razem z innymi utwory do serialu telewizyjnego "Gwiazda od zaraz", w tym, sama, przebojową piosenkę „Perfect”, muzyczną aluzję do „Penny Lane” Beatlesów z albumu "Sgt. Pepper’s Lonely Hearts Club Band", zaśpiewaną w serialu (i do obejrzenia jako popularne wideo w serwisie YouTube) przez Alexz Johnson w roli Jude Harrison.
Za muzyków mających na nią największy wpływ sama Lights wskazuje przede wszystkim Björk, a także Phila Collinsa i szwedzki duet melodyjnej muzyki przetwarzanej elektronicznie, The Knife.
Rys biograficzny.
Urodzona w Timmins w prowincji Ontario jako Valerie Poxleitner, Lights wychowała się w rodzinie misjonarzy, przez co spędziła większość dzieciństwa za granicą na egzotycznych wyspach, w środowiskach wiejsko-misyjnych, m.in. na Filipinach i na Jamajce. Obecnie mieszka w Toronto.
Zapytana, kiedy napisała swój pierwszy utwór, odpowiedziała w wywiadzie udzielonym we wrześniu 2007:
Poxleitner legalnie zmieniła swoje imię na „Lights,” oryginalnie jej przezwisko które miała przez lata jest krótszą wersją jej nazwiska (Pox-LIGHT-ner). Gdy zapytana dlaczego zmieniła swoje imię, Lights odpowiada że jej poprzednie imię to był rozdział w jej życiu który się zakończył; była to dla niej łatwa naturalna zmiana.
Rys kariery.
Lights jako 15-latka wzięła udział w próbie modelek dla sieci hipermarketowej Wal-Mart. Niespodziewanie podczas przygotowań na zapleczu jej śpiew spotkał się z uznaniem. Tego samego dnia Lights spotkała przyszłego menedżera.
Niedługo potem zaczęła pisać teksty i komponować piosenki dla Sony/ATV Music Publishing. W tych okolicznościach spotkała kanadyjskiego muzyka Christophera Warda, autora klasycznego singla nr 1 „Black Velvet”, nagranego przez jego partnerkę, kanadyjską piosenkarkę Alannah Myles. Ward, poznawszy się na możliwościach Lights, opowiedział o niej pochlebnie wytwórni filmowo-telewizyjnej Epitome Pictures w Toronto, producentów serialu telewizyjnego "Gwiazda od zaraz". Dzięki temu Lights wzięła następnie udział w jednym z obozów dla autorów piosenek, prowadzonych przez nich. Napisała tam razem z Luke McMasterem 3 piosenki, których użyto w czwartym sezonie serialu. Lights pierwotnie ubiegała się o rolę Jude, którą jednak przyznano innej nowej kanadyjskiej piosenkarce, przez to obecnie popularniejszej, Alexz Johnson. Johnson m.in. śpiewa serialową piosenkę „Perfect” autorstwa Lights i McMastera, którą to jej współautorka także nagrała. Wideo obu wersji można obejrzeć w serwisie YouTube, a nagranie w wykonaniu Lights zamieszczono zamiast wykonania Alexz Johnson na płycie kompaktowej ścieżki dźwiękowej, wydanej 18 czerwca 2008 jako "Songs from Instant Star Four".
Od roku Lights pracuje nad rozpowszechnianiem swojej muzyki komercyjnie, w zapisie cyfrowym, m.in. koncertując w Toronto i okolicach. W 2008 (2008 w muzyce), według jej strony w serwisie Myspace, wystąpiła na tournée najpierw w okolicznych miastach (Cleveland, Detroit, London (Ontario), Pontiac (Michigan), na festiwalu Hillside w Guelph, na modernistycznym kampusie z lat 60. projektu I. M. Pei uniwersytetu State University of New York we Fredonii), a jesienią koncertowała w klubach w odległych miastach od Bostonu począwszy przez Chicago i Midwest do miast Kalifornii i z powrotem, przez Tennessee i Florydę.
Po międzynarodowym sukcesie reklam-wideo sklepu Old Navy z podkładem jej muzyki i śpiewania artystka podpisała umowy na rozpowszechnianie muzyki już pod własną marką.
Lights także zagościła jako główna wokalistka 3 utworów w drugim minialbumie grupy The Februarys wydanym pt. "All The Time in the World": „Meant for Each Other”, „Home is Where the Heartache Is” i „I Was Always Thinking of You”. Lights podobnie zaśpiewa w nowym albumie grupy Ten Second Epic pt. "Hometown", do wydania w styczniu 2009 (2009 w muzyce).
Dyskografia.
11 marca 2008 wydano minialbum "Lights" w USA w postaci cyfrowej za pośrednictwem sklepu internetowego iTunes Store, z utworami: „February Air”, „White”, „Drive My Soul” i „The Last Thing On Your Mind”. Niebawem płyta została dodana do katalogu kanadyjskiej wersji sklepu. 22 kwietnia 2008 wydanie wznowiono, rozszerzając jego zawartość o utwory „Ice” i „I Owe You One”. Minialbum był zawczasu sprzedawany w Kanadzie jako płyta kompaktowa w sieciach hipermarketu Best Buy i hipermarketu HMV. Jest także dostępny cyfrowo w iTunes Store Canada i iTunes Store USA. Latem 2008 ukazał się w regularnych sklepach w szeregu krajów.
6 października 2009 wydano album "The Listening". Jest on dostępny w sprzedaży w iTunes Store, w sklepach w Kanadzie, jak i w sklepach sieci Target w USA.
Lights wydała akustyczny minialbum zatytułowany "Acoustic" w lipcu 2010 roku.
Lights wydała swój drugi album zatytułowany "Siberia" 4 października 2011 r. w USA i Kanadzie na iTunes Store. " Siberia" została wydana w Australii 28 października. Pierwszy singel z albumu, „Toes”, został wydany 16 sierpnia na iTunes Store.
Dzwonki.
Koncern usług telefoniczno-internetowych Verizon rozpowszechnił melodie Lights znane z reklam sieci sklepów odzieżowych Old Navy jako dzwonki dla telefonów komórkowych (ang. "ringtones").
Działania charytatywne.
Lights udziela się społecznie, wspomagając fundację charytatywną „Skate 4 Cancer”. M.in. nagrała utwór „Year of the Cure” do dyspozycji tej fundacji.

</doc>
<doc id="1403644" url="https://pl.wikipedia.org/wiki?curid=1403644" title="Valerie Poxleitner">
Valerie Poxleitner



</doc>
<doc id="1403645" url="https://pl.wikipedia.org/wiki?curid=1403645" title="Dystrykt Thimphu">
Dystrykt Thimphu



</doc>
<doc id="1403646" url="https://pl.wikipedia.org/wiki?curid=1403646" title="BAE Hawk">
BAE Hawk

BAE Hawk – brytyjski samolot szkolno-treningowy, używany też jako lekki myśliwiec. Pierwszy lot odbył w 1974 roku, od roku 1976 służy w RAF-ie, gdzie zastąpił samoloty Folland Gnat. Do chwili obecnej wyprodukowano około 900 egzemplarzy, które służą lub służyły w siłach powietrznych 18 krajów. Lotnictwo United States Navy używa specjalnej wersji samolotu znakowanej T-45 Goshawk, zdolnej do operowania z pokładów lotniskowców.
T-45 Goshawk.
Wersja BAE Hawk opracowana na potrzeby amerykańskiej marynarki wojennej.
Wykorzystywana w celach szkoleniowych przez amerykańską marynarkę wojenną i Korpus Piechoty Morskiej Stanów Zjednoczonych do szkolenia pilotów lotniskowców.
Różnice względem oryginału:

</doc>
<doc id="1403647" url="https://pl.wikipedia.org/wiki?curid=1403647" title="BAe Hawk">
BAe Hawk



</doc>
<doc id="1403649" url="https://pl.wikipedia.org/wiki?curid=1403649" title="Leander">
Leander



</doc>
<doc id="1403652" url="https://pl.wikipedia.org/wiki?curid=1403652" title="Austria na Letnich Igrzyskach Olimpijskich 1896">
Austria na Letnich Igrzyskach Olimpijskich 1896

Austrię na Letnich Igrzyskach Olimpijskich 1896 reprezentowało 3 zawodników. Mimo że Austria wchodziła w skład Austro-Węgier, to wyniki tych dwóch państw są podawane oddzielnie.

</doc>
<doc id="1403654" url="https://pl.wikipedia.org/wiki?curid=1403654" title="Kyzik">
Kyzik



</doc>
<doc id="1403656" url="https://pl.wikipedia.org/wiki?curid=1403656" title="Związek Ateński">
Związek Ateński



</doc>
<doc id="1403657" url="https://pl.wikipedia.org/wiki?curid=1403657" title="Logograf">
Logograf



</doc>
<doc id="1403658" url="https://pl.wikipedia.org/wiki?curid=1403658" title="Logografowie">
Logografowie



</doc>
<doc id="1403662" url="https://pl.wikipedia.org/wiki?curid=1403662" title="RTON Czarna Góra">
RTON Czarna Góra

RTON Czarna Góra – Radiowo-Telewizyjny Ośrodek Nadawczy z masztem na wysokości 1133 m n.p.m. na stoku Czarnej Góry w Masywie Śnieżnika (Sudety Wschodnie). Zapewnia odbiór programów radiowych i telewizyjnych mieszkańcom większej części ziemi kłodzkiej (województwo dolnośląskie) – niemożliwy jest odbiór m.in. w Kudowie-Zdroju. Zbudowany był w latach 1974-1984, w dużej mierze siłami społecznymi. Wysoki maszt stanowi akcent panoramy gór otaczających Kotlinę Kłodzką. Właścicielem ośrodka jest EmiTel Sp. z o.o.
Konstrukcja.
Wieża antenowa ma 58,3 m wysokości. W jej dolnej części zamontowana jest antena paraboliczna o średnicy 4 m do odbioru sygnału RTV 3,8 GHz z RTCN Ślęża (ok. 68,5 km w linii prostej). Wysokość posadowienia podpory anteny wynosi 1133 m n.p.m. Wysokość zawieszenia systemów antenowych dla radia 37 m n.p.t., dla TV 52 m n.p.t.
Historia budowy.
Nieudane początki inwestycji.
Plany budowy zostały opracowane przez Państwowe Przedsiębiorstwo Stacji Radiowych i Telewizyjnych we Wrocławiu, kierowane wówczas przez inż. Henryka Steinmetza. Dokumentacja projektowa zakładała budowę trzykondygnacyjnego budynku o długości 40 m z przeznaczeniem na stację i część hotelową oraz masztu nadajnika o wysokości 60 m. Celem budowy było zapewnienie retransmisji sygnałów radiowych ze Ślęży i zapewnienie dobrego odbioru mieszkańcom ziemi kłodzkiej.
Pierwsze prace przy budowie ośrodka rozpoczęły się w 1974 r. od poprowadzenia drogi dojazdowej od Przełęczy Puchaczówka przez zachodni stok Czarnej Góry. Półasfaltową drogę rozpoczął Rejon Dróg Publicznych w Kłodzku. Wykonawcą prac budowlanych zostało Kłodzkie Przedsiębiorstwo Budownictwa Ogólnego. Prace posuwały się w ślimaczym tempie – wylano zaledwie fundamenty pod budynek. Nie pomogła zmiana wykonawcy na Wałbrzyski Kombinat Budowlany. Niemoc organizacyjna stała się dyżurnym tematem narzekań. W 1978 r. budowę ośrodka przerwano w związku z ogólnym kryzysem gospodarczym w kraju.
Huta szkła budowniczym i „wyrzutnia rakiet”.
W 1980 r. powstała koncepcja, aby odpowiedzialność za budowanie ośrodka przejęła Huta Szkła Kryształowego „Violetta” w Stroniu Śląskim, będąca najbliższym dużym zakładem przemysłowym, oddalonym od Czarnej Góry o 16 km. Huta przechodziła wówczas okres prosperity, nie miała jednak ani odpowiednich środków technicznych do prowadzenia prac budowlanych, ani odpowiedniego doświadczenia. W październiku 1982 r. na konferencji prasowej rzecznika rządu z okazji Dnia Łącznościowca padły zapewnienia ze strony dyrektora Fajkowskiego o zakończeniu budowy RTON w latach 1984-1985. Do podjęcia się zobowiązania przez HSK „Violetta” namawiał Komitet Wojewódzki PZPR w Wałbrzychu. Na szybkie zakończenie budowy naciskało Ministerstwo Łączności. Ostatecznie po przeprowadzeniu wizji lokalnej w styczniu 1983 r. i naradach w KW PZPR decyzję o podjęciu się prac podjął ówczesny dyrektor huty Kazimierz Drożdż. Jego zastępca ds. rozwoju inż. Ryszard Skawiński osobiście podjął się nadzoru nad całością inwestycji. Kierownikiem budowy był wówczas inż. Alfred Tyka. Rozpoczęcie prac wyznaczono na kwiecień 1983 r., a zakończenie po 24 miesiącach. Huta zdecydowała się partycypować również w kosztach ze względu na ważny interes społeczny.
Po wiosennych roztopach okazało się, że stan budowy jest gorszy niż przypuszczano: droga dojazdowa wykonana była tylko częściowo, prace przy wodociągu nie były nawet zaczęte, a fundamenty wykonane wadliwie trzeba usunąć w całości. Do współpracy został namówiony z-ca dowódcy Śląskiego Okręgu Wojskowego gen. Józef Petruk. Po staraniach ze Świdnicy przerzucono 20-osobowy pluton wojska LWP, który został zakwaterowany na koszt huty w pobliżu budowy RTON. Prace ruszyły przy brakach sprzętowych, opóźnieniach z przekazywaniem funduszy i materiałów budowlanych. Rejon Dróg wznowił budowę drogi, a braki w sprzęcie ratowały beczkowozy z Urzędu Miasta i Gminy Stronie Śląskie oraz ciągnik i wóz strażacki z huty. Z braku prądu i z powodu trudnych warunków terenowych prace przy wykopach pod kabel energetyczny wykonywali ręcznie żołnierze. Ręcznie skuwano również stary fundament. Warunki transportu przy nachyleniu drogi do 45° były skrajnie niebezpieczne, a utrudnienia stwarzały incydentalne dezercje żołnierzy oraz kradzieże ze strony miejscowych. Prace posuwały się mimo trudności do października. Budowanie w miesiącach zimowych na tej wysokości było niemożliwe.
Wiosną 1984 roku rozpoczęto ostatni etap prac budowlanych. Dostarczono pierwszy agregat, ukończono podłączenie zasilania w wodę i energię elektryczną. Mostostal z Wrocławia wykonał zwózkę i montaż stalowych elementów konstrukcyjnych masztu. Wśród okolicznych mieszkańców zaczęła wtedy krążyć plotka, jakoby na Czarnej Górze budowano wyrzutnię dla rakiet balistycznych Układu Warszawskiego. Na osobach postronnych musiały wywrzeć duże wrażenie, transportowane publicznymi drogami, dużej średnicy rury będące elementami osłony antenowej, a obecność wojska przy budowie i stan wojenny rozbudzały wyobraźnię. Oficjalnie budowę RTON Czarna Góra udało się zakończyć w 21 miesięcy od chwili wznowienia prac. Koszty bezpośrednie tego etapu prac oszacowano na 40 milionów złotych (PLZ). Główni inżynierowie ostatniego etapu budowy: Ryszard Skawiński i Alfred Tyka zostali odznaczeni Krzyżem Kawalerskim Orderu Odrodzenia Polski, a Henryk Steinmetz nadzorujący budowę przez 10 lat – wyższej klasy Krzyżem Komandorskim.
Rozruch ośrodka.
 Pierwsza obsługa ośrodka zamieszkała w budynkach pomocniczych w 1985 r. wykonując prace instalacyjne. Warunki bytowe personelu były złe. W nocy z 11 na 12 lutego 1986 r. jeden z pracowników zamarzł podczas zamieci śnieżnej w drodze z pobliskiego Idzikowa, drugi doszedł do zdrowia po długotrwałym leczeniu, również psychiatrycznym. Dopiero po tym zdarzeniu zdecydowano się na wyposażenie ośrodka we własny ratrak. Ośrodek nadal jednak borykał się z zamarzającym wodociągiem i słabym generatorem awaryjnym, który nie był w stanie jednocześnie ogrzewać pomieszczeń i zasilać urządzeń.
Ostatecznie RTON Czarna Góra rozpoczęła pracę w 1986 r. Latem tego roku uruchomiono nadawanie obrazu kontrolnego – codziennie z wyjątkiem niedziel w godzinach między 22:00 a początkiem porannego programu TVP2. Na koniec września przewidywano pełne uruchomienie. Faktycznie emisja sygnałów dwóch programów telewizyjnych rozpoczęła się 8 października tego roku: program I na kanale 52 (wizja 719,25 MHz, fonia 725,75 MHz), a program II na kanale 32 (wizja 607,25 MHz, fonia 613,75 MHz). Po kilku dniach ruszyło również nadawanie programów Polskiego Radia na falach ultrakrótkich.
Od lat 90. XX w. z Czarnej Góry emitowany jest również sygnał telefonii komórkowych (w 1997 r. pierwszy Centertel).
12 lipca 2011 rozpoczęto emisję drugiego, 4 maja 2012 pierwszego, a 23 kwietnia 2013 trzeciego multipleksu w ramach naziemnej telewizji cyfrowej. Emisja telewizji analogowej została zakończona 23 kwietnia 2013.

</doc>
<doc id="1403663" url="https://pl.wikipedia.org/wiki?curid=1403663" title="Radiowo-Telewizyjny Ośrodek Nadawczy &quot;Czarna Góra&quot;">
Radiowo-Telewizyjny Ośrodek Nadawczy &quot;Czarna Góra&quot;



</doc>
<doc id="1403668" url="https://pl.wikipedia.org/wiki?curid=1403668" title="Edward Estlin Cummings">
Edward Estlin Cummings



</doc>
<doc id="1403669" url="https://pl.wikipedia.org/wiki?curid=1403669" title="Seth Bullock">
Seth Bullock

Seth Bullock (ur. 23 lipca 1849 roku w Amherstburg, zm. 23 września 1919) – pierwszy szeryf w Deadwood na amerykańskim Dzikim Zachodzie, właściciel kopalni złota, sklepu z narzędziami i istniejącego do dziś hotelu w tym mieście.
Młodość.
Nie są znane szczegóły wczesnego życia Bullocka. Wiadomo jedynie, że urodził się w Amherstburg, w zachodniej Kanadzie (obecnie prowincja Ontario).
Jego ojciec, emerytowany oficer armii brytyjskiej James Bullock, był znanym politykiem w Sandwich, Ontario (dzisiaj Windsor). Matka, Anna Findley, pochodziła ze Szkocji. Najwyraźniej niezadowolony z życia z rodzicami 16-letni Bullock uciekł do Montany, gdzie przez jakiś czas mieszkał u swej starszej siostry, Jessie Bullock. W wieku lat osiemnastu wybrał własną drogę życia.
Helena.
W roku 1867 Bullock zamieszkał w miejscowości Helena w stanie Montana, gdzie bez powodzenia ubiegał się o stanowisko w legislaturze, ale zdobył miejsce w senacie terytorium, służąc jako polityk od 1871 do 1872 roku, a następnie pomagając w utworzeniu Yellowstone National Park. W roku 1873 został szeryfem w hrabstwie Lewis and Clark. Na tym stanowisku po raz pierwszy zabił człowieka. Niejaki Clell Watson ukradł konia. Po wymianie strzałów, w czasie której Bullock został lekko ranny w ramię, Watson został aresztowany. W czasie, gdy Watsona przygotowywano do powieszenia, tłum ludzi przepędził kata w celu dokonania na skazanym samosądu. W tej sytuacji Bullock wspiął się na szafot i pociągnął za dźwignię, powodując śmierć Watsona, a następnie spacyfikował tłum przy pomocy strzelby (scena ta została odtworzona w serialu HBO "Deadwood," Watson został jednak powieszony tam na ganku siedziby szeryfa, a nie na szafocie).
Mniej więcej w tym czasie Bullock i Sol Star otworzyli sklep z narzędziami górniczymi. W sierpniu 1876 postanowili wejść z tym na dziewiczy rynek nowo powstałego miasteczka Deadwood. Kupili w Deadwood działkę i uruchomili sklep narzędziowy pod nazwą "Office of Star and Bullock, Auctioneers and Commission Merchants", najpierw w namiocie, później w drewnianym budynku.
Deadwood.
Deadwood było obozowiskiem górniczym, w którym panowało bezprawie. W dzień po przybyciu Bullocka Dziki Bill Hickok został zabity przez niejakiego Jacka McCalla, który został uniewinniony przez doraźny sąd, po czym szybko opuścił miasto. Wydarzenie to wskazało na potrzebę powołania sił policyjnych, a Bullock, ze swym doświadczeniem, został jednogłośnie wybrany na pierwszego szeryfa w mieście.
Bullock potraktował swą pracę poważnie, wyznaczając kilku mieszkańców swymi zastępcami i przystępując do ucywilizowania obozowiska. Mając reputację człowieka nieustraszonego i bezkompromisowego, mógł osiągnąć swoje cele bez zabijania kogokolwiek. Po uzyskaniu nominacji na szeryfa musiał natomiast stanąć oko w oko z Wyattem Earpem, marshalem z Dodge City, który był zainteresowany otrzymaniem stanowiska. Bullock powiedział Earpowi wprost, że nie ma czego w Deadwood szukać i że powinien jak najszybciej wyjechać. Earp ociągał się przez tydzień, ale w końcu wyjechał i wrócił do Dodge City.
Osiągnąwszy pewien stopień stabilizacji, Bullock sprowadził do Deadwood swoją żonę i córkę, które dotąd mieszkały w domu rodziców w Michigan (inaczej niż w serialu Marta nie była wdową po bracie Bullocka; pobrali się w Salt Lake City w Utah w roku 1874). W chwili przybycia Marty do Deadwood mieli jedną córkę, Margaret; później urodziła się druga córka, Florence, i syn Stanley.
Bullock i Star kupili ranczo w miejscu, gdzie potok Redwater wpada do rzeki Belle Fourche, i nazwali je "S&amp;B Ranch Company". Bullockowi przypisuje się zapoczątkowanie upraw lucerny w Dakocie Południowej w roku 1881. Później, będąc już marshalem, wstąpił do spółki ze Starem i Harrisem Franklinem, zarządzając miejscowym młynem i inwestując w kopalnie, najszybciej rozwijającej się gałęzi gospodarki w Black Hills. Bullock i Star rozszerzyli swoje interesy na miasta Spearfish, Sturgis i Custer.
W roku 1884, gdy przywiózł na ranczo, położone w pobliżu dzisiejszego Belle Fourche, koniokrada znanego jako "Szalony Steve", Bullock spotkał się z Theodore'em Rooseveltem, wówczas zastępcą szeryfa w miejscowości Medora. Obaj szybko przypadli sobie do gustu i zostali przyjaciółmi; Roosevelt mawiał o Bullocku: "Seth Bullock to prawdziwy człowiek Zachodu, najwspanialszy typ kresowiaka".
Belle Fourche i Bullock Hotel.
Bullock i Star nadal pomnażali wspólny kapitał, zakładając linię kolejową "Fremont, Elkhorn i Missouri Valley Railroad", co w roku 1890 przyczyniło się do założenia miasta Belle Fourche, gdzie obaj wspólnicy oferowali darmowe działki. Belle Fourche stało się wkrótce największym punktem załadowczym bydła w Stanach Zjednoczonych i siedzibą władz hrabstwa.
Sklep z narzędziami Bullocka i Stara w Deadwood spłonął w roku 1894. Zamiast go odbudowywać wznieśli w tym samym miejscu, kosztem 40 000 dolarów, pierwszy hotel Deadwood, 3-piętrowy z 64 pokojami. Był to luksusowy budynek z ogrzewaniem parowym i łazienkami na każdym piętrze. "Bullock Hotel" istnieje do dziś dzień i posiada otwarte przez 24 godziny na dobę kasyno.
U schyłku życia.
Przyjaźń Bullocka z Rooseveltem spowodowała, że został dowódcą Oddziału "A" w dywizji Roosevelta "Rough Riders" podczas wojny amerykańsko-hiszpańskiej; mimo że oddział nigdy nie opuścił do końca wojny obozu szkoleniowego w Luizjanie, Bullock zachował stopień kapitana. Gdy Roosevelt został wiceprezydentem u boku Williama McKinleya, mianował Bullocka pierwszym zarządcą lasów w Black Hills. Po wyborze Roosevelta na prezydenta Bullock zebrał pięćdziesięciu konnych (w tym gwiazdora filmu niemego Toma Mixa) jako konną eskortę podczas parady inauguracyjnej w roku 1905. Bullock został mianowany federalnym marshalem Dakoty Południowej na następne dziewięć lat. W czasach I wojny światowej Roosevelt wyznaczył Bullocka, jako jednego z osiemnastu oficerów, do sformowania ochotniczej dywizji do walki z Niemcami we Francji. Kongres zezwolił Rooseveltowi na utworzenie czterech dywizji podobnych do jego "Surowych Jeźdźców", ale prezydent Woodrow Wilson odmówił poparcia i oddział został rozwiązany. Po śmierci Roosevelta w styczniu 1919 roku Bullock wzniósł jego pomnik na szczycie wzgórza "Sheep Mountain", które zostało z tej okazji przemianowane na "Roosevelt Mountain".
Bullock zmarł na raka 23 września 1919 roku, w pokoju nr 211 w swoim hotelu. Został pochowany na cmentarzu Mt. Moriah w Deadwood, a jego grób - znajdujący się naprzeciw pomnika prezydenta Roosevelta - wznosi się blisko 250 metrów powyżej głównej części cmentarza.
W kulturze.
Bullock był jedną z czołowych postaci serialu telewizyjnego HBO "Deadwood". Zagrał go Timothy Olyphant.

</doc>
<doc id="1403670" url="https://pl.wikipedia.org/wiki?curid=1403670" title="Rurkopław">
Rurkopław



</doc>
<doc id="1403671" url="https://pl.wikipedia.org/wiki?curid=1403671" title="Siphonophora">
Siphonophora



</doc>
<doc id="1403674" url="https://pl.wikipedia.org/wiki?curid=1403674" title="The Spitfire Collection">
The Spitfire Collection

The Spitfire Collection – album kompilacyjny amerykańskiej grupy muzycznej Testament.
Lista utworów.
Opracowano na podstawie materiału źródłowego.

</doc>
<doc id="1403675" url="https://pl.wikipedia.org/wiki?curid=1403675" title="Paul Schebesta">
Paul Schebesta

Paul Joachim Schebesta (ur. 20 marca 1887 w Pietrowicach Wielkich, zm. 17 sierpnia 1967 w Mödling pod Wiedniem) – niemiecki teolog, misjonarz, antropolog, etnograf i etnolog.
Życiorys.
Jego rodzina była pochodzenia morawskiego. Związek Schebesty z Kościołem katolickim był od najmłodszych lat bardzo mocny, co potwierdza jego decyzja o wstąpieniu do gimnazjum misyjnego pod Nysą. Po jego ukończeniu studiował filozofię i teologię w wyższej szkole misyjnej Steler Missionare St. Gabriel w Wiedniu, gdzie w 1911 został wyświęcony na księdza. W następnym roku udał się na swoją pierwszą placówkę misyjną do Portugalskiej Afryki Wschodniej. Po 4 latach pracy, w 1916 r., został jako obywatel Rzeszy Niemieckiej internowany przez wojska alianckie i przywieziony do Portugalii.
W 1918 powołano go do Instytutu Antropologicznego w Wiedniu, jednakże dalsze studia i pracę tam mógł rozpocząć dopiero w 1920 r. Trzy lata później zakończył studia na Uniwersytecie Wiedeńskim, uzyskując tym samym gruntowną wiedzę z zakresu antropologii oraz znajomość kilku narzeczy i języków m.in. Kingawa i Bantu. Języków tych uczył się Wiedniu oraz w czasie swego kilkumiesięcznego pobytu w Londynie. W 1924 odbył swoją wyprawę misyjno-naukową na półwysep Mallaka w Malezji. W 1925 r. powrócił do Wiednia, podejmując na tutejszym uniwersytecie studia doktoranckie z zakresu antropologii, etnologii i egiptologii, doktoryzując się w 1926 r. Studia te zaowocowały w późniejszym okresie wieloletnią działalnością wykładowczą w wyższym seminarium misyjnym St. Gabriel w Wiedniu oraz w wiedeńskiej Wyższej Szkole Handlowej.
W latach 1929–1930 udał się do Konga w celu gruntownego zbadania życia Pigmejów. Podjął tu pierwsze próby naukowego opisania ich życia, zanikających, głównie za sprawą białych ludzi, kultury i obyczajów. Już w 1930 r. opracował plan zmiany ich trybu życia z koczowniczego na osiadły, namawiając ich do założenia plantacji i uprawy bananów. Plan niezbędny do uratowania zanikającej kultury tego ludu. W 1935 r. wrócił do Pigmejów Afryki Centralnej i został radośnie zaskoczony. W tym czasie stali się oni osiadłymi plantatorami, poszerzyli znacznie teren upraw. Ich wsie były schludne, stałe domostwa zadbane i jak na warunki afrykańskie sprawiające wrażenie dostatnich. Zachęcony tym Schebesta doprowadził do otwarcia tam stałej stacji misyjnej oraz szkoły.
W latach 1938–1939 odbył swoją drugą podróż na Filipiny, odwiedził także znane mu strony na półwyspie malajskim – Sumatrę i Jawę. W 1950 r. udał się po raz trzeci do kongijskich Pigmejów. Zastał tam sytuację zgoła inną niż podczas swojej poprzedniej wyprawy. Toczące się w tym czasie wojny, zamieszki polityczne, a przede wszystkim wdzierające się bezwzględnie w lasy tropikalne koncerny międzynarodowe zniszczyły w dużej mierze jego dzieło. Stacja misyjna wegetowała, szkoła przestała istnieć, żyjące w pobliżu plemiona murzyńskie uległy degradacji, rozbiciu, a ich kultura, dawny tryb życia i tradycje upadły. W 1954 r. misjonarz podjął czwartą i ostatnia podróż do Pigmejów kongijskich. Chcąc uratować ich formę życia i kulturę, apelował do odpowiednich władz lokalnych o utworzenie specjalnych rezerwatów. Opracował też przemyślany i wyważony plan ratowania pigmejskiej kultury. Niestabilność polityczna oraz brak szczerej woli rozwiązania tego problemu ze strony miejscowej władz spowodowały, że plan nigdy nie doczekał się realizacji.
Schebesta był członkiem wielu instytucji naukowych i instytutów antropologicznych na całym świecie m.in. członkiem korespondentem Austriackiej Akademii Nauk oraz Niemieckiego Towarzystwa Antropologicznego, honorowym członkiem Angielskiego Towarzystwa Antropologicznego w Londynie i Towarzystwa Języków Afrykańskich w Brukseli oraz członkiem korespondentem instytucji naukowych z Ameryki Północnej i Afryki. Za swą prace i zasługi został odznaczony wieloma odznaczeniami austriackimi, niemieckimi, czeskimi i słowackimi. Jego dzieła zostały i są nadal wydawane w wielu językach i krajach na całym świecie.
Zmarł na atak serca 1967 w Mödling pod Wiedniem. Został pochowany na tamtejszym cmentarzu. Od plemion Konga otrzymał tytuł "„Baba va Bambuti”", czyli ojca pigmejów.

</doc>
<doc id="1403676" url="https://pl.wikipedia.org/wiki?curid=1403676" title="Paul Joachim Schebesta">
Paul Joachim Schebesta



</doc>
<doc id="1403679" url="https://pl.wikipedia.org/wiki?curid=1403679" title="Prawo umieralności de Moivre’a">
Prawo umieralności de Moivre’a

Prawo umieralności de Moivre’a – teoretyczny model umieralności w populacji stworzony w 1725 r. na potrzeby nauk aktuarialnych przez Abrahama de Moivre. Zgodnie z tym modelem istnieje nieprzekraczalny wiek graniczny formula_1 Założył również, że dalsze trwanie życia formula_2-latka ma rozkład jednostajny na przedziale formula_3 Natężenie wymierania w takim modelu wyraża się wzorem
O hipotetycznej populacji, w której umieralność spełnia powyższe równanie mówi się, że rządzi nią "prawo umieralności de Moivre’a".

</doc>
<doc id="1403680" url="https://pl.wikipedia.org/wiki?curid=1403680" title="Droga ekspresowa 34 (Izrael)">
Droga ekspresowa 34 (Izrael)

Droga ekspresowa 34 (hebr.: כביש 34) – droga ekspresowa położona na pustyni Negew, w południowym Izraelu. Rozpoczyna się na północy przy kibucu Jad Mordechaj, gdzie krzyżuje się z drogą ekspresową nr 4 . Kończy się przy Netiwot, gdzie krzyżuje się z drogą ekspresową nr 25 .

</doc>
<doc id="1403684" url="https://pl.wikipedia.org/wiki?curid=1403684" title="Hu Yaobang">
Hu Yaobang

Hu Yaobang (ur. 20 listopada 1915 w Liuyang w prowincji Hunan, zm. 15 kwietnia 1989 w Pekinie) – chiński polityk, przywódca Komunistycznej Partii Chin, zwolennik reform. Represjonowany w okresie rewolucji kulturalnej i w 1976 roku, następnie jeden z najbliższych współpracowników Deng Xiaopinga.
Do Komunistycznej Partii Chin wstąpił będąc jeszcze nastolatkiem. Brał udział w Długim Marszu.
Hu Yaobang zaistniał w polityce w roku 1980, kiedy to objął reaktywowane po 14 latach stanowisko sekretarza generalnego KPCh. Rok później, po ustąpieniu Hua Guofenga, został wybrany przewodniczącym KC. Po zniesieniu stanowiska przewodniczącego KC od 1982 roku nadal jako sekretarz generalny stał na czele partii. Bardzo szybko zdobył sobie popularność, jawiąc się jako zwolennik reform i liberalizacji życia społecznego. W 1986 roku zaproponował rozdzielenie administracji państwowej od partyjnej.
Po protestach studenckich pod koniec 1986 roku, Hu był postrzegany w kierownictwie partii jako ich główny winowajca. 16 stycznia 1987 roku został zmuszony do rezygnacji z funkcji sekretarza generalnego KPCh.
Hu zmarł na atak serca 15 kwietnia 1989. Reakcją na jego śmierć były liczne demonstracje na placu Tian’anmen, które szybko przerodziły się w zamieszki.

</doc>
<doc id="1403685" url="https://pl.wikipedia.org/wiki?curid=1403685" title="Sara Errani">
Sara Errani

Sara Errani (ur. 29 kwietnia 1987 w Bolonii) – włoska tenisistka, występująca na światowych kortach od 2002 roku, finalistka French Open 2012 w grze pojedynczej, mistrzyni French Open 2012, US Open 2012, Australian Open 2013 i Australian Open 2014 oraz Wimbledonu 2014 w grze podwójnej, zdobywczyni Karierowego Wielkiego Szlema w tej konkurencji, uczestniczka Mistrzostw WTA w grze pojedynczej i podwójnej, klasyfikowana w rankingu WTA na 5. miejscu w grze pojedynczej (2013) i na 1. miejscu w grze podwójnej (2012), trzykrotna zdobywczyni Pucharu Federacji (2009, 2010 i 2013) wraz z drużyną Włoch, reprezentantka Włoch na letnich igrzyskach olimpijskich (2008, 2012). Tenisistka praworęczna z oburęcznym backhandem.
Kariera tenisowa.
Dotychczas wygrała osiem turniejów WTA i dwa turnieje ITF w grze pojedynczej. Jej pierwsze zwycięstwo miało miejsce w Palermo, kiedy to pokonała w finale Mariję Korytcewą 6:2, 6:3. Dwa tygodnie później ponownie wygrała, w Słowenii podczas Banka Koper Slovenia Open, pokonując w finale Hiszpankę Anabel Medinę Garrigues 6:3, 6:3. W grze podwójnej odniosła dwadzieścia sześć zwycięstw turniejowych.
2012.
W czerwcu 2012 awansowała do finału wielkoszlemowego French Open zarówno w grze pojedynczej, jak i w podwójnej w parze z Robertą Vinci. Została drugą Włoszką w dziejach, która wystąpiła w finale turnieju tej kategorii w singlu (wcześniej w Paryżu dwukrotnie grała w decydującym meczu Francesca Schiavone). Jest to również pierwszy przypadek od Australian Open 2010, kiedy tenisistka dostała się do finału obydwu konkurencji w turnieju Wielkiego Szlema (poprzednio dokonała tego Serena Williams). W finale gry pojedynczej przegrała z Mariją Szarapową 6:3, 6:2. W grze podwójnej odniosła zwycięstwo, pokonując w finale Kirilenko i Pietrową 4:6, 6:4, 6:2. W lipcu odniosła zwycięstwo w Palermo. W finale pokonała Barborę Záhlavovą-Strýcovą 6:1, 6:3. Podczas US Open 2012 osiągnęła półfinał gry pojedynczej, w którym przegrała z Sereną Williams, a także zwyciężyła w rywalizacji deblowej. Podczas Mistrzostw WTA, rozstawiona z numerem szóstym w singlu i pierwszym w deblu, zanotowała odpowiednio trzecie miejsce w grupie i półfinał.
2013.
W Australian Open 2013 odpadła już w pierwszej rundzie singla, przegrywając z Carlą Suárez Navarro 6:4, 6:4. W zawodach gry podwójnej odniosła trzecie wielkoszlemowe zwycięstwo. Razem z Vinci pokonały w finale Ashleigh Barty i Casey Dellacqua wynikiem 6:2, 3:6, 6:2. W Paryżu osiągnęła finał, w którym przegrała z Moną Barthel 5:7, 6:7(4). Zwyciężyła natomiast w zawodach gry podwójnej w parze z Vinci. W lutym razem z Vinci wygrała w Ad-Dausze, pokonując Pietrową i Srebotnik 2:6, 6:3, 10–6. W następnym tygodniu osiągnęła finał singla w Dubaju, w którym przegrała z Petrą Kvitovą 2:6, 6:1, 1:6. Zwyciężyła w rywalizacji singlowej podczas zawodów w Acapulco, gdzie w finale pokonała Carlę Suárez Navarro 6:0, 6:4. W Indian Wells i w Miami osiągnęła ćwierćfinały, w których ulegała Marii Szarapowej. Ponadto w pierwszym turnieju odpadła w drugiej rundzie, a w kolejnych zawodach w półfinale debla.
Następnie w Stuttgarcie przegrała w pierwszej rundzie. W Madrycie i Rzymie osiągała półfinały gry pojedynczej. W drugim z turniejów osiągnęła także finał debla. Na French Open przegrała w półfinale z najwyżej rozstawioną Sereną Williams. W grze podwójnej Włoszki nie obroniły tytułu, przegrywając w decydującym o triumfie meczu. Na Wimbledonie odpadła w pierwszej rundzie singla i trzeciej debla.
W finale w Palermo przegrała z Vinci. W Toronto Errani osiągnęła ćwierćfinały singla i debla, natomiast w Cincinnati zaszła w grze pojedynczej o jedną rundę bliżej. W New Haven przegrała w swoim debiutowym spotkaniu singla.
Włoszka na US Open osiągnęła drugą rundę rozgrywek gry pojedynczej i ćwierćfinał rozgrywek gry podwójnej. W Tokio przegrała w drugiej rundzie. W Pekinie zanotowała trzecią rundę singla i półfinał w deblu. Podczas WTA Tour Championships nie przeszła fazy grupowej w singlu i półfinału w deblu.
Sezon zakończyła jako liderka rankingu WTA Tour deblistek oraz w klasyfikacji par deblowych.
2014.
Włoszka sezon 2014 rozpoczęła od udziału w zawodach w Shenzhen, gdzie dotarła do drugiej rundy. Ćwierćfinał singlowy i finał w deblu zanotowała w Sydney. Na Australian Open przegrała w pierwszym meczu gry pojedynczej. W grze podwójnej obroniła tytuł zdobyty rok wcześniej.
Po zawodach wielkoszlemowych Errani wzięła udział w turnieju w Paryżu, gdzie awansowała do finału singla i półfinału debla, którego Włoszki oddały walkowerem. 17 lutego utraciła pozycję liderki rankingu WTA, którą posiadała przez 42 tygodnie z rzędu. W meczu mistrzowskim przegrała z Anastasiją Pawluczenkową w trzech setach. W Ad-Dausze odniosła porażki w ćwierćfinale singla i półfinale debla. W Dubaju wygrała jeden mecz w grze podwójnej.
Podczas zawodów w Indian Wells i Miami Sara Errani dochodziła do trzecich rund gry pojedynczej, a w grze podwójnej przegrywała już w pierwszym meczu. Ćwierćfinały gry singlowej osiągnęła w Charleston. W Stuttgarcie przeszła rundę dalej, a w grze podwójnej odniosła kolejne karierowe zwycięstwo. W Madrycie zanotowała trzecią rundę singla i triumf w deblu. W Rzymie osiągnęła finał w obu konkurencjach. Na French Open zanotowała ćwierćfinał singla, a w deblu para włoska awansowała do finału, w którym uległa Hsieh Su-wei i Peng Shuai 4:6, 1:6.
Zawody na kortach trawiastych w Eastbourne zakończyła na pierwszej rundzie gry pojedynczej i półfinale debla. Na Wimbledonie nie osiągnęła zwycięstwa w singlu, w grze podwójnej natomiast nikt nie zdołał z nią wygrać. W meczu mistrzowskim Włoszki pokonały Tímeę Babos i Kristinę Mladenovic 6:1, 6:3.
2015.
Sezon Errani rozpoczęła od porażek w I rundzie z Danielą Hantuchovą w Auckland oraz Garbiñe Muguruzą w Sydney. W Australian Open pokonała dwie rywalki, by w trzeciej rundzie ulec Yaninie Wickmayer. W drugiej dekadzie lutego po niemalże dwóch latach przerwy wygrała turniej rangi WTA Tour, w Rio de Janeiro, pokonując w meczu mistrzowskim Annę Karolínę Schmiedlovą 7:6(2), 6:1. W następnym tygodniu szybko pożegnała się z rywalizacją w Acapulco z Mónicą Puig. W Monterrey dotarła do półfinału, przegrywając z późniejszą triumfatorką imprezy Timeą Bacsinszky.
W Indian Wells i Miami awansu do dalszych etapów rozgrywek uniemożliwiła jej Sabine Lisicki, z którą przegrywała kolejno w 3. i 4. rundzie. W kwietniu zagrała w Charleston, ale w drodze do finału przegrała z Lucie Hradecką, zaś w Stuttgarcie pokonała m.in. Agnieszkę Radwańską, lecz będąc w najlepszej czwórce uległa Simonie Halep. Miesiąc później wygrała po jednym meczu turniejów w Madrycie i Rzymie. Dwa tygodnie później, podczas French Open pokonywała kolejno Alison Riske, Carinę Witthöft, Andreę Petković, Julię Görges, by w ćwierćfinale nie sprostać Serenie Williams. Po miesiącu przerwy wróciła do gry na tydzień przed rozpoczęciem Wimbledonu, w Eastbourne, gdzie doszła do 3. rundy. W Wimbledonie pokonała jedynie rodaczkę Francescę Schiavone, by w kolejnej rundzie nie dać rady Aleksandrze Krunić. W kolejnym tygodniu w Bukareszcie w osiemnastym finale w karierze uległa Annie Karolínie Schmiedlovej.
2016.
Włoszka rozpoczęła starty w tym sezonie od występu w Brisbane, przegrywając z Belindą Bencic 6:1, 6:2. W następnym tygodniu uczestniczyła w Apia International Sydney na twardych kortach NSW Tennis Centre, dochodząc do ćwierćfinału, pogromczynią Errani okazała się późniejsza zwyciężczyni turnieju, Swietłana Kuzniecowa. Na wielkoszlemowym Australian Open Włoszka uległa w 1. rundzie Margaricie Gasparian.
Na Dubai Duty Free Tennis Championships Errani odniosła dziesiąte zwycięstwo w karierze, a także pierwszą wygraną w turniejach WTA Premier Series (wcześniej odnotowywała tryumfy w najniżej kategorii WTA Tour, International), wygrywając w dwusetowym spotkaniu z Barborą Strýcová.
2017.
7 sierpnia ogłoszono zawieszenie Sary Errani na dwa miesiące, do 3 października, z powodu pozytywnych wyników testów dopingowych. Wykryto u niej substancję Letrozole, która jest wykorzystywana do leczenia hormonalnego raka piersi po przeprowadzonej operacji. Errani twierdziła, że substancję prawdopodobnie przyjęła, przypadkiem zażywając lekarstwo przeciwrakowe swojej matki podczas wizyty w domu rodzinnym.

</doc>
<doc id="1403689" url="https://pl.wikipedia.org/wiki?curid=1403689" title="Toksokaroza">
Toksokaroza

Toksokaroza – groźna odzwierzęca choroba pasożytnicza wywoływana przez inwazję larw glist psich lub glist kocich ("toksokar").
W Polsce skażenie gleby jajami tych pasożytów dochodzi nawet do 61,9% w badanych próbkach z niektórych miast (Kraków). 
Ponadto wykazano obecność form inwazyjnych w próbkach gleby w Warszawie, Lublinie, Puławach, Bytomiu i w Poznaniu. Stwierdzono także znaczne skażenie piaskownic - potencjalnie najważniejsze miejsce zarażenia małych dzieci. Pierwotną przyczyną tego stanu rzeczy jest nieodrobaczanie przez właścicieli ich psów i kotów oraz niesprzątanie odchodów tych zwierząt. Najczęściej na toksokarozę chorują dzieci, gdyż często podnoszą one brudne ręce oraz różne przedmioty do ust i w ten sposób zarażają się tym pasożytem.
Epidemiologia.
Jaja pasożytów trafiają do gleby razem ze zwierzęcymi ekskrementami. W glebie następują podziały zarodka aż do wytworzenia larwy zdolnej do zarażenia człowieka. Jajo staje się inwazyjne dopiero po upływie 6-15 dni, w zależności od panujących warunków środowiska. Samice pasożytów bytujące w jelicie zarażonego psa lub kota wydalają dziennie ponad 200 tys. jaj. Przebywające w glebie jaja mogą zachowywać zdolność do zarażania przez okres do 10 lat.
Źródłem zakażenia toksokarozą jest skażona gleba, spożyty skażony pokarm, kontakty z zakażonymi zwierzętami oraz ich odchodami. Zanieczyszczenie środowiska jajami glisty psiej i kociej występuje powszechnie na całym świecie. W badaniach środowiskowych przeprowadzonych w Polsce stwierdzono obecność jaj w 10-50% badanego materiału (piasek z podwórek, parków, plaż).
Najczęściej chorują dzieci. Zarażają się one podczas zabaw z zakażonymi zwierzętami oraz w piaskownicach, w których znajdują się inwazyjne jaja glist. Do zakażenia przyczynia się brak nawyku mycia rąk.
W organizmie człowieka (w dwunastnicy) z połkniętych jaj inwazyjnych wykluwają się larwy o długości około 0,4 mm. Przedostają się przez ściany jelita do krwiobiegu. Wraz z krwią migrują do różnych narządów organizmu i osiedlają się w nich. Pozostając w tkankach, powodują odczyn zapalny i niszczenie zainfekowanych tkanek.
Większa część larw zatrzymuje się w wątrobie - i w tym narządzie większość z nich ginie. Czasem dochodzi jednak do dalszej ich wędrówki i inwazji do tkanki płucnej, ośrodkowego układu nerwowego, a nawet gałki ocznej.
Wyróżniono 4 postacie choroby:
Larwy cechuje duża żywotność – pozostają żywe w organizmie człowieka nawet przez kilka lat.
Zapobieganie.
Toksokaroza przenoszona jest na ludzi wówczas, gdy nie są przestrzegane zasady higieny. Dzieci są mniej odporne niż dorośli, dlatego tak ważne jest, by myły ręce po powrocie ze spaceru, nie brały do ust piasku i ziemi i nie jadły żywności, która spadła do piaskownicy.
Psom należy podawać tabletki odrobaczające przynajmniej raz do roku, a szczeniakom cztery razy w ciągu pierwszego roku życia.
Objawy i przebieg.
Toksokaroza w większości przypadków przebiega w sposób bezobjawowy. Jedynym wskaźnikiem inwazji larw toksokara jest eozynofilia – podwyższona liczba jednego z rodzajów białych krwinek – granulocytów kwasochłonnych. Komórki te posiadają zdolność do zabijania pasożytów tkankowych. W trakcie infekcji odsetek eozynofilów wzrasta o 40-50%, a czasami jest jeszcze większy.
Objawy chorobowe w toksokarozie zależą od stopnia inwazji oraz umiejscowienia się larw w organizmie.
W jej postaci ocznej obserwujemy pogorszenie widzenia. W badaniu okulistycznym stwierdza się patologiczne zmiany w gałce ocznej. Toksokaroza mózgu natomiast często przebiega pod postacią zapalenia mózgu. Powoduje napady drgawek. Objawy zależą od miejsca, w którym ulokowały się larwy glist.
Przy uogólnionej intensywnej inwazji larw u dziecka pojawia się wysoka temperatura (powyżej 39°C), osłabienie, leukocytoza oraz wysoka eozynofilia, powiększenie wątroby oraz hipergammaglobulinemia (wzrost stężenia immunoglobulin klasy IgG, IgM, IgE). Powiększenie wątroby jest związane z faktem, że większość larw dostaje się najpierw do wątroby. Zaatakowanie tego narządu prowadzi czasem do dolegliwości dyspeptycznych (nudności, pobolewania w okolicy wątroby).
U dzieci często występują zakażenia tkanki płucnej z objawami zapalenia pęcherzyków płucnych. Wtedy pojawia się kaszel i duszność. Z kolei u dzieci alergicznych toksokaroza płucna może nasilić objawy alergii, jak również wywoływać ataki astmy.
Rozpoznanie.
Rozpoznanie jest trudne. Badanie kliniczne z charakterystyczną triadą objawów – powiększenie wątroby, eozynofilia, hipergammaglobulinemia oraz obciążający wywiad epidemiologiczny pozwalają jedynie podejrzewać toksokarozę.
Koniecznie trzeba zaznaczyć, że bardzo wysoka eozynofilia może utrzymywać się przez wiele miesięcy, nawet jeśli przebieg choroby jest bezobjawowy.
Dużą rolę w diagnostyce toksokarozy odgrywają: badania immunoserologiczne (testy ELISA), zdjęcia rentgenowskie płuc, ultrasonografia lub tomografia komputerowa narządów dotkniętych inwazją larw.
Leczenie.
Toksokarozę powinno leczyć się w ośrodkach specjalistycznych. Przykładem takiego ośrodka jest Instytut Chorób Zakaźnych i Pasożytniczych w Warszawie, w którym znajduje się Klinika Chorób Odzwierzęcych i Tropikalnych. Oddział kliniczny chorób tropikalnych i pasożytniczych mieści się także w Poznaniu.
Im wcześniej postawione jest rozpoznanie, tym wcześniej można wdrożyć leczenie nowoczesnymi lekami przeciwpasożytniczymi, powodującymi zabicie żywych larw, które dostały się do tkanek.
Leczenie jest długotrwałe. Proces resorpcji (wchłaniania) zabitych larw, likwidacja stanów zapalnych wokół martwych już larw oraz proces naprawczy tkanek trwa bardzo długo (kilka tygodni, a nawet miesięcy).
Zaniedbanie choroby (np. późne wprowadzenie leczenia) może spowodować groźne następstwa – nieodwracalne uszkodzenia tkanek, w których doszło do inwazji larw.
Powikłania.
Nieleczona toksokaroza może być niebezpieczna, zwłaszcza w przypadku postaci ocznej, gdyż może spowodować utratę wzroku.

</doc>
<doc id="1403692" url="https://pl.wikipedia.org/wiki?curid=1403692" title="Prawo umieralności Weibulla">
Prawo umieralności Weibulla

Prawo umieralności Weibulla – teoretyczny model umieralności w populacji stworzony w 1939 r. na potrzeby nauk aktuarialnych przez szwedzkiego inżyniera i matematyka Ernsta Hjalmara Waloddi Weibulla. Zaproponował on użycie funkcji wielomianowej do modelowania natężenia wymierania.

</doc>
<doc id="1403694" url="https://pl.wikipedia.org/wiki?curid=1403694" title="Tomasz Bohajedyn">
Tomasz Bohajedyn

Tomasz Bohajedyn (ur. 1974 w Bieczu) – polski grafik i rysownik, redaktor polskiej edycji „Le Monde diplomatique”. Na stałe współpracuje także z „ALBO albo. Problemy psychologii i kultury”, wrocławskim kwartalnikiem kulturalnym „Rita Baum”. Ilustrował również teksty w takich czasopismach, jak „Duży Format” („Gazeta Wyborcza”), „Przekrój”, „Midrasz”, „Ruch Muzyczny” i "Nigdy Więcej". Autor kilku książek graficznych ("Kongo", "Spaghetti western", "Osad", "Liga zwalczania śmierci pozornej", "Las idzie"). Ilustrator książek i twórca opowieści graficznych, w których wykorzystuje motywy z historii Polski, spaghetti westernów i niusów prasowych. Od 2015 roku współpracuje z Wydawnictwem Cztery Strony (m.in. zilustrował i opatrzył komiksem nowe wydanie "Jądra ciemności" Josepha Conrada).

</doc>
<doc id="1403703" url="https://pl.wikipedia.org/wiki?curid=1403703" title="Wilhelm Tönnis">
Wilhelm Tönnis

Wilhelm Tönnis (ur. 16 czerwca 1898 w Kley, zm. 12 września 1978 w Kolonii) – niemiecki neurochirurg.
Tönnis dorastał w Kley nieopodal Dortmundu. Uczęszczał do gimnazjum w Dortmundzie, zaraz po zdaniu matury został powołany do wojska i walczył na froncie francuskim podczas I wojny światowej, dochodząc do stopnia porucznika. Po wojnie rozpoczął studia medyczne na Uniwersytecie w Marburgu. Studia ukończył w 1924 roku na Uniwersytecie w Hamburgu. W 1926 został asystentem Fritza Königa w "Chirurgischen Universitätsklinik" w Würzburgu, od 1932 kierował oddziałem neurochirurgicznym w "Luitpold Krankenhaus". Następnie odbył dziewięciomiesięczny kurs u Herberta Olivecrony w Sztokholmie. 17 sierpnia 1934 został dyrektorem pierwszego niemieckiego niezależnego oddziału neurochirurgicznego, założonego w Würzburgu.
W 1932 roku przeniósł się do Berlina, gdzie został profesorem nadzwyczajnym w "Hansaklinik" u Ferdinanda Sauerbrucha. Od 1936 roku pracował w "Kaiser Wilhelm-Institut für Hirnforschung" razem z Hugonem Spatzem.
Podczas II wojny światowej służył na froncie jako "Generalarzt " w Luftwaffe. 31 maja 1944 roku został odznaczony krzyżem zasługi ("Kriegsverdienstkreuz"). Po wojnie pracował w "Knappschaftskrankenhaus Bochum-Langendreer", gdzie założył oddział neurochirurgiczny. Zajmował się też organizacją placówek neurochirurgicznych w całym kraju. Od 1946 roku kierował Departamentem Badań nad Rakiem i Patologią Doświadczalną w Instytucie Maxa Plancka. W latach 1949-1968 kierował katedrą neurochirurgii na Uniwersytecie w Kolonii. 13 września 1950 roku założył Niemieckie Towarzystwo Neurochirurgiczne i został jego pierwszym przewodniczącym.

</doc>
<doc id="1403704" url="https://pl.wikipedia.org/wiki?curid=1403704" title="Fort XIII Twierdzy Toruń">
Fort XIII Twierdzy Toruń

Fort XIII Twierdzy Toruń - główny fort artyleryjski, zbudowany pod nazwą Fort VI Winrich von Kniprode.
Lokalizacja.
Fort znajduje się w lewobrzeżnej części miasta, w dzielnicy Stawki, na terenie jednostki wojskowej, przy ulicy Okólnej.
Historia.
Został wzniesiony z betonu i cegły w latach 1882-1885 na planie pięciokąta w pierwszej fazie wznoszenia toruńskich fortów, podobnie jak fort II, V, VII, XI i XV. Stary typ fortyfikacji jest widoczny w barkanowym narysie obiektu i otwartych stanowiskach artyleryjskich (łącznie 15) bez betonowych umocnień. Obiekt miał być ważnym punktem obrony Torunia od południa; ogień z jego dział sięgał do miejscowości Popioły i Grabie. 
Począwszy od roku 1894 fort ten przeszedł szereg modernizacji, dzięki którym stał się odporny na ogień dział kalibru 150 mm (tu głównie wzmocnienie sklepień koszar metrową warstwą betonu i wzmocnienie nasypów ziemnych). Uzupełniono również roślinne zamaskowanie obiektu, a w 1911 roku otoczono całość drutem kolczastym. Od roku 1912 fort posiadał instalację elektryczną, a jego mury zewnętrzne zostały pogrubione o dalsze 1,5 metra. W 1914 roku zbudowano trawersy w przejściach wewnątrz obiektu i zamurowano większość okien (na całą wysokość lub na 2/3). Ponadto w latach 1890-1892 i 1898-1900 wzniesiono po obydwu stronach fortu betonowe baterie pancerne z czterema basztami dla dział kalibru 150 mm i punktami obserwacyjnymi. Całość wyposażenia fortecznego została wywieziona przez odchodzącą armię pruską, a baterie poważnie uszkodzone. 
Po przejęciu fortu przez Wojsko Polskie w obiekcie umieszczono najpierw internowanych "białych Rosjan" z armii Wrangla, a od 1922 roku w obiekcie mieściły się naprzemiennie koszary piechoty i artylerii przyjeżdżających na ćwiczenia na toruński poligon. W latach 1922-1924 fort został wyremontowany. Na nowo otwarto zamurowane okna i naprawiono instalację elektryczną. W jeden z baterii urządzono skład artyleryjski. 
W 1939 roku w forcie mieściło się stanowisko dowodzenia Armii Pomorze, co stało się przyczyną zbombardowania go przez wojska hitlerowskie. Ostrzał nie zrobił jednak warowni większej krzywdy. W 1941 roku hitlerowcy umieścili w forcie najpierw jeńców polskich, a następnie część jeńców brytyjskich osadzonych w Stalagu XXA.
Po 1945 roku.
Fort jest zachowany w dobrym stanie. Mimo wywózki większości urządzeń mechanicznych przez Niemców przed 1920 roku, zachował się w nim szereg oryginalnych elementów wyposażenia, w tym kraty, bramy, studnie i asfaltowa posadzka w prochowni. Remonty przeprowadzane w forcie przez Wojsko Polskie nie zmieniły również jego zasadniczego układu pomieszczeń. Obiekt jest dostępny dla turystów po wcześniejszym umówieniu. Znajduje się obecnie na terenie wojskowym - 1. Bazy Materiałowo-Technicznej.

</doc>
<doc id="1403707" url="https://pl.wikipedia.org/wiki?curid=1403707" title="Pratwa">
Pratwa

Pratwa (niem. "Proschlitzer Bach") – rzeka w województwie opolskim, główny ciek wodny w Gminie Byczyna, lewy dopływ Prosny.
Długość rzeki wynosi 30,36 km (z czego 1,85 w Powiecie kępińskim, pozostała część w Powiecie kluczborskim). Pratwa od źródeł w Pogorzałce płynie szeroką doliną, w dolnym biegu przecina północną część Pagórków Mikorzyńsko - Trzcińskich. Poniżej Kochłowic (na 14 kilometrze rzeki) wybudowano w latach 1995-1996 zbiornik retencyjny "Biskupice-Brzózki", który spiętrza wody w akwen o powierzchni 42 ha (powierzchnia zalewowa 100 ha) i pojemności 535000 m³. Docelowo pojemność tą można zwiększyć o dodatkowe 237000 m3. Jego budowa była związana ze znacznym obniżeniem wód gruntowych na terenach położonych na zachód od Byczyny. Na brzegu zbiornika odtworzony wczesnośredniowieczny gród słowiański.
Miejscowości nad Pratwą:

</doc>
<doc id="1403712" url="https://pl.wikipedia.org/wiki?curid=1403712" title="NHI NH90">
NHI NH90

NH Industries NH90 – dwusilnikowy śmigłowiec wielozadaniowy produkowany przez europejskie przedsiębiorstwo NHIndustries, założone przez firmy: Agusta, Eurocopter oraz Fokker. Śmigłowiec opracowany został w dwóch wersjach – transportowej TTH ("Tactical Transport Helicopter") oraz morskiej NFH ("NATO Frigate Helicopter").
Śmigłowiec został zamówiony przez siły zbrojne 14 państw, a jego pierwsze egzemplarze weszły do służby w 2006 roku.
Rozwój.
1 września 1992 roku NH Industries podpisało kontrakt na opracowanie i budowę prototypów śmigłowca NH90. Umowa została zawarta pomiędzy NHIndustries a NAHEMA (NATO Helicopter Management Agency).
Na początku projekt borykał się z problemami finansowymi jednak duże zamówienie na 298 helikopterów w roku 2000 przez kraje partnerskie pozwoliło na kontynuowanie badań.
W założeniu NH90 miał być produkowany w trzech fabrykach: Cascina Costa we Włoszech, Marignane we Francji i Donauwörth w Niemczech. Wraz z kolejnymi zamówieniami uruchomiono także linie montażu finalnego w zakładach Patrii w Finlandii dla krajów skandynawskich oraz w Brisbane dla Australii.
Łącznie złożono zamówienia na 514 śmigłowców tego typu. Pierwsze egzemplarze zostały dostarczone w 2006 roku. Do października 2015 przekazano 250 sztuk. W 2016 roku łączny nalot śmigłowców NG90 osiągnął 100 tys. godzin.
Miejsca finalnego montażu:
Problemy.
W 2010 niemiecka gazeta Bild pisała o braku gotowości śmigłowców do transportu żołnierzy. Eksperci niemieckiej armii mówili, że siedzenia w NH90 były dopuszczone do maksimum 110 kg, co jest niewystarczające dla w pełni wyposażonych żołnierzy. Nie było także możliwości zabezpieczenia cięższego uzbrojenia, a podłoga kabiny była podatna na uszkodzenia. Żołnierze w pełnym rynsztunku nie mogli także korzystać z tylnej rampy w związku z nałożonymi ograniczeniami konstrukcyjnymi. Nie było także możliwości zamontowania ciężkiego karabinu maszynowego w drzwiach ani sprzętu do dokonywania desantu z powietrza lub skoków spadochronowych. Raportowano także o problemach z lądowaniem śmigłowca – lądowanie możliwe było tylko na utwardzanej powierzchni z przeszkodami nieprzekraczającymi 16 centymetrów. W odpowiedzi niemieckie ministerstwo obrony ogłosiło, że Eurocopter został poinformowany o problemach i zostaną one rozwiązane.
W Listopadzie 2011 śmigłowiec został umieszczony na liście "Projects of Concern" Australijskiego Departamentu Obrony w związku z opóźnieniami i znaczną ilością problemów konstrukcyjnych, wliczając w to problem który doprowadził do uziemiania całej floty australijskich MRH90 w 2010 po awarii kompresora w jednym z dwóch silników.
W czerwcu 2014 roku Holandia odkryła problemy z korozją we flocie swoich NH90, co doprowadziło do wstrzymania dostaw wersji NFH. Producent zgodził się na pokrycie kosztów programu naprawczego, co doprowadziło do wznowienia dostaw w grudniu 2014.
W czerwcu 2014 niemiecki NH90 doznał awarii przekładni głównej która zmusiła go do awaryjnego lądowania w Uzbekistanie. Raportowano również problemy w innych niemieckich NH90 które miały często uruchamiane silniki - efektem tego zarekomendowano wydłużenie czasu między lotami. Między 6 a 23 lutego 2015 Niemcy uziemiły swoją flotę NH90 przez obawy o bezpieczeństwo pilotów po tym jak śledztwo wykazało, że doszło do zwarcia w konsoli nad głową pilota. NHIndustries wysłało rekomendacje do pozostałych krajów operujących NH90 i zobowiązało się do wprowadzenia usprawnień w konstrukcji.
W październiku 2014 opublikowano raport wykonany przez firmę P3 w który stwierdzał, że niemieckie śmigłowce NH90 nie będą się kwalifikować do wsparcia operacji NATO i innych działań poza granicami Niemiec do roku 2016.
W styczniu 2015 siły zbrojne Finlandii ogłosiły, że w związku z brakiem części zamiennych mają problemy z utrzymaniem śmigłowców w gotowości operacyjnej. W 2014 roku serwis był w stanie wykonywać swoje zadania tylko w 19%, a czas oczekiwania na części zamienne wynosił około 200 dni. Producent wspomniał o zwiększeniu dostaw części i poprawieniu systemu serwisowania.
W kwietniu 2017 roku awaria silnika nowozelandzkiego NH90 stała się przyczyną awaryjnego lądowania. W następstwie tego zdarzenia wprowadzono ograniczenia w lotach śmigłowców jedynie do obszarów, na których możliwe jest stosunkowo łatwe znalezienie miejsca do posadzenia maszyny na ziemi.
Wersje.
NFH: NATO Frigate Helicopter.
Morska wersja przystosowana do bazowania na fregatach, zasadniczym zadaniem jest zwalczanie okrętów podwodnych i nawodnych. Są przystosowane także do działania w nocy i prowadzenia misji poszukiwawczo-ratowniczych.
TTH: Tactical Transport Helicopter.
Taktyczny śmigłowiec transportowy w wersji bazowej mogący zabrać na pokład 20 wyekwipowanych żołnierzy lub 2,5 t ładunku, wyposażony w tylną rampę załadunkową. Do zadań ewakuacji medycznej może przenosić do 12 noszy. Może zostać przystosowany także do zadań SAR, CSAR, walki elektronicznej, dowodzenia i przewozu VIP.
Szwedzi zamówili 18 śmigłowców w wersji z podwyższoną kabiną (1,82 m zamiast 1,58 m) - rozwijaną także z myślą o śmigłowcach VIP. Problemy w jej rozwoju spowodowały jednak opóźnienie wprowadzenia do służby do około 2020 roku. Jako rozwiązanie tymczasowe Szwecja zakupiła 15 śmigowców UH-60M.
Użytkownicy.
Państwa, które złożyły zamówienie na śmigłowce NH90:
Australia.
Australijskie śmigłowce otrzymały lokalne oznaczenie MRH-90 Taipan. Maszyny przeznaczone są do realizacji zadań transportowych na polu walki, transportu żołnierzy, ładunków, ewakuacji medycznej. Śmigłowce zostały zakupione w ramach programu Project AIR 9000 Phase 2 - tuzin maszyn, Phase 4 - kolejnych 28 sztuk i Phase 6, w której pozyskano sześć egzemplarzy dla lotnictwa marynarki wojennej. Pierwsze cztery maszyny zostały wyprodukowane we Francji, każda następna już w Australii w zakładach Australian Aerospace mieszczących się w Brisbane. Problemy techniczne trapiące australijskie śmigłowce sprawiły, iż wstępną gotowość operacyjną maszyny osiągnęły dopiero w grudniu 2014 roku. W maju 2013 roku pozyskano dodatkowy, nielatający egzemplarz NH-90, pełniący rolę naziemnego trenażera (Ground Training Device), znajdującego się w Szkole Obsługi Technicznej Wiropłatów (ang. Rotary Wing Aircraft Maintenance School) w Oakey.
Belgia.
27 kwietnia 2007 rząd belgijski zaakceptował formalnie decyzję o zakupie śmigłowców NH90. Belgia zamówiła cztery śmigłowce w wersji TTH i cztery NFH z opcją na kolejne dwie maszyny. Odpowiednią umowę podpisano 18 czerwca 2007 roku w trakcie trwania Międzynarodowego Salonu Lotniczego w Paryżu w trakcie uroczystości, podczas której odpowiednią umowę podpisały również Niemcy. Pierwszą z maszyn w wersji TTH odebrano 21 grudnia 2012 roku, ostatnią 13 listopada 2014 roku. Śmigłowce w tej wersji dla Belgii wyprodukowano we francuskim Marignane. Pierwsza z belgijskich maszyn wersji NFH, oblatana została 13 kwietnia 2013 roku a dostarczona odbiorcy w sierpniu tego samego roku. Ostatni ze śmigłowców tej wersji został odebrany w sierpniu 2015 roku. NH90 TTH znalazły się na stanie 18. Dywizjonu 1. Skrzydła w bazie Beauvechain. Z kolei NH90 NHH, weszły w skład 40. Dywizjonu z bazy w Koksijde.
Finlandia.
Finlandia podpisała zamówienie na 20 śmigłowców w wersji transportowej TTH 19 października 2001 roku. Fińskie zamówienie było częścią wspólnego, skandynawskiego programu śmigłowcowego, mającego na celu ujednolicić floty tego typu maszyn w Finlandii, Szwecji, Norwegii i Danii. Dzięki takiemu rozwiązaniu, obniżono by koszty ewentualnych wspólnych ćwiczeń i działań. Dania, w odróżnieniu od pozostałych krajów skandynawskich, wybrała śmigłowiec AW101. W przypadku Finlandii, NH90 miały zastąpić radzieckiej produkcji śmigłowce Mi-8. 15 września 2004 roku we francuskim Marignane dokonano oblotu pierwszej maszyny przeznaczonej dla Finów. Docelowo jednak, Finlandia wynegocjowała uruchomienie linii montażowej swoich oraz szwedzkich śmigłowców w zakładach Patria w Jämsä. Pierwszy egzemplarz zbudowany w Finlandii został oblatany 13 lipca 2005 roku na lotnisku Jämsä. Za jego sterami siedziała jednak francuska załoga w składzie Didier Guerin (pilot), Nicolas Certain i François Rostaing (technicy pokładowi). Po ukończeniu wszystkich przewidzianych testów i badań, pierwszy z zamówionych śmigłowców został odebrany 11 marca 2008 roku. W lipcu 2015 roku, odebrana została ostatnia z zamówionych maszyn, będącą jednocześnie dziewiętnastym śmigłowcem wyprodukowanym w Finlandii. Śmigłowce zgrupowane są w bazie w Utti.
Grecja.
29 sierpnia 2013 roku Grecja podpisała kontrakt na zakup dwudziestu śmigłowców w wersji TTH z opcją na kolejne czternaście. Pierwszy z greckich śmigłowców został oblatany 13 lipca 2005 roku, dopiero jednak sześć lat później, 7 czerwca 2011 roku Grecy odebrali pierwsze dwie maszyny. Powodem zwłoki były długotrwałe próby śmigłowców jakie przeprowadzał producent.
Hiszpania.
W 2006 roku Hiszpania zamówiła 45 śmigłowców, jednak z powodu kryzysu finansowego, w 2015 roku zamówienie zostało zredukowane do 22 maszyn. Pod koniec grudnia 2018 roku, kraj zawarł kolejny kontrakt na zakup 23 śmigłowców, które mają trafić na stan wojsk lądowych - 10 maszyn, sześciu dla sił powietrznych i siedmiu dla marynarki wojennej. Tym samym wielkość zamówienia wszystkich NH90, powróciła do pierwotnej liczby 45 egzemplarzy. W kwietniu 2021 poinformowano o szóstej już zmianie, wzbogaceniu umowy dostawy o nowe elementy wyposażenia. Dotychczas odebranych było 14 sztuk, a łączna liczba śmigłowców objętych zmianami umów wynosiła 24. W tym 16 w wersji transportowej, 4 w wersji dla operacji specjalnych i 4 do transportu medycznego. 
Holandia.
Zamawiając w 2000 roku dwadzieścia maszyn NH90. Tuzin z nich w wersji NFH i osiem w wersji TNFH (Tactical NATO Frigate Helicopter). Maszyny miały zastąpić używane od 1976 roku przez Koninklijke Marine śmigłowce Westland Lynx. Pokładowa wersja NFH może realizować zadania rozpoznania i patrolowania, misje zwalczania okrętów podwodnych, akcje desantowe i poszukiwawczo-ratownicze. Wersja TNFH przeznaczona jest do transportu ładunków i ludzi zarówno nad obszarami morskimi, jak i lądem. W przypadku realizacji zadań na rzecz wojsk lądowych, śmigłowce wyposażane są w układ ostrzegający przed pociskami rakietowymi. W 2010 roku Holandia została pierwszym krajem, który otrzymał wiropłaty w wersji NFH. Formalnie 12 sztuk NFH podlega marynarce wojennej a pozostałe 8 TNFH, wojskom lądowym. Faktycznie, wszystkie 20 maszyn zgrupowanych jest w bazie marynarki wojennej De Kooy i podlega Dowództwu Sił Śmigłowcowych. Maszyny przydzielone są do dwóch eskadr. 7. Eskadra szkolna i 860. Operacyjna. Pokładowa wersja NFH, do realizacji zadań zwalczania okrętów podwodnych, może być uzbrojona w dwie lekkie torpedy akustyczne, karabin maszynowy kalibru 7,62 mm lub 12,7 mm, bomby głębinowe ASV (Anti Submarine Vehicle) i rakiety powietrze-woda. Śmigłowce, które weszły na uzbrojenie fregat rakietowych typu Karel Doorman, okazały się być za duże do swobodnego operowania na pokładzie okrętów. W związku z tym, w trakcie modernizacji jednostki, powiększono hangar.
Katar.
14 marca 2018 roku, w trakcie odbywających się w Doha targów zbrojeniowych DIMDEX 2018 (Doha International Maritime Defence Exhibition and Conference), rząd Kataru podpisał z firmą Leonardo, reprezentującą konsorcjum NHIndustries, umowę na zakup 28 śmigłowców NH90. Szesnaście z nich, ma zostać wyprodukowane we francuskim Marignane w wersji transportu taktycznego TTH a tuzin, we włoskiej fabryce Leonardo w Wenecja-Tessera w wersji morskiego śmigłowca pokładowego NFH.
Norwegia.
13 września 2001 roku, Norwegia podpisała umowę na zakup czternastu śmigłowców NH90 NFH z opcją na kolejnych dziesięć egzemplarzy. Maszyny miały zastąpić śmigłowce Westalnd Lynx Mk 86., których ostatnie dwa egzemplarze zostały wycofane ze służby w grudniu 2014 roku. Nowe maszyny miały zostać dostarczone w latach 2005 - 2008. Niestety program zanotował duże opóźnienie, pierwszy z zamówionych NH90 został przekazany podczas specjalnej uroczystości w zakładach AgustaWestland w Vergiate we Włoszech 30 listopada 2011 roku. Jednym z efektów opóźnienie było wygaśnięcie opcji zakupowej na dodatkowe dziesięć śmigłowców. Miały one zastąpić śmigłowce Westland Sea King, wykorzystywane do realizacji zadań poszukiwawczo-ratowniczych. Najstarsze egzemplarze Sea King liczą niemal 50 lat. Wobec narastającego opóźnienia w realizacji dostaw NH90, w październiku 2011 roku uruchomiono program pozyskania następców Sea King określany jako NAWSARH (Norwegian All-Weather Search and Rescue Helicopter). W listopadzie 2013 roku wybrano AgustaWestland AW101, który w pokonanym polu pozostawił między innymi NH90, który również został zaoferowany Norwegom w ramach programu NAWSARH. Z czternastu zamówionych NH90, osiem ma pełnić zadania obserwacyjne, poszukiwawczo-ratownicze i ewakuacji medycznej na rzecz norweskiej straży wybrzeża. Pozostałych sześć ma realizować zadania rozpoznawcze, transportowe i zwalczać nieprzyjacielskie okręty podwodne (ZOP) w ramach Sjøforsvaret. Śmigłowce marynarki uzbrojone będą w brytyjskie torpedy Sting Ray. Do początku 2019 roku, wytwórni udało się dostarczyć 9 śmigłowców, sześć z nich nie zostało dostarczonych w ostatecznej konfiguracji wymaganej przez Norwegię, co zmusi je do powrotu do producenta w celu uzupełnienia braków. 30 września 2019 roku dostarczono ostatni z zamówionych śmigłowców. Maszyna o numerze burtowym 358 (fabrycznym numerze seryjnym c/n 1358), wyruszyła z fabryki we Włoszech 27 września, tego samego dnia dotarła do bazy lotniczej holenderskiej marynarki wojennej De Kooy. Po weekendowym postoju na terenie Holandii, w poniedziałek śmigłowiec dotarł do kraju przeznaczenia. Eksploatacja maszyn napotyka problemy z dostępem do części zamiennych. Z tego powodu łączny nalot wszystkich NH90 znajdujących się na stanie w 2018 roku, wyniósł jedynie 452 godziny a część z posiadanych maszyn przez długo pozostawała na ziemi. Skutkiem takiego stanu rzeczy jest uziemienie części z maszyn i wydłużenie procesu osiągnięcia pełnej gotowości operacyjnej, według planów mających zostać osiągniętej w 2022 roku.
Oman.
Kontrakt na dostawę dwudziestu śmigłowców dla Omanu podpisano 24 lipca 2004 roku. Wszystkie maszyny do realizacji tego kontraktu wyprodukowano w Marignane. Pierwszy z przeznaczonych dla Omanu śmigłowców został oblatany 9 maja 2007 roku. Trzy lata później, po zrealizowaniu wszystkich badań i prób, 23 czerwca 2010 roku, Oman przejął pierwszy z zamówionych śmigłowców. Uroczystość odbyła się w bazie RAFO Musannah a protokół ich odbioru został podpisany 28 czerwca tego samego roku. O realizacji pierwszej dostawy, konsorcjum NHIndustries poinformowało 30 czerwca 2010 roku. Omańskie śmigłowce należą do wersji TTH ale różnią się wyposażeniem od reszty tego typu maszyn. Śmigłowce wyposażone są w głowice optoelektroniczną Safran Euroflir 410, przeznaczoną dla morskiej wersji śmigłowca. Zapewnia ona załodze lepsze możliwości obserwacji niż będący standardowym wyposażeniem wersji TTH nawigacyjny zestaw FLIR 111. Montaż głowicy, wymusił na konstruktorach przeniesienie anteny radiolokatora meteorologicznego Honeywell Primus 701A ponad głowice i umieszczenie jej w osłonie wystającej z dziobu śmigłowca. Dodatkowo, w omańskich śmigłowcach zamontowano silniki Rolls-Royce Turbomeca RTM322-01/9A, o zwiększonej mocy w porównaniu do standardowych Rolls-Royce Turbomeca RTM322-01/9. Śmigłowce na stałe stacjonują w bazie RAFO Musannah.
Szwecja.
We wrześniu 2001 roku Szwecja podpisała kontrakt na zakup osiemnastu śmigłowców. Trzynaście w wersji TTH i pięć morskich NFH. Produkcja szwedzkich maszyn została zlokalizowana w fińskich zakładach koncernu Patria. Szwedzkie śmigłowce charakteryzują się zmodyfikowanym wyposażeniem, odmiennym od egzemplarzy wykorzystywanych przez pozostałych użytkowników NH90. Obejmuje ono wciągarkę ratowniczą, elektrooptyczną głowicę obserwacyjną, system wsparcia dowodzenia konstrukcji Saab, reflektor poszukiwawczy SX-16, rozbudowany system odladzania oraz zintegrowany system samoobrony. Kabina transportowa jest podwyższona o 24,5 cm, do wysokości 1,82 m. Odmiana z taką kabiną nosi dodatkowe oznaczenie HCV (High Cabin Version). Wymaganiom stawianym przez odbiorce nie był w stanie sprostać producent śmigłowców. Dlatego też pierwsze sześć dostarczonych Szwecji egzemplarzy, pozbawionych było kompletu wyposażenia. W efekcie, maszyny wykorzystywane były jedynie do szkolenia personelu. Będąc pozbawionym w pełni wyposażonych śmigłowców, Szwecja została zmuszona do awaryjnego zakupu amerykańskich Sikorsky UH-60M Black Hawk, które zostały wysłane między innymi do Afganistanu, w celu realizacji szwedzkich zobowiązań międzynarodowych. Pierwszy szwedzki śmigłowiec został oblatany 18 marca 2005 roku w Marignane. Za jego sterami siedzieli pilot Philippe Boutry oraz Denis Trivier i Jean-Claude Rabany - inżynierowie pokładowi. W trakcie prób, maszyna nosiła cywilną rejestrację F-ZWTG. Łącznie we Francji wybudowano trzy śmigłowce TTH dla Szwecji, pozostała dziesiątka została wybudowana w zakładach Patria w Finlandii. Wszystkie pięć maszyn w wersji NFH, wybudowano w niemieckim Donauwörth. Pierwsza z nich została dostarczona do Szwecji 17 grudnia 2015 roku a ostatnia 12 lipca 2017 roku. Szwedzkie NH90 otrzymały lokalne oznaczenie HKP-14. Wersja podstawowa TTH, otrzymała oznaczenie HKP-14A. HKP-14B zarezerwowane jest dla bazowej wersji morskiej. Pierwsze cztery maszyny TTH dostarczono w wersji HKP-14A, kolejne dwa śmigłowce w wersji HKP-14C a kolejne w wersji HKP-14D. Dopiero ta wersja w pełni odpowiadała szwedzkim wymaganiom. Pierwszy, w pełni wyposażony NH90 TTH (HKP-14D), został dostarczony 23 grudnia 2013 roku. Szwedzkie śmigłowce podlegają dalszym modernizacjom, docelowym standardem ma być wersja oznaczona jako HKP-14E i do tego standardu mają zostać doprowadzone wszystkie śmigłowce TTH. Ostateczna morska wersja ma nosić oznaczenie HKP-14F. Szwedzkie maszyny obydwu wersji zostały zgrupowane w skrzydle śmigłowcowym ("Helikopterflottiljen"). Śmigłowce w wersji transportowej znajdują się na wyposażeniu 1. Dywizjonu (1 Helikopterskvadronen) i stacjonują w bazie Luleå. Natomiast morskie śmigłowce należą do 3. Dywizjonu (3 Helikopterskvadronen) i stacjonują w Ronneby.
Włochy.
Włoskie maszyny w wersji NH90 TTH zostały jako pierwsze wykorzystane bojowo. 24 sierpnia 2012 roku Włoskie Ministerstwo Obrony poinformowało o rozpoczęciu przerzutu śmigłowców do Afganistanu. Sześć maszyn, które trafiły tam na pokładach ciężkich samolotów transportowych, zastąpiły wykorzystywane wcześniej śmigłowce AB-212.

</doc>
<doc id="1403713" url="https://pl.wikipedia.org/wiki?curid=1403713" title="NH Industries NH-90">
NH Industries NH-90



</doc>
<doc id="1403715" url="https://pl.wikipedia.org/wiki?curid=1403715" title="NH-90">
NH-90



</doc>
<doc id="1403716" url="https://pl.wikipedia.org/wiki?curid=1403716" title="Fantan">
Fantan



</doc>
<doc id="1403719" url="https://pl.wikipedia.org/wiki?curid=1403719" title="Sukces (miesięcznik)">
Sukces (miesięcznik)

Sukces – pierwszy w Polsce po transformacji ustrojowej z 1989 wysokonakładowy magazyn (miesięcznik), wydawany przez prywatną spółkę Inter-media. Twórcami "Sukcesu" była czwórka szkolnych przyjaciół: Joanna i Ryszard Stolarscy, Tadeusz Helwich i Wojciech Mittelstaedt. Pierwszy numer ukazał się 29 kwietnia 1990 w nakładzie 100 000 egz. Poziom edytorski czasopisma wyraźnie przewyższał istniejące wtedy na rynku tytuły. Motto pisma brzmiało "Magazyn nie tylko dla Panów". Po 2000 właścicielem "Sukcesu" był Zbigniew Jakubas, a wydawała go spółka Mulitco Press. Później przejęła go spółka Wydawnictwo Przekrój, od 2012 spółka Presspublica (obie należące do Grzegorza Hajdarowicza).
Pierwszym redaktorem naczelnym był Wojciech Mittelstaedt. W latach 1998–2000 funkcję redaktora naczelnego pełnił Krzysztof Bochus. Od 2006 do kwietnia 2010 funkcję redaktora naczelnego pisma pełniła Barbara Stanisławczyk. Tę funkcję pełnili następnie Artur Rumianek i od maja 2010 Agata Daniluk. Od listopada 2011 do lipca 2013 redaktorem naczelnym był Bartosz Węglarczyk. Później naczelnym został Cezary Szymanek.

</doc>
<doc id="1403720" url="https://pl.wikipedia.org/wiki?curid=1403720" title="A-5">
A-5



</doc>
<doc id="1403722" url="https://pl.wikipedia.org/wiki?curid=1403722" title="Geniusze (przystanek kolejowy)">
Geniusze (przystanek kolejowy)

Geniusze – przystanek kolejowy w Geniuszach, w województwie podlaskim, w Polsce. Znajduje się tu 1 peron.
W roku 2017 przystanek obsługiwał 0–9 pasażerów na dobę.

</doc>
<doc id="1403726" url="https://pl.wikipedia.org/wiki?curid=1403726" title="Port lotniczy Dżerba-Dżardżis">
Port lotniczy Dżerba-Dżardżis

Port lotniczy Dżerba-Dżardzis (IATA: DJE, ICAO: DTTJ) – międzynarodowy port lotniczy położony na wyspie Dżerba, w Tunezji.
Wypadki i zdarzenia związane z lotniskiem.
6 sierpnia 2005 r. lot Tuninter 1153, ATR 72 na trasie z Bari do Dżerby, spadł do Morza Śródziemnego około 18 km od miasta Palermo. Szesnaście z 39 osób na pokładzie zginęło. Wypadek spowodowała awaria instalacji wskaźników ilości paliwa.

</doc>
<doc id="1403728" url="https://pl.wikipedia.org/wiki?curid=1403728" title="Stevan Jovetić">
Stevan Jovetić

Stevan Jovetić (cyryl. Стеван Јоветић, wym. []; ur. 2 listopada 1989 w Titogradzie) – czarnogórski piłkarz występujący na pozycji napastnika w niemieckim klubie Hertha BSC oraz w reprezentacji Czarnogóry.
Z powodu swojej dawnej fryzury otrzymał przydomki "Rocker" oraz "Puyol".
Kariera klubowa.
Stevan Jovetić zawodową karierę rozpoczął w 2006 w Partizanie Belgrad. Wcześniej trenował w szkółce juniorów tego zespołu, do której trafił z klubu Mladost Podgorica. W debiutanckim sezonie w seniorskiej drużynie Partizana Jovetić wystąpił tylko w 2 ligowych pojedynkach. W kolejnych ligowych rozgrywkach wywalczył już sobie miejsce w podstawowej jedenastce swojego zespołu. 2 sierpnia 2007 Jovetić w wygranym 5:0 meczu Pucharu UEFA przeciwko Zrinjski Mostar zdobył hat-tricka. Po tym, jak na początku 2008 Antonio Rukavina odszedł do Borussii Dortmund, Jovetić został kapitanem ekipy „Grobari”, stając się najmłodszym zawodnikiem w historii klubu, który pełnił tę rolę. W sezonie 2007/2008 strzelając 11 bramek w Meridijan Superliga, czarnogórski zawodnik w dużym stopniu przyczynił się do sięgnięcia przez Partizan po tytuł mistrza Serbii.
31 maja 2008 Jovetić podpisał kontrakt z Fiorentiną, suma transferu wynosiła ok. 8 milionów euro. Tym samym działacze włoskiej drużyny uprzedzili między innymi Juventus F.C., Manchester United i Real Madryt, które także były zainteresowane pozyskaniem Czarnogórca. W Serie A Jovetić po raz pierwszy wystąpił 31 sierpnia w zremisowanym 1:1 pojedynku z Juventusem. Pierwszego gola w lidze włoskiej strzelił natomiast 5 kwietnia 2009 podczas zwycięskiego 2:1 spotkania z Atalantą BC. W sezonie 2009/2010 w 29 meczach Serie A Jovetić strzelił 6 goli i miał 7 asyst.
Po zakończeniu rozgrywek zainteresowanie Czarnogórcem wyraziło wiele innych klubów, między innymi FC Barcelona. Podczas przygotowań do sezonu 2010/2011, na jednym z treningów Jovetić po starciu z klubowym kolegą – Mario Bolattim zerwał więzadła w prawym kolanie. Według wstępnych diagnoz czeka go co najmniej pół przerwy.
Przez The Sun został uznany jednym z 20 największych talentów w Europie.
W lipcu 2013 podpisał kontrakt z Manchesterem City. Pierwszego gola w Premier League zdobył w wygranym 5:1 meczu z Tottenhamem na White Hart Lane.
31 lipca 2015 został wypożyczony na 18 miesięcy do Interu Mediolan. Po zakończeniu wypożyczenia odszedł do Interu na stałe.
10 stycznia 2017 odszedł na półroczne wypożyczenie do hiszpańskiego klubu Sevilla FC.
29 sierpnia 2017 przeszedł do klubu AS Monaco.
Kariera reprezentacyjna.
W reprezentacji Czarnogóry Jovetić zadebiutował 24 marca 2007 w wygranym 2:1 spotkaniu przeciwko Węgrom. Wcześniej występował w drużynie do lat 21, której w wieku 17 lat został kapitanem. Rozegrał dla niej 6 spotkań i zdobył 2 bramki. Jovetić został wybrany najlepszym czarnogórskim piłkarzem w 2009.

</doc>
<doc id="1403729" url="https://pl.wikipedia.org/wiki?curid=1403729" title="Stevan Jovetic">
Stevan Jovetic



</doc>
<doc id="1403731" url="https://pl.wikipedia.org/wiki?curid=1403731" title="Wydział Biotechnologii i Ogrodnictwa Uniwersytetu Rolniczego im. Hugona Kołłątaja w Krakowie">
Wydział Biotechnologii i Ogrodnictwa Uniwersytetu Rolniczego im. Hugona Kołłątaja w Krakowie

Wydział Biotechnologii i Ogrodnictwa Uniwersytetu Rolniczego im. Hugona Kołłątaja w Krakowie - wydział Uniwersytetu Rolniczego im. Hugona Kołłątaja w Krakowie powstały w 1968 r. na bazie Katedry Ogrodnictwa (wchodzącej od 1953 r. w skład Wydziału Rolniczego).
Jednostki organizacyjne.
Obecnie na Wydziale funkcjonują następujące jednostki organizacyjne: 
Uprawnienia do nadawania stopni.
Wydział posiada uprawnienia do nadawania stopnia doktora i doktora habilitowanego oraz tytułu profesora.

</doc>
<doc id="1403732" url="https://pl.wikipedia.org/wiki?curid=1403732" title="Hong Kong Express Airways">
Hong Kong Express Airways

Hong Kong Express () – hongkońska linia lotnicza z siedzibą w Hongkongu. Głównym węzłem jest port lotniczy Hongkong.

</doc>
<doc id="1403733" url="https://pl.wikipedia.org/wiki?curid=1403733" title="Droga ekspresowa 35 (Izrael)">
Droga ekspresowa 35 (Izrael)

Droga ekspresowa 35 (hebr.: כביש 35) – droga ekspresowa położona w południowym Izraelu. Rozpoczyna się na zachodzie przy mieście Aszkelon, gdzie krzyżuje się z drogą ekspresową nr 4 . Przebiega przy mieście Kirjat Gat, a następnie wchodzi na terytorium Autonomii Palestyńskiej i kończy się przy Hebronie, gdzie krzyżuje się z drogą ekspresową nr 60 .

</doc>
<doc id="1403734" url="https://pl.wikipedia.org/wiki?curid=1403734" title="Oficerska Szkoła Piechoty">
Oficerska Szkoła Piechoty

Polskie szkoły wojskowe kształcące oficerów piechoty:

</doc>
<doc id="1403735" url="https://pl.wikipedia.org/wiki?curid=1403735" title="Oddział Żandarmerii Wojskowej w Poznaniu">
Oddział Żandarmerii Wojskowej w Poznaniu

Wielkopolski Oddział Żandarmerii Wojskowej w Poznaniu im. por. Arkadego Fiedlera – była terenowa jednostka organizacyjna Żandarmerii Wojskowej. Od 1 lipca 2011 r. w jego miejsce utworzono mniejszą jednostkę - Wydział Żandarmerii Wojskowej w Poznaniu, który podlega komendantowi Oddziału Żandarmerii Wojskowej w Bydgoszczy.
Historia oddziału.
Oddział Żandarmerii Wojskowej w Poznaniu został sformowany na podstawie rozkazu organizacyjnego Nr 01 komendanta Żandarmerii Wojskowej Śląskiego Okręgu Wojskowego we Wrocławiu, płk. mgr Tadeusza Niekrasza z dnia 1 września 1990 r. o sformowaniu z dniem 1 września 1990 r. jednostek Żandarmerii Śląskiego Okręgu Wojskowej. Rozkaz organizacyjny Nr 01 został wydany w wykonaniu rozkazu Nr PF-42/Org. Ministra Obrony Narodowej z dnia 18 kwietnia 1990 r. i zarządzenia Nr 062 szefa Sztabu Generalnego Wojska Polskiego z dnia 15 czerwca 1990 r. Jednostkę zorganizowano na podstawie etatu wojenno-pokojowego Nr 62/152/0.
Zgodnie ze wspomnianym rozkazem, komendantowi Oddziału Żandarmerii Wojskowej w Poznaniu podporządkowano dwie placówki Żandarmerii Wojskowej:
Wymienione jednostki organizacyjne Żandarmerii Wojskowej utworzono na bazie rozformowanych terenowych organów Wojskowej Służby Wewnętrznej, w miejscu ich dotychczasowej dyslokacji:
Właściwość terytorialną dla jednostek organizacyjnych Żandarmerii Wojskowej określił w dniu 17 sierpnia 1990 r. szef Głównego Zarządu Szkolenia Bojowego WP.
W 1994 komendantowi oddziału podporządkowane zostały niżej wymienione terenowe jednostki organizacyjne ŻW:
W tym samym roku oddział wyróżniony został Znakiem Honorowym Sił Zbrojnych Rzeczypospolitej Polskiej.
W 1996 oddział został podporządkowany komendantowi rejonowemu ŻW w Bydgoszczy, a jego teren działania znalazł się w granicach Pomorskiego Okręgu Wojskowego.
W 1998 rozformowana została Placówka ŻW w Gnieźnie.
W 2000 przyjęto w podporządkowanie Placówkę ŻW w Pile, która dotychczas podporządkowana była komendantowi Oddziału ŻW w Bydgoszczy. W tym samym roku Placówka ŻW w Sieradzu przekazana została w podporządkowanie komendantowi nowo powstałego Oddziału ŻW w Łodzi.
W 2001 oddział podporządkowany został bezpośrednio komendantowi głównemu ŻW.
W 2002 rozformowane zostały Placówki ZW w Ostrowie Wlkp. i Pile.
Od dnia 26 lipca 2008 Oddział Żandarmerii Wojskowej w Poznaniu nosi nazwę wyróżniającą "Wielkopolski".
30 lipca 2008 r. gen. bryg. Marek Witczak, komendant główny ŻW wraz z por. w st. spocz. Wiktorem Górnym, żołnierzem byłego 7 Dywizjonu Żandarmerii dokonał symbolicznego odsłonięcia tablicy informacyjnej z nową nazwą jednostki.
Tradycje.
Jednostka nie dziedziczy tradycji konkretnego pododdziału Żandarmerii. Oddział ŻW w Poznaniu tak, jak pozostałe jednostki organizacyjne ŻW nawiązuje do dziedzictwa tradycji Dywizjonu Karabinierów Konnych z 1831 i formacji Żandarmerii z lat 1914-1947 oraz obchodzi święto w dniu 13 czerwca.
6 lipca 2009 Minister Obrony Narodowej nadał jednostce imię patrona - por. Arkadego Fiedlera oraz ustanowił dzień 30 września dorocznym Świętem Wielkopolskiego Oddziału Żandarmerii Wojskowej.
31 lipca 2009 Minister Obrony Narodowej wprowadził odznakę pamiątkową Wielkopolskiego Oddziału Żandarmerii Wojskowej oraz zatwierdził wzór odznaki i legitymacji oraz regulamin odznaki.

</doc>
<doc id="1403736" url="https://pl.wikipedia.org/wiki?curid=1403736" title="F-100 Super Sabre">
F-100 Super Sabre



</doc>
<doc id="1403741" url="https://pl.wikipedia.org/wiki?curid=1403741" title="Praça de Espanha">
Praça de Espanha

Praça de Espanha – stacja metra w Lizbonie, na linii Azul. Jest to jedna z jedenastu stacji należących do sieci pierwotnej metra w Lizbonie, zainaugurowanej 29 grudnia 1959.
Stacja ta znajduje się na "Praça de Espanha". Stacja zapewnia dostęp do budynku i parku siedziby Fundacji Calouste Gulbenkiana, meczetu w Lizbonie, Teatro Aberto, Teatro da Comuna i dworca autobusowego, który znajduje się na placu. Oryginalny projekt stacji (1959) jest autorstwa Francisco Keil do Amaral i malarki Marii Keil. W dniu 15 października 1980 roku zakończono rozbudowę stacji na podstawie projektu architektonicznego Sanchez Jorge. Rozbudowa stacji obejmowała rozbudowę peronów i budowę nowego atrium.

</doc>
<doc id="1403743" url="https://pl.wikipedia.org/wiki?curid=1403743" title="Marvin Compper">
Marvin Compper

Marvin Compper (ur. 14 czerwca 1985 w Tybindze) – niemiecki piłkarz francuskiego pochodzenia występujący na pozycji obrońcy w szkockim klubie Celtic F.C. Wychowanek VfB Stuttgart, w swojej karierze grał także w takich zespołach jak Borussia Mönchengladbach, TSG 1899 Hoffenheim oraz ACF Fiorentina. Jednokrotny reprezentant Niemiec.

</doc>
<doc id="1403744" url="https://pl.wikipedia.org/wiki?curid=1403744" title="São Sebastião (stacja metra)">
São Sebastião (stacja metra)

São Sebastião – stacja węzłowa metra w Lizbonie na linii Azul (otwarta w 1959) i linii Vermelha (otwarta w sierpniu 2009).
Stacja znajduje się przy "Av. António Augusto de Aguiar", w pobliżu skrzyżowania z "Av. Marquês de Fronteira". Stacja zapewnia dostęp do górnej części parku Edwarda VII, centrum handlowego El Corte Inglés, Centro de Arte Moderna José de Azeredo Perdigão i głównego budynku siedziby Fundacji Calouste Gulbenkian. Podobnie jak najnowsze stacje metra w Lizbonie, jest przystosowana do obsługi pasażerów niepełnosprawnych.

</doc>
<doc id="1403748" url="https://pl.wikipedia.org/wiki?curid=1403748" title="Hans Virchow">
Hans Virchow

Hans Virchow (ur. 9 października 1852 w Würzburgu, zm. 10 maja 1940 w Berlinie) – niemiecki anatom, syn Rudolfa Virchowa. 
Życiorys.
Studiował medycynę w Berlinie, Bonn, Strasburgu i Würzburgu. W latach 1877-82 asystent, a potem prosektor w Instytucie Anatomicznym Uniwersytetu w Würzburgu. W 1882 roku habilitował się z anatomii, w 1884 roku został Privatdozentem na Uniwersytecie w Berlinie, w 1889 roku profesorem anatomii. W latach 1886-1920 nauczał anatomii człowieka w berlińskiej Akademii Sztuk Pięknych ("Berliner Hochschule für bildende Künste"). Od 1887 roku członek Niemieckiej Akademii Przyrodników Leopoldina. 

</doc>
<doc id="1403752" url="https://pl.wikipedia.org/wiki?curid=1403752" title="Antenica brodawkowata">
Antenica brodawkowata



</doc>
<doc id="1403754" url="https://pl.wikipedia.org/wiki?curid=1403754" title="Wietnamscy arcymistrzowie szachowi">
Wietnamscy arcymistrzowie szachowi

Lista wietnamskich szachistów, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy Wietnamu reprezentowali tylko w pewnym okresie swojego życia.

</doc>
<doc id="1403756" url="https://pl.wikipedia.org/wiki?curid=1403756" title="Języczek słodkowodny">
Języczek słodkowodny

Języczek słodkowodny ("Trinectes maculatus"), wcześniej opisywany pod nazwą achira ("Achirus fasciatus") – gatunek małej ryby flądrokształtnej z rodziny Achiridae, występującej w rzekach i u wybrzeży Ameryki Północnej. Zasiedla wody słodkie, słonawe i słone. Ma niewielkie znaczenie gospodarcze.

</doc>
<doc id="1403757" url="https://pl.wikipedia.org/wiki?curid=1403757" title="Balaski">
Balaski



</doc>
<doc id="1403760" url="https://pl.wikipedia.org/wiki?curid=1403760" title="Korneliusz Wijk">
Korneliusz Wijk

Korneliusz Wijk (ur. 1548 w Dorestat w pobliżu Utrechtu, zm. 9 lipca 1572 w Brielle w Holandii) – franciszkański brat zakonny z nurtu Obserwantów, jeden z męczenników z Gorkum, święty Kościoła katolickiego.
Jako chłopiec wstąpił do zakonu franciszkańskiego. Nie szedł drogą do kapłaństwa, ale chciał być bratem zakonnym. Zanim został pojmany przez kalwinistów należał do wspólnoty minoryckiej w Gorkum. Jego gwardianem, tzn. przełożonym, był Mikołaj Pick.
W 1572 rozpoczęły się prześladowania katolików w Holandii. Gezowie schwytali grupę franciszkanów i innych duchownych, wśród nich Korneliusza Wijka. Chciano torturami zmusić ich do odstępstwa od wiary. Oprawcy wyśmiewali osobę Matki Bożej, świętych i papieża. Następnie przewieziono ich do Brielle.
Korneliusz Wijk, pozostali zakonnicy i duchowni zostali powieszeni w spichlerzu augustiańskiego klasztoru św. Elżbiety. Według relacji naocznych świadków: "Egzekucja została przez oprawców przeprowadzona bardzo niedbale. Nie zatroszczyli się o to, aby sznury dobrze zaciskały gardła skazańców i by w ten sposób szybko skonali (...). Przeprowadzenie egzekucji trwało około dwóch godzin. Rozpoczęło się około godziny drugiej w nocy, a zakończyło się około godziny czwartej". Ciała zabitych zostały przez gezów poćwiartowane. W nocy z 10 na 11 lipca wrzucono je do dwóch wykopanych dołów i zasypano.
Męczennik został kanonizowany 29 czerwca 1867 przez papieża Piusa IX. Męczennicy z Gorkum, wśród nich św. Korneliusz Wijk, czczeni są w liturgii Kościoła katolickiego 9 lipca, przede wszystkim w kościołach i parafiach franciszkańskich.

</doc>
<doc id="1403763" url="https://pl.wikipedia.org/wiki?curid=1403763" title="Artuditu">
Artuditu



</doc>
<doc id="1403765" url="https://pl.wikipedia.org/wiki?curid=1403765" title="Alba Adriatica-Nereto-Controguerra">
Alba Adriatica-Nereto-Controguerra

Alba Adriatica-Nereto-Controguerra (włoski: "Stazione di Alba Adriatica-Nereto-Controguerra") – stacja kolejowa w Alba Adriatica, w regionie Abruzja, we Włoszech. Znajdują się tu 2 perony. Stacja obsługuje także, zgodnie z nazwą, miejscowości Nereto i Controguerra.

</doc>
<doc id="1403769" url="https://pl.wikipedia.org/wiki?curid=1403769" title="Giulianova (stacja kolejowa)">
Giulianova (stacja kolejowa)

Giulianova (włoski: "Stazione di Giulianova") – stacja kolejowa w Giulianova, w regionie Abruzja, we Włoszech. Znajdują się tu 2 perony.

</doc>
<doc id="1403771" url="https://pl.wikipedia.org/wiki?curid=1403771" title="Spalanie stukowe">
Spalanie stukowe

Spalanie stukowe ("spalanie detonacyjne") – zjawisko nieprawidłowego, nierównomiernego, wybuchowego spalania paliw w silnikach tłokowych o zapłonie iskrowym.
Podczas prawidłowego procesu spalania ciśnienie nad tłokiem pod koniec suwu sprężania ma wartość około 10 kG/cm². Mieszanka paliwowo-powietrzna przed samym końcem suwu sprężania (kąt wyprzedzenia zapłonu) zapala się od iskry świecy i płomień rozprzestrzenia się przez całą komorę spalania ze stałą prędkością około 30–60 m/s. Powstaje duża ilość gazów spalinowych, co powoduje wzrost ciśnienia w komorze do ponad 60 kG/cm², wywołując odpowiedni ruch tłoka. Pojedynczy akt spalania mieszanki trwa około 0,001 s.
Podczas spalania stukowego w momencie zapłonu iskra zapala mieszankę w okolicy świecy, co powoduje jednocześnie sprężenie pozostałego ładunku w komorze spalania. Wzrost ciśnienia oraz podwyższona temperatura wywołuje samozapłon i gwałtowne spalenie się mieszanki w przeciwległym końcu komory. Proces ma charakter detonacyjnej reakcji łańcuchowej i spalanie następuje nieprawidłowo, z wielokrotnie większą prędkością przekraczającą 1000 m/s. Wywołuje to charakterystyczny stuk. Spalanie stukowe znacznie obciąża cieplnie oraz mechanicznie tłok, korbowód i inne elementy silnika.
Pośród przyczyn spalania stukowego wyróżnić można:

</doc>
<doc id="1403774" url="https://pl.wikipedia.org/wiki?curid=1403774" title="Muszatowicze">
Muszatowicze

Muszatowicze (rum. Mușatin) – dynastia hospodarów Mołdawii, której przedstawiciele panowali w tym kraju z przerwami od końca XIV w. do XVII w. (kilku jego przedstawicieli zasiadło także w XVI i XVII w. na tronie Wołoszczyzny).
Nazwa dynastii pochodzi najprawdopodobniej od przydomku jednego z jej protoplastów: Małgorzaty Pięknej (rum. "Margareta Mușata"), która była matką Piotra Muszatowicza oraz córką pierwszego hospodara mołdawskiego Bogdana I, lub jej męża (Costei Muszata?, być może spokrewnionego z wołoskimi Basarabami). Dzięki temu małżeństwu potomkowie Małgorzaty zasiedli na tronie mołdawskim na kilka stuleci. 
W początkowym okresie swoich rządów Muszatowicze manewrowali między swoimi dwoma najpotężniejszymi sąsiadami - Polską i Węgrami. W drugiej połowie XV w. pojawiło się zagrożenie osmańskie, któremu dość skutecznie opierał się przez długi czas Stefan Wielki, jednak wkrótce po jego śmierci Mołdawia została przez Turków całkowicie zdominowana (próbowali walczyć o niezależność jeszcze Piotr Raresz czy Jan Srogi; pochodzenie tego ostatniego od Muszatowiczów jest niepewne). Muszatowicze utracili tron mołdawski właściwie pod koniec XVI w., gdy zasiedli na nim spowinowaceni z Muszatowiczami Mohyłowie – po upadku tych ostatnich jedynie dwóch przedstawicieli Muszatowiczów zdołało jeszcze sięgnąć po tron mołdawski, ostatnim z nich był Eliasz Aleksander, który panował w latach 1666-1668.
Najwybitniejszym władcą z dynastii był niewątpliwie Stefan Wielki (1457-1504), który przez długi czas skutecznie bronił się przed Węgrami, Polakami i Turkami, choć tym ostatnim musiał pod koniec życia ulec. Zapewnił także znaczny rozwój kulturalny kraju i został uznany przez cerkiew prawosławną za świętego. Duże znaczenie miały też rządy Aleksandra Dobrego (1400-1432) czy Piotra Raresza (1527-1538 i 1541-1546). Jednak poza okresami panowania tych władców Mołdawia rozrywana była wojnami domowymi, najczęściej pomiędzy pretendentami do tronu pochodzącymi z dynastii Muszatowiczów, szukającymi poparcia w ościennych mocarstwach (np. zmagania w latach 1432-1457 pomiędzy synami Aleksandra Dobrego).
Genealogia.
Filiacja (w niektórych wypadkach domniemana) hospodarów mołdawskich i wołoskich z dynastii Muszatowiczów (w nawiasach daty panowania, M - Mołdawia, W - Wołoszczyzna):
 ? (być może Costea, M 1373-1375, lub Latco, M 1365-1375)
 |→ Piotr I, M 1375-1391
 |→ Roman I, M 1391-1394
 | |→ Aleksander I Dobry, M 1400-1432
 | | |→ Eliasz I, M 1432-1434, 1435-1443
 | | | |→ Roman II, M 1447-1448
 | | | |→ Aleksander II, M 1449, 1452-1454, 1455
 | | |→ Stefan II, M 1434-1447
 | | |→ Piotr II, M 1444-1445, 1447, 1448-1449
 | | |→ Bogdan II, M 1449-1451
 | | | |→ Stefan III Wielki, M 1457-1504
 | | | |→ Aleksander, zm. 1496
 | | | | |→ Stefan V Szarańcza, M 1538-1540
 | | | |→ Bogdan III Ślepy, M 1504-1517
 | | | | |→ Stefan IV Młody, M 1517-1527
 | | | | |→ Aleksander IV Lăpuşneanu, M 1552-1561, 1564-1568
 | | | | |→ Bogdan IV Lăpuşneanu, M 1568-1572
 | | | | | |→ Aleksander V Zły, M 1592, W 1592-1593
 | | | | |→ Aron Tyran, M 1591-1592, 1592-1595
 | | | | |→ Piotr VI Kozak, M 1592
 | | | | |→ Eliasz
 | | | | |→ Aleksander Eliasz, M 1620-1621, 1631-1633
 | | | | |→ Eliasz Aleksander, M 1666-1668
 | | | | |→ Radu XI Eliasz, W 1632
 | | | |→ Piotr IV Raresz, M 1527-1538, 1541-1546
 | | | |→ Eliasz II, M 1546-1551
 | | | |→ Stefan VI, M 1551-1552
 | | | |→ Jan V Sas, M 1579-1582
 | | |→ Piotr III Aron, M 1451-1452, 1454-1455, 1455-1457
 | | |→ Eliasz, zm. 1502
 | | |→ Aleksander III Cornea M 1540-1541
 | |→ Bogdan, M 1400-1407
 |→ Stefan I, M 1394-1399

</doc>
<doc id="1403778" url="https://pl.wikipedia.org/wiki?curid=1403778" title="L’Aquila (stacja kolejowa)">
L’Aquila (stacja kolejowa)

L’Aquila (włoski: "Stazione dell'Aquila") – stacja kolejowa w L’Aquila, w regionie Abruzja, we Włoszech. Znajdują się tu 2 perony.
Historia.
Stacja L’Aquila została zbudowana przez Società Italiana per le strade ferrate meridionali i otworta 10 maja 1875 po otwarciu ruchem kolejowym, następnie otwarto strategiczne połączenie kolejowe z Castellammare Adriatico (obecnie Pescara), ważnym węzłem kolejowym nad Morzem Adriatyckim.
Do 28 października 1883, data wprowadzenia do użytku dla dalszego Rieti i Terni, grał funkcji końcowy z linii, a ostatecznie stał się pętli stacji.
W latach 1922 i 1933 była stacją końcową krótkiej linii do Capitignano.
II wojna światowa doprowadziła do dewastacji urządzeń kolejowych: 8 grudnia 1943 samoloty alianckie zbombardowały stację, powodując setki ofiar cywilnych i wojskowych. Budynek pasażerski został przebudowany w 1951 r. Architektem projektu był Roberto Narducci.
Stacja straciła znaczenie na skutek zwiększonego ruchu na drogach, zwłaszcza po wejściu w eksploatację autostrady Rzym-Aquila, ukończoną w 1987 roku z najkrótszą trasą przez Gran Sasso, połączenie bezpośrednie z Rzymem. Stacja została zniszczona przez trzęsienie ziemi, które nawiedziło L'Aquilę w 2009 roku, ale wróciła do funkcji kilka dni po trzęsieniu ziemi i jest teraz regularnie otwarta.

</doc>
<doc id="1403779" url="https://pl.wikipedia.org/wiki?curid=1403779" title="Dwayne de Rosario">
Dwayne de Rosario



</doc>
<doc id="1403780" url="https://pl.wikipedia.org/wiki?curid=1403780" title="Fabián Cancelarich">
Fabián Cancelarich

Fabián Oscar Cancelarich (ur. 30 grudnia 1965 w Santa Fe) – argentyński piłkarz grający na pozycji bramkarza.
Kariera klubowa.
Cancelarich rozpoczął zawodową karierę w 1986 roku. Został wtedy piłkarzem klubu Ferro Carril Oeste. Po sześciu latach w 1992 roku został piłkarzem Belgrano Córdoba. Po dwóch latach przeszedł do Newell’s Old Boys, ale jeszcze w 1994 zdecydował się na kolejną zmianę klubu. Został zawodnikiem kolumbijskiego Millonarios FC. Grał tam przez rok, po czym powrócił do Argentyny i został zawodnikiem CA Huracán. W 1997 roku Cancelarich podpisał kontrakt z CA Platense, a dwa lata później powrócił do swojego pierwszego klubu w karierze – Ferro Carril Oeste. W 2000 został zawodnikiem Central Córdoba Rosario i po czterech latach gry w tamtym klubie (w 2004) roku zakończył karierę.
Kariera reprezentacyjna.
Cancelarich był reprezentantem Argentyny w latach 1990–1992. Wystąpił z nią na Mundialu w Italii oraz na Copa América 1991, gdzie Argentyńczycy odnieśli zwycięstwo.

</doc>
<doc id="1403782" url="https://pl.wikipedia.org/wiki?curid=1403782" title="Petyr Gudew">
Petyr Gudew

Petyr Todorow Gudew (bułg. "Петър Тодоров Гудев"; ur. 13 lipca 1862 we wsi Gradec w Obwodzie Sliwen, zm. 8 maja 1932 w Sofii) – bułgarski publicysta, prawnik i polityk, członek Partii Narodowo-Liberalnej, deputowany do Zwyczajnego Zgromadzenia Narodowego 9. (1896–1898), 10. (1899–1900), 11. (1901), 12. (1902–1903) i 13. kadencji (1903–1908), Przewodniczący Zgromadzenia Narodowego (1905–1907), premier Księstwa Bułgarii i minister spraw wewnętrznych (1907-1908).
Życiorys.
Urodził się w ubogiej wiejskiej rodzinie, oboje jego rodzice byli niepiśmienni. Podstawowe wykształcenie zdobył w rodzinnej wsi, następnie rozpoczął naukę krawiectwa. W 1879 trafił do gimnazjum w Sliwenie, które po pięciu latach ukończył jako prymus. Wkrótce potem objął posadę nauczyciela w Chaskowie i w Bitoli. W 1885 jako ochotnik wziął udział w wojnie serbsko-bułgarskiej. Jesienią 1887 wyjechał do Paryża, gdzie rozpoczął studia prawnicze. Podczas pobytu na zachodzie prowadził badania Ewangeliarza Cara Iwana Aleksandra z XIV wieku, przechowywanego w British Museum oraz bułgarskiego przekładu Kroniki Konstantyna Manassesa zachowanego w Bibliotece Watykańskiej. Wyniki swoich prac opublikował później w prestiżowym bułgarskim czasopiśmie naukowym. Po uzyskaniu doktoratu powrócił do ojczyzny i zatrudnił się w Ministerstwie Oświaty Narodowej. W latach 1894–1906 pracował jako adwokat w Sofii, a także jako korespondent agencji prasowej Reuters i nauczyciel języka francuskiego. Między 1901 i 1902 był redaktorem partyjnego organu "Нов век" (w tłum. "Nowy wiek").
Karierę polityczną zapoczątkował w 1896, kiedy to został wybrany do Zwyczajnego Zgromadzenia Narodowego 9. kadencji. Do 1907 nieprzerwanie był deputowanym z ramienia Partii Narodowo-Liberalnej. Od października 1905 do marca 1907 pełnił funkcję Przewodniczącego Zgromadzenia Narodowego. 16 marca 1907 został premierem Księstwa Bułgarii. 29 stycznia następnego roku podał się do dymisji i stopniowo wycofał się z aktywnego życia politycznego. Do śmierci pracował jako publicysta i komentator wydarzeń politycznych.

</doc>
<doc id="1403783" url="https://pl.wikipedia.org/wiki?curid=1403783" title="Mohyłowie">
Mohyłowie

Mohyłowie (rum. "Movilești") – bojarski ród mołdawski, herbu Mohyła, który dzięki pokrewieństwu z Muszatowiczami oraz poparciu polskich rodów magnackich sięgnął po tron mołdawski na przełomie XVI i XVII w.
Według legendy, początki potęgi rodu sięgają czasów Stefana Wielkiego, kiedy jej protoplasta Purice miał być nagrodzony przez wielkiego hospodara wielkimi dobrami za podanie konia w czasie bitwy i przyjął wówczas nazwisko Movilă. W XVI w. Mohyłowie związali się węzłami pokrewieństwa z dynastią Muszatowiczów – wieli logofet Ion Mohyła poślubił Marię, córkę Piotra Raresza. Pod koniec XVI w. Mohyłowie objęli tron hospodarski w Mołdawii, a wkrótce także – chwilowo – na Wołoszczyźnie. Często wspierali ich magnaci polscy – m.in. Jan Zamoyski, związani przez małżeństwa z Mohyłami Stefan Potocki, Samuel Korecki i Michał Wiśniowiecki. Ostatnim panującym przedstawicielem rodu był Mojżesz Mohyła, który w 1634 musiał uciekać do Polski. Z rodu tego pochodził także Piotr Mohyła (zm. 1634), znany metropolita kijowski, uznany później za świętego.

</doc>
<doc id="1403786" url="https://pl.wikipedia.org/wiki?curid=1403786" title="Craiovești">
Craiovești

Craiovești – bojarski ród wołoski, który w XVI w. odgrywał dominującą rolę w Oltenii (piastując dziedzicznie - niekiedy w linii żeńskiej - tytuł bana Oltenii), a z którego wywodziło się kilku hospodarów Wołoszczyzny. Nazwa rodu wywodzi się od głównej siedziby rodowej - miasta Krajowa (rum. "Craiova").
Początki jego potęgi położył w drugiej połowie XV w. Neagoe, ban Strehaia. Jego czterej synowie pełnili ważne funkcje na dworze wołoskim, a wnuk Neagoe Basarab, został hospodarem Wołoszczyzny. Po tron wołoski sięgnęli także Radu Șerban i jego potomkowie, blisko spokrewnieni z Craiovești i pozostający pod ich kontrolą. Ród osiągnął duże bogactwo i faktyczną niezależność od kolejnych hospodarów w swoich olteńskich dobrach, prowadził też własną politykę zagraniczną (jego przedstawiciele m.in. administrowali osmańskim wówczas Widyniem).
Gałęzią rodu była rodzina Brâncovenești, która ponownie sięgnęła po tron hospodarki, najpierw w połowie XVII w. (Mateusz Basarab), a potem na przełomie XVII i XVIII w. (jeden z wybitniejszych hospodarów wołoskich, Konstantyn Brâncoveanu). Po śmierci tego ostatniego rozpoczęła się jednak epoka rządów hospodarów fanariockich i rodzime rody bojarskie odsunięto od tronu hospodarskiego, o ile te nie zhellenizowały się.
Przedstawiciele rodu Brâncovenești pozostali jednak obecni w życiu politycznym Wołoszczyzny w XVIII i XIX w., pełniąc niekiedy istotne funkcje rządowe (np. ban Grigore Brâncoveanu stał na czele rady regencyjnej w 1821).

</doc>
<doc id="1403789" url="https://pl.wikipedia.org/wiki?curid=1403789" title="Świątynia Mądrości">
Świątynia Mądrości

Świątynia Mądrości na wschodzie Warszawy (niem. "Zum Tempel der Weisheit") – polska symboliczna loża wolnomularska otwarta 25 maja 1805 przez wielką lożę w Berlinie. Pracowała w języku polskim i niemieckim pod młotkiem Piotra Reycha. Należała do Wielkiego Wschodu Narodowego Polski. W 1809 zlała się ze Świątynią Izis. 

</doc>
<doc id="1403790" url="https://pl.wikipedia.org/wiki?curid=1403790" title="Photocorynus spiniceps">
Photocorynus spiniceps

Photocorynus spiniceps – gatunek ryby żabnicokształtnej z rodziny Linophrynidae, jedyny przedstawiciel rodzaju "Photocorynus". Samce tego gatunku uznawane są za jedne z najmniejszych (dojrzałych płciowo) ryb świata.
Występowanie.
W tropikalnych i subtropikalnych wodach zachodniego Atlantyku.
Opis.
Samce osiągają długość do około 1 cm, samice 4,3 cm. Ryba głębinowa. Podobnie jak inne żabnicokształtne pierwszy promień płetwy grzbietowej ma przekształcony w narząd wabiący ofiarę i zakończony wabikiem świetlnym (illicium). Jej zdobycz może czasami być tak duża jak jej własne ciało. Samiec jest seksualnym pasożytem samicy. Całe swoje życie spędza przytwierdzony do grzbietu o wiele większej samicy. Prawie całe ciało samca składa się z jąder. Miniaturowy samiec zapewnia samicy zapłodnienie, w zamian za co samica dostarcza mu pożywienia.

</doc>
<doc id="1403791" url="https://pl.wikipedia.org/wiki?curid=1403791" title="Ghica">
Ghica

Ghica, rumuński ród bojarski, którego przedstawiciele sięgali po trony hospodarskie Wołoszczyzny i Mołdawii od XVII do XIX wieku. 
Ród prawdopodobnie wywodzi się spośród Aromunów zamieszkujących Albanię. Pierwszym jego przedstawicielem w księstwach rumuńskich był Jerzy Ghica, który najpierw rozwinął działalność handlową w Stambule, a następnie trafił na dwór hospodara mołdawskiego Bazylego Lupu i został jednym z jego bliskich współpracowników, a następnie hospodarem mołdawskim i wołoskim. Jego syn Grzegorz I, hospodar wołoski, próbował prowadzić działania antytureckie (m.in. przeszedł na stronę polską podczas bitwy pod Chocimiem). W efekcie przebywał na emigracji, a po powrocie do Stambułu został prawdodpodobnie zamordowany.
Potomkowie Grzegorza pozostali w Stambule i się zhellenizowali. Włączywszy się w kręgi Greków fanariockich, którzy od XVIII wieku zdominowali trony hospodarskie z nadania sułtańskiego, Ghikowie ponownie otrzymali szansę sięgnięcia po tron hospodarski - w XVIII i XIX w. ośmiu członków rodu sprawowało rządy w księstwach rumuńskich (najwybitniejszymi wśród nich byli wnuk Grzegorza I, Grzegorz II, oznaczający się umiarkowaniem oraz talentem politycznym, oraz bratanek tego ostatniego Grzegorz III, który uruchomił pierwszy mołdawski uniwersytet, a w polityce zagranicznej oparł się na Rosji, doprowadził jednak do buntu bojarów i został zdetronizowany i zamordowany). 
Potomkowie rodu pełnili też funkcje premierów Rumunii (Ion oraz Dimitrie Ghica w latach 60. i 70. XIX w.), a wśród późniejszych jej przedstawicieli można znaleźć znanych rumuńskich pisarzy, polityków i naukowców. Z rodu tego pochodziła m.in. XIX-wieczna pisarka i publicystka Elena Gjika. 
Literatura.
 

</doc>
<doc id="1403792" url="https://pl.wikipedia.org/wiki?curid=1403792" title="Historia Bielska-Białej">
Historia Bielska-Białej

Historia Bielska-Białej formalnie sięga stycznia 1951, lecz historia miast, które stworzyły to „dwumiasto” jest o wiele dłuższa. Starszą częścią jest śląskie Bielsko powstałe w końcu XIII wieku. Od XVI w. miasto rozwijało się jako ośrodek handlu, sukiennictwa i ceramiki, a także jako stolica państwa stanowego, przekształconego później w księstwo. Małopolska Biała natomiast powstała około 1560 jako osada tkaczy. Na początku XIX w. zaczął się tu rozwijać przemysł, a już na przełomie XIX i XX stulecia okręg bielsko-bialski był jednym z ważniejszych ośrodków przemysłowych Austro-Węgier. Wtedy też rozpoczął się proces zrastania dwóch organizmów zakończony w 1951 r. połączeniem ich w jedno miasto "Bielsko-Biała". Przez wieki charakterystyczną cechą dwumiasta była wyraźna przewaga etnikum niemieckiego (bielsko-bialska wyspa językowa) oraz różnorodność religijna (katolicy, protestanci i żydzi), przerwane II wojną światową (w której szczęśliwie uniknęło zniszczeń). W okresie powojennym Bielsko-Biała wciąż rozwijało się, w latach 1975–1998 jako stolica województwa bielskiego, aby stać się dziś jednym z bardziej prężnych gospodarczo miast Polski, a także istotnym ośrodkiem kulturalnym, turystycznym i akademickim.
Bielsko.
Początki miasta.
Początki osady na terenie późniejszego miasta Bielsko sięgają początków XIII wieku (wyniki badań archeologicznych przeprowadzonych na Starym Mieście wskazują na zorganizowane osadnictwo przed 1210. Być może powstało ono jako osada targowa na międzynarodowym szlaku handlowym z Rusi przez Kraków na Morawy, zwanym potem szlakiem solnym.
Znane są trzy legendy o powstaniu miasta. Jedna z nich mówi o pierwszych osadnikach jako uciekinierach przed najazdem mongolskim w 1241. Zgodnie z drugą miasto założyli osadnicy słowiańscy, którzy przybyli nad rzekę białą, czyli „bystrą”, przezywaną Białką, z Żabiego Kraju, gdzie w rodzinnej osadzie Żebracze byli często atakowani przez wrogów i po kolejnym krwawym najeździe zaczęli szukać lepszego miejsca do zamieszkania, osiedlając się wreszcie na bielskim wzgórzu. W pewnym momencie jednak słowiańscy osadnicy zniknęli, a Mieszko cieszyński odbudował zamek i osadę, zaludniając ją niemieckimi kolonistami ze Spiszu. Gustaw Morcinek zaś podaje, że na srogim wzgórzu wśród lasów wznosiło się "„strożne zamczysko”", a w nim przebywali zbójnicy. Przez długie lata łupili oni karawany kupców, dopiero w czasach Bolesława Chrobrego lub Bolesława Śmiałego sąsiednie kasztelanie zorganizowały wyprawę na zbójnickie gniazdo, zamek został zdobyty i spalony, a rabusie zabici. Miejsce to, zwane po łacinie "„bilis”", poszło w niepamięć aż do chwili, kiedy to książę cieszyński Kazimierz I odkrył je na polowaniu i przeznaczył zabudowanie książęcego letniska, zarządzając, aby na jednej ze ścian wymalowano postać herszta-rozbójnika.
W rzeczywistości powstanie właściwego Bielska wiąże się prawdopodobnie z wielką falą osadniczą w latach 1285-1300 organizowaną przez księcia raciborskiego i cieszyńskiego, Mieszka I. W jej ramach nad Białą przybyli z zachodu osadnicy śląscy, zakładając i zamieszkując okoliczne miejscowości.
Nie zachował się do czasów współczesnych dokument lokacyjny, stąd nie jest znana dokładna data otrzymania przez Bielsko praw miejskich. Pierwsza pisemna wzmianka o nim pochodzi z 6 czerwca 1312. Wtedy Mieszko cieszyński nadał "„swym wiernym mieszczanom bielskim”" niewyrąbany las między Kamienicą a Mikuszowicami, którego pozostałością jest dzisiejszy Cygański Las. Świadczy to o rozbudowie, położonego na obecnym Wzgórzu Miejskim, Bielska i zapotrzebowaniu na budulec, dlatego też wielu historyków jako datę założenia miasta podaje okres wcześniejszy, w tym czasy wspomnianej fali osadniczej w tych rejonach, czyli lata 1285-1300. W literaturze przedmiotu za pierwszą wzmiankę uznaje się czasem dokument biskupa wrocławskiego z 1284, w którym wymieniona jest nazwa "„Bielici”". W dokumencie tym rozchodziło się jednak o wsie, w tym i "„Bielici”" leżące w kasztelanii otmuchowskiej i nyskiej, a nie nad rzeką Białą, przez co identyfikację tę można stanowczo odrzucić.
Pierwszym śladem osadnictwa na terenie dzisiejszego Bielska-Białej jest jednak nie Wzgórze Miejskie, a grodzisko z XII wieku, usytuowane w Starym Bielsku. Gród ten był osadą produkcyjną, o charakterze obronnym, otoczonym podwójnym wałem z fosą. Jego średnica wynosiła ok. 200 m, a powierzchnia 3,2 ha. Nie wiadomo do dzisiaj, jak należy łączyć tę osadę ze Starym Bielskiem i miastem Bielskiem. Grodzisko leżące na szlaku solnym mogło pełnić rolę warowni. Osada ta została doszczętnie zniszczona pożarem w 1400. W jej sąsiedztwie powstała w II połowie XIV wieku wieś Stare Bielsko z kościołem Świętego Stanisława, który do 1447 był kościołem parafialnym zarówno dla wsi, jak i miasta, co zdaje się potwierdzać przeszłość Bielska jako osady targowej, która dopiero z czasem uzyskała prawa miejskie. Tradycja jednak podaje, że kościół ten został wzniesiony o wiele wcześniej, bo już w latach 1131-1135, w miejscu pogańskiego gaju dębowego.
W XIV i XV wieku.
Bielsko w swych początkach obejmowało obszar tzw. Wzgórza Miejskiego (dzisiejsza Starówka) o powierzchni 4 ha i kształcie nieregularnego owalu. Układ urbanistyczny miasta był podobny do innych miast śląskich, lokowanych w średniowieczu. Początkowo rozwijało się ono równolegle do Starego Bielska, jednak w 1400 osada ta została zniszczona i Bielsko stało się jedynym ośrodkiem na tym obszarze.
Granice ówczesnego miasta wyznaczały obecne ulice: Zamkowa, Orkana, Waryńskiego, Schodowa i Św. Trójcy. Od ok. 1315 było otoczone murami, posiadało również, powstały w czasach przedlokacyjnych (prawdopodobnie I połowa XIII w.), zamek książąt cieszyńskich, włączony w system obwarowań.
Od początku Bielsko dzieliło losy Księstwa Cieszyńskiego, w skład którego wchodziło. W 1316, po wyodrębnieniu księstwa oświęcimskiego, stało się jego miastem granicznym, gdyż granica między nimi przebiegała na rzece Białej. W 1327 oba księstwa stały się lennem króla czeskiego Jana Luksemburczyka, przy czym faktyczna inkorporacja nastąpiła w roku 1348. W 1457 Jan IV oświęcimski sprzedał księstwo oświęcimskie polskiemu królowi Kazimierzowi Jagiellończykowi, a rzeka Biała wyznaczała granicę państwową między Polską a Czechami. W roku 1464 Maciej Korwin zajął Śląsk, przez co miasto znalazło się w granicach Węgier, jednak po szesnastu latach wróciło do Czech. Przygraniczne położenie w sposób decydujący wpłynęło na rozwój średniowiecznego Bielska.
Pod względem etnicznym dominującą rolę odgrywali w Bielsku Niemcy. W późniejszych latach pojawili się również Żydzi, o których najstarsza wzmianka pochodzi z 1653. Ludność niemiecka na przestrzeni wieków nie zasymilowała się, a zasilona następnie przez kolejne grupy przybyszów (głównie z Dolnego Śląska), utworzyła wyraźną wyspę językową wśród okolicznej ludności słowiańskiej.
W 1424 Bolesław I cieszyński nadał Bielsku odnowione prawa miejskie, przyznające m.in. prawo mili i w pełni samodzielny samorząd. Kolejnym ważnym przywilejem było przyznanie w 1440 przez Władysława cieszyńskiego i Przemysława II prawa składu soli. W XV w. wyróżnił się również Wacław I cieszyński (1442-1474), który w 1447 przeniósł parafię bielską ze Starego Bielska do miasta, do ufundowanego przez siebie kościoła pw. św. Mikołaja, który stał się patronem Bielska. Również za jego czasów nastąpiły pierwsze próby wyodrębnienia państwa bielskiego.
W 1489 mieszczanie bielscy od księcia Kazimierza II uzyskali potwierdzeni wszystkich dotychczasowy przywilejów oraz prawo wznoszenia zabudowań poza murami. W zamian miasto odstąpiło mu "„po wsze czasy”" teren między zamkiem a rzeką Białą z przeznaczeniem na ogrody zamkowe, które nigdy nie miały zostać zabudowane (nastąpiło to dopiero w latach 30. XX w.). Równocześnie zaczęły się rozwijać przedmieścia – Dolne wzdłuż potoku Niper i Górne wzdłuż drogi do Cieszyna, a od XVI w. również Żywieckie w południowej części miasta.
Czasy nowożytne.
W 1521, wraz z podarowanym browarem książęcym Bielsko otrzymało przywilej propinacji, czyli wyrobu i sprzedaży alkoholu, rozszerzone później na okoliczne wsie państwa bielskiego. Przywilej ten dostarczał znacznych dochodów miastu aż do XIX w. Do XVI w. największe jednak zyski czerpali mieszczanie bielscy z gospodarki rolnej, wynajmując grunty nawet na prawym, polskim, brzegu rzeki Białej. Niemały udział w dochodach miejskich miała gospodarka rybna, prowadzona w licznych stawach zakładanych w dolinie rzeki Białej oraz okolicznych wsiach. Również w 1521. miasto zostało otoczone drugą, zewnętrzną, linią murów miejskich, która w założeniu miała bronić Bielsko przed napadem tureckim. W 1565 książę Fryderyk Kazimierz zatwierdził dawniejsze przywileje. Od tego czasu miasto posiadało "Księgę konfirmacji przywilejów" oraz nowe prawo propinacyjne, które zostało złagodzone rok później.
W 1526, wraz z wstąpieniem Habsburgów na tron czeski, Bielsko znalazło się w obszarze monarchii austriackiej.
Rok 1545 to początek czasów reformacji. W tym roku książę Wacław III Adam uznał luteranizm za oficjalne wyznanie księstwa cieszyńskiego, w czym poparli go mieszkańcy regionu. W Bielsku powstała wtedy najsilniejsza na Śląsku Cieszyńskim gmina protestancka, przyciągająca nowych osadników niemieckich. W 1587 uzyskała ona, od Adama Schaffgotscha, przywilej religijny gwarantujący, iż wszystkie nabożeństwa w bielskich kościołach będą odprawiane w duchu luterańskim. Protestanci przejęli wszystkie świątynie w mieście, w tym parafialny kościół św. Mikołaja.
Połowa XVI w. otworzyła okres prosperity rzemieślników, któremu sprzyjali kolejni właściciele miasta, nadając im liczne przywileje i statuty cechowe. Szczególną rolę odegrał cech sukienników. Powstał on w roku 1548, grupując mistrzów przybyłych z Dolnego Śląska i innych krajów niemieckich. Nadany wówczas przywilej określił również markę wyrobów sukienniczych, oznaczając je marką ochronną "„B.S. Bielskie Sukna”". Oznaka ta została w 1565 zastąpiona herbem Bielska. Sukiennictwo w Bielsku rozwijało się bardzo szybko, przede wszystkim ze względu na korzystne warunki naturalne: dostatek surowca – wełny z licznych w Beskidach Zachodnich stad owiec oraz czysta, miękka, górska woda Białej i okolicznych potoków, których specyficzne właściwości wyróżniły miejscowe sukna. Z czasem stało się ono główną gałęzią rzemiosła w Bielsku. Duże znaczenia dla miasta miało również jego przygraniczne położenie, dzięki któremu rozwinął się handel. W XV i XVI w. Bielsko było znane też jako wielki ośrodek ceramiczny (kaflarski) na Śląsku. Większość warsztatów i foluszy rozlokowało się na przedmieściach: Górnym, Dolnym i Blichu (Żywieckie Przedmieście). W 1570 bogate już Bielsko zakupiło od księcia na wieczystą własność folwark i wieś Mikuszowice (wraz z przynależnościami, młynem, tartakiem, cegielnią, karczmą i częścią lasu, granicząca z lasem miejskim) oraz wieś Bystrą.
Ostatnim właścicielem miasta z rodu Piastów cieszyńskich był Wacław III Adam, rezydujący na zamku bielskim w latach 1545-1553. Sprzedał on Bielsko Kasprowi Wilczkowi w roku 1553, jednak po dwunastu latach syn Wacława III Adama, Fryderyk Kazimierz, je odzyskał. Popadł on jednak w wielkie długi, wskutek czego, po jego śmierci w 1571, Wacław III Adam zmuszony był ponownie sprzedać Bielsko.
W 1572 na mocy zezwolenia cesarza Maksymiliana II Habsburga z księstwa cieszyńskiego zostało wydzielone państwo bielskie, obejmujące Bielsko i 14 okolicznych wsi i podlegające odtąd bezpośrednio śląskiemu urzędowi zwierzchniemu we Wrocławiu oraz jego władzy sądowniczej. Podobnie jak włości frydeckie i frysztackie stanowiło ono tzw. państwo stanowe niższego rzędu, które funkcjonowało aż do 1751, kiedy przekształcono je w wolne państwo stanowe. Pierwszym właścicielem państwa bielskiego był Karol Promnitz, dotychczasowy właściciel Pszczyny. W 1582 odstąpił je on, z przyczyn finansowych, śląskiemu magnatowi Adamowi Schaffgotschowi, a dziesięć lat później, w roku 1592 zostało ono nabyte przez węgierski ród magnacki – Sunneghów, władający m.in. Budziatyniem (obecnie w granicach Żyliny). Władali oni państwem bielskim aż do 1724.
Wiek XVII był najtragiczniejszym okresem w dziejach miasta. W 1599 Bielsko nawiedziła epidemia dżumy, która zdziesiątkowała mieszkańców miasta. Dla upamiętnienia jej ofiar w 1604 rozpoczęto budowę kościoła św. Trójcy obok protestanckiego cmentarza na Górnym Przedmieściu. W czasie wojny trzydziestoletniej (1618-1648) Szwedzi kilkakrotnie najeżdżali miasto: w 1642 i 1646, kiedy zostało obrabowane i częściowo spalone, a na wzgórzu Trzy Lipki miała miejsce krwawa bitwa między siłami polskimi a szwedzkimi. W 1656, w czasie potopu szwedzkiego w pobliskich Mikuszowicach doszło do kolejnej bitwy polsko-szwedzkiej, którą Andrzej Komoniecki opisał w Dziejopisie Żywieckim:
"„Roku tegoż 1656 we środę w tydzień postu czterdziestowego, dnia 8 miesiąca marca Szwedzi (...) w jedynastu set żołnierza kommunnego napadł na szańce od Bielska mikuszowskie. Gdzie szlachty polskiej kilkadziesiąt wprzód przyskoczyło do szańców, konnych, chcąc na obronę szańców do naszych przystać; ale nasi im nie uwierzyli, bojąc się jakiej zdrady od Szwedów. Którzy powracając, na tych Szwedów napadli i trzynastu nad folwarkiem mikuszowickim Szwedzi zabili, i tam pod Bożą Męką na brzegu rzeki u szańców samych pochowani. (...) Co się stało po zachodzie słońca, skąd zapalenie ogniów wielkich do Żywca widziano i ludzi ustraszyło”"
W latach 1630-1634, po edyktach kontrreformacyjnych, siłą odebrano protestantom, przejęte przez nich w XVI w. świątynie, zakazując również kultu ewangelickiego. Zszedł on w Bielsku do podziemia – nabożeństwa odprawiano w okolicznych lasach i górach Beskidu Śląskiego. Bielsko opuścił wtedy również Jerzy Trzanowski, przebywający jako kaznodzieja Sunneghów na bielskim zamku od 1626. W 1654 utworzono dekanat Bielsko.
W XVII w. Bielsko dwukrotnie padło również ofiarą pożarów. W 1659 spłonęły wszystkie zabudowania, zamek, kościół parafialny, ratusz z archiwum, więzienie oraz mury miejskie, w wyniku czego miasto musiało się budować od nowa. W 1664 zaś zniszczeniu uległy 42 budynki. W 1682 r., podczas powstania Emeryka Thököly'ego na Węgrzech, oddział powstańców złupił miasto:
"„Roku Pańskiego 1682 dnia 2 Octobris [2.X.] w niedzielę Różańca Świętego, w jarma[r]k sam żywiecki, po świętym Michale odprawujący [się], rebelizanci węgierscy z rotmistrzem swoim nazwanym Petroczym przez Beskid Orawski i Żywieckie Państwo, także Łodwigowskie, zdradliwie i niespodziewanie przejachawszy nocą góry, [w] chorągwi szesnaście do miasta Bielska wtargnęli i ono wyrabowali, mężczyzny na 40 zabili i pokaliczyli, panny i mężatki gwałcili, także księdza Krzys[z]tofa Jana Buryana, archiprezbitera albo plebana bielskiego uciekającego ścięli i nazad tąż drogą się powrócili, wieczorem samym”".
Rok później przez miasto przemaszerowała część polskiej armii, idąca na odsiecz Wiednia, pod dowództwem hetmana polnego koronnego Mikołaja Hieronima Sieniawskiego, która w przeciwieństwie do poprzednich armii nie dokonała żadnych zniszczeń. Trasę tego przemarszu upamiętnia przebieg dzisiejszej ulicy Jana III Sobieskiego, jednej z najdłuższych w Bielsku-Białej.
W 1742 w wyniku przegranej I wojny śląskiej Habsburgowie utracili większość ziem śląskich na rzecz Prus, z pozostałej 1/7 tej prowincji utworzono Śląsk Austriacki, obejmujący historyczny Śląsk Cieszyński i Opawski. W ten sposób w odległości kilkunastu kilometrów na północ od Bielska powstała granica z Prusami na Wiśle. Skróceniu uległa granica polsko-austriacka, która biegła odtąd wzdłuż rzeki Białej od Dziedzic na północy po szczyt Klimczoka na południu, dalej do Przełęczy Salmopolskiej i przez Baranią Górę do Jaworzynki-Trzycatka, gdzie zbiegały się granice Rzeczypospolitej, Austrii i Węgier. To jednak nie był koniec konfliktu prusko-austriackiego, który ciągnął się jeszcze 21 lat. W 1762 Bielsko było przez krótki czas zajęte przez Prusaków, jednak zgodnie z postanowieniami pokoju w Hubertusburgu zachowany został podział Śląska z 1742.
Już na przełomie XVII i XVIII w. Bielsko stało się najsilniejszym ośrodkiem rzemieślniczym Śląska Cieszyńskiego, powoli dystansując jego stolicę. Dodatkowym atutem Bielska było położenie na uboczu, ogarniętych wojnami i prześladowaniami religijnymi, Czech i Śląska. W 1660 król Polski Jan Kazimierz Waza nadał bielskim sukiennikom przywilej handlu swoimi wyrobami w Rzeczypospolitej, potwierdzony przez kolejnych władców, a w 1686 miasto uzyskało przywilej na wolny skład sukna. Na początku XVIII w. bielskie sukna uważano za najlepsze na Śląsku i w Czechach, dzięki czemu otworzyły się przed sukiennikami nowe rynki zbytu – Węgry, Imperium Osmańskie i Bałkany. O szybkim rozwoju sukiennictwa świadczy również wzrost liczby majstrów: w 1738 wynosiła ona 271, w 1733 – 270, a pod koniec XVIII w. już 520. W 1750 powstały w Bielsku pierwsze manufaktury. Od początku XVIII w. nastąpił również gwałtowny napływ osadników żydowskich, głównie handlarzy wełną i tytoniem oraz szynkarzy.
Dekretem cesarzowej Marii Teresy Habsburg z 1744 ustanowione zostały w Bielsku comiesięczne targi oraz 4 wielkie jarmarki na bydło. Wynikało to z konieczności przerzucenia tras importu polskiego i ruskiego bydła do Austrii z zagarniętego przez Prusy Górnego Śląska na jedyną drogę łączącą bezpośrednio Wiedeń z Rzecząpospolitą, która wiodła właśnie przez Bielsko. W 1773 kursowała tędy poczta konna, a od 1775 miasto posiadało stałe połączenie dyliżansowe zarówno ze stolicą monarchii, jak i ze Lwowem. Dyliżanse kursowały po bitej drodze z Frydka przez Cieszyn do Bielska, a dalej w głąb Galicji nowo wybudowanym traktem cesarskim. Pozostałością tego traktu jest dzisiejsza ul. Cieszyńska. Dzięki dogodnemu położeniu komunikacyjnemu Bielsko stało się nie tylko ważnym ośrodkiem rzemieślniczym, ale również handlowym.
Znacznych dochodów bielszczanom przynosił w XVIII w. przemyt przez granicę austriacko-polską, ułatwiony dzięki powiązaniom rodzinnym z mieszkańcami polskiej Białej. Przemycano przede wszystkim sól wielicką, tytoń i broń, a proceder ten ustał dopiero po zniesieniu granicy celnej między Śląskiem Austriackim a Galicją w 1784. Likwidacja tej granicy zapoczątkowała również proces zrastania się Bielska i Białej w jeden organizm, zakończony dopiero w 1951 r. O wyglądzie ówczesnego Bielska może świadczyć m.in. relacja poety Franciszka Karpińskiego, który w czasie swej podróży do Niemiec w 1770 zanotował: "Postrzegłem tu zaraz inny porządek, wiele domów miejskich murowanych i ochędóstwo wszędzie największe, a my, jak we wszystkim, tak około domów i miast naszych niedbali (...)."
Sunneghowie przestali władać Bielskiem w 1724. Kolejnym właścicielem miasta został Henryk hr. Solms (do 1743), a następnie Friedrich Wilhelm von Haugwitz. W 1751 na jego prośbę cesarzowa Maria Teresa podniosła państwo bielskie do rangi wolnego państwa stanowego "(status maiores)". W efekcie Bielsko mogło wysyłać swojego przedstawiciela na zgromadzenia do Opawy "(Troppauer öffentlicher Konvent)" oraz utworzyć własny bielski rząd krajowy "(Landesregierung)". W 1752 zostało ono zakupione przez Aleksandra Józefa Sułkowskiego, generała i ministra króla Augusta III Sasa. W tym samym roku dotychczasowe wolne państwo stanowe przekształcono w księstwo niższego rzędu "(Fürstentum)".
2 listopada 1754 Maria Teresa powołała Księstwo Bielskie "(Herzogtum Bielitz)". W związku z tym awansem pod względem prawnym osiągnęło status, jaki od wieków miało macierzyste księstwo cieszyńskie. Jednocześnie od drugiej połowy XVIII w. związki Bielska z Cieszynem ponownie się zacieśniły i, w pewnym sensie, Księstwo Bielskie „powróciło” do Księstwa Cieszyńskiego. W ramach reform, prowadzonych przez Marię Teresę i Józefa II, mających na celu unowocześnienie zarządzania państwem, wprowadzono podział poszczególnych prowincji na obwody "(Kreis)". Cieszyn, dotychczas stolica księstwa, stał się równocześnie siedzibą urzędu obwodowego. Odtąd mieszkańcy Bielska i okolicy załatwiali wszystkie sprawy wymagające zatwierdzenia przez wyższą instancję w cieszyńskim "Kreisamcie".
Do najtragiczniejszych wydarzeń XVIII w. należą pożary: kościoła św. Mikołaja w 1750 (wskutek uderzenia piorunem) oraz Dolnego Przedmieścia w 1753 i zamku książąt Sułkowskich w tym samym roku, po którym nastąpiła wielka jego przebudowa (1787). We znaki Bielsku dały się również trzy trzęsienia ziemi w latach 1785–1786, których epicentra znajdowały się w Beskidach Zachodnich.
13 października 1781 cesarz Józef II wydał Patent tolerancyjny dla ewangelików, który zakończył 150-letni okres walk kontrreformacyjnych. Patent umożliwił protestantom budowę skromnej świątyni (dzisiejszy kościół Zbawiciela) i szkoły. Budowę tychże obiektów rozpoczęto równolegle w marcu 1782 na zachód od miasta na części dolnego pastwiska miejskiego. W ciągu 10 lat na pograniczu dwóch przedmieść, Dolnego i Górnego, powstała nowa część miasta, zwana Bielskim Syjonem.
Mały Wiedeń i Śląski Manchester.
Wojny napoleońskie i blokada kontynentalna spowodowały olbrzymie zamówienia wojskowe. By im sprostać rzemieślnicy zmuszeni byli mechanizować swe zakłady, dzięki czemu rozwinął się przemysł włókienniczy. W 1806 pojawiła się w Bielsku pierwsza maszyna – przędzarka, w 1811 powstała pierwsza uprzywilejowana fabryka sukna (należąca do braci Kolbenheyer), a w 1815 pierwsze mechaniczne przędzalnie. Szybko rozwijająca się produkcja fabryczna doprowadziła do kryzysu tradycyjnego rzemiosła i bankructwa wielu samodzielnych sukienników. Pierwsze zakłady przemysłowe budowano na Dolnym i Żywieckim Przedmieściu (Blichu), nad rzeką Białą, ze względu na napęd wodny, gdyż maszynę parową zastosowano dopiero w 1826. W przeciwieństwie do dzielnic położonych nad rzeką, Przedmieście Górne, dotąd dzielnica sukienników pełna warsztatów i foluszy, nie tylko nie rozwijało się, ale dosyć szybko zmieniło swój charakter, stając się coraz wyraźniej dzielnicą mieszkalną. Zniesienie w połowie XIX w. systemu cechowego i ustroju feudalnego umożliwiło niczym już nieskrępowany rozwój przemysłu, który w krótkim czasie wyparł tradycyjne warsztaty rzemieślnicze.
W okresie wojen napoleońskich przez miasto kilkakrotnie maszerowały kilkudzięsięciotysięczne wojska rosyjskie, a 13 maja 1813 armia Księstwa Warszawskiego. 6 czerwca 1808 Bielsko padło ofiarą wielkiego pożaru, po którym zaprzestano wznoszenia drewnianych budynków, jednak i nowa, murowana zabudowa częściowo spłonęła w roku 1836. Katastrofalne w skutkach były również: wielka powódź, która zalała miasto w 1813, oraz epidemia cholery w 1831.
Z tradycyjnego mieszczaństwa wyrosła w XIX w. bogata warstwa burżuazji przemysłowej i finansowej, zasilona przez wielu przybyszów z całej Europy, którzy tu znaleźli swą „ziemię obiecaną”. Istniejąca mozaika etniczna i religijna, pomimo sporów, uczyła tolerancji i wzbogacała na co dzień kulturalnie mieszkańców Bielska i okolicy. Na tym tle do rangi symbolu urastała postać bielskiego burmistrza z lat 1922-1930 Kuno de Pongratza, który czuł się zarazem Węgrem, Niemcem, Czechem i Polakiem.
Charakterystyczną cechą Bielskiego Okręgu Przemysłowego było skupienie własności wszystkich przedsiębiorstw przemysłowych i znacznej części handlowych w rękach Niemców oraz Żydów (w zdecydowanej większości niemieckojęzycznych), a także brak, typowych np. dla Łodzi czy Górnego Śląska, dzielnic proletariackich, gdyż niemiecka rada miejska konsekwentnie nie zgadzała się na osiedlanie robotników w obawie przed wzrostem siły ruchu robotniczego. Załogi fabryczne aż do II wojny światowej rekrutowały się w znacznej mierze z ludności zamieszkałej we wsiach powiatu bialskiego, bielskiego, wadowickiego i żywieckiego. To spowodowało, że w parze z industrializacją nie szedł, w przeciwieństwie do innych ośrodków, gwałtowny wzrost liczby ludności. W 1789 Bielsko liczyło 4200 mieszkańców, w 1870 – 10 721, a w 1910 – ok. 18 568.
Liczba osób narodowości żydowskiej zamieszkujących Bielsko w 1837 wynosiła 427. Była to już dosyć spora grupa, wymagająca utworzenia warunków życia religijnego. Żydzi bielscy, dotychczas wchodzący w skład tzw. cieszyńskiego żydostwa, rozpoczęli starania o utworzenie niezależnej od Cieszyna gminy. Ważnym krokiem w kierunku utworzenia samodzielnej instytucji reprezentującej Żydów z Bielska i okolicy było uzyskanie w 1849 zgody na uruchomienie własnego cmentarza oraz zgoda gminy w Cieszynie, aby tamtejszy rabin prowadził nabożeństwa religijne w Bielsku. Ponadto Żydzi w Bielsku zostali w kwietniu 1852 zwolnieni z opłat na utrzymywanie cieszyńskiego rabina, a 1 września urząd powiatowy wyraził zgodę na prowadzenie własnych ksiąg metrykalnych. Pod koniec 1863 przełożeni żydów bielskich zwrócili się do Ministerstwa Kultu i Oświecenia w Wiedniu z prośbą o utworzenie niezależnej gminy wyznaniowej. We wrześniu 1864 ministerstwo wyraziło pozytywną decyzję, a Rząd Krajowy w Opawie decyzją z dnia 27 grudnia 1865 zatwierdził powstanie Gminy Wyznaniowej w Bielsku. Do końca XIX w. liczba Żydów wzrosła do ok. 14%, tworząc największe skupisko na Śląsku Cieszyńskim.
W okresie Wiosny Ludów Bielsko zyskało miano "„oka protestantyzmu”" Austrii, kiedy na forum pierwszego sejmu austriackiego bielski pastor Karl Samuel Schneider bronił sprawy protestantów w całym kraju. To m.in. dzięki jego staraniom w 1849 zniesiono kolejne skierowane przeciwko nim restrykcje a ostatecznie zrównano ich w prawach z katolikami w 1861. W Bielsku powstało pierwsze w całej monarchii ewangelickie seminarium nauczycielskie, tutaj drukowano prasę ewangelicką, tutaj też stanął jeden z dwóch na terenie monarchii pomników Marcina Lutra, obecnie jedyny w Polsce. Głównie dzięki ewangelikom miasto przekształciło się w ważny ośrodek szkolnictwa.
W roku 1848 zostało powołane do życia Towarzystwo Demokratyczne, które wyraziło poparcie dla walczącego Wiednia, nawołując jednocześnie do pokojowego współżycia Słowian i Niemców. Zorganizowało ono, nieudaną, wyprawę zbrojną na pomoc wiedeńskim rewolucjonistom, a także wspierało powstanie węgierskie 1848, organizując szeroką akcję pomocy na rzecz powstańców (głównie zbiórki pieniędzy). Od momentu powstania Towarzystwa Demokratycznego władzę w Bielsku przejął niemiecki obóz liberalno–ewangelicki na czele z pastorami Karlem Samuelem Schneiderem i Theodorem Haase (oboje byli wieloletnimi posłami do parlamentu austriackiego). W drugiej połowie XIX w. zaczęło przybywać zwolenników niemieckiego nacjonalizmu, którego radykalnym przedstawicielem było ugrupowanie tzw. schönerowców z bielskim przemysłowcem Gustawem Josephym na czele. Utrzymywali oni bardzo bliskie stosunki z Niemcami bialskimi. Od liberalnej polityki narodowościowej Franciszka Józefa I odbiegała również niechętna wobec Polaków, Żydów i Czechów postawa niektórych organizacji, takich jak założony w 1894 „Nordmark”.
W 1849, wraz z wprowadzaniem nowoczesnego podziału administracyjnego, likwidującego stare struktury feudalne, zniesiono Księstwo Bielskie. Jego obszar wszedł w skład nowego powiatu politycznego bielskiego, składającego się z powiatów sądowych: bielskiego, skoczowskiego i strumieńskiego, które w latach 1855-1868 stanowiły samodzielne powiaty polityczne. W 1870 wyłączono z terenu powiatu miasto powiatowe Bielsko, które stało się miastem statutarnym.
W II połowie XIX w. Bielsko stało się miastem na wskroś przemysłowym. W Austro-Węgrzech było trzecim, a w II Rzeczypospolitej drugim co do wielkości ośrodkiem włókiennictwa. Sukna bielskie konkurowały nawet ze słynnymi wyrobami angielskimi. Drugą podstawową gałęzią bielskiego przemysłu był przemysł maszynowy. Bezpośrednią przyczyną jego rozwoju były zbyt wysokie koszty sprowadzania maszyn dla nowo powstających zakładów. Pierwszą fabrykę maszyn i odlewnię żelaza założył w 1851 Gustaw Josephy senior. Wkrótce powstał także przemysł budowlany, metalowy, drzewny i spożywczy. W 1873 w Bielskim Okręgu Przemysłowym było ok. 63 fabryk włókienniczych i niemal tyle samo maszynowych i metalowych. W roku 1871 zorganizowano w Bielsku i Białej wielką wystawę przemysłową, będącą świadectwem błyskawicznego uprzemysłowienia obu miast. Już wtedy miasto nazywano "Śląskim Manchesterem".
W 1855 zostało zbudowane odgałęzienie C.K. Uprzywilejowanej Kolei Północnej Cesarza Ferdynanda z Dziedzic do Bielska, przez co miasto uzyskało bezpośrednie połączenie z Wiedniem i Krakowem. Stację kolejową nazwano "Bielsko-Biała", co wywołało wiele kontrowersji wśród mieszkańców obu miast. W 1878 linię tę przedłużono do Żywca, budując tunel pod Placem Smolnym (ob. Plac Chrobrego), z kolei w roku 1888 powstała Kolej Miast Śląskich i Galicyjskich, łącząca Frydek, Cieszyn, Bielsko, Białą, Wadowice i Kalwarię.
Rozbudowa przemysłu pociągnęła za sobą wzmożoną urbanizację. Po otwarciu w 1890 nowego dworca kolejowego, położonego na północnych obrzeżach Bielska, zaczęło się w tym kierunku rozrastać Dolne Przedmieście, obejmujące dotąd obszar nad, skanalizowanym w 1860 potokiem Niper. W ciągu kilkunastu lat powstały liczne szkoły (np. Szkoła Przemysłowa), gmachy użyteczności publicznej (np. starostwo powiatowe), kamienice mieszczańskie, synagoga i wille najbogatszych przemysłowców (np. willa Theodora Sixta), a polna droga wiodąca w kierunku nowego dworca stała się reprezentacyjną aleją. Nowa zabudowa wzorowana była przede wszystkim na architekturze Wiednia, z którym związane były tutejsze elity. Stąd wzięło się określenie "Mały Wiedeń" – używane przez niektórych najpierw w stosunku do Dolnego Przedmieścia, później całego Bielska. Jednymi z głównych twórców wielkomiejskiego wizerunku miasta byli: Karol Korn, architekt żydowskiego pochodzenia oraz Salomon Pollak, finansista, działacz społeczny i lokalny polityk. W latach 1855-1864 nastąpiła wielka przebudowa Zamku Sułkowskich według projektu Jana Pötzelmeyera. Wtedy zamek uzyskał obecną, eklektyczną bryłę. W 1898 słoweńskiemu architektowi i urbaniście, Maxowi Fabianiemu, zlecono przygotowanie planu regulacji urbanistycznej. Wyznaczył on kierunki rozwoju przestrzennego miasta w XX wieku, postulując jednocześnie znaczne zmiany w istniejącym układzie przestrzennym (np. rozdzielenie stref zabudowy) i komunikacyjnym (m.in. budowa obwodnic czy "„prostowanie krzywizn”"). Część założeń planu została zrealizowana dopiero w okresie międzywojennym lub nawet po II wojnie światowej, część też nigdy nie doczekała się realizacji.
Bogate miasto celowało we wprowadzaniu nowinek technicznych. W roku 1850 podłączono Bielsko do państwowej sieci telegraficznej, w 1864 powstała gazownia (zob. gazownia w Bielsku-Białej) i oświetlenie gazowe, z kolei w 1884 uruchomiono, jedną z pierwszych w Austro-Węgrzech, centralę telefoniczną i oświetlenie łukowe. W 1893 na Żywieckim Przedmieściu powstała trzecia w granicach dzisiejszej Polski elektrownia, a dwa lata później, w roku 1895, rozpoczęły swoją działalność miejskie wodociągi, których źródła ulokowano w Dolinie Wapienicy. 11 grudnia 1895 odbył się pierwszy kurs tramwaju elektrycznego (zob. tramwaje w Bielsku-Białej) na trasie od dworca kolejowego do Cygańskiego Lasu, stanowiącego popularne miejsce wypoczynku. Decydującą rolę w tych inwestycjach odegrał bank miejski – Sparkasse ("Komunalna Kasa Oszczędności"), założony w 1859.
Uprzemysłowienie oznaczało dla Bielska nie tylko rozwój finansowy i ekspansję budowlaną, ale również rozwój kulturalny i intelektualny. Już w 1813 powstał pierwszy, nie licząc istniejącej od 1791 prywatnej sceny Daniela Eisenberga, bielski teatr. Był to zamkowy "„Hochfurstliches Theater”" prowadzony pod dyrekcją F. Frankiego. Spłonął on w czasie pożaru miasta w 1836 r. Nowa sala, licząca 540 miejsc, powstała w 1857, jednak coraz poważniej zaczęto myśleć o budowie budynku teatralnego z prawdziwego zdarzenia. Dzięki zbiórce pieniędzy wśród mieszkańców Bielska, Białej i Lipnika w latach 1889-1890 wzniesiono gmach Teatru Miejskiego (dzisiejszy Teatr Polski). Dzięki staraniom pastora Artura Schmidta 25 lutego 1906 otwarto przy bielskim Rynku Muzeum Miejskie. W 1834 powstał pierwszy związek śpiewacki, Bielsko-Bialskie Towarzystwo Śpiewacze ("Bielitz-Bialaler Männergesangverein") – jedno z pierwszych w Austrii, w 1862 utworzono Bielsko-Bialskie Towarzystwo Gimnastyczne ("Bielitz-Bialer Turnverein"), a w 1893 swoją działalność rozpoczęło pierwsze towarzystwo turystyczne – Beskidenverein. W 1907 został założony Bielski Klub Piłkarski ("Bielitzer Fussball Klub"), przemianowany wkrótce na Bielsko-Bialskie Towarzystwo Sportowe (BBTS), na którego tradycje powołuje się dzisiejsze Podbeskidzie Bielsko-Biała. Ukazywały się w tym okresie również dwa wydawnictwa prasowe – „Bielitz-Bialaer Anzeiger” (pol. "Wieści Bielsko-Bialskie", od 1854) i „Bielitzer Wochenblatt” (pol. "Tygodnik Bielski", od roku 1857). Rozwijało się niemieckie szkolnictwo. W 1860 powstała szkoła realna (utrzymywana początkowo przez gminę ewangelicką, choć dostępna dla wszystkich wyznań), w 1871 r. gimnazjum, a w 1862 Szkoła Tkacka ("Webeschule"). Największą placówką była jednak, istniejąca do dziś, Państwowa Szkoła Przemysłowa, która została założona w roku 1874. Kształciła specjalistów dla przemysłu, spełniając jeszcze w dwudziestoleciu międzywojennym funkcję uczelni wyższej typu zawodowego.
W 1866, podczas wojny siedmiotygodniowej, Bielsko wraz z okolicą było przez krótki okres zajęte przez Prusaków. W 1890 poprzez dyslokację 5 batalionu austriackich jegerów polowych (zakwaterowanych początkowo w Strzelnicy, a od stycznia 1891 w koszarach na Górnym Przedmieściu) otrzymało stały garnizon wojskowy.
Na początku XX wieku w Bielsku pojawiło się reprezentujące polski ruch narodowy stronnictwo ks. Stanisława Stojałowskiego. Za jego sprawą 19 października 1902, przy ul. Blichowej, otwarto „Dom Polski” (istniał do 1952), w którym znalazły się biblioteka, czytelnia oraz siedziby polskich organizacji, m.in. Sokoła i Macierzy Szkolnej Księstwa Cieszyńskiego. Zaczęto wydawać polskie gazety: „Wieniec-Pszczółka” i „Dziennik Cieszyński” z cotygodniowym dodatkiem bielskim. 28 czerwca 1914 doszło do tzw. „bitwy nad Białą” między zjazdem Sokołów galicyjskich chcących przemaszerować przez miasta na obchody swojej rocznicy w „Domu Polskim” a przedstawicielami organizacji niemieckich uważających to za nacjonalistyczną prowokację w czysto niemieckim mieście. Zamieszki te uważane są za apogeum miejscowych tarć narodowościowych.
Mimo niewielkiej liczby ludności proletariackiej w samym mieście, rozwijał się w Bielsku ruch robotniczy. W 1868 powstało Robotnicze Stowarzyszenie Oświatowe „Harmonia”, które przeobraziło się w namiastkę partii socjalistycznej. W maju 1872 zorganizowało ono, w obu miastach, pierwszy strajk robotników, zakończony podwyżką płac i ustanowieniem sądu przemysłowego. Ponownie miejscowy ruch robotniczy dał o sobie znać w roku 1890, kiedy to 1 maja niemal wszyscy robotnicy z bielskich i bialskich fabryk przerwali pracę i wyszli na ulice obu miast. Od tego czasu Bielsko, podobnie jak sąsiednia Biała, było widownią rozległego ruchu strajkowego o podłożu zarówno ekonomicznym, jak i politycznym, zwłaszcza w latach 1905-1906. Obok związków zawodowych związanych z polskimi (PPSD) i niemieckimi (DSAP) partiami socjaldemokratycznymi, działały również endeckie i chrześcijańskie związki zawodowe założone przez ks. Stanisława Stojałowskiego i jego następców, a także związki i partie żydowskie. Między warstwami robotników przemysłowych obu narodowości istniały silne więzi solidarności umocnione wspólną walką z kapitalizmem. Jak zauważył Eugeniusz Kopeć: "„Pod względem współpracy między polskimi a niemieckimi robotnikami rejon Bielska uchodził za obszar wzorowy w II Rzeczypospolitej”". Głównym przeciwnikiem ruchu robotniczego był, założony w 1890 przez Gustawa Josephy’ego, Związek Przemysłowców Bielska-Białej i Okolic, reprezentujący interesy miejscowych fabrykantów.
Według danych ze spisu ludności 1910 Bielsko zamieszkiwało 18 568 osób, spośród których 81,55% (15 144) posługiwało się w domu językiem niemieckim, 13,83% (2568) polskim, 0,73% (136) czeskim, a 0,65% (122) innym. Pod względem wyznaniowym nieznacznie dominowali katolicy, stanowiący 55,89% ludności (10 378), drugim wyznaniem był luteranizm (26,68% – 4955), a trzecim judaizm (16,28% – 3024); innego wyznania lub bezwyznaniowcami było 211 osób (1,13%). 40,91% (7598) mieszkańców pochodziła z Bielska, 18,83% (3497) z innej miejscowości Śląska Austriackiego, 37,02% (6875) z innego kraju Przedlitawii (głównie chodzi tu o Galicję), 0,91% (169) z węgierskiej części monarchii lub Bośni, a 2,31% (429) z zagranicy.
W pierwszej dekadzie XX wieku powstał w Bielsku zbór adwentystów, który decydująco wpłynął na szerzenie się adwentyzmu w regionie całego Śląska Austriackiego i nawet poza nim.
Pomiędzy Austrią, Polską i Czechosłowacją.
W obliczu rozpadu monarchii austro-węgierskiej władze Bielska 7 listopada 1918 proklamowały jedność miasta z Republiką Niemieckiej Austrii – państwem, które oprócz alpejskich krajów dzisiejszej Austrii miało objąć także etnicznie niemieckie fragmenty Czech i Moraw oraz Śląsk Austriacki. 22 listopada solidarność i łączność z bielsko-bialską wyspą językową wyraził parlament wiedeński. Jednocześnie starania o przejęcie miasta podjęły tworzące się organy państwowości polskiej. W dniu 17 listopada do miasta wkroczyły polskie oddziały wojskowe pod dowództwem generała Franciszka Aleksandrowicza.
W obliczu niepowodzenia idei „Niemieckiej Austrii” stłamszonej przez siły czechosłowackie bielscy Niemcy podjęli 28 listopada rozmowy z Radą Narodową Księstwa Cieszyńskiego, organem polskiego ruchu narodowego zajmującym się organizowaniem państwowości polskiej na Śląsku Cieszyńskim. 7 grudnia uznali oni zwierzchnictwo Rady Narodowej do czasu przyszłej konferencji pokojowej pod warunkiem poszanowania autonomii miasta i praw ludności niemieckiej.
Wojna polsko-czechosłowacka z końca stycznia 1919 zmieniła sytuację geopolityczną. Powołano Międzysojuszniczą Komisję Kontroli, która miała sprawować nadzór nad Śląskiem Cieszyńskim do czasu ustalenia ostatecznych granic. Rok 1919 to w całym regionie okres zaciętej rywalizacji między stronnictwem polskim, niemieckim, czeskim i ślązakowskim, wśród pomysłów na przyszłość Śląska, a wraz z nim i Bielska, pojawiały się oprócz przyłączenia do Polski lub Czechosłowacji idee takie jak niepodległe neutralne państwo śląskocieszyńskie (z dołączoną Białą, Morawską Ostrawą i Mistkiem) pod egidą Ligi Narodów, czy też przyłączenie do Republiki Weimarskiej.
Koncepcje te przekreśliła decyzja z 27 września 1919 o przeprowadzeniu na Śląsku Cieszyńskim plebiscytu. W mieście stacjonowały angielskie i włoskie oddziały z sił międzysojuszniczych, a walka polityczna skupiła się na propagandzie plebiscytowej, przybierającej niekiedy brutalne formy. Wśród bielskich Niemców, poza grupą fabrykantów włókienniczych z Gustavem Josephym juniorem na czele, przeważały sympatie proczechosłowackie, podobnie wśród ludności wiejskiej najbliższej okolicy. Wobec braku szans na śląską niepodległość z Czechosłowacją jako „mniejszym złem” wiązali swoją przyszłość także ślązakowcy. Ogółem szacuje się, że opcja czechosłowacka cieszyła się około 60% poparcia w skali całego regionu, w samym mieście większym.
Ostatecznie jednak do plebiscytu nie doszło, a podziału Śląska Cieszyńskiego dokonała 28 lipca 1920 Rada Ambasadorów. Wschodnia część regionu, wraz z Bielskiem, przypadła Polsce i weszła w 1922 w skład województwa śląskiego jako powiat miejski.
W granicach II RP.
Według danych ze spisu ludności 1921 Bielsko zamieszkiwało 19 785 osób, spośród których 61,90% (12 247) zadeklarowało narodowość niemiecką, 23,35% (4621) polską, 14,04% (2779) żydowską, a 0,69% (138) inną (w tym 55 osób czeską). Pod względem wyznaniowym nieznacznie dominowali rzymscy katolicy, stanowiący 54,05% bielszczan (10 694), drugim wyznaniem był luteranizm (25,47% – 5040), a trzecim judaizm (20,12% – 3982); innego wyznania lub bezwyznaniowcami było 69 osób (0,3%).
W nowej sytuacji geopolitycznej Bielsko bardzo szybko się odnalazło, stając się jednym z największych ośrodków przemysłu w II Rzeczypospolitej. Dominującymi gałęziami były włókiennictwo i przemysł elektromaszynowy. W latach 1926-1930 na obszarze całego Bielskiego Okręgu Przemysłowego liczba wszystkich zakładów wynosiła 130, z czego 2/3 były tkalniami, a około 20 stanowiło tzw. przedsiębiorstwa kombinowane. Głównym odbiorcą bielskich wyrobów były: Austria, Czechosłowacja, Jugosławia i Węgry. Gwałtowny rozwój miasta zahamował dopiero Wielki kryzys z lat 1929-1933, chociaż w skali kraju producenci bielscy odczuli w go dość łagodnie, na co złożyło się wiele czynników, takich jak duża zamożność miejscowych fabrykantów, zamówienia rządowe dla wojska oraz, paradoksalnie, polsko-niemiecka wojna celna, która przyniosła korzyści lokalnym plantatorom. W następstwie, zainicjowanego przez kryzys, interwencjonizmu państwowego nastąpiło znaczne uzależnienie bielskiej produkcji włókienniczej od zagranicznych rynków surowcowych.
W okresie międzywojennym, podobnie jak wcześniej, podejmowano liczne inwestycje, takie jak uruchomienie komunikacji autobusowej w 1927, przełożenie linii tramwajowej na ul. Partyzantów (1926) czy przepłacona budowa zapory wodnej w Wapienicy (1932). Powstał również szereg nowych obiektów, m.in. nowoczesny budynek gimnazjum polskiego (1927), gmach Straży Pożarnej (1928) czy nowa siedziba oddziału NBP (1930). W trzeciej dekadzie XX w. zbudowano w miejscu ogrodów zamkowych modernistyczne osiedle mieszkaniowe (1934–1939), w Aleksandrowicach – będących od 1938 dzielnicą miasta – lotnisko sportowe (1935), a także kąpielisko miejskie na Górnym Przedmieściu (1936).
Zarazem włączenie miasta do Polski spowodowało zaostrzenie polsko-niemieckich konfliktów narodowościowych. Nieprzyjaznemu Polsce nastawieniu bielskich elit politycznych władze wojewódzkie (zwłaszcza wojewoda śląski Michał Grażyński) oraz organizacje polskie przeciwstawiły politykę silnej polonizacji Bielska. Jedna z głównych batalii rozegrała się na polu szkolnictwa. Pierwsza szkoła polska powstała w 1919, a w 1921 działalność rozpoczęło polskie gimnazjum. Wkrótce doszło do ograniczenia rozwoju niemieckiego szkolnictwa na rzecz polskiego oraz wprowadzenia na mocy ustawy Sejmu Śląskiego języka polskiego jako języka urzędowego (1923), a także, po długim procesie z Ministerstwem Spraw Wewnętrznych, wyłącznie polskich nazw ulic (1929). W 1930 r. pojawił się po raz pierwszy polski burmistrz – Józef Kobiela. Zastąpił go w 1933 r. Wiktor Przybyła, który m.in. wdrożył wielkie roboty publiczne, wyprowadzając Bielsko z zapaści finansowej po przepłaconej budowie zapory wodnej.
W 1928 na placu Blichowym wzniesiony został pomnik Gabriela Narutowicza, pierwszego prezydenta Polski. Był to jedyny w Polsce pomnik tego polityka, mimo że nie miał on nic wspólnego z miastem, dlatego też jego budowę można uznać za demonstrację polskości wymierzoną w miejscową ludność niemiecką. W 1939 r. został zburzony, a na jego miejscu stanął w 1961 pomnik Adama Mickiewicza.
Działania mające na celu polonizację Bielska były dość intensywne, niemniej ludność niemiecka zachowała swoją gospodarczą przewagę, będąc właścicielami większości podmiotów gospodarczych. Jeszcze w końcu lat 30. blisko 50% mieszkańców deklarowało narodowość niemiecką, a Bielsko było uważane za najbardziej niemieckie miasto w przypadłej Polsce części Śląska.
W Bielsku powstała w 1931 i posiadała swą siedzibę Partia Młodoniemiecka w Polsce, główna ogólnokrajowa pro-hitlerowska partia polityczna mniejszości niemieckiej w kraju. Jej twórcą i przywódcą był Rudolf Wiesner, senator RP i wiceburmistrz miasta. Wielu bielskich Niemców znalazło się pod jej wpływem, a hitleryzacji tej bezskutecznie próbowała przeciwstawić się chadecja kierowana przez posła Eduarda Panta.
Wobec napiętej sytuacji politycznej w końcu lat 30. XX wieku polscy działacze skupili się wokół hasła konsolidacji narodowej forsowanego przez sanację. W działalność narodową szczególnie zaangażowała się inteligencja m.in. w takich organizacjach jak Związek Powstańców Śląskich czy Polski Związek Zachodni, organizujących w latach 1933 i 1938–1939 liczne wystąpienia antyniemieckie. Obok nich działały organizacje endeckie skupione wokół „Domu Polskiego”, inicjujące akcje antykomunistyczne i antyżydowskie (zamieszki we wrześniu 1937).
W dwudziestoleciu międzywojennym liczba żydów utrzymywała się na poziomie 20% ludności. Miejscowa gmina żydowska została zdominowana przez ruch syjonistyczny, pojawili się również zwolennicy asymilacji propolskiej. W latach 30. Bielsko stało się ważnym ośrodkiem ruchu chalucowego w Polsce, przygotowującego młodzież żydowską do emigracji do Palestyny. Bielscy żydzi posiadali w tym czasie liczne organizacje społeczno-kulturalne (takie jak syjonistyczny klub sportowy Hakoah Bielsko), a także dominowali w handlu i wolnych zawodach. Znaczącym wydarzeniem było zorganizowanie przez towarzystwo Makkabi w Bielsku, w dniach 26 czerwca-5 lipca 1926 międzynarodowych zawodów żydowskich towarzystw sportowo-gimnastycznych.
W okresie międzywojennym Bielsko i sąsiednia Biała Krakowska, jako miasta przemysłowe, pozostawały żywymi ośrodkami ruchu robotniczego i socjalistycznego oraz częstej walki strajkowej – szczególnie w latach 1921–1923 i 1929-1936. W większości wypadków strajki – kilkakrotnie generalne dla całego bielskiego okręgu przemysłowego – kończyły się sukcesem robotników, jak np. wielki strajk włókniarzy w 1931, albo głośny strajk okupacyjny w firmie „Lenko” w 1936. Poważne wpływy robotników polskich utrzymywała Polska Partia Socjalistyczna. Swoją działalność w latach 30. rozwinęła również Komunistyczna Partia Polski reprezentowana przez komitet okręgowy założony przez Pawła Findera.
II wojna światowa.
Na początku 1939 polskie władze miejskie usunęły Niemców z większości stanowisk w urzędach i firmach, co pogorszyło i tak napięte stosunki polsko-niemieckie. Ludność niemiecka, podobnie jak w innych miastach województwa śląskiego, zaczęła organizować dywersyjne bojówki zwane Freikorps Ebbinghaus. W przeddzień wybuchu II wojny światowej w Bielsku miało dojść do jednej z prowokacji antypolskich – zamierzano wysadzić willę Rudolfa Wiesnera oraz innych znanych działaczy niemieckich.
W 1939 r., w obliczu nadchodzącej wojny, władze polskie zdecydowały się wzmocnić obronę miasta od strony zachodniej siecią fortyfikacji o długości 10 km. Rozlokowano je w dolinie rzek Wapienicy i Iłownicy. Na linii tych fortyfikacji rozlokowano Batalion ON „Bielsko”, wchodzący w skład Armii Kraków. W Parku Miejskim zbudowano też w 1938 wieżę spadochronową. Obrona Bielska miała jednak charakter czysto symboliczny, wysadzono jedynie tunel kolejowy. Już 3 września zajęły miasto wojska niemieckie, a burmistrzem został Rudolf Wiesner. Już 8 września Adolf Hitler zakomunikował chęć włączenia podbitych terenów do III Rzeszy. Konkretne decyzje administracyjne zapadły w październiku.
W dniach 2–3 września 1939 wycofujący się oddział Armii Kraków został zaatakowany przez niemiecką V kolumnę. Dywersja ta została stłumiona przez 21 Dywizję Piechoty Górskiej gen. Józefa Kustronia i I Ochotniczy Batalion Powstańców Bielskich. Dzień wcześniej cztery należące do klucza lotniczego Armii Kraków samoloty myśliwskie, operując z bielskiego lotniska, zestrzeliły trzy niemieckie samoloty ze stratą jednego własnego.
26 października obszar Bielska został powiększony o teren Białej Krakowskiej, która stała się dzielnicą o nazwie „Bielitz-Ost” ("Bielsko Wschód"). Równocześnie połączone zostały powiaty bielski, bialski i część wadowickiego w jeden "Landkreis Bielitz" sięgający od górnej Wisły ze Strumieniem po Skawę z Wadowicami i Zatorem. Później przyłączano do miasta też kilka kolejnych podmiejskich gmin a liczba ludności sięgnęła około 54 tysięcy.
We wrześniu rozpoczęły się prześladowania ludności żydowskiej i, w mniejszym stopniu, polskiej – egzekucje, aresztowania i wywózki na roboty przymusowe, a później także do obozów koncentracyjnych. Fabryki należące przed wojną do Polaków i Żydów przeszły w ręce niemieckich właścicieli lub znalazły się pod zarządem specjalnych komisarzy (Treuhänder). W policyjnym spisie ludności z grudnia 1939 r. 148 273 mieszkańców "Landkreisu Bielitz" zadeklarowało narodowość polską, niemiecką 44 320, zaś śląską – 30 451, jednak w późniejszym okresie, wskutek podpisywania Niemieckiej Listy Narodowej liczba Niemców znacząco się zwiększyła. Jesienią 1939 spalono i wyburzono trzy bielskie synagogi, a w latach 1942–1944 zdewastowano cmentarz żydowski, przygotowując się do jego likwidacji (która ostatecznie nigdy nie nastąpiła). W 1941 na tzw. Konfirunku – dawnej stacji kwarantanny dla bydła i trzody chlewnej, z języka niemieckiego "Konfinirungs-Anstalt" – przy obecnej ulicy Towarowej (północne przedmieścia Białej) utworzono otwarte getto żydowskie, w którym zamieszkało 460 osób. Do 1943 wywieziono z miasta większość rodzin pochodzenia żydowskiego.
Zaraz po wycofaniu się oddziałów Wojska Polskiego w Bielsku zaczęły się tworzyć organizacje konspiracyjne. Miasto było siedzibą komendy okręgu NOW, a także siedzibą inspektoratu bielskiego ZWZ-AK. Ponadto działały podziemne organizacje komunistyczne – w Bielsku mieścił się komitet okręgowy V obwodu PPR oraz komenda okręgu Gwardii Ludowej, potem Armii Ludowej (29 maja 1944 roku podczas szturmu hitlerowców na lokal konspiracyjny AL zginął Leon Lasek – komendant V obwodu AL). W 1944 funkcjonowała również siatka Gwardii Ludowej PPS-WRN, zajmująca się głównie sabotażem przemysłowym; w tym samym roku przystąpiono do odtwarzania 21 Dywizji Piechoty AK. Rozpowszechniane były ponadto propagandowe gazety: wydawana przez PPR „Trybuna Śląska” (1942-1944) oraz wydawane przez SD „Wiadomości Podziemia” (później „Orka”).
W czasie II wojny światowej na terenie Bielska i okolic odnotowano kilkaset akcji partyzanckich. Do najbardziej brawurowych należała akcja oddziału Armii Ludowej dowodzonego przez Józefa Farugę „Granat” – wykradzenie broni z niemieckich koszar w Bielsku. Partyzantom udało się przejąć 31 karabinów, 3 pistolety i 1000 sztuk amunicji. Gestapo podejmowało skuteczne działania zmierzające do całkowitej likwidacji polskiego ruchu oporu: we wrześniu 1942 zlikwidowano całą sieć dowódczą AK w inspektoracie bielskim, a w 1944 rozbita została konspiracja okręgu bielskiego Armii Ludowej.
W 1944 wyjechał ostatni ordynat zamku bielskiego – Aleksander Karol Ludwik Sułkowski (uciekł do amerykańskiej strefy okupacyjnej w Austrii).
W latach 1945-1950.
Region bielski zajmowały dwie radzieckie armie: 1 Armia Gwardii pod dowództwem gen. Andrieja Greczki i 38 Armia pod dowództwem gen. Kiryła Moskalenki. W dniach 28-29 stycznia zostały zajęte miejscowości położone w pobliżu Bielska-Białej: Kęty, Wilamowice, Czaniec, Kobiernice, Bujaków, Porąbka i Kozy. Dalszy szybki pochód Armii Czerwonej został zdecydowanie powstrzymany przez silną i dobrze zorganizowaną niemiecką obronę. Obszar ten stanowił ważny punkt strategiczny otwierający drogę na Słowację i Zagłębie Ostrawsko-Karwińskie. Prace przy budowie umocnień rozpoczęto już w sierpniu 1944, a wykonywała je Organizacja Todt zmuszając do niewolniczej pracy miejscową ludność. Wykorzystano przy tym linie bunkrów zbudowanych przed wojną przez polskie wojska. Odcinka strategicznego broniły elitarne niemieckie jednostki wzmocnione 59 i 11 korpusem SS 17 armii oraz 8 i 20 dywizją pancerną.
31 stycznia 38 armia otrzymała rozkaz zdobycia Bielska. Jednocześnie postanowiono nie bombardować miasta artylerią, ani przez lotnictwo ze względu na fakt, że miasto było ważnym ośrodkiem przemysłowym. Skutkiem tej decyzji było ocalenie miasta od zniszczeń. Decydujące natarcie rozpoczęło się 1 lutego: Oddziały 121 Dywizji Piechoty natarły na miasto od wschodu, zajmując peryferyjną dzielnicę Lipnik Górny, której broniło 140 czołgów i dział szturmowych. Wskutek zaciekłej obrony front w dniach 1–10 lutego posunął się tylko o 12 km. 9 lutego 276 dywizja piechoty obeszła miasto od południa, natomiast 271 dywizja piechoty opanowała południową dzielnicę Leszczyny. Pierwsze pododdziały radzieckie wchodziły już do centrum miasta 11 lutego. W całości pod kontrolą radziecką Bielsko znalazło się jednak dopiero 12 lutego 1945 roku, kiedy kończyli wypieranie pozostałych jeszcze pojedynczych Niemców gwardziści 38. Armii gen. płk. Kiriłła Moskalenki. Następnie udało się Armii Czerwonej zająć Jaworze, jednak tu front się zatrzymał a walki pozycyjne trwały do kwietnia 1945. Podczas walk o Podbeskidzie zginęło 15 340 żołnierzy radzieckich. W większości są oni pochowani na istniejącym od 1948 r. Cmentarzu Żołnierzy Radzieckich w Bielsku-Białej.
Wycofujące się wojska niemieckie wysadziły mosty łączące Bielsko i Białą. Uszkodzeniom uległy kościoły w Komorowicach, Hałcnowie i Lipniku. „Wyzwalające” miasto wojska frontowe dokonały licznych rabunków, gwałtów i zniszczeń niesankcjonowanych działaniami wojennymi. Armia Radziecka traktowała bialskie i bielskie niemieckie fabryki i pozostawione mienie niemieckie jako zdobycz wojenną i dokonywała systematycznego rabunku i wywozu do ZSRR. Na tym polu dochodziło do licznych zatargów z organizatorami polskiej władzy, która, chcąc uratować fabryki przed grabieżą, przejęła je pod tymczasowy zarząd państwowy jako mienie poniemieckie i pożydowskie. Pomimo rabunków, problemów z zaopatrzeniem i pobliskiego frontu w szybkim czasie rozpoczęto wznawianie produkcji fabrycznej. W 1946 dokonano nacjonalizacji wszystkich zakładów przemysłowych.
17 lutego 1945 z Katowic do Bielska przybył starosta powiatowy, komendant Milicji i szef Powiatowego Urzędu Bezpieczeństwa Publicznego. 12 czerwca odbyło się pierwsze posiedzenie Powiatowej Rady Narodowej, na którym ponownie utworzono miasto Biała Krakowska i powiat bialski. Wraz z objęciem władzy przez komunistów nasilił się terror NKWD i UB. W tym samym czasie rozpoczęły w okolicach działalność małe poakowskie oddziały zbrojne, jednak wielu żołnierzy wyjechało już na wiosnę 1945. Ich miejsce zajęły Narodowe Siły Zbrojne, których aktywność szczególnie nasiliła się w roku 1946 i polegała przede wszystkim na morderstwach i pobiciach działaczy PPR. Najintensywniej działał oddział Henryka Flame ps. „Bartek”. W tym samym roku odbył się pierwszy proces żołnierzy NSZ, których działalność zakończyła się w 1948.
Wiele osób narodowości niemieckiej uciekło z miasta jeszcze w roku 1945 wraz z wycofującym się Wehrmachtem oraz tuż po „wyzwoleniu”.
27 lipca 1946 rozpoczęła się wielka akcja wysiedlania ludności niemieckiej, która stanowiła połowę ludności Bielska w 1938. Po siedmiuset latach dobiegła końca historia bielsko-bialskiej wyspy językowej. Zanikła gwara bielska niemieckiej śląszczyzny, w tym literacki mikrojęzyk hałcnowski. Miejsce Niemców zajęli m.in. przesiedleńcy z Galicji Wschodniej, duża grupa osadników pochodziła z rejonu Stanisławowa oraz Złoczowa.
W 1946 przy aleksandrowickim lotnisku powstał Instytut Szybowcowy, przekształcony w 1948 Szybowcowy Zakład Doświadczalny, który w okresie PRL stał się głównym producentem szybowców w kraju.
Biała.
Przed uzyskaniem praw miejskich.
Biała została założona ok. 1560 na tzw. Kamieńcu u zbiegu rzek: Białej i Niwki, przez sołtysa królewskiej wsi Lipnik – Walentego Krzyszko. Pierwsza wzmianka o Białej pochodzi z 1564. Od swych początków należała do księstwa oświęcimskiego, które w latach 1563-64 zostało ostatecznie inkorporowane do Polski. Przysiółek, liczący początkowo 13 chat, szybko przeobraził się, w oparciu o rzemieślników napływających ze Śląska, w osadę tkaczy. Nie mieli oni prawa do pól, a ich domy powstawały wzdłuż drogi z Bielska do Lipnika. Nadgraniczne położenie, w połączeniu z korzystnymi dla sukiennictwa warunkami naturalnymi, przyczyniło się do rozwoju rzemieślniczej osady.
W 1613 Biała została wydzielona z Lipnika jako samodzielna gmina z samorządem kontrolowanym przez podstarostę lipnickiego. W połowie XVII w. przybyła do Białej duża liczba rzemieślników − protestantów uciekających ze Śląska przed prześladowaniami religijnymi. W roku 1645 kawaleria szwedzka generała Königsmarka zajęła Cieszyn. Księżna Elżbieta Lukrecja schroniła się w Kętach, szlachta cieszyńska zaś zebrała się w Białej i stąd wysłała przedstawicieli do komendanta szwedzkiego w Głubczycach.
Już w 1667 powstał w Białej (wspólny z Lipnikiem) cech tkaczy, a w 1686 cech szewski. Wieś zaczęła się również starać o uniezależnienie od Lipnika, co doprowadziło do sporów ze starostami lipnickimi, które trwały aż do końca XVII w. W 1669 król Michał Korybut Wiśniowiecki rozstrzygnął na korzyść Białej wieloletni spór o wymiar podatków, zabraniając ich podwyższania i nakładania nowych. Decyzja ta zniosła dotychczasowe hamulce rozwoju handlu i rzemiosła. Przychylności królów zawdzięczała Biała dalsze korzyści, w tym ustanowienie komory celnej w 1710 przez Augusta II Mocnego.
W 1701 w Białej, nad rzeką Niwką, powstała apteka „Pod Białym Orłem”, jedna z najstarszych aptek Małopolski, która do dziś funkcjonuje w kamienicy przy pl. Wojska Polskiego.
W latach 1723-1772.
9 stycznia 1723 na prośbę starosty Jakuba Zygmunta Rybińskiego, herbu Wydra (wojewody chełmińskiego i gen. artylerii koronnej), August II Mocny przyznał Białej prawa miejskie (chełmińskie) oraz nadał herb. W ten sposób powstało nowe miasto królewskie lokowane na obszarze zaledwie pół łana. Z lokacji wyłączone zostały grunty wokół dworu starostów lipnickich, zamieszkane przez znaczną liczbę rzemieślników i kupców, stanowiących ciągłą konkurencję dla miasta, zwłaszcza dlatego, że cieszyli się stałym poparciem starostów, toczących spory z władzami i mieszkańcami Białej. W swoich początkach miasto, którego pierwszym burmistrzem został Baltazar Damek, było bardzo skromne: liczyło zaledwie 44 domy, nie posiadając przy tym kościoła (pierwszy powstał w latach 1760-69, ostatecznie poświęcony w 1792) ani ratusza (powstał ok. 1760).
W połowie XVIII w. wytyczono nowy jego kształt – osią urbanistyczną stała się równoległa do potoku Niwka droga zwana Krakowską (ob. ul. 11 Listopada) z rynkiem (ob. pl. Wojska Polskiego), wytyczonym już w 1723 r. Społeczność bialska była trójnarodowościowa – do osadników polskich i niemieckich dołączyli Żydzi zajmujący się kupiectwem i propinacją. W 1757, od Augusta III, Biała otrzymała tzw. „wielki przywilej miejski”, na podstawie którego zostały założone pierwsze cechy rzemieślnicze.
Od początku rozwojowi Białej towarzyszyły silne zatargi wyznaniowe między katolikami, wzmocnionymi przez prowadzone tu od 1708 misje jezuitów krakowskich, a protestantami, którzy mimo otrzymania w 1730 i 1757 przywilejów, utracili liczebną przewagę.
Inną bolączką miasta w połowie XVIII w. były spory ze starostami lipnickimi i ich plenipotentami, którzy dbali o własną jurydykę (obszar wokół dworu starostów lipnickich), która została zasiedlona głównie przez ludność żydowską. Jurydyka ta została w 1760 wcielona przez starostę Alojzego Fryderyka von Brühla w granice miasta. Brühl przyznał również miastu w 1765 intratne prawo propinacji.
W 1765 weszło również w życie prawo „de non tolerandis Judaeis”, w wyniku czego całkowicie wygnano żydów z całego obszaru starostwa lipnickiego. Obowiązywało ono do 1848, jednak ludność żydowska zaczęła się na powrót osiedlać już po roku 1800.
W historii Polski Biała zaznaczyła się epizodem z okresu konfederacji barskiej (1768–1772). W jej ratuszu odbył się 31 października 1769 zjazd marszałków i konsyliarzy, na którym podpisano akt utworzenia Generalnej Rady Stanów Skonfederowanych (tzw. „Generalności”), czyli naczelnej władzy konfederackiej. Generalność przebywała w Białej (a częściowo również w Bielsku) do marca 1770 oraz w okresie kwietnia–sierpnia 1771. Tu zainstalowała się kasa Generalności, intendentura oraz stały garnizon konfederatów, wydawano również jej manifesty. W Białej gościło wielu przywódców i partyzantów, m.in. twórca konfederacji barskiej – biskup kamieniecki Adam Krasiński, Michał Ogiński, Józef Wybicki, Stanisław Trembecki czy Kazimierz Pułaski. Z tego powodu wzrosła zamożność miasta, które kilkakrotnie było atakowane przez wojska rosyjskie. O ile w czerwcu 1771 obronił ją Mikołaj Walewski, to w kwietniu 1772 została zdobyta i obrabowana. Niektórzy uczestnicy zrywu osiedlili się w Białej i Bielsku, zostając potem fabrykantami.
Już przed pierwszym rozbiorem Polski Biała stała się najzamożniejszym i najsilniejszym ośrodkiem sukienniczym i płócienniczym w zachodniej Małopolsce (pierwsze manufaktury powstały w 1766). Ponadto słynęła z tranzytu i uboju wołów ruskich wysyłanych do krajów cesarskich oraz na dużą skalę przemytu soli wielickiej, tytoniu i broni na Śląsk i Morawy.
W czasach austriackich.
W wyniku pierwszego rozbioru Polski (1772), licząca 2 tysiące mieszkańców, Biała znalazła się w granicach Imperium Habsburgów (Austrii), wchodząc w skład nowej jego prowincji – Galicji.
Po rozszerzeniu granic państwa austriackiego o Galicję cesarz Józef II nakazał zbudowanie w niej nowoczesnych dróg. Rdzeniem tej nowej sieci drogowej stała się trasa Wiedeń-Lwów przebiegająca m.in. przez Bielsko i Białą. Droga ta, zwana „traktem cesarskim” lub oficjalnie „główną wiedeńską drogą handlową”, została ostatecznie otwarta 1 maja 1785. Jej częścią stała się droga Krakowska, przemianowana na Wiener Straße (ob. ul. 11 Listopada). Wraz z budową „traktu cesarskiego” wytyczono Nowy Rynek, czyli obecny Plac Wolności. Nieco wcześniej, bo od 1773 na trasie z Bielska do Lwowa (przez Białą) funkcjonowała poczta konna, a od 1775 kursowały dyliżanse. W 1784 zniesiono granicę celną między Galicją a Śląskiem Austriackim na rzece Białej, dzięki czemu zacieśniły się więzy gospodarcze i społeczne łączące Białą i Bielsko. W 1820 zbudowano tzw. „drugą szosę cesarską” łączącą Białą z Żywcem i Nowym Sączem. Jej pozostałością jest dzisiejsza ul. Żywiecka.
W 1782 po ogłoszeniu przez Józefa II patentu tolerancyjnego dla ewangelików powstała w Białej parafia ewangelicka. W 1789 powstała tu również parafia katolicka.
W 1789 Biała stała się wolnym miastem cesarskim z ustanowionym magistratem pierwszej klasy, zgodnie z przepisami dekretu gubernialnego. Dziesięć lat później nastąpiło ostateczne rozdzielenie, rozgraniczenie i uniezależnienie miasta od dominium lipnickiego. Jednak jeszcze do początku XX w. z Lipnikiem toczono spory o granice zakreślające zbyt mały obszar dla rozrastającej się Białej, gdyż powołana w 1785 komisja jako górną granicę ustaliła zaledwie 500 domów, a także nie zgodziła się na wykup dóbr dawnego starostwa lipnickiego przez miasto.
Na początku XIX w. dotychczas wiodąca wytwórczość – sukiennictwo – przeobraziła się w przemysł fabryczny. Pierwsza fabryka w Białej powstała w 1810 – założył ją Joachim Adler. Tutejsza industrializacja pozostawała w ścisłej łączności z procesami dziejącymi się w Bielsku i, podobnie jak na drugim brzegu rzeki, wiązała się z przybyciem dużej ilości przedsiębiorców, głównie pochodzenia niemieckiego i żydowskiego. Największym zakładem, powstałym w pierwszej połowie XIX w., była fabryka sukna "Sternickel &amp; Gülcher" stanowiąca filię fabryki w Eupen (Belgia). Ze względu na niewielką powierzchnię Białej wiele fabryk lokowało się w sąsiednim Lipniku, dlatego też przyległa do granic Białej część wsi szybko się zurbanizowała. Słynne były w tamtym okresie również bialskie jarmarki wełny.
W latach 1820-1850 Biała, wraz z obszarem d. księstwa oświęcimskiego, była wyłączona z Galicji i wcielona do Śląska Austriackiego, stanowiącego część Związku Niemieckiego.
W 1842 miasto stało się siedzibą dekanatu. Znaczenie miasta wzrosło po 1855, kiedy stało się siedzibą powiatu bialskiego. Stanowił on część obwodu wadowickiego. W 1867 przeprowadzono kolejną reformę administracji: w miejsce dotychczasowych 176 powiatów i 17 obwodów wprowadzono 74 powiaty polityczne. Jednym z nich był nowy powiat bialski z siedzibą starostwa w Białej. Składał się z dawnych powiatów: bialskiego, kęckiego i oświęcimskiego (do 1910), stanowiących teraz obwody sądowe. Biała była wówczas jednym z nielicznych ośrodków przemysłowo-handlowych zacofanej gospodarczo Galicji, a także najważniejszym po Brodach punktem galicyjskiego handlu przewozowego. Do 1870 Biała była również miastem garnizonowym – stacjonował tu austriacki 56 pp. Rok później obszar miasta powiększył się, kosztem Lipnika, o przysiółek Zabawa (dzisiejsza dzielnica Obszary).
Bogacące się miasto rozbudowywało się według wzorca bielskiego, wznosząc na przełomie XIX i XX w. szereg okazałych budynków użyteczności publicznej z neorenesansowym gmachem ratusza na czele. Wraz z zabudowaniami przemysłowymi powstawały również wille przemysłowców i mieszczańskie kamienice, a w 1871 Związek Przemysłowców Bielska-Białej i Okolic zorganizował w obu miastach wielką wystawę przemysłową, będącą świadectwem błyskawicznego uprzemysłowienia obu miast. Słownik geograficzny Królestwa Polskiego i innych krajów słowiańskich tak opisuje Białą:
"(...) Biała należy do najokazalszych miast w Galicyi, ma piękne place, regularne ulice, wspaniale budowane domy i oświetlenie gazowe. Ludność, w znacznej części zniemczona, jest bardzo zamożna i nie trudno znaleźć tu znaczne majątki. (...) Pod względem przemysłu i handlu stoi Biała na pierwszem miejscu w Galicyi. Istnieją tutaj następujące zakłady przemysłowe: warsztaty tkackie, rafinerya spirytusu, cegielnia, młyn parowy, fabryka krochmalu, fabryka machin, fabryka zapałek, fabryka chemikaliów i kilka fabryk sukna. Kasa zaliczkowa robi znaczne obroty pieniężne. (...)"
Na przełomie XIX i XX wieku oba miasta pod wieloma względami stanowiły już jedną całość. Przede wszystkim była to jedność pod względem gospodarczym oraz społeczno-kulturalnym. Wiele towarzystw i organizacji w swoich nazwach miało przymiotnik "„bielsko-bialski”", a w licznych publikacjach coraz częściej pojawiało się określenie "„Bielsko-Biała”". Mimo to Biała nie osiągnęła ani wielkości potencjału wytwórczego, ani wyglądu wielkomiejskiego Bielska, wyraźnie pozostając w jego cieniu. Przegrała również na jego rzecz rywalizację na polu szkolnictwa – założona tu w 1849 Szkoła Realna została w 1874 przeniesiona do Bielska.
W 1888 Biała uzyskała połączenie kolejowe z Bielskiem i Krakowem przez Kalwarię. Linia biegnąca przez miasto była częścią Kolei Miast Śląskich i Galicyjskich.
Po 1869, kiedy wprowadzono w Galicji autonomię i polski język urzędowy, rozgorzał polsko-niemiecki konflikt narodowościowy. Zdominowane przez niemiecką burżuazję władze miejskie usiłowały oderwać Białą od Galicji i wcielić ją do Śląska Austriackiego. W 1879 wystosowano w tej sprawie petycję do Wiednia. W roku 1889, po wprowadzeniu nowej ustawy samorządowej dającej gminom prawo wyboru języka urzędowego, bialska rada miejska zdecydowała się na język niemiecki i wprowadziła wyłącznie niemieckie nazewnictwo ulic, zamiast dotychczasowej dwujęzyczności.
Jednocześnie rozwinął się polski ruch narodowy, którego twórcami była napływowa grupa urzędników i księży, m.in. dr Edward Stiasny i ks. Stefan Kossecki. W 1873 powstała „Czytelnia Polska”, która zajmowała się propagacją kultury polskiej oraz krzewieniem polskiej świadomości narodowej wśród miejscowej ludności. Wokół niej skupiła się grupa działaczy, którzy dzięki pomocy Towarzystwa Szkoły Ludowej, a także osobistym zaangażowaniu poety Adama Asnyka, powołali polskie szkoły – w 1898 ludową, a w 1908 gimnazjum. Ruch polski nabrał rozmachu wraz z pojawieniem się w Białej ks. Stanisława Stojałowskiego i jego stronnictwa. Kolportował on i wydawał pisma polskie, wspierał zakładanie dalszych placówek oświatowych, a także tworzył nowe ośrodki życia społecznego, m.in. oddział „Sokoła” (1900), „Towarzystwo Domu Robotniczego” (1891) i „Spółkę ochrony i pomocy narodowej” (1902).
Po 1848 (zniesienie prawa „de non tolerandis Judeis”) w Białej na powrót zaczęła się osiedlać ludność żydowska, która w 1910 stanowiła już 15% całej społeczności bialskiej. Żydzi opanowali całkowicie wielki handel spedycyjny oraz przemysł spożywczy. W 1870 utworzono tu Izraelicką Gminę Wyznaniową Lipnik-Biała, która podobnie jak bielska przybrała charakter „postępowy” – próby przeszczepienia do Białej ruchu chasydzkiego, dominującego w całej Galicji nie powiodły się.
Spięciom narodowościowym towarzyszyły liczne konflikty socjalne, głównie w przemyśle. 23 kwietnia 1890 od salw żandarmerii padło w Białej 11 uczestników demonstracji robotniczej, która przerodziła się w zamieszki antysemickie. W tym samym roku, w dniach 1–4 maja doszło w Białej do strajku powszechnego robotników poprowadzonego przez socjalistów, pierwszego tak dużego wystąpienia w Galicji. Z racji tych wydarzeń Biała urosła do rangi kolebki ruchu socjalistycznego w tej austriackiej prowincji. Następne wielkie akcje strajkowe wystąpiły w latach 1905-1906 i 1912. Duże wpływy w mieście posiadała Polska Partia Socjalno-Demokratyczna Galicji i Śląska Cieszyńskiego.
Według danych ze spisu ludności 1900 Białą zamieszkiwało 8257 osób, spośród których 76,85% (6345) posługiwało się w domu językiem niemieckim, 20,57% (1699) polskim, 0,09% (8) innym. Pod względem wyznaniowym dominowali katolicy, stanowiący 73,01% ludności (6029), drugim wyznaniem był luteranizm (13,41% – 1108), a trzecim judaizm (13,17% – 1088); innego wyznania były 32 osoby (0,38%).
W latach 1914-1915, w czasie ofensywy rosyjskiej, ewakuowano do Białej ze Lwowa wiele centralnych instytucji galicyjskich: Namiestnictwo (ulokowane w ratuszu miejskim), Krajową Dyrekcję Skarbu, Dyrekcję Poczt oraz Radę Szkolną Krajową. Do miasta napłynęli liczni uchodźcy z objętych walkami terenów na wschodzie, a także ewakuowanego Krakowa. Przeludnienie doprowadziło w czerwcu 1916 r. do wydania zakazu osiedlania się w Białej i powiecie.
W roku 1916, po ogłoszeniu aktu 5 listopada i deklaracji poszerzenia samorządności Galicji, po raz drugi podniesiono kwestię przyłączenia Białej oraz sąsiednich niemieckojęzycznych wsi (Lipnik, Hałcnów, Wilamowice) do Śląska Austriackiego. Część środowisk niemieckich wysuwała nawet dalej idący postulat przyłączenia całego dawnego księstwa oświęcimskiego i zatorskiego. Koncepcje te nie wyszły jednak poza dyskurs polityczno-publicystyczny.
W latach 1918-1950.
Od 1916 Biała stała się widownią licznych strajków w przemyśle włókienniczym (upadającym z powodu braku surowca), a także rozruchów głodowo-zaopatrzeniowych, które przeciągnęły się na okres powojenny (do 1919). Jednocześnie wśród miejscowej ludności, zarówno polskiej jak i niemieckiej, narastały powoli, nastroje nieprzychylne monarchii, czego dowodem był udział Białej w strajku generalnym w lutym 1918 r. związanym z decyzjami traktatu brzeskiego.
1 listopada 1918 zorganizowano w Białej Powiatowy Komitet Wykonawczy Polskiej Komisji Likwidacyjnej na czele z dr Antonim Mikulskim. Udało mu się szybko przejąć władzę w powiecie, napotkał natomiast na opór ze strony niemieckich władz miejskich wciąż upatrujących przyszłości po śląskiej stronie rzeki i liczących na Republikę Niemieckiej Austrii. Burmistrz Maximilian Schmeja odmówił złożenia przysięgi na wierność Polsce, doszło do tego dopiero 13 listopada po wkroczeniu oddziałów wojskowych gen. Franciszka Aleksandrowicza.
Według danych ze spisu ludności 1921 Białą zamieszkiwało 7746 osób, spośród których 59,63% (4619) zadeklarowało narodowość polską, 27,54% (2134) niemiecką, 11,78% (913) żydowską, a 1,03% (80) inną (m.in. czeską 24 osoby i ukraińską 17 osób). Pod względem wyznaniowym dominowali katolicy, stanowiący 72,64% bialan (5627), drugim wyznaniem był judaizm (17,59% – 1363), a trzecim luteranizm (9,24% – 716); innego wyznania lub bezwyznaniowcami było 40 osób (0,5%).
W II Rzeczypospolitej Biała weszła w skład województwa krakowskiego, zmieniając w 1926 nazwę na "„Biała Krakowska”". Wtedy też podjęto pierwsze, nieudane, próby połączenia ze śląskim Bielskiem. W 1925 w granice miasta włączono gminę Lipnik, przez co powstała tzw. "„wielka Biała”".
Władza w 1919 przeszła w ręce Polaków, którzy przejęli połowę miejsc w radzie miejskiej oraz obejmowali stanowiska burmistrzów i zarządców komisarycznych. W latach 20. rządziła miastem centroprawica polska, a w latach 30. sanacja z niektórymi kołami prawicy polskiej. Duży wpływ na politykę miejską zachowali jednak socjaliści polscy i niemieccy.
Po 1918 prowadzono intensywną akcję polonizacyjną. Usunięto niemieckie napisy i zlikwidowano niemieckie szkolnictwo, a także wprowadzono w 1925 wyłącznie polski język urzędowy. Odsetek ludności narodowości polskiej stopniowo rósł. Pojawił się także polski kapitał przemysłowy i kupiecki oraz duża grupa polskiej inteligencji. Niemniej do II wojny światowej Niemcy i Żydzi zachowali przewagę w życiu gospodarczym miasta, zwłaszcza w przemyśle (98% fabryk, 90% sklepów i 70% zakładów rzemieślniczych).
Rozwój Białej w okresie międzywojennym nie osiągnął z przyczyn finansowych, pomijając przesłanki polityczne, dynamiki rozwoju sąsiedniego Bielska. Zabrakło dużych inwestycji miejskich, których nie mogła zrekompensować budowa dzielnicy willowej wzdłuż ul. Żywieckiej (1927-1939), uruchomienie miejskiej komunikacji autobusowej czy budowa kilku gmachów użyteczności publicznej. Dlatego Biała Krakowska nie dorównywała nowoczesnością i poziomem stopy życiowej mieszkańców sąsiedniego miasta, zachowując wygląd raczej typowy dla Małopolski.
26 października Biała została włączona w skład sąsiedniego Bielska. Po raz pierwszy w historii oba miasta stanowiły jeden, spójny organizm administracyjny. W czasie II wojny światowej na terenie „wschodniego Bielska” (Bielitz-Ost), ze względu na korzystniejsze niż po przeciwnej stronie rzeki Białej warunki narodowościowe, znajdowały się główne lokale konspiracyjne polskich organizacji podziemnych. 29 maja 1944 r. w lokalu okręgowej organizacji Polskiej Partii Robotniczej, przy u. Nad Niwką, hitlerowcy osaczyli dowódcę obwodu Armii Ludowej Leona Laska (ps. „Mały” lub „Twardy”). W wyniku walki zginął Lasek i jeden gestapowiec. 23 sierpnia 1944 r. odbyła się akcja oddziału Armii Ludowej pod dowództwem Józefa Farugi (ps. „Granat”) na koszary wojskowe. Zabrane zostały duże ilości uzbrojenia. Miasto zostało zajęte przez Armię Czerwoną w dniach 8-10 lutego 1945, co zostało poprzedzone krwawymi bitwami z armią niemiecką na wschodnich przedmieściach (Lipnik Górny, Hałcnów).
Nowa władza „ludowa” tworzyła się jeszcze, gdy miasta były w rękach niemieckich. 13 lutego 1945 do Białej Krakowskiej (jeszcze wtedy część Bielska) dotarła ekipa polityczno-administracyjna z Krakowa, posuwająca się równocześnie z frontem od 1 lutego. Przewodził jej mianowany starostą powiatu bialskiego Bogusław Hojnacki oraz szef Powiatowego Urzędu Bezpieczeństwa Publicznego Włodzimierz Jóźwiak. 12 czerwca 1945 miasta, które powróciły w granice Polski, rozdzielono.
Wraz z przejęciem miasta przez władze polskie nasilił się, podobnie jak w Bielsku, terror NKWD i UB, a w sąsiednich Mikuszowicach powstał obóz NKWD przeznaczony dla bielskich Niemców.
W tym samym czasie rozpoczęły działalność małe oddziały poakowskie identyfikowane z ruchem oporu AK (Komorowice, Mikuszowice, Hałcnów), jednak wielu żołnierzy wyjechało już na wiosnę 1945. Ich miejsce zajęły Narodowe Siły Zbrojne, których aktywność szczególnie nasiliła się w roku 1946 i polegała przede wszystkim na morderstwach i pobiciach działaczy PPR. Najintensywniej działał oddział Henryka Flame, ps. „Bartek”. W tym samym roku odbył się pierwszy proces żołnierzy NSZ, których działalność w Bielsku i Białej Krakowskiej zakończyła się w 1948.
27 lipca 1946 rozpoczęła się akcja wysiedleńcza ludności niemieckiej. Niemniej wiele osób uciekło z miasta jeszcze w 1945. wraz z wycofującym się Wehrmachtem oraz tuż po „wyzwoleniu”. Po 700 latach przestała istnieć bielsko-bialska wyspa językowa, zanikła również społeczność posługująca się germańskim, lecz odmiennym od mowy innych okolicznych Niemców, językiem hałcnowskim. Również w 1946 wszystkie zakłady przemysłowe zostały upaństwowione.
Upór władz krakowskich spowodował, że do połączenia z Bielskiem w 1951 Biała pozostawała w województwie krakowskim.
Bielsko-Biała.
Okres PRL.
1 stycznia 1951 Bielsko i Białą Krakowską połączono w jeden organizm o nazwie "„Bielsko-Biała”", co zdynamizowało jego rozwój przemysłowy. Po długich sporach i dyskusjach zdecydowano się, liczące 55 tys. mieszkańców, miasto włączyć w skład województwa katowickiego.
Wraz z gwałtownym rozwojem przemysłu i wzrostem liczby ludności zaistniała potrzeba budowy osiedli mieszkaniowych. Pierwsze z nich – ZOR I (ZOR = Zakładowe Osiedle Robotnicze), obecnie Żeromskiego – powstało w 1949 w sąsiedztwie dworca autobusowego. Przez kolejne 20 lat powstało ich jeszcze sześć, z czego pięć wzdłuż powstałej w 1950 linii tramwajowej nr 2 (ul. Piastowska). ZOR III, dzisiejsze osiedle Grunwaldzkie, to wyraźny przykład architektury i urbanistyki socrealizmu.
W 1947 powstało Studio Filmów Rysunkowych, które wyprodukowało słynne polskie kreskówki, takie jak "Bolek i Lolek" (1963-1986) czy "Reksio" (1967-1990), oraz Teatr Lalek Banialuka, który od 1969 jest organizatorem Międzynarodowego Festiwalu Sztuki Lalkarskiej. W 1957 powstało Towarzystwo Miłośników Ziemi Bielsko-Bialskiej, rok później Dom Kultury Włókniarzy (placówka kulturalna przemysłu lekkiego), a w 1960 w miejscu zburzonej w czasie wojny synagogi wzniesiono Pawilon Plastyków, stanowiący od 1975 siedzibę Galerii Bielskiej BWA. W okresie PRL-u zostały też zainicjowane, istniejące do dziś, festiwale i inne przedsięwzięcia, jak Tydzień Kultury Beskidzkiej czy Bielska Jesień. Od 1956 wydawano Kronikę Beskidzką – do 1989 organ PZPR. Znaczący wpływ na rozwój kultury w Bielsku-Białej miała istniejąca w latach 1961–1993 „Grupa Beskid” (należeli do niej Ignacy Bieniek, Jan Grabowski, Kazimierz Kopczyński, Michał Kwaśny, Jan Zipper i Zenobiusz Zwolski). Likwidacji uległy natomiast Czytelnia Polska (w 1950) i Dom Polski (w 1952).
W 1945 został powołany w Bielsku Komitet Żydowski, który miał za zadanie rejestrować powracających Żydów. W kwietniu zarejestrował on 261 osób pochodzenia żydowskiego, do końca roku liczba ta wzrosła do 1589. W roku 1950 zarejestrowanych było 3366 osób, w większości zamieszkałych przed II wojną światową w Bielsku, Białej i okolicach. Żydzi przystąpili do organizacji życia w nowych warunkach i jeszcze w 1945 powołano Zrzeszenie Religijne, przekształcone w roku następnym w Kongregację Wyznania Mojżeszowego, w 1993 w oddział bielsko-bialski gminy katowickiej, a w 1995 w samodzielną Gminę Wyznaniową Żydowską, dysponującą domem modlitwy przy ul. 3 Maja. Na jej czele stali m.in.: Markowicz, Kellermann, Franciszek Edelmann, Maksymilian Metzendorf, Aleksander Szrajber, a obecnie Dorota Wiewióra. W roku 1950 powołano do życia Towarzystwo Społeczno-Kulturalne Żydów w Polsce, które prowadziło kursy ideologiczne, zajęcia kulturalne, kursy szycia i gospodarstwa domowego. Utworzone zostały także: Organizacja Rozwoju Twórczości (ORT) oraz Towarzystwo Ochrony Zdrowia (TOZ). Sytuację i liczebność bielskiej społeczności żydowskiej nadszarpnęły wydarzenia Marca 1968: o ile w 1956 liczba Żydów wynosiła 456, to obecnie w gminie wyznaniowej zrzeszonych jest zaledwie 50 osób.
W styczniu 1956 w Bielsku-Białej odbyły się Międzynarodowe Mistrzostwa Polski w saneczkarstwie, a w 1978 faza grupowa Mistrzostw Europy U-18 w piłce nożnej. W tamtym okresie bielscy sportowcy osiągali duże sukcesy: bokserzy BBTS Bielsko-Biała Zenon Stefaniuk i Zbigniew Pietrzykowski wzięli udział w Igrzyskach Olimpijskich Melbourne 1956, narciarz zjazdowy Jan Płonka i skoczek narciarski Jakub Węgrzynkiewicz wystąpili w VI Zimowych Igrzyskach Olimpijskich 1952, a sekcja piłkarska BKS Stal była jedną z najlepszych drużyn II ligi. Wśród inwestycji w dziedzinie sportu największą była rozbudowa Stadionu Miejskiego w 1954.
Niewykorzystany pozostawał potencjał turystyczny. Zabytki zaniedbywano, a Stare Miasto popadło w całkowitą ruinę. Jedynymi inwestycjami w tej dziedzinie na przestrzeni 40 lat było wybudowanie kolei linowej na Szyndzielnię w 1953 oraz utworzenie Muzeum Techniki i Włókiennictwa w 1979. Podobna sytuacja dotyczyła ochrony przyrody – utworzono tylko w 1953 rezerwat Stok Szyndzielni.
Począwszy od 1945 komunistyczne władze, korzystając z faktu iż większość przedwojennych przemysłowców i środowisk inteligenckich (głównie pochodzenia niemieckiego bądź żydowskiego) z różnych przyczyn opuściła miasto, usiłowały uczynić z Bielska-Białej „czysto proletariacki” ośrodek, o czym może świadczyć fakt postawienia dwóch „pomników wdzięczności”, pierwotne usytuowanie cmentarza żołnierzy radzieckich na placu przed kościołem św. Mikołaja, a także nazewnictwo ulic: Lenina, Koniewa, Greczki, Armii Czerwonej, Dzierżyńskiego – to tylko niektóre nazwy głównych arterii. Sytuację tę próbowano zmienić dopiero w 1981, kiedy opracowano „Projekt rewaloryzacji i porządkowania nazewnictwa ulic i placów Bielska-Białej”, który ostatecznie nie wszedł w życie.
W okresie PRL-u Bielsko-Biała wzbogaciło się, oprócz osiedli mieszkaniowych, o liczne obiekty użyteczności publicznej, takie jak gmach Miejskiej Biblioteki Publicznej, budynek dworca autobusowego dla istniejącego od 1952 PKS Bielsko-Biała, Pawilon Plastyków, Urząd Wojewódzki czy największy wtedy w Polsce dom towarowy Klimczok. W 1960 powstała Elektrociepłownia Bielsko-Biała, która zastąpiła od dawna niewystarczającą elektrownię z 1893 na Żywieckim Przedmieściu. Zbudowano także kilka nowych modernistycznych kościołów. W 1969 powołano do życia filię Politechniki Łódzkiej. Mimo że już od początku XIX wieku Bielsko-Biała było znaczącym ośrodkiem przemysłu, to filia politechniki była pierwszą uczelnią w mieście.
Nowego charakteru miasto nabrało w 1971, kiedy rozpoczęto budowę Fabryki Samochodów Małolitrażowych (FSM). Gigantyczny zakład powstał z przekształcenia WSM Bielsko (powstała w 1956), do którego włączono liczne zakłady z całego Podbeskidzia. W ciągu 20 lat działalności FSM wyprodukował kilka milionów sztuk samochodów, w tym słynnego Polskiego Fiata 126p („Maluch”). W 1991 zakład został przejęty przez koncern Fiat, a na jego bazie powstała spółka Fiat Auto Poland, która do dziś produkuje samochody oraz podzespoły samochodowe w Bielsku-Białej i Tychach. Zakłady FSM były jednym z głównych czynników stymulujących gwałtowny napływ do miasta ludności z różnych regionów Polski: w latach 1971-1980 liczba mieszkańców wzrosła ze 107 do 163 tysięcy. Innym czynnikiem, który przyczynił się do tego wzrostu było również przyłączanie do miasta kolejnych podmiejskich gmin: Kamienicy i Mikuszowic w 1968, Straconki w 1973, a także Komorowic, Hałcnowa, Starego Bielska i Wapienicy w 1977.
W tym okresie podjęto się wielkich inwestycji drogowych. Powstała droga szybkiego ruchu Katowice – Bielsko-Biała – Cieszyn (tzw. gierkówka), czyli dzisiejsza ul. Warszawska oraz Bohaterów Monte Cassino, wybudowano drogę łączącą Straconkę z Międzybrodziem Bialskim przez przełęcz Przegibek, całkowicie zakryto koryto Niwki, tworząc równoległą do ul. 11 Listopada ul. Stojałowskiego, wybudowano obecną ul. Lwowską pełniąca funkcję wschodniej obwodnicy śródmieścia, a także przebudowano główny trakt łączący Bielsko-Białą ze Szczyrkiem (obecne ul. 3 Maja, Zamkowa, Partyzantów i Bystrzańska). Z tą ostatnią inwestycją wiązały się znaczne wyburzenia historycznej zabudowy w ciągu ul. Partyzantów i Zamkowej (m.in. Bazary Zamkowe), przez co są dziś szeroko krytykowane, a ówczesnego prezydenta miasta Antoniego Kobielę (1972–1977) określa się nieraz niechlubnym mianem "Antek Burzyciel". Główne prace związane z wielką przebudową układu komunikacyjnego trwały w latach 1972–1974. W 1971 zlikwidowano sieć tramwajową, decydując się na rozbudowę komunikację miejską w oparciu wyłącznie o autobusy. Lata 70. i 80. to również czas budowy wielkich blokowisk. Powstały wtedy m.in. Złote Łany, Karpackie, Wojska Polskiego czy Beskidzkie – wszystkie zamieszkiwane przez kilkanaście tysięcy osób.
Do najważniejszych wydarzeń w powojennej historii miasta należy utworzenie województwa bielskiego w 1975. Objęło ono polską część Śląska Cieszyńskiego i część Małopolski (Żywiec, Wadowice, Oświęcim, Sucha Beskidzka). Było jednym z najmniejszych, a zarazem najlepiej rozwiniętych gospodarczo województw w Polsce.
Największym zrywem antykomunistycznym w historii miasta był dziesięciodniowy strajk generalny NSZZ Solidarność Regionu Podbeskidzie w 1981. Był to największy, czysto polityczny, zakończony sukcesem, strajk Solidarności. Wybuchł 26 stycznia 1981 w zakładzie tkackim „Bewelana” i bardzo szybko rozszerzył się na całe województwo bielskie. Konflikt między strajkującymi a władzami był na tyle poważny, że w Bielsku-Białej pojawili się liderzy związkowi: Lech Wałęsa, Andrzej Gwiazda i Stanisław Wądołowski, a także doradcy Solidarności Tadeusz Mazowiecki i Bronisław Geremek. Mediatorem stał się również Kościół katolicki – prymas Stefan Wyszyński skierował do Bielska-Białej sekretarza Episkopatu Polski, bp Bronisława Dąbrowskiego, oraz biskupów katowickich, Janusza Zimniaka i Czesława Domina. Podpisanie porozumienia nastąpiło po dziesięciu dobach, rankiem 6 lutego 1981. Strajk zakończył się ustąpieniem skompromitowanych władz miejskich – prezydenta miasta, sekretarzy partyjnych, komendanta milicji oraz wojewody bielskiego i jego zastępcy. Nowym prezydentem został bezpartyjny Jacek Krywult. Umożliwiło to nawiązanie bliższych kontaktów między władzami a Solidarnością, a także wprowadzenie licznych reform na szczeblu lokalnym, jak chociażby „Projekt rewaloryzacji i porządkowania nazewnictwa ulic i placów Bielska-Białej”, zostały one jednak w zdecydowanej większości uniemożliwione przez władze centralne.
Podbeskidzka Solidarność wydawała od grudnia 1980 do wybuchu stanu wojennego gazetkę związkową. Następnie na początku marca zaczęła wychodzić „Solidarność Podbeskidzia”, której redaktorem naczelnym od maja 1983 została Grażyna Staniszewska. W grudniu 1983 aresztowano ponad 100 osób związanych z pismem, a nowa „Solidarność Podbeskidzia” pojawiła się w kwietniu 1984 r. Jej ostatni numer wyszedł we wrześniu 1989, kiedy przekształcono ją w tygodnik społeczno-polityczny „Gazeta Prowincjonalna”.
Okres III Rzeczypospolitej.
Zmiany systemowe jakie zaszły w 1989, zwycięstwo opozycji w wyborach i powołanie rządu Tadeusza Mazowieckiego przyczyniły się do wielu zmian w administracji, zostały powołane nowe organizacje i stowarzyszenia, głównie kombatanckie, natomiast istniejące starały się dostosować do nowych warunków. 11 listopada na placu Wolności po raz pierwszy od 1938 odbył się, zorganizowany przez KPN, wiec z okazji Święta Niepodległości. Przemiany ustrojowe w latach 90. pozwoliły na zrealizowanie, planowanej od 1981, zmiany nazewnictwa ulic i placów w mieście, przywracając im historyczne nazwy. Organem odpowiedzialnym za te zmiany był powołany w 1989 Zespół Roboczy Nazewnictwa Ulic, Placów i Osiedli. Wraz ze zmianą nazw ulic przystąpiono do wyburzania starych i odsłaniania nowych pomników. W lutym 1990 jako jedno z pierwszych usunięto popiersie Pawła Findera, potem oba Pomniki Wdzięczności Armii Radzieckiej (na pl. Ratuszowym i koło obecnej katedry św. Mikołaja).
Przełomowy rok 1989 miał być początkiem końca bielskiego przemysłu. W pierwszej połowie lat 90. wiele zakładów upadło, a te, które przetrwały transformację wolnorynkową zostały sprywatyzowane, co często również kończyło się zwalnianiem pracowników i zmniejszeniem produkcji.
Sytuacja istotnie zmieniła się jednak po roku 2000 – miasto ponownie weszło na drogę pomyślnego rozwoju ekonomicznego. Miejsce zlikwidowanych fabryk włókienniczych zajęły nowoczesne zakłady przemysłu elektromaszynowego, chemicznego i w mniejszym stopniu samochodowego (głównie Fiat Auto Poland powstały w 1991 r. z przekształcenia FSM), a popadające w ruinę budynki pofabryczne najczęściej przekształcono w obiekty handlowe i biurowe. W 2000 w Bielsku-Białej utworzono podstrefę Katowickiej Specjalnej Strefy Ekonomicznej obejmującą cztery obszary na terenie miasta. W 2005 w północnej Wapienicy, w sąsiedztwie jednego z obszarów KSSE, utworzono Park Przemysłowy i Usługowy, w którym znalazł się Beskidzki Inkubator Technologiczny (centrum konferencyjne, biura, ośrodek szkoleniowy) oraz kilka zakładów należących do światowych koncernów: Hutchinson i Eaton Automotive. Ważnym wydarzeniem w najnowszej historii była też budowa w latach 2006–2008 w podbielskim Kaniowie Parku Technologicznego Przemysłu Lotniczego, składającego się z lotniska Kaniów, hangarów, stacji paliw, a także hal produkcyjnych, w których produkowane są szybowce, awionetki i samoloty ultralekkie.
W 1997 powstał w Bielsku-Białej pierwszy sklep wielkopowierzchniowy – Makro Cash and Carry, a cztery lata później pierwsze centrum handlowe – Sarni Stok. W latach 1997-2015 powstało w sumie pięć centrów handlowych i sześć samodzielnych hipermarketów. Również w 1997 swoją działalność rozpoczęła Beskidzka Giełda Towarowa. W latach 2001-2009 na poprzemysłowych terenach w centrum miasta, nad rzeką Białą, zbudowano w dwóch etapach centrum handlowo-rozrywkowo-usługowo Galeria Sfera o powierzchni 132 tys. m², które wraz z SDH Klimczok, domem towarowym Wokulski oraz przekształconym również na takie cele zespołem pofabrycznym Finex w rejonie ul. Mostowej i Cyniarskiej, tworzy kompleks handlowy zajmujący łącznie (wraz z infrastrukturą parkingową) ponad 8,7 ha. Tak wielka ilość skomasowanej sieciowej powierzchni handlowej w sercu miasta bardzo negatywnie wpłynęła na drobny śródmiejski handel, w tym pobliską ulicę 11 Listopada – tradycyjny deptak, powszechnie określany jako „wymierający”, pełen "lokali do wynajęcia".
W 1991 założono Kolegium Nauczycielskie w Bielsku-Białej – pierwszą publiczną szkołę wyższą w mieście. W 1993 powstała Bielska Szkoła Biznesu, przekształcona trzy lata później w Bielską Wyższą Szkołę Biznesu i Informatyki im. J. Tyszkiewicza. BSB była pierwszą prywatną uczelnią w Bielsku-Białej. 1 października 2001 dotychczasową filię Politechniki Łódzkiej przekształcono w Akademię Techniczno-Humanistyczną.
25 marca 1992 bullą Totus Tuus Poloniae Populus Jan Paweł II ustanowił diecezję bielsko-żywiecką. Jej katedrą został kościół św. Mikołaja w Bielsku-Białej. Trzy lata później, 22 maja 1995, podczas pielgrzymki do Polski i Czech papież odwiedził Bielsko-Białą, a także Żywiec i Skoczów.
Aktywną działalność na terenie miasta i regionu w latach 90. rozpoczęły organizacje ekologiczne. Należą do nich: Klub Gaja, a także Pracownia na Rzecz Wszystkich Istot. Działania ekologów doprowadziły m.in. do stworzenia Parku Ekologicznego „Dolina Wapienicy” w 1990 i wydania w 1995 zakazu wjazdu cyrków z tresurą dzikich zwierząt na teren miasta. Duże kontrowersje wywołał w latach 2006–2009 konflikt między Gają a władzami miejskimi w sprawie zagospodarowanie stoków Szyndzielni.
Mimo że Bielsko-Biała było miastem garnizonowym od XIX w. (zob. garnizon Bielsko-Biała), to na całkowite usamodzielnienie bielskiej jednostki trzeba było czekać do 1994 r. Wtedy otrzymała sztandar i nazwę 18 Bielski Batalion Desantowo-Szturmowy im. Kpt. Ignacego Gazurka. W 1999 bielski batalion wszedł w skład dywizji szybkiego reagowania NATO, biorąc udział w misjach w Iraku oraz Afganistanie. W 2007 pojawiły się kontrowersje wokół batalionu ze względu na incydent w Nangar Khel (oskarżeni żołnierze pochodzili z bielskiej jednostki).
Począwszy od roku 1995 zrealizowano liczne inwestycje drogowe, spośród których do najważniejszych należą droga ekspresowa S52 (pierwotnie oznaczona jako S1) w kierunku Cieszyna, Śródmiejska Obwodnica Zachodnia (aleja Andersa) oraz obwodnica północno-wschodnia w ciągu drogi ekspresowej S1 (pierwotnie S69); utworzono system miejskiego monitoringu i e-punktów informacji turystycznej; wybudowano wiele nowoczesnych obiektów użyteczności publicznej – m.in. Szpital Wojewódzki, nową komendę miejską Państwowej Straży Pożarnej, nową siedzibę Archiwum Państwowego i halę widowiskowo-sportową w dzielnicy Olszówka (powszechnie określaną mianem "hali pod Dębowcem"); przebudowano Stadion Miejski; rozpoczęto wdrażanie systemu lokalnego oznakowania ("Miejski System Informacji"), a także przystąpiono do rewitalizacji Śródmieścia. W ramach tego ostatniego wyremontowano m.in. gmach ratusza, zamek Sułkowskich, Teatr Polski i główny dworzec kolejowy, ale szczególnie ważna jest rozpoczęta przebudową płyty Rynku w 2005 programowa rewitalizacja Starego Miasta – najstarszej, a jednocześnie najbardziej dotąd zaniedbanej i problematycznej socjalnie części historycznego zespołu miejskiego. Inwestycje te, w dużej mierze finansowane ze środków Unii Europejskiej, zbiegły się z prezydenturą Bogdana Traczyka (1998-2002) i Jacka Krywulta (2002-2018).
Przemiany te z jednej strony są świadectwem dobrej kondycji ekonomicznej miasta, z drugiej towarzyszą im liczne kontrowersje. Krytykowane jest skupienie się niemal wyłącznie na inwestycjach infrastrukturalnych, w parze z którymi nie idzie równie prężny rozkwit oferty kulturalnej i „życia miejskiego”. Wiele z inwestycji drogowych (jak np. przebudowa ul. PCK będąca realizacją planów z lat 70.) sprzecznych jest z zasadami zrównoważonego transportu, sprzyjając dalszemu rozwojowi motoryzacji (mimo że w 2013 na 1000 mieszkańców przypadało aż 510 samochodów) przy pogarszającej się ofercie komunikacji miejskiej. Poważnym problemem stała się w ostatnich dwóch dekadach suburbanizacja prowadząca do spadku ludności w granicach miasta (ze 184 tys. w 1995 do 171 tys. w 2015), w tym szczególnie w dzielnicach śródmiejskich, oraz starzenia się społeczeństwa.
W 2002 dokonano nowego podziału administracyjnego miasta, dzieląc je na 30 "osiedli" stanowiących jednostki pomocnicze gminy. Dwa lata później oficjalnie ustalono wygląd symboli miasta – herbu, flagi, logo oraz hejnału.
W kwietniu 2008 Narodowy Bank Polski wydał okolicznościową monetę z serii "32 historyczne miasta Polski" o nominale 2 zł, na rewersie której znalazł się wizerunek bielskiego ratusza. We wrześniu 2009 wyemitowano pierwszy w historii dukat lokalny – białki z wizerunkiem Reksia. Ważnym wydarzeniem sportowym był IX Zimowy Europejski Festiwal Młodzieży „Śląsk-Beskidy 2009”, którego Bielsko-Biała było jednym z gospodarzy. 19 września 2021 po raz pierwszy odbył się w Bielsku-Białej Marsz Równości, w którym wzięło udział około 1500 osób.
Po niezwykle trudnym okresie transformacji Bielsko-Biała, zdegradowane w 1998 do roli powiatu grodzkiego w granicach województwa śląskiego, stało się w ciągu kilkunastu lat ważnym w skali kraju ośrodkiem gospodarczym, a w nieco mniejszym stopniu kulturalnym, turystycznym i akademickim, borykającym się jednak z problemami nowego typu, podobnymi do innych polskich miast tej wielkości.

</doc>
<doc id="1403793" url="https://pl.wikipedia.org/wiki?curid=1403793" title="CuneiForm">
CuneiForm

CuneiForm to wolne oprogramowanie służące do optycznego rozpoznawania znaków (OCR). Początkowo opracowana przez towarzystwo rosyjskie Cognitive Technologies. CuneiForm rozpoznaje dowolne drukowane czcionki - skanowane książki, gazety, czasopisma, wydruki z laserowych i mozaikowych drukarek, teksty z maszyn do pisania i inne. CuneiForm zostawia formatowanie tekstu i może rozpoznawać złożone tabele dowolnej struktury.
W 2007 roku postanowiono kontynuować projekt. Kod źródłowy udostępniono na licencji BSD.

</doc>
<doc id="1403794" url="https://pl.wikipedia.org/wiki?curid=1403794" title="Từ Hoàng Thông">
Từ Hoàng Thông

Từ Hoàng Thông (ur. 22 czerwca 1972) – wietnamski szachista, drugi arcymistrz w historii tego kraju (tytuł otrzymał w 1999 roku).
Kariera szachowa.
Do ścisłej krajowej czołówki należy od pierwszych lat 90. W latach 1990–2008 wystąpił we wszystkich w tym okresie rozegranych dziesięciu szachowych olimpiadach. Poza tym, pomiędzy 1991 a 2005 r. sześciokrotnie reprezentował Wietnam w drużynowych mistrzostwach Azji, zdobywając dwa medale: srebrny (wraz z drużyną w 2005 r.) oraz brązowy (za indywidualny wynik na III szachownicy w 2003 r.).
Poza turniejami drużynowymi i finałami indywidualnych mistrzostw Wietnamu nie startuje często w zawodach międzynarodowych. Do jego sukcesów indywidualnych należą m.in. zwycięstwa w Melbourne (1995) oraz Hanoi (2002).
Najwyższy ranking w dotychczasowej karierze osiągnął 1 lipca 1999 r., z wynikiem 2515 punktów zajmował wówczas 2. miejsce (za Đào Thiên Hải) wśród wietnamskich szachistów.

</doc>
<doc id="1403795" url="https://pl.wikipedia.org/wiki?curid=1403795" title="Kantakuzeni">
Kantakuzeni

Kantakuzeni (rum. "Cantacuzino") – bojarski ród wołoski, z którego pochodziło wiele znanych osobistości w historii Rumunii, w tym hospodarów Wołoszczyzny i Mołdawii, dyplomatów, polityków, a w późniejszym okresie także pisarzy, artystów i naukowców. 
Rodzina Kantakuzenów być może pochodzi od bizantyńskiej dynastii Kantakuzenów, której najsłynniejszym przedstawicielem był Jan VI Kantakuzen, cesarz Bizancjum 1347-1354. Pierwszymi przedstawicielami tego rodu, którzy osiedli w księstwach rumuńskich byli bracia Kantakuzeni, wygnani z Turcji na początku XVII w. Już pod koniec tego stulecia przedstawiciele rodziny sięgnęli po trony, zarówno mołdawski, jak i wołoski. Z Kantakuzenami był spokrewniony także Konstantyn Brincoveanu, który był siostrzeńcem i następcą Şerbana Kantakuzena, jeden z wybitniejszych hospodarów wołoskich, znany m.in. z szerokiej działalności budowlanej. W XIX w. przedstawiciele rodu Kantakuzenów ponownie sięgnęli po władzę w księstwach rumuńskich jako kajmakani (m.in. Konstantyn Kantakuzen).
Wśród znanych członków rodu, obok hospodarów i kajmakanów księstw rumuńskich, znajdują się m.in.:

</doc>
<doc id="1403796" url="https://pl.wikipedia.org/wiki?curid=1403796" title="Mavrocordatowie">
Mavrocordatowie

Mavrocordat (gr. Μαυροκορδάτος) – ród Greków fanariockich, z którego wywodzili się hospodarowie Mołdawii i Wołoszczyzny w XVIII wieku.
Ród wywodził się od kupców z wyspy Chios. Pierwszym jego przedstawicielem, który osiągnął duże znaczenie w państwach rumuńskich był Aleksander Mavrocordat (zm. 1709), który choć sam nie panował, był wysokim dostojnikiem na dworze sułtańskim (jednym z autorów pokoju w Karłowicach, 1699). Pierwszym mężem jego matki był jeden z ostatnich hospodarów z wołoskiej dynastii Basarabów (Aleksander Dziecię) i mimo że Aleksander nie pochodził z tego związku, był związany z Rumunią i dążył do uzyskania tronu wołoskiego. Udało się to jego synom, którzy zapoczątkowali w historii Rumunii epokę hospodarów fanariockich - wywodzących się z greckiej dzielnicy Konstantynopola (Stambułu) Fanar, otaczających się Grekami, mianowanych przez sułtana w zamian za stosowną opłatę (co powodowało bardzo częste zmiany na tronie). Mavrocordatowie właściwie zdominowali politykę rumuńską w pierwszej połowie XVIII w., najwybitniejszymi władcami tego okresu byli Mikołaj Mavrocordat (1709-1730 z przerwami, syn Aleksandra) oraz Konstantyn Mavrocordat (w latach 1730-1769 dziesięciokrotnie zasiadający na tronach księstw rumuńskich, syn Mikołaja).
Literatura: 
 

</doc>
<doc id="1403797" url="https://pl.wikipedia.org/wiki?curid=1403797" title="Wolność Odzyskana">
Wolność Odzyskana

Wolność Odzyskana na wschodzie Lublina – polska loża wolnomularska otwarta 9 lutego 1811 z siedzibą w Lublinie, należała do Wielkiej Loży Narodowej Polski. Pracowała do kasaty w 1821. Od 1815 jej członkiem był Walerian Łukasiński. W 1815 roku Wolność Odzyskana posiadała 159 członków. Pięć lat później ich liczba wynosiła już 279.
4 października 2008 roku w pałacu w Gardzienicach pod Lublinem odbyła się ceremonia konsekracji. Jej celem było ponowne obudzenie Loży. Brali w niej udział delegaci z Polski, Anglii, Francji, Szwecji i Ukrainy. Loża Wolność Odzyskana jest czternastą czynną lożą należącą do Wielkiej Loży Narodowej Polski.

</doc>
<doc id="1403799" url="https://pl.wikipedia.org/wiki?curid=1403799" title="Antoni z Hoornaert">
Antoni z Hoornaert

Antoni z Hoornaert (ur. w Hoornaert, zm. 9 lipca 1572 w Brielle) – kapłan franciszkanin, męczennik, święty Kościoła katolickiego.
Należy do grupy dziewiętnastu katolickich męczenników, którzy zostali zamordowani ze względu na swe przywiązanie do papiestwa i wiarę w obecność Chrystusa pod Postaciami Eucharystycznymi w holenderskim mieście Gorkum w XVI wieku, kanonizowani 29 czerwca 1865.
Życiorys.
Urodził się w ubogiej rodzinie. Będąc jeszcze bardzo młodym, wstąpił do franciszkanów, gdzie po odbyciu nowicjatu skierowany został na studia filozoficzno-teologiczne przygotowujące do święceń kapłańskich. Jako kapłan troszczył się o to, by katolicy nie przechodzili na kalwinizm.
W 1572 w wyniku działalności Marcina Lutra i Jana Kalwina spora część Europy znalazła się bowiem poza wpływami Kościoła katolickiego. Ikonoklazm protestancki ogarnął siedemnaście prowincji Niderlandów. Gdy władzę przejęli kalwińscy gezowie występujący przeciwko hiszpańskim Habsburgom aresztowano franciszkanów z Gorkumm w tym Antoniego z Hoornaert i kilku innych duchownych katolickich. Chciano ich torturami zmusić do odstąpienia od wiary katolickiej. Następnie przewieziono ich do Brielle, gdzie ponieśli śmierć męczeńską 9 lipca 1572. Zbrodnia miała miejsce w spichlerzu przy klasztorze św. Elżbiety, byłej siedzibie augustianów. Ciała zabitych zostały przez gezów poćwiartowane. W nocy z 10 na 11 lipca wrzucono je do dwóch wykopanych dołów i zasypano.
Kult publiczny.
Ekshumacja miała miejsce w 1615. Ciała 19 męczenników z Gorkum przeniesiono do kościoła franciszkańskiego w Brukseli. Do kultu publicznego wystawiono je 22 czerwca 1616.
Grupa męczenników z Gorkum została beatyfikowana przez papieża Klemensa X w Rzymie 24 listopada 1675. Kanonizacji dokonał Pius IX 29 czerwca 1867. Liturgiczne wspomnienie obchodzone jest w Kościele katolickim 9 lipca.

</doc>
<doc id="1403800" url="https://pl.wikipedia.org/wiki?curid=1403800" title="Ipsilantisowie">
Ipsilantisowie

Ipsilantisowie, Ipsilantis, Ypsilantis, gr. Υψηλάντης – książęcy ród Greków fanariockich. 
Z rodziny tej wywodzili się hospodarowie Mołdawii i Wołoszczyzny panujący na przełomie XVIII i XIX w. – Aleksander i Konstantyn; ten ostatni zbiegł na dwór cara rosyjskiego. Stąd część Ipsilantisów pełniła następnie tam wysokie funkcje wojskowe. Dwóch z pięciu synów Konstantyna zapisało się w historii greckiego ruchu narodowowyzwoleńczego. Najstarszy z nich, Aleksandros, generał wojsk rosyjskich, był liderem związku Filiki Eteria i wzniecił w 1821 nieudane powstanie przeciw Wysokiej Porcie w księstwach rumuńskich. Jego brat Dimitrios wyróżnił się w wojnie o niepodległość Grecji, gdzie kilkakrotnie powierzono mu funkcję naczelnego, wojskowego dowódcy powstania. Obaj uważani są w Grecji za bohaterów narodowych idei niepodległości. Żona Konstantyna i matka braci, księżna Elizawet Ipsilanti przekazała greckim powstańcom większą część swego znacznego, rodzinnego majątku.
W 1807 Konstantyn Ipsilanti nabył w Kijowie pałac, który stał się rodową siedzibą Ipsilatisów. Także w Kijowie, w cerkwi św. Jerzego znajdował się grób rodzinny Ipsilantisów. Po jej zniszczeniu, pomnik nagrobny Konstantyna Ipsilantiego, uznawany za dzieło o szczególnej wartości artystycznej, przeniesiono do soboru Mądrości Bożej, a następnie do soboru Zaśnięcia Matki Boskiej. W roku 1941 pomnik uległ zniszczeniu w wyniku eksplozji.
Nazwisko Ipsilantisów przyjęło miasto w Stanach Zjednoczonych, w stanie Michigan.

</doc>
<doc id="1403804" url="https://pl.wikipedia.org/wiki?curid=1403804" title="Kretoszczurowate">
Kretoszczurowate

Kretoszczurowate, dawniej: kretoszczury (Bathyergidae) – rodzina ssaków z infrarzędu jeżozwierzokształtnych (Hystricognathi) w obrębie rzędu gryzoni (Rodentia).
Rozmieszczenie geograficzne.
Rodzina obejmuje 11 gatunków występujących na sawannach i pustyniach Afryki, od Sudanu i Nigerii do RPA. Ich siedlisko stanowią tereny porosłe roślinnością trawiastą i krzewiastą, zwykle suche bądź półsuche. Zapuszczają się na pola uprawne i do ogrodów. Nie stwierdza się natomiast kretoszczurowatych w lasach tropikalnych.
Budowa.
Mają krępe ciało o całkowitej długości od 10 do 30 cm. Przykładowo kretoszczur olbrzymi z południa Afryki mierzy nawet ponad 30 cm długości przy masie ciała półtora kg.
Zwierzęta te rozwinęły szereg przystosowań do podziemnego trybu życia. Przypominają przez to inne podziemne gryzonie, jak ślepce, tukotukowate czy gofferowate. Podobieństwa wynikają jednak z konwergencji, a nie wspólnego pochodzenia. Tak więc mają kretoszczurowate cylindryczne ciało porosłe sierścią. Oczy ich uległy istotnej redukcji, tak samo małżowiny uszne. Jamę gębową otacza fałd skórny chroniący przed ziemią. Siekacze mają potężne, używają ich bowiem w kopaniu korytarzy. Nozdrza chronią przed ziemią fałdy skórne. Kończyny są zaś silne.
Kretoszczurowate przystosowały się do życia w warunkach niskiej dostępności tlenu.
Stopień dostosowania do fosorialnego trybu życia zależy jednak od taksonu. Najmniejszy stopień wykazuje on u kretoszczura, który kopie w ziemi za pomocą przednich łap, a nie siekaczy, jak to czynią jego krewni. Żeruje on też często na powierzchni. Inne gatunki prowadzą bardziej podziemny tryb życia, zwłaszcza kretoszczurek i piaskogrzeb.
Systematyka i nazewnictwo.
Do rodziny kretoszczurowatych należą następujące żyjące współcześnie rodzaje:
Opisano też kilka rodzajów wymarłych:
Wyodrębnianiu się taksonów kretoszczurowatych pomimo nieznacznych różnic między nimi sprzyja ich podziemny tryb życia. Znakomicie utrudnia on rozprzestrzenianie się zwierząt, nie odbywających dalekich podróży. Utrudnia to kontakty pomiędzy osobnikami mieszkającymi daleko od siebie, ułatwia natomiast specjację.
W przeszłości do rodziny kretoszczurowatych zaliczano również gryzonie umieszczane obecnie w rodzinie golcowatych, przyznając im rangę osobnej podrodziny. Obecnie traktuje się je jako odrębną rodzinę, nie zaliczając ich już do kretoszczurowatych. Niemniej niektórzy autorzy podtrzymują starszy pogląd.
W polskiej literaturze zoologicznej dla oznaczenia rodziny Bathyergidae była w przeszłości używana nazwa zwyczajowa „kretoszczury”. W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” nazwę kretoszczury nadano podrodzinie Bathyerginae, dla rodziny Bathyergidae przeznaczając nazwę kretoszczurowate.
Tryb życia.
Kreoszczurowate żyją zazwyczaj pod ziemią, w większym bądź mniejszym stopniu. Bardziej naziemny tryb życia wiedzie kretoszczur olbrzymi, żywiący się w 3/5 naziemnymi roślinami. Znacznie bardziej podziemny tryb życia wiodą piaskogrzeb czy kretoszczurek. Gatunki podziemne żywią się bulwami, kłączami, korzeniami.
Zwierzęta te prowadzą samotne życie, jak kretoszczur, piaskogrzeb czy kretoszczurek, bądź też żyją w grupie, często licznej w osobniki, budując razem rozległe systemy korytarzy podziemnych. Społeczne kretoszcurowate potrafią komunikować się ze sobą za pomocą dźwięków czy też uderzania w rytmie głową i kończynami o strop czy spód tunelu. Przebywają także ze sobą, ogrzewając się wzajemnie. Zachowania takie przejawiają przedstawiciele rodzajów zęboszczur i ziemioryjka, w największym jednak stopniu rozwinęły się one u zęboszczura kolonijnego, w przypadku którego można wręcz mówić o eusocjalności jak u golcowatych.
Rozmnażanie.
Rozród odbywa się na powierzchni ziemi, gdzie łatwiej znaleźć niespokrewnionego bliżej osobnika. W przypadku samotnie żyjących kretoszczurowatych występuje okres rozrodczy, podczas gdy taksony społeczne praktykują rozród niezależnie od pory roku. W ich przypadku zazwyczaj wiele samic i samców w jednej kolonii przekazuje swe geny następnemu pokoleniu. Jednakże w razie eusocjalności rozmnaża się pojedyncza samica w grupie.
Po zapłodnieniu dochodzi co ciąży trwającej od 50 do 100 dni. Może do niej dochodzić u niektórych taksonów więcej niż raz do roku. Kończy się ona porodem od jednego do czterech młodych. Długość życia jest pokaźna w związku z mniejszym niż u gryzoni naziemnych zagrożeniem ze strony drapieżników i niesprzyjających warunków zewnętrznych.
Status.
Człowiek tępi kretoszczurowate, jako że potrafią się one zapuszczać na pola, gdzie uprawia się maniok czy bataty. Ich obecność może przynieść rolników istotne szkody. Jednakże nie przekłada się to na zagrożenie wyginięciem. Rodzina obejmuje tylko jeden gatunek narażony na wyginięcie.

</doc>
<doc id="1403807" url="https://pl.wikipedia.org/wiki?curid=1403807" title="Ług (jezioro w powiecie pajęczańskim)">
Ług (jezioro w powiecie pajęczańskim)

Ług – jezioro na Wysoczyźnie Bełchatowskiej, położone w województwie łódzkim, w powiecie pajęczańskim, w mieście Pajęczno. Jezioro znajduje się w północnej części miasta i jest otoczone lasami z trzech stron. Ług znajduje się w Parku Tysiąclecia. Jezioro leży na pograniczu wysoczyzny z Kotliną Szczercowską.
Głębokość i powierzchnia.
Ług zajmuje powierzchnię 2,5 ha. Jego maksymalna głębokość, to 2,3 m, a średnia 1,6 m. Dno jest piaszczyste. Brzegi są gdzieniegdzie zarośnięte trzciną. Jezioro nie posiada odpływów, czy też dopływów. Nad Ługiem występują łabędzie i dzikie kaczki.
Wędkarstwo.
Jezioro jest co rok zarybiane i pływają w nim takie ryby jak: karpie, węgorze, amury, płotki, szczupaki.

</doc>
<doc id="1403810" url="https://pl.wikipedia.org/wiki?curid=1403810" title="Kantemirowie">
Kantemirowie

Kantemirowie (także Cantemirowie) — mołdawski ród bojarski, który osiągnął największe znaczenie na przełomie XVII i XVIII w. - w tym okresie kilku członków rodu piastowało tron hospodarski w Mołdawii. 
Ród wywodził się od Tatarów osiadłych w Mołdawii i schrystianizowanych (nie jest jasne, czy istniały związki rodzinne między jego przedstawicielami a słynnym Kantymirem Murzą). Pierwszym hospodarem z rodu był Konstantyn Kantemir (hospodar 1685-1693), który panował w okresie wojny Świętej Ligi z Turcją i dążył do jej zakończenia. Najwybitniejszym przedstawicielem dynastii był jego syn Dymitr Kantemir, pisarz i historyk. Był on hospodarem mołdawskim w latach 1693 oraz 1710-1711. W tym drugim okresie podjął współpracę z Piotrem Wielkim, który prowadził wówczas wojnę z Turcją - po porażce Rosjan wyemigrował do Rosji, gdzie napisał kilka ważnych dzieł dotyczących historii Rumunii i Turcji. Jego potomkowie (m.in. syn Antioch Kantemir) pozostali w Rosji, męska linia rodu wymarła w 1820.
Literatura:

</doc>
<doc id="1403811" url="https://pl.wikipedia.org/wiki?curid=1403811" title="Ángel Comizzo">
Ángel Comizzo

Ángel David Comizzo Leiva (ur. 27 kwietnia 1962 w Reconquista) - argentyński piłkarz, grający na pozycji bramkarza. Podczas kariery mierzył 185 cm.
Kariera klubowa.
Comizzo był zawodnikiem w młodzieżowej drużynie klubu "Racing Reconquista". W 1981 roku opuścił klub i rozpoczął zawodową karierę w klubie Talleres Córdoba. Był zawodnikiem tej drużyny przez sześć lat, do 1988 roku, kiedy to postanowił zmienić barwy klubowe na River Plate. W trakcie sezonu 1990/1991 Comizzo został wypożyczony do Tigres UANL. W 1993 roku opuścił River Plate i wyjechał do Kolumbii, gdzie został zawodnikiem Américi Cali. Jeszcze w tym samym roku odszedł z tego klubu i powrócił do Argentyny. Został wtedy zawodnikiem klubu CA Banfield, dla którego przez trzy lata (do 1996) rozegrał 98 spotkań. Następnym klubem Comizzo był Meksykański Club León, w którym rozegrał 75 meczów. W 1999 roku po raz kolejny zdecydował się na zmianę klubu, jednak pozostał w Meksyku i został zawodnikiem Monarcas Morelia. Zagrał tam 69 razy i w 2001 opuścił klub, powracając do River Plate. Przez dwa lata zagrał 50 razy i w 2003 przeszedł do Atlético Rafaela, gdzie rozegrał 24 mecze i w 2004 zakończył karierę zawodniczą.
Kariera reprezentacyjna.
Comizzo nigdy nie doczekał się występu w reprezentacji Argentyny. Został jednak powołany na Mistrzostwa Świata we Włoszech (1990) za kontuzjowanego w trakcie turnieju Nery Pumpido.
Kariera trenerska.
W 2008 roku Angel Comizzo został trenerem klubu Talleres Córdoba. Następnie wyjechał do Meksyku, gdzie objął funkcję asystenta w Querétaro FC, a w 2010 roku został pierwszym trenerem zespołu.

</doc>
<doc id="1403812" url="https://pl.wikipedia.org/wiki?curid=1403812" title="Potenza Centrale">
Potenza Centrale

Potenza Centrale (wł. "Stazione di Potenza Centrale") – stacja kolejowa w Potenzy, w regionie Basilicata, we Włoszech. Znajdują się tu dwa perony. Jest największą stacją kolejowa w Basilicacie. Obsługuje rocznie 950 000 pasażerów. Według klasyfikacji RFI ma kategorię "złotą".

</doc>
<doc id="1403813" url="https://pl.wikipedia.org/wiki?curid=1403813" title="Lucas Pezzini Leiva">
Lucas Pezzini Leiva



</doc>
<doc id="1403814" url="https://pl.wikipedia.org/wiki?curid=1403814" title="Angel Comizzo">
Angel Comizzo



</doc>
<doc id="1403815" url="https://pl.wikipedia.org/wiki?curid=1403815" title="Fortschritt ZT 303">
Fortschritt ZT 303

Fortschritt ZT 303 – ciągnik rolniczy produkowany od 1971 roku w NRD. Jest to ulepszona wersja Fortschritta ZT 300.
Ulepszenie polegało na dodaniu przedniego napędu oraz wzmocnieniu układu hydraulicznego.
Osiąga moc do 73 kW (120 KM). Posiada 4-cylindrowy silnik wysokoprężny produkcji IFA o pojemności skokowej ok. 6,5 dm³.

</doc>
<doc id="1403817" url="https://pl.wikipedia.org/wiki?curid=1403817" title="Sibari (stacja kolejowa)">
Sibari (stacja kolejowa)

Sibari (włoski: "Stazione di Sibari") – stacja kolejowa w Sybaris, w regionie Kalabria, we Włoszech. Znajdują się tu 3 perony.
Historia.
Stacja Sibari została otwarta w 1874 wraz z otwarciem systemu kolejowego w 1875 roku, które doprowadziły do ważnego połączenia stworzonego przez Linię Jonica. W dniu 16 listopada 1876 roku stacja Sibaris stała się węzłem kolejowym po otwarciu pierwszego odcinka linii kolejowej Cosenza-Sibari i była podłączona do stacji Spezzano Albanese Terme, a to zwiększyło jej znaczenie jako punkt przesiadkowy pociągów pomiędzy dwiema liniami kolejowymi. W dniu 15 sierpnia 1943 roku, podczas II wojny światowej, dworzec został uszkodzony przez intensywne bombardowania w których życie straciło wielu ludzi. Znaczenie stacji wzrosło z otwarciem nowej linii kolejowej Paola-Cosenza, które umożliwiło bezpośrednie połączenie kolejowe z południa nad Adriatyk.

</doc>
<doc id="1403820" url="https://pl.wikipedia.org/wiki?curid=1403820" title="Rai 4">
Rai 4

Rai 4 – czwarty program włoskiej telewizji publicznej RAI, przeznaczony dla młodzieży.
Historia.
Działa od 14 lipca 2008. Emisja zastąpiła kanał RAI Internazionale. Kanał nadaje z satelity Hot Bird 6 - 13 st. E. W ramówce RAI 4 znajdują się amerykańskie i włoskie seriale, kreskówki oraz programy interaktywne.
Kanał kodowany jest w systemach Mediaguard i Nagravision i nie jest dostępny w Polsce.

</doc>
<doc id="1403825" url="https://pl.wikipedia.org/wiki?curid=1403825" title="Villa San Giovanni (stacja kolejowa)">
Villa San Giovanni (stacja kolejowa)

Villa San Giovanni (włoski: "Stazione di Villa San Giovanni") – stacja kolejowa w Villa San Giovanni, w regionie Kalabria, we Włoszech. Znajdują się tu 3 perony.

</doc>
<doc id="1403829" url="https://pl.wikipedia.org/wiki?curid=1403829" title="Veresegyház">
Veresegyház

Veresegyház – miasto na Węgrzech, w komitacie Pest, siedziba władz powiatu Veresegyház.

</doc>
<doc id="1403831" url="https://pl.wikipedia.org/wiki?curid=1403831" title="Radojica Marinković">
Radojica Marinković

Radojica Marinković, serb. Радојица Маринковић (ur. 1971) – serbski sztangista i strongman.
Mistrz Europy Centralnej Strongman w Parach 2008.
Życiorys.
Radojica Marinković był Mistrzem Serbii w podnoszeniu ciężarów.
Pracuje jako funkcjonariusz policji.
Mieszka w mieście Bačka Palanka.
Wymiary:

</doc>
<doc id="1403838" url="https://pl.wikipedia.org/wiki?curid=1403838" title="Szob">
Szob

Szob (wymowa węgierska: [sɔb]) – miasto na Węgrzech, w komitacie Pest, siedziba władz powiatu Szob. Leży nad rzeką Ipola. W mieście jest stacja kolejowa na linii Budapest - Vác – Szob.

</doc>
<doc id="1403839" url="https://pl.wikipedia.org/wiki?curid=1403839" title="Embraer Legacy 600">
Embraer Legacy 600

Embraer Legacy 600 – biznesowy samolot z rodziny Embraer ERJ 145. Legacy może zabrać na pokład 13 pasażerów i trzech członków załogi. Dotychczas wyprodukowano 183 sztuki tego samolotu (stan na 31 grudnia 2010).

</doc>
<doc id="1403840" url="https://pl.wikipedia.org/wiki?curid=1403840" title="Klucz naciągowy">
Klucz naciągowy

Klucz naciągowy - klucz do nakręcania sprężyny napędowej mechanizmu zegara.
Są dwa rodzaje kluczy naciągowych: nakładane i nakręcane.
Do klucza nakładanego przedłużony wałek sprężyny ma kształt wydłużonego kwadratowego czopa zwanego "chwytem". Do niego dopasowany jest suwliwie kwadratowy otwór w kluczu. Klucz posiada dwa skrzydełka służące do jego uchwycenia.
Mniejsze zegary (budziki) często mają klucze nakręcane. W tym przypadku chwyt wałka sprężyny jest gwintowany, a klucz posiada również gwintowany otwór. Skrzydełka klucza nakręcanego mogą być stałe lub wahliwe.
W przypadku pokręcenia kluczem nakręcanym w niewłaściwym kierunku klucz lekko odkręci się i nie uszkodzi zapadki. Tej zalety nie posiadają klucze nakładane.
Stare zegarki kieszonkowe również nakręcane były kluczykami.

</doc>
<doc id="1403845" url="https://pl.wikipedia.org/wiki?curid=1403845" title="Definicja planety">
Definicja planety



</doc>
<doc id="1403847" url="https://pl.wikipedia.org/wiki?curid=1403847" title="HD 189733">
HD 189733

HD 189733 (również V452 Vulpeculae) – układ podwójny położony w odległości ok. 63 lat świetlnych w gwiazdozbiorze Liska. Nie jest on widoczny gołym okiem, ale można go zaobserwować już za pomocą lornetki lub lunety. Znajduje się on 0,3 stopnia na wschód od mgławicy Hantle (M27).
Struktura układu.
Główna gwiazda układu to pomarańczowy karzeł (HD 189733 A) typu widmowego K1V (pierwotnie uważano, że ma typ widmowy zbliżony do Słońca) o masie ok. 0,8 mas Słońca i promieniu równym ok. 78% promienia Słońca. Wiek gwiazdy ocenia się na ok. 600 milionów lat. W 2005 potwierdzono informację, że dookoła tej gwiazdy krąży planeta. Odkrytą planetę oznaczono HD 189733 b. Należy ona do kategorii gorących jowiszy i okrąża swą gwiazdę w ciągu zaledwie 2,2 dnia w średniej odległości 0,03 j.a.
Drugi składnik układu to czerwony karzeł (HD 189733 B) typu widmowego M, odkryty w ramach przeglądu nieba 2MASS. W 2006 dowiedziono, że gwiazdy te obiegają się wzajemnie w odległości 216 j.a. w czasie 3200 lat.

</doc>
<doc id="1403848" url="https://pl.wikipedia.org/wiki?curid=1403848" title="Mando Ramos">
Mando Ramos

Mando Ramos właśc. Armando Ramos (ur. 15 listopada 1948 w Long Beach, zm. 6 lipca 2008 w San Pedro) – amerykański bokser zawodowy.
Armando „Mando” Ramos był jednym z najpopularniejszych i najbardziej ekscytujących bokserów w południowej Kalifornii. Był nieco powolny, ale w rękach posiadał wielką siłę. Sporo walk wygrywał przed czasem.
W wieku 18 lat pokonał w towarzyskiej walce ówczesnego mistrza świata w wadze junior lekkiej Japończyka Hiroshiego Kobayashiego. Gdy pokonany zaproponował powtórnie rozegranie walki, tym razem o tytuł, Ramos odmówił mówiąc, że nie będzie walczył o mistrzostwo w kategorii „junior”.
Ramos popadł w alkoholizm, a także zaczął brać narkotyki, co powstrzymało jego rozwijającą się karierę sportową. Z pomocą żony pokonał swoje nałogi, założył organizację dla młodzieży przeciwko alkoholowi i narkotykom.
Zmarł nagle 6 lipca 2008 w swoim domu w San Pedro.

</doc>
<doc id="1403849" url="https://pl.wikipedia.org/wiki?curid=1403849" title="The Best of Testament">
The Best of Testament

The Best of Testament – album kompilacyjny amerykańskiej grupy muzycznej Testament.
Lista utworów.
Opracowano na podstawie materiału źródłowego.

</doc>
<doc id="1403850" url="https://pl.wikipedia.org/wiki?curid=1403850" title="Mamie Gummer">
Mamie Gummer

Mary Willa „Mamie” Gummer (ur. 3 sierpnia 1983 w Los Angeles) – amerykańska aktorka filmowa i teatralna. Jeszcze jako dziecko zagrała w filmie "Zgaga" (1986). W 2005 ukończyła prestiżowy Uniwersytet Zachodni, rok później debiutowała w broadwayowskiej adaptacji "Małej Syrenki". Ról filmowych miała niewiele, poświęciła się teatrowi.
Mamie Gummer, a właściwie Mary Willa Gummer, jest amerykańską aktorką, córką Meryl Streep i Donalda Gummera. Dorastała w Los Angeles i Connecticut. Jako małe dziecko wraz ze swoją matką wzięła udział w filmie "Heartburn" ("Zgaga" – 1986). Studia w Northwestern University ukończyła w 2005. Rok później debiutowała na scenie off-Broadwayowskiej tuż obok Michaela C. Halla, w "Mr. Marmalade" Noaha Haidle'a. W 2007 otrzymała nominację do nagrody Lucille Lortel Award za rolę w "The Water's Edge". W 2011 wyszła za mąż za aktora Benjamina Walkera.

</doc>
<doc id="1403851" url="https://pl.wikipedia.org/wiki?curid=1403851" title="„Weird Al” Yankovic">
„Weird Al” Yankovic

„Weird Al” Yankovic – debiutancki album amerykańskiego parodysty „Weird Ala” Yankovica wydany w 1983. „Weird Al” Yankovic parodiuje pop i rocka z przełomu późnych lat '70 i wczesnych '80.

</doc>
<doc id="1403854" url="https://pl.wikipedia.org/wiki?curid=1403854" title="Bonyhád">
Bonyhád

Bonyhád – miasto na Węgrzech, w komitacie Tolna, siedziba władz powiatu Bonyhád.

</doc>
<doc id="1403860" url="https://pl.wikipedia.org/wiki?curid=1403860" title="Tolna (miasto)">
Tolna (miasto)

Tolna – miasto na Węgrzech, w komitacie Tolna, w powiecie Szekszárd.

</doc>
<doc id="1403862" url="https://pl.wikipedia.org/wiki?curid=1403862" title="Gonadotropina">
Gonadotropina



</doc>
<doc id="1403864" url="https://pl.wikipedia.org/wiki?curid=1403864" title="Now You’re Gone – The Album">
Now You’re Gone – The Album

Now You’re Gone – The Album – drugi album studyjny szwedzkiego muzyka Basshuntera, wydany 14 lipca 2008 roku przez Hard2Beat.
Album promowany był singlami „Now You’re Gone”, „All I Ever Wanted”, „Please Don’t Go”, „I Miss You” i „Angel in the Night”, a single z poprzedniego albumu „Boten Anna” oraz „DotA” zostały umieszczone na albumie jako utwory dodatkowe. W luksusowej wersji albumu utwór „I Can Walk on Water” został zastąpiony „Walk on Water”, który wcześniej został wydany jako singel.
Album znalazł się między innymi na pierwszym miejscu w Wielkiej Brytanii na Top 100 Albums, Top 40 Albums w Nowej Zelandii oraz na drugim na Top 100 Individual Artist Albums w Irlandii oraz był notowany także na listach innych europejskich krajów. Album znalazł się także na amerykańskich notowaniach: na czternastym miejscu listy Dance/Electronic Albums oraz na czterdziestym piątym na Heatseekers Albums. Według United World Chart album w pierwszym tygodniu po premierze został sprzedany w nakładzie 39 000 kopii.
Realizacja.
W 2007 roku został wydany singel „Now You’re Gone” Bazzheadza będący anglojęzyczną wersją utworu „Boten Anna” Basshuntera. Singel został wydany bez zgody autora. Jeszcze w tym samym roku Basshunter przy współpracy Bazzheadza z wokalnym udziałem Sebastiana Westwooda – zaśpiewał także w pierwotnej wersji – nagrał własną wersję utworu, która została wydana na singlu 31 grudnia 2007 roku przez Hard2Beat Records.
Basshunter pracował nad albumem dwa i pół tygodnia. Muzyk napisał piosenkę „Camilla” dla reporterki szwedzkiego dziennika Aftonbladet, Camilli Zamek dzień po wzięciu udziału w jej wywiadzie. Tekst piosenki został przetłumaczony na język angielski po czym piosenka trafiła do albumu.
Wydanie.
"Now You’re Gone – The Album" został wydany 14 lipca 2008 roku. Album podobnie jak singel „Now You’re Gone” był inauguracyjnym albumem studyjnym dla wytwórni Hard2Beat Records. Album zawiera w sumie dwanaście utworów oraz cztery utwory dodatkowe, a jego długość wynosi 55 minut i 51 sekund. Kompozycja „Russia Privjet” kończy album.
13 października został wydany remiks singel „Russia privjet” (Hardlanger Remix).
W 2008 roku również wydano w Polsce Specjalną Polską Edycję CD+DVD zawierającą osiem teledysków. 5 kwietnia 2009 roku została wydana wersja Deluxe Edition albumu, zawierająca singel „Walk on Water” oraz remiksy wszystkich sześciu singli z albumu.
Odbiór.
Krytyka.
Dave Donnelly z serwisu AllMusic stwierdził, że utwór „Now You’re Gone” przypomina „Dragostea din tei” zespołu O-Zone wraz z efektami wokalu, a „Please Don’t Go” i „I Miss You” przypominają styl produkcyjny tria Stock Aitken Waterman. W swojej recenzji napisał, że Basshunter ma „prawdziwe ucho do niezapomnianych melodii”. Uznał też, że album jest monotonny, a podsumowując stwierdził, że przez 12 lub 13 minut album jest czystą rozkoszą muzyki pop. Alex Fletcher z serwisu Digital Spy stwierdził, że każdy utwór trzyma się sztywnej formuły narastających syntezatorów, pulsujących linii basowych i refrenów w stylu power ballad, które są odgrywane dokładnie wtedy kiedy słuchacz się ich spodziewa. W swojej recenzji porównywał okrzyki, zwrócił uwagę na to, że powtarzają się w poszczególnych utworach. Uznał również za przesadę dodanie dwóch szwedzkojęzycznych utworów oraz dwóch remiksów. Lauren Murphy z serwisu entertainment.ie stwierdziła, że te same eurodance’owe beaty powtarzają się w każdym z czternastu utworów, które są syntezujące i pulsujące. Podsumowując stwierdziła, że jedyne co sprawia album słuchalnym są remiksy „Now You’re Gone” i „All I Ever Wanted” Fonzerelliego. John Burgess z dziennika The Guardian również skrytykował album twierdząc, że utwory są przepełnione syntezatorami, które brzmią jak instrument kazoo. Brzmienie albumu porównał do motywacyjnej ścieżki dźwiękowej odtwarzanej na sali gimnastycznej, o brzmieniu utworu „Please Don’t Go” – coverze zespołu KC and the Sunshine Band – wypowiedział się, że brzmi jakby został nagrany na dmuchanym zamku. Stefan Thungren z dziennika Svenska Dagbladet określił przeznaczenie muzyki znajdującej się na albumie jako raczej dla dzieci tańczących poza krokiem.

</doc>
<doc id="1403869" url="https://pl.wikipedia.org/wiki?curid=1403869" title="Tamási">
Tamási

Tamási – miasto na Węgrzech, w komitacie Tolna, siedziba władz powiatu Tamási.

</doc>
<doc id="1403871" url="https://pl.wikipedia.org/wiki?curid=1403871" title="River Plate Asuncion">
River Plate Asuncion



</doc>
<doc id="1403873" url="https://pl.wikipedia.org/wiki?curid=1403873" title="Ryszard Szawłowski">
Ryszard Szawłowski

Ryszard Klemens Szawłowski lub Richard Szawlowski, ps. "Karol Liszewski" (ur. 23 listopada 1929 w Wilnie, zm. 2 grudnia 2020 w Warszawie) – polski politolog, specjalista z zakresu prawa międzynarodowego, historyk amator.
Życiorys.
Ukończył studia na Uniwersytecie Warszawskim, doktoryzował się w 1959. Był profesorem na polskim Uniwersytecie Łódzkim, niemieckich uniwersytetach: Uniwersytecie Humboldta w Berlinie i Federalnym Instytucie Sowietologii w Bonn, szkockim Uniwersytecie w Glasgow, kanadyjskim Uniwersytecie Calgary oraz Polskim Uniwersytetu na Obczyźnie (PUNO). Członek Polskiego Towarzystwa Naukowego na Obczyźnie.
W swoich książkach przedstawia m.in. zbrodnie ukraińskich i białoruskich nacjonalistów na Polakach w latach okupacji 1939–1941. Profesor Szawłowski pierwszy wprowadził do historii i publicystyki pojęcie „wojny polsko-sowieckiej 1939” w odniesieniu do agresji sowieckiej 17 września 1939 roku. Po raz pierwszy ukazał on też uwarunkowania polityczne, prawnomiędzynarodowe oraz psychologiczne tej wojny, oraz obraz zbrodni wojennych popełnionych przez armię sowiecką i zbrodnie band białoruskich i ukraińskich na narodzie polskim.
W artykule "Genocidium atrox", publikowanym również jako "Trzy ludobójstwa" postawił tezę o równoważności zbrodni dokonanych przez III Rzeszę, ZSRR i nacjonalistów ukraińskich, przy nadaniu tym ostatnim kwalifikacji wyższej od zbrodni nazistowskich i sowieckich. Jego zdaniem o takiej klasyfikacji decyduje:

</doc>
<doc id="1403886" url="https://pl.wikipedia.org/wiki?curid=1403886" title="Sándorfalva">
Sándorfalva

Sándorfalva − miasto na Węgrzech, w komitacie Csongrád, w powiecie segedyńskim.

</doc>
<doc id="1403890" url="https://pl.wikipedia.org/wiki?curid=1403890" title="Ulica Warszawska w Ciechanowie">
Ulica Warszawska w Ciechanowie

Ulica Warszawska to główna ulica handlowa Ciechanowa. Łączy plac Jana Pawła II (dawniej Rynek) z placem Tadeusza Kościuszki.
W 2009 roku ulica przeszła generalny remont i została przekształcona w deptak. 
Historia.
Ulica powstała w średniowieczu a od XIX wieku stała się najważniejszym traktem Ciechanowa. W 1907 roku z inicjatywy Franciszka Rajkowskiego i Marii Konopnickiej powstał tu dom kultury zwany Domem Ludowym. Budynek spłonął w 1967 roku.

</doc>
<doc id="1403894" url="https://pl.wikipedia.org/wiki?curid=1403894" title="Bobiński-Dekaloga">
Bobiński-Dekaloga

Bobiński-Dekaloga − polski herb szlachecki, odmiana herbu Leliwa.
Opis herbu.
Opisy z wykorzystaniem zasad blazonowania, zaproponowanych przez Alfreda Znamierowskiego:
W polu błękitnym, nad półksiężycem złotym gwiazda sześcioramienna złota, pod nim z barku krzyż srebrny. Nad tarczą hełm w koronie.
Chrząński podaje w tarczy krzyż łaciński złoty, a w klejnocie nad hełmem w koronie pięć piór pawich z powtórzonym na nich godłem jak w tarczy, ale bez krzyża. Tadeusz Gajl powtarza w klejnocie godło na piórach pawich.
Najwcześniejsze wzmianki.
Nieznany początek odmiany.
Bobińscy wywodzić się mają ze wsi Bobino Wielkie w ziemi ciechanowskiej. Jan Bobiński podpisał elekcję Jana Kazimierza z ziemią różańską. Jan Kazimierz Bobiński, burgrabia bydgoski, ożeniony z Zofią Łaniecką (1654).
Herbowni.
Herb ten był herbem własnym, toteż do jego używania uprawniony jest tylko jeden ród herbownych: Bobiński.

</doc>
<doc id="1403895" url="https://pl.wikipedia.org/wiki?curid=1403895" title="Sarkad">
Sarkad

Sarkad – miasto na Węgrzech, w komitacie Békés, siedziba władz powiatu Sarkad.

</doc>
<doc id="1403896" url="https://pl.wikipedia.org/wiki?curid=1403896" title="VV Cephei">
VV Cephei

VV Cephei, HD 208816 – gwiazda zmienna zaćmieniowa położona w gwiazdozbiorze Cefeusza, około 3000 lat świetlnych od Ziemi. Jest to gwiazda podwójna, której składniki obiegają się w ciągu 20,4 roku, w średniej odległości 25 j.a. Jednak ze względu na dużą ekscentryczność orbity odległość między składnikami waha się od 17 do 34 j.a. Czerwony hiperolbrzym wypełnia powierzchnię Roche'a swojego systemu, gdy jest najbliżej swojego kompana – niebieskiej gwiazdy ciągu głównego. Materia przemieszcza się z większego czerwonego olbrzyma ku jego towarzyszowi.
VV Cephei A.
Nadolbrzym VV Cephei A jest jedną z największych znanych gwiazd w Galaktyce.
Jego typ widmowy to M2. Mierzy około 1050–1900 średnic Słońca.
Gdyby umieścić składnik A na miejscu Słońca, sięgnąłby poza orbitę Jowisza i zbliżył by się do orbity Saturna. VV Cephei A jest 275 000 – 575 000 razy jaśniejsza od Słońca. Jak w przypadku innych nadolbrzymów, jej wiatr gwiazdowy porusza się z prędkością około 25 kilometrów na sekundę.
Masa VV Cephei A oceniana na podstawie parametrów jej orbity wynosi około 100 mas Słońca, ale jasność gwiazdy sugeruje 25-40 mas Słońca. W konsekwencji nie znamy dokładnej masy gwiazdy.

</doc>
<doc id="1403904" url="https://pl.wikipedia.org/wiki?curid=1403904" title="Droga ekspresowa 38 (Izrael)">
Droga ekspresowa 38 (Izrael)

Droga ekspresowa 38 (hebr.: כביש 38) – droga ekspresowa położona w górach Judzkich w Izraelu. Rozpoczyna się na północy na skrzyżowaniu się z autostradą nr 1 i kieruje się na południe do Bet Szemesz, by przy Bet Guwrin skrzyżować się z drogą ekspresową nr 35 . W ten sposób jest to łącznik pomiędzy tymi dwoma drogami szybkiego ruchu.

</doc>
<doc id="1403908" url="https://pl.wikipedia.org/wiki?curid=1403908" title="Runes of Magic">
Runes of Magic

Runes of Magic (RoM) – gra komputerowa z gatunku MMORPG stworzona przez tajwańskie studio Runewaker Entertainment. Debiutancki produkt studia można pobrać bezpłatnie i grać bez wykupywania abonamentu. Gra jest wzorowana na świecie World of Warcraft i Ultima Online. W ostatnim czasie szczyci się ponad 5 milionami kont. Wydana została również w polskiej wersji językowej.
Rozgrywka.
Gra Runes of Magic polega głównie na wykonywaniu misji, za które otrzymujemy Punkty Doświadczenia, Punkty Talentu oraz złoto.
Po zdobyciu odpowiedniej puli Punktów Doświadczenia awansujemy na wyższy poziom, a za Punkty Talentu ulepszamy umiejętności, które nabywamy wchodząc na określony poziom. (Maksymalny poziom to 100). Misji jest bardzo dużo oraz są bardzo zróżnicowane – w grze przyjdzie nam zebrać różne przedmioty, pokonać danego przeciwnika, pomóc mieszkańcom pozbyć się zagrażającemu miastu potwora lub naprawić zepsute zbroje.
Niektóre trudniejsze misje wymagają pomocy innych graczy, którzy łączą się w maks. 6-osobową grupę lub nawet 36-osobowy rajd i wspólnie radzą sobie z problemem. W grze Runes of Magic bardzo rozwinięty jest także system zbierania surowców i przetwarzania ich na różne produkty, np. Alchemik po zebraniu odpowiednich ziół może przyrządzić z nich miksturę leczniczą, która pomoże mu w najbliższej walce.
Gracze mogą także brać udział w pojedynkach PvP, walczyć w grupach na tzw. "instancjach" gdzie znajdują się silniejsi przeciwnicy, ale również nagroda za ich pokonanie jest większa, wykonywać mini gierki, oraz bawić się na arenach z graczami z innych serwerów. Istnieje również możliwość tworzenia gildii i rekrutowania do nich graczy, którzy mogą dzięki temu brać udział w międzyserwerowych wojnach gildii.
Już od pierwszych chwil gry możemy zakupić lub otrzymać na wiele sposobów wierzchowca, albo nawet i kilka, a każdy może służyć do czego innego, bowiem różne wierzchowce mają różne możliwości.
W dalszym stadium gry warto zainteresować się zwierzątkami oraz zwierzątkami zodiaku, które mogą się stać naszymi wiernymi towarzyszami, a nawet wybawcami z niejednej opresji. Jednak, gdy walczą z nami musimy zadbać o ich odżywienie oraz bronić ich przed śmiercią, gdyż po śmierci mogą stać się wybredne.
Podczas walki możesz niechybnie zginąć, co skutkuje uszkodzeniem ekwipunku oraz otrzymaniem długu (kary), który zostaje zbijany wraz z normalnym wykonywaniem misji i pokonywaniem potworów. Gdy do tego dojdzie, możesz wskrzesić się w miejscu wskrzeszania lub poczekać, aż zostaniesz wskrzeszony przez kapłana, druida, czarnoksiężnika lub rycerza, którzy od razu zmniejszą przy tym procesie twój dług, w przeciwnym wypadku będziesz miał możliwość powrotu do miejsca śmierci i usunięcia swojego nagrobka.
Aby uniknąć śmierci warto walczyć z druidem lub kapłanem u boku, którzy nas mogą wyleczyć w dowolnej sytuacji, lub zabrać ze sobą duży zapas mikstur.
W Runes of Magic występuje co najmniej 12 walut: diamenty, rubiny (waluty premium), złoto, żetony Phiriusa (za misje dzienne), odznaki za zasługi dla gildii (z wojen gildii), pradawne pamiątki i dowody mitu (za szczególnie trudnych przeciwników), łuski Phiriusa, punkty honoru (za walki PvP), energia sprawiedliwości (za specjalne misje), odznaki wojownika i pieczęcie pionierów. Za większość z tych walut można otrzymać unikatowe przedmioty, niedostępne w inny sposób.
Po założeniu lub dołączeniu do gildii możesz wraz z pozostałymi jej członkami ulepszać gildię wpłacając na nią przeróżne przedmioty i surowce, aby w końcu zbudować wielki zamek, który może zapewniać wzmocnienia, gigantyczny skarbiec, możliwość ustawiania mebli, zmianę jego całego wyglądu, bądź samego budynku i muru, co przekłada się na lepsze zabezpieczenia podczas wojen.
Już od 1 poziomu gracz może udać się do pokojówki, w dowolnej części gigantycznego świata Taborei i zameldować się bezpłatnie w mieszkaniu, które później można rozbudować, umeblować według własnego pomysłu, lub nawet zatrudnić pomoc domową, która potrafi zapewnić potężne bonusy, mikstury i jedzenie.
Po zakupie przedmiotu z domu aukcyjnego, sklepu z przedmiotami lub otrzymaniu upominku musimy odwiedzić skrzynkę pocztową, bądź zakupić przenośną, abyśmy i my mogli przesyłać upominki, albo wiadomości innym graczom.
Aby nie walczyć samotnie możemy się ożenić, bądź zawrzeć stosunki między innymi graczami, które dają dane bonusy, rosnące wraz ze wzrostem poziomu, rosnącego podczas wspólnej walki.
Dodatki do gry.
Rozgrywkę "Runes of Magic" rozszerzają dodatki, które mogą być tworzone przez graczy znających język skryptowy Lua. Mogą one dodawać panele do łatwiejszej obsługi gry lub całkowicie zmieniać interfejs.

</doc>
<doc id="1403909" url="https://pl.wikipedia.org/wiki?curid=1403909" title="I twoją matkę też">
I twoją matkę też

I Twoją matkę też (oryg. "Y tu mamá también") – meksykański film z 2001 roku w reżyserii Alfonso Cuaróna.
Fabuła.
Dwóch przyjaciół – Julio i Tenocho – zapraszają starszą od siebie Luisę do odbycia z nimi podróży na wyimaginowaną plażę, którą nazywają „Ustami Niebios” (hiszp. Boca del Cielo). Podróż odbywają samochodem.
Główne role.
Nazwiska głównych bohaterów nawiązują do historii Meksyku: Hernán Cortés - hiszpański konkwistador, Agustín de Iturbide - meksykański cesarz, Emiliano Zapata - meksykański rewolucjonista, Francisco Madero - prezydent Meksyku i Tenochtitlán - stolica państwa Azteków.

</doc>
<doc id="1403910" url="https://pl.wikipedia.org/wiki?curid=1403910" title="Odwijanie pętli">
Odwijanie pętli

Odwijanie pętli jest metodą optymalizacji oprogramowania powodującą przyspieszenie wykonania pętli. Polega na zmianie kodu programu przez kilkukrotne skopiowanie zawartości pętli i odpowiednie zmniejszenie liczby powtórzeń. Dzięki temu eliminuje się niepotrzebne sprawdzanie warunku zakończenia.
Przykładowo pętla wykonująca 100 razy funkcję delete(x), również 100 razy sprawdzi warunek zakończenia x&lt;100:
 for (int x = 0; x &lt; 100; x++)
 delete(x);
Można jednak nieznacznie wydłużyć kod powtarzając instrukcję delete(x) oraz zmniejszyć liczbę przejść przez pętlę, przez co wykona się kilkukrotnie mniej sprawdzeń x&lt;100:
 for (int x = 0; x &lt; 100; x += 5)
 delete(x);
 delete(x+1);
 delete(x+2);
 delete(x+3);
 delete(x+4);
Użycie odwijania pętli zwiększa objętość programu, dlatego potrzebne jest znalezienie optymalnej liczby powtórzeń. Stosowanie odwijania pętli w programowaniu nie jest jednak konieczne ponieważ większość kompilatorów sama znajduje optymalną wersję odwinięcia i umieszcza ją w kodzie wynikowym.

</doc>
<doc id="1403916" url="https://pl.wikipedia.org/wiki?curid=1403916" title="NIE (dziennik cotygodniowy)">
NIE (dziennik cotygodniowy)



</doc>
<doc id="1403919" url="https://pl.wikipedia.org/wiki?curid=1403919" title="Wisła Kraków w sezonie 2007/2008 (piłka nożna)">
Wisła Kraków w sezonie 2007/2008 (piłka nożna)

Sezon 2007/2008 był dla Wisły Kraków 12. sezonem z rzędu, a 68. w całej historii klubu, w najwyższej klasie rozgrywkowej w polskim systemie ligowym w piłce nożnej. Zespół rozpoczął przedsezonowe treningi 26 czerwca, a zajęcia przygotowawcze odbywały się w Austrii, Krakowie i Chicago. W przerwie zimowej obozy szkoleniowe przeprowadzono w Hiszpanii. Pierwszym spotkaniem, które rozegrała drużyna, był sparing 3 lipca z Omonią Nikozja. Krakowski klub rozpoczął sezon ligowy 4 sierpnia meczem na wyjeździe z Zagłębiem Lubin. W Pucharze Polski Wisła przegrała w finale z Legią Warszawą. Drugą edycję Pucharu Ekstraklasy drużyna zakończyła w półfinale. Na 5 kolejek przed końcem rozgrywek ligowych Wisła zdobyła 11. mistrzostwo Polski i zapewniła sobie uczestnictwo w drugiej rundzie kwalifikacyjnej do Ligi Mistrzów.
Działalność klubu.
Przed sezonem.
W lutym przedstawiciele Borussii Dortmund osiągnęli porozumienie z krakowskim klubem w sprawie transferu definitywnego Jakuba Błaszczykowskiego, który po zakończeniu sezonu 2007/2008 przeniósł się oficjalnie do Niemiec. Pomocnik został drugim najdrożej sprzedanym piłkarzem w historii Wisły.
5 czerwca Lech Poznań na oficjalnej stronie internetowej poinformował o transferze Emiliana Dolhy. Krakowski klub wszczął postępowanie dyscyplinarne wobec rumuńskiego bramkarza za przedwczesne zerwanie kontraktu i wypowiedzi w mediach ujawniające kulisy nieudanych negocjacji nad nową umową.
Z końcem czerwca ze sponsorowania Wisły wycofała się Kompania Piwowarska.
Od 1 do 12 lipca kadra Wisły razem ze sztabem przygotowywała się do rundy jesiennej w ośrodku treningowym położonym w Großpetersdorf. Podczas zgrupowania rozegrano 4 sparingi z klubami z Cypru, Słowenii, Rumunii i Bułgarii. Między 25 a 30 lipca 20 zawodników krakowskiego klubu przebywało w Chicago, gdzie wzięli udział w turnieju towarzyskim Chicago Trophy, zakończonym zdobyciem statuetki. Wyjazd sprawił, że mecz 1. kolejki z Górnikiem Zabrze przesunięto na 15 sierpnia.
Runda jesienna.
Od sezonu 2007/2008 na koszulki meczowe wrócił herb klubu, który w poprzedniej edycji rozgrywek został zastąpiony symbolem gwiazdy w ramach obchodów stulecia powstania.
Na początku sierpnia Polski Związek Piłki Nożnej za pośrednictwem Wydziału Gier odrzucił skargę Wisły i potwierdził uprawnienia Dolhy do gry w Poznaniu. Decyzja została podtrzymana 20 września na posiedzeniu Związkowego Trybunału Piłkarskiego, gdzie rozpatrzono negatywnie odwołanie krakowskiego klubu.
Piłkarze Wisły w dniach 12-14 listopada wzięli udział w zgrupowaniu w Dublinie, gdzie zmierzyli się w towarzyskim spotkaniu z St. Patrick’s Athletic. Wyjazd do Irlandii był kontynuacją współpracy klubu z agencją Platinum One, która zorganizowała udział Wisły w lipcowym turnieju Chicago Trophy.
Przerwa zimowa.
18 grudnia do polskich pierwszoligowych klubów rozesłano spis nazwisk zawodników, którzy w zimowym oknie transferowym mogli zmienić zespół. Na zaakceptowanej przez radę nadzorczą liście znalazło się 18 piłkarzy z szerokiego składu Wisły.
Od 14 do 27 stycznia w prowincji Walencja przeprowadzono pierwszą część przygotowań klubu do rundy wiosennej. W trakcie zgrupowania rozegrano 4 sparingi z zagranicznymi zespołami. Zawodnicy Wisły ponownie przebywali w Hiszpanii między 1 a 13 lutego, trenując w regionie Andaluzja i biorąc udział w międzynarodowym turnieju towarzyskim.
Na styczniowym posiedzeniu Europejskiego Forum Klubowego, które odbywało się w Nyonie w siedzibie UEFA, krakowski klub dołączył do Europejskiego Zrzeszenia Klubów, składającego się z 103 zespołów.
W lutym przedstawiciele Wisły wystąpili do Polskiego Związku Piłki Nożnej o rozwiązanie umowy Tomasza Dawidowskiego z powodu licznych kontuzji. W marcu Trybunał Arbitrażowy ds. Sportu przy Polskim Komitecie Olimpijskim uwzględnił zastrzeżenia Wisły wobec wyrejestrowania Emiliana Dolhy i nadania uprawnień do gry w Lechu. Transfer rumuńskiego bramkarza wrócił do ponownego rozstrzygnięcia w Polskim Związku Piłki Nożnej.
Runda wiosenna.
Przed rozpoczęciem marcowego spotkania z Widzewem Łódź na trybuny stadionu Wisły nie została wpuszczona część kibiców gości. Powodem była niezgodność danych na dokumentach osobistych z listą autoryzowaną przez wysyłający klub. W wyniku solidaryzowania się z przyjezdnymi druga połowa meczu odbyła się bez dopingu fanów krakowskiego zespołu.
Jean Paulista za postawę wobec trenera Macieja Skorży podczas marcowego meczu przeciwko Odrze Wodzisław został dyscyplinarnie odsunięty od pierwszego zespołu. Po zakończeniu 22. kolejki krakowski klub został ukarany przez Komisję Ligi zamknięciem trybuny D na 2 spotkania ligowe z powodu rzucenia na murawę scyzoryka oraz karami finansowymi w łącznej wysokości 60 000 złotych za protesty zawodników i sztabu po czerwonej kartce Clébera. Brazylijskiemu piłkarzowi nałożono dodatkowo 3 mecze zawieszenia. Odwołanie Wisły od decyzji o zamknięciu trybuny północnej zostało rozpatrzone negatywnie przed derbami Krakowa.
Odebranie medali i pucharu za zdobycie 11. mistrzostwa Polski przez zawodników odbyło się po zakończeniu ostatniego spotkania ligowego na specjalnej scenie ustawionej na murawie stadionu Wisły. Po dekoracji zawodnicy wspólnie z kibicami świętowali tytuł na krakowskim rynku.
Podczas ostatniej kolejki inauguracyjnego sezonu Młodej Ekstraklasy zawodnicy drugiego zespołu Wisły zapewnili sobie pierwsze miejsce w tabeli.
Między 19 a 26 maja część zawodników Wisły ponownie przebywała w Ameryce Północnej, gdzie rozegrali 2 spotkania towarzyskie w Chicago i Toronto.
Stadion.
Przed sezonem.
Na przełomie czerwca i lipca przedstawiciele Stowarzyszenia Kibiców Wisły Kraków przekazali krakowskiemu magistratowi listę wad odnotowanych na oddanej do użytku trybunie południowej i powstającej trybunie północnej. Kibice krakowskiego klubu otrzymali od Jacka Majchrowskiego deklarację o współpracy przy modernizacji obiektu.
W związku z modernizacją i przebudową stadionu, na posiedzeniu przedstawicieli policji, władz miejskich i klubu z 16 lipca zadecydowano, że mecze kontrolne zaplanowane na lipiec odbyły się bez udziału publiczności.
Runda jesienna.
28 sierpnia władze miejskie przekazały klubowi w użytkowanie trybunę północną. Nowa widownia zwiększyła pojemność stadionu o 5690 miejsc. Obiekt przy ulicy Reymonta mógł pomieścić łącznie 20 000 osób. W kolejnym dniu zgodę na organizację imprez masowych wydała policja, co umożliwiło sprzedaż po raz pierwszy biletów na nową trybunę D. Otwarcie widowni nastąpiło przed meczem 6. kolejki z Lechem Poznań.
W ostatnim dniu sierpnia pomiędzy trybunami A i E rozpoczęto prace geodezyjne związane z powstawaniem pawilonu medialnego. Budowa centrum konferencyjnego ruszyła 3 września. Koszt inwestycji oceniono na 12 000 000 złotych.
Przerwa zimowa.
W grudniu Towarzystwo Sportowe Wisła Kraków udostępniło piłkarskiej spółce Wisły w wieczyste użytkowanie część terenów przy ulicy Reymonta, na których zaplanowano utworzenie bazy treningowej z boiskami.
23 stycznia miejscy radni podjęli uchwałę, na podstawie której stadion Wisły zyskał oficjalną nazwę imienia Henryka Reymana.
W połowie lutego na dole trybuny D zamontowano metalową platformę dla osób prowadzących doping (tzw. gniazdo). Konstrukcja posiadała wymiary 1,5 x 3 metry i mogła pomieścić 3 osoby: gniazdowego oraz dwie osoby z bębnami. Pierwszym spotkaniem, podczas którego skorzystano z platformy, był sparing 16 lutego z Polonią Bytom.
Runda wiosenna.
Uroczyste otwarcie pawilonu multimedialnego odbyło się 26 lutego. Budynek multimedialny powstał jako konstrukcja żelbetowo-stalowo-szklana. W środku składa się z dwóch kondygnacji – parteru i pierwszego piętra. Parter zbudowano na planie ¾ koła, natomiast pierwsze piętro – na planie całego koła. Głównym pomieszczeniem we wnętrzu jest sala konferencyjna o powierzchni ok. 300 m2.
Od 19 maja do pierwszych dni czerwca trwała rozbiórka trybuny na sektorze C, gdzie mieścił się sektor ultrasów krakowskiego zespołu. Zdemontowane krzesełka zostały przekazane klubom piłkarskim z niższych klas rozgrywkowych. W kolejnym etapie prac budowlanych przystąpiono do rozbiórki wieży od strony trybuny E.
Orange Ekstraklasa.
Rozgrywki polskiej ekstraklasy piłkarskiej w latach 2007/2008 odbyły się w dwóch rundach – jesiennej (trwającej od 27 lipca 2007 do 25 listopada 2007) oraz wiosennej (trwającej od 30 listopada 2007 do 10 maja 2008).
Tabela.
 ||style="background-color:white;"|
Wyniki spotkań.
 
Remes Puchar Polski.
Jako drużyna występująca w sezonie 2006/2007 w rozgrywkach Orange Ekstraklasy, Wisła Kraków rozpoczęła rozgrywki Pucharu od 1/16 finału.
Puchar Ekstraklasy.
Jako drużyna występująca w sezonie 2006/2007 w rozgrywkach Orange Ekstraklasy, Wisła Kraków rozpoczęła rozgrywki Pucharu od 1. rundy, skąd awansowała do dalszych etapów z pierwszego miejsca w grupie D.
 
Mecze towarzyskie.
 
Zarząd i sztab szkoleniowy.
Przed sezonem.
Po zakończeniu sezonu 2006/2007 trener bramkarzy Ryszard Jankowski przeniósł się do Dyskobolii Grodzisk Wielkopolski.
13 czerwca Mariusz Heler na konferencji prasowej przedstawił oficjalnie nowego trenera Macieja Skorżę i dyrektora sportowego Jacka Bednarza. Do sztabu szkoleniowego krakowskiego klubu dołączył Andrzej Blacha w roli asystenta. Treningi bramkarzy przejął Jacek Kazimierski. Funkcje w zespole zachowali Andrzej Bahr i Kazimierz Moskal.
19 czerwca rada nadzorcza krakowskiego klubu przyjęła rezygnację Mariusza Helera ze stanowiska prezesa. Nowym zwierzchnikiem został Marek Wilczek.
W lipcu sztab szkoleniowy uzupełnił Rafał Janas w roli drugiego asystenta. Kolejnym kierownikiem pierwszej drużyny został Robert Adaszyński.
Runda wiosenna.
W ostatnim dniu marca 2008 roku Andrzej Blacha rozwiązał ze skutkiem natychmiastowym kontrakt w krakowskim klubie z powodu toczącego się postępowania prokuratorskiego związanego z zarzutami korupcyjnymi w okresie poprzedzającym zatrudnienie w Wiśle.

</doc>
<doc id="1403922" url="https://pl.wikipedia.org/wiki?curid=1403922" title="Osiedle Reymonta (Siedlce)">
Osiedle Reymonta (Siedlce)

Os. Reymonta – osiedle w Siedlcach, leży w środkowo-zachodniej części miasta. Osiedle zajmuje obszar ok. 5 ha i w całości zabudowane domami jednorodzinnymi.
Położenie.
Osiedle znajduje się pomiędzy ulicami:
Osiedle graniczy z:

</doc>
<doc id="1403925" url="https://pl.wikipedia.org/wiki?curid=1403925" title="Microsoft Narrator">
Microsoft Narrator

Microsoft Narrator – czytnik ekranowy firmy Microsoft dołączany do systemów Windows 2000, Windows XP, Windows Vista, Windows 7, Windows 8 i Windows 10. Program odczytuje na głos tekst z ekranu komputera oraz otrzymywane komunikaty, co umożliwia korzystanie komputera bez monitora lub pomaga w pracy osobom niewidomym.
Domyślnym głosem w systemie Windows XP jest Microsoft Sam.

</doc>
<doc id="1403927" url="https://pl.wikipedia.org/wiki?curid=1403927" title="Dayana Mendoza">
Dayana Mendoza

Dayana Mendoza (ur. 1 czerwca 1986 w Caracas) - wenezuelska modelka, Miss Wenezueli 2007 oraz Miss Universe 2008.
Życie prywatne.
Mendoza przyznała, że interesuje się "modą, fotografią, reklamą oraz surfingiem." Została również raz uprowadzona w Wenezueli, a trauma po całym zdarzeniu nauczyła ją zachowywać opanowanie w sytuacjach stresowych. Dayana Mendoza posługuje się trzema językami: hiszpańskim, angielskim i włoskim.
Przed Miss Universe.
W 2001 roku Mendoza podpisała kontrakt z agencją Elite Model Management, a następnie została finalistką międzynarodowego konkursu Elite Model Look 2001, odbywającego się we francuskiej Nicei. Dayana Mendoza pracowała również z takimi agencjami jak Max Mara czy Costume Nacional, dla których pozowała m.in. we Włoszech, Francji, USA czy Grecji. Pracowała również dla Versace w Peru oraz wielu innych projektantów mody.
Miss Wenezueli i Miss Universe.
13 września 2007 Dayana pokonała 27 rywalek w walce o tytuł Miss Wenezueli 2007 i została drugą kobietą ze stanu Amazonas zdobywającą tenże tytuł (pierwsza była Carolina Izsak w 1991)..
13 lipca 2008 Dayana Mendoza wygrała wybory Miss Universe 2008, odbywające się w Nha Trang, Wietnamie i została pierwszą zwyciężczynią z Wenezueli od czasu Miss Universe 1996, który wygrała Alicia Machado. Tym samym Dayana stała się pierwszą Miss Universe z Wenezueli w XXI wieku i piątą w historii Wenezuelką, która sięgnęła po ten tytuł. Miss Universe 2007 Japonka Riyo Mori przekazała koronę Mendozie wraz z tiarą wartą 120 tys. dolarów amerykańskich. Dayana spędzi najbliższy rok, podróżując po całym świecie w celu nauczania zasad humanitaryzmu i promocji edukacji na temat HIV/AIDS.

</doc>
<doc id="1403928" url="https://pl.wikipedia.org/wiki?curid=1403928" title="Michael DeBakey">
Michael DeBakey



</doc>
<doc id="1403930" url="https://pl.wikipedia.org/wiki?curid=1403930" title="Edward Shortt">
Edward Shortt

Edward Shortt (ur. 10 marca 1862 w Newcastle upon Tyne, zm. 10 listopada 1935) – brytyjski polityk, członek Partii Liberalnej, minister w rządach Davida Lloyda George’a.
Był synem pastora anglikańskiego z Newcastle upon Tyne. Wykształcenie odebrał w Durham School, a następnie na tamtejszym uniwersytecie. W 1890 r. rozpoczął praktykę adwokacką w Middle Temple. W latach 1907–1918 był pisarzem ("Recorder") w sądzie w Sunderland. W 1910 r. został Radcą króla.
W polityce Shortt był związany z Partią Liberalną. W 1908 r. bez powodzenia startował w wyborach uzupełniających w okręgu Newcastle upon Tyne. W wyborach powszechnych w styczniu 1910 r. ponownie wystartował w tym okręgu i tym razem uzyskał mandat parlamentarny. Okręg ten reprezentował do jego likwidacji w 1918 r. Następnie przeniósł się do okręgu Newcastle upon Tyne West. W 1917 r. został przewodniczącym komisji ds. Military Service Act.
Działalność w komisji zwróciła na niego uwagę premiera Lloyda George’a, który w 1918 r. mianował Shortta Głównym Sekretarzem Irlandii. Po zakończeniu I wojny światowej Shortt został w 1919 r. ministrem spraw wewnętrznych. Na początku swojego urzędowania doprowadził do zakończenia strajku w policji. Musiał również zmierzyć się z problemem zdemoblilizowanych żołnierzy, z których wielu cierpiało na zaburzenia psychiczne. Doprowadził również do uchwalenia ustawy o rejestracji broni, gdyż wielu żołnierzy zatrzymywało broń jako wojenne trofeum.
Shortt pozostał na stanowisku ministra do upadku rządu Lloyda George’a w październiku 1922 r. Wkrótce potem zrezygnował z kariery parlamentarnej. W 1929 r. został przewodniczącym British Board of Film Censors. W okresie swojego urzędowania zabronił wyślwietlania 120 filmów. Zmarł podczas sprawowania urzędu w 1935 r.
W 1890 r. Shortt poślubił Isabellę Stewart Scott. Miał z nią jednego syna, który zginął w 1917 r., oraz trzy córki.

</doc>
<doc id="1403931" url="https://pl.wikipedia.org/wiki?curid=1403931" title="Michael E. DeBakey">
Michael E. DeBakey



</doc>
<doc id="1403932" url="https://pl.wikipedia.org/wiki?curid=1403932" title="Anneline Kriel">
Anneline Kriel

Anneline Kriel (ur. 28 lipca 1955 w Witbank) - Miss World 1974, reprezentująca Republikę Południowej Afryki. W konkursie zdobyła tytuł pierwszej wicemiss, jednak przekazano jej koronę, gdy zwyciężczyni, Brytyjka Helen Morgan, zrezygnowała po czterech dniach panowania. Była drugą Miss World pochodzącą z RPA.

</doc>
<doc id="1403934" url="https://pl.wikipedia.org/wiki?curid=1403934" title="ISO (fotografia)">
ISO (fotografia)



</doc>
<doc id="1403935" url="https://pl.wikipedia.org/wiki?curid=1403935" title="Marai">
Marai



</doc>
<doc id="1403936" url="https://pl.wikipedia.org/wiki?curid=1403936" title="Tobias Weis">
Tobias Weis

Tobias Weis (ur. 11 lipca 1985 w Schwäbisch Hall) – niemiecki piłkarz grający na pozycji pomocnika. Od 2017 roku zawodnik FSV 08 Bissingen.
Kariera klubowa.
W latach 2003–2007 grał w rezerwach VfB Stuttgart. Od 2007 do 2014 był zawodnikiem TSG 1899 Hoffenheim. Następnie trafił do klubu Eintracht Frankfurt, by w 2014 przejść do VfL Bochum.
Kariera reprezentacyjna.
Weis pierwsze powołanie do narodowej reprezentacji Niemiec otrzymał na mecz towarzyski z Anglią w roku 2008, wtedy jednak nie zagrał. Zadebiutował w kadrze 2 czerwca 2009 w meczu przeciwko Zjednoczonym Emiratom Arabskim zmieniając w 66 minucie Thomasa Hitzlspergera.

</doc>
<doc id="1403937" url="https://pl.wikipedia.org/wiki?curid=1403937" title="Osiedle Rynkowa (Siedlce)">
Osiedle Rynkowa (Siedlce)

Os. Rynkowa – osiedle w Siedlcach, leży w północnej części miasta. Budowę osiedla rozpoczęto w 2007 roku, ostatnie bloki na tym osiedlu maja zostały ukończone w 2010 roku.
Osiedle zajmuje obszar ok. 3 ha i zabudowane jest blokami (9 piętrowymi z garażami podziemnymi).
Położenie.
Osiedle znajduje się pomiędzy ulicami:
Osiedle graniczy z:

</doc>
<doc id="1403939" url="https://pl.wikipedia.org/wiki?curid=1403939" title="Okręg wyborczy Newcastle upon Tyne">
Okręg wyborczy Newcastle upon Tyne

Okręg wyborczy Newcastle upon Tyne powstał w 1295 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował miasto Newcastle upon Tyne w hrabstwie Northumberland. Został zlikwidowany w 1918 r.

</doc>
<doc id="1403940" url="https://pl.wikipedia.org/wiki?curid=1403940" title="27 (zespół muzyczny)">
27 (zespół muzyczny)

27 – amerykański zespół rockowy załóżony w roku 1997 w Cambridge, Massachusetts, USA. Został założony przez Maria Christopher (były członek zespołu Dirt Merchants), i Ayal Naor. Styl muzyczny zespołu jest z reguły klasyfikowany jako rock lub indie rock. Zespół usilnie koncertował w XXI wieku po Europie, Ameryce Południowej i Japonii. Zespół jest zaprzyjaźniony z formacją Isis. Clifford Meyer z zespołu Isis napisał piosenkę zespołu 27 pt. "1001 Gods". Aaron Turner dodał riffy gitarowe do piosenki "April", a Jeff Caxide wspomagał wykonanie piosenki "Try". Maria Christopher i Ayal Naor wspomagali wykonanie piosenek zespołu Isis : "Weight", "Carry", i "The Beginning and the End", które znalazły się na albumie Oceanic. 27 wydali jeden ze swoich albumów za pośrednictwem Hydra Head Records, której właścicielem jest Aaron Turner, członek zespołu Isis.

</doc>
<doc id="1403941" url="https://pl.wikipedia.org/wiki?curid=1403941" title="Okręg wyborczy Newcastle upon Tyne West">
Okręg wyborczy Newcastle upon Tyne West

Okręg wyborczy Newcastle upon Tyne powstał w 1918 i wysyłał do brytyjskiej Izby Gmin jednego deputowanego. Okręg obejmował zachodnią część miasta Newcastle upon Tyne w hrabstwie Northumberland. Został zlikwidowany w 1983.

</doc>
<doc id="1403942" url="https://pl.wikipedia.org/wiki?curid=1403942" title="Kanał Rypinkowski">
Kanał Rypinkowski

Kanał Rypinkowski (dawniej "Topielec") – kanał wodny w Kaliskim Węźle Wodnym, wybudowany w latach 1842–1843 według projektu Teodora Urbańskiego, kanał ulgi dla Prosny, przeprowadza wody wezbraniowe przez Kalisz na południe od Śródmieścia; kanałem biegnie wodny szlak turystyczny.
Przypisy.
 

</doc>
<doc id="1403943" url="https://pl.wikipedia.org/wiki?curid=1403943" title="Osiedle Topolowa (Siedlce)">
Osiedle Topolowa (Siedlce)

Os. Topolowa – osiedle w Siedlcach, leży we wschodniej części miasta. Osiedle zajmuje obszar ok. 8 ha i w całości zabudowane jest domami jednorodzinnymi.
Położenie.
Osiedle znajduje się pomiędzy ulicami:
Osiedle graniczy z:

</doc>
<doc id="1403944" url="https://pl.wikipedia.org/wiki?curid=1403944" title="Calvino">
Calvino



</doc>
<doc id="1403962" url="https://pl.wikipedia.org/wiki?curid=1403962" title="Lê Quang Liêm">
Lê Quang Liêm

Lê Quang Liêm (ur. 13 marca 1991 w Ho Chi Minh) – wietnamski szachista, arcymistrz od 2006 roku.
Kariera szachowa.
Jest trzykrotnym medalistą mistrzostw świata juniorów: złotym (Belfort 2005, do 14 lat) oraz dwukrotnie srebrnym (Oropesa del Mar 2001, do 10 lat i Chalkidiki 2003, do 12 lat). W 2004 r. zdobył tytuł mistrza Azji juniorów do lat 14, a w następnym roku podzielił I m. (wspólnie z S. Arunem Prasadem) w grupie do lat 16. W latach 2006 i 2008 wystąpił na szachowych olimpiadach, natomiast w 2005 i 2008 reprezentował Wietnam w drużynowych mistrzostwach Azji, zdobywając 4 medale (drużynowo srebrny i brązowy oraz dwa złote za wyniki indywidualne). W 2007 r. zdobył awans do Pucharu Świata, w I rundzie przegrywając z Andriejem Wołokitinem.
Normy na tytuł arcymistrzowski wypełnił w 2005 (w Manili) oraz 2006 r. (na olimpiadzie w Turynie oraz w Budapeszcie, zwyciężając w turnieju "First Saturday" FS07 GM). W 2007 r. zwyciężył w rozegranym w Phú Quốc turnieju strefowym, a w 2008 r. podzielił I m. (wspólnie z m..in Buenaventura Villamayorem i Li Chao) w otwartym turnieju w Subic Bay Freeport. W 2009 r. zajął I m. w Kalkucie, natomiast w 2010 r. odniósł życiowy sukces, samodzielnie zwyciężając w turnieju "Aerofłot Open" w Moskwie. Dzięki temu sukcesowi wystąpił w turnieju elity "Dortmunder Schachtage" w Dortmundzie, zajmując II miejsce (za Rusłanem Ponomariowem, przed m.in. Władimirem Kramnikiem i Szachrijarem Mammedjarowem). W 2011 r. ponownie odniósł sukces w turnieju "Aerofłot Open", dzieląc I m. wspólnie z Nikitą Witiugowem i Jewgienijem Tomaszewskim. Zwyciężył również (wspólnie z Wasylem Iwanczukiem) w rozegranym w Hawanie memoriale José Raúla Capablanki. W 2013 r. zdobył w Chanty-Mansyjsku tytuł mistrza świata w szachach błyskawicznych. W 2015 r. zwyciężył w rozegranym w Baku turnieju strefowym (eliminacji do turnieju o Pucharu Świata) oraz w turnieju "HDBank Cup" w Ho Chi Minh.
Jest pierwszym w historii wietnamskim szachistą, który przekroczył granicę 2700 punktów rankingowych. Najwyższy ranking w karierze osiągnął 1 sierpnia 2017 r., z wynikiem 2739 punktów zajmował wówczas 23. miejsce na światowej liście FIDE.

</doc>
<doc id="1403966" url="https://pl.wikipedia.org/wiki?curid=1403966" title="Albert Stanley (1. baron Ashfield)">
Albert Stanley (1. baron Ashfield)

Albert Henry Stanley, 1. baron Ashfield (ur. 8 sierpnia 1874 w New Normanton w hrabstwie Derbyshire, zm. 4 listopada 1948), brytyjski przedsiębiorca i polityk, członek Partii Konserwatywnej, minister w rządach Davida Lloyda George’a.
Urodził się jako Albert Henry Knattriess. Jego ojciec, Henry Knattriess, zmienił nazwisko na "Stanley", kiedy rodzina wyemigrowała do Stanów Zjednoczonych. Stanleyowie zamieszkali w Detroit. Albert w wieku 14 lat rozpoczął pracę w Detroit Street Railways Company. W 1902 r. został generalnym nadintendentem firmy. Następnie pracował dla Railway Department w New Jersey Public Service Corporation.
W 1907 r. został generalnym zarządcą Underground Electric Railways Company (UERL) w Londynie, która zarządzała czterema kompaniami obsługującymi londyńskie metro. W 1910 r. firma zmieniła nazwę na London Electric Railway Company. Za czasów urzędowania Stanleya rozbudowano sieć metra oraz ustanowiono nad nim jeden zarząd. Za zasługi dla transportu Stanley otrzymał w 1914 r. tytuł szlachecki.
Stanley został w 1916 r. wybrany do Izby Gmin jako reprezentant okręgu Ashton-under-Lyne. W tym samym roku został członkiem Tajnej Rady oraz przewodniczącym Zarządu Handlu. Z tego ostatnie stanowiska zrezygnował w 1919 r. Rok później otrzymał tytuł 1. barona Ashfield i zasiadł w Izbie Lordów.
Po zakończeniu kariery politycznej powrócił na swoje poprzednie stanowisko. W tym czasie następowała dalsza rozbudowa metra oraz jego unowocześnianie. W 1928 r. Ashfield zrezygnował ze stanowiska generalnego zarządcy i objął funkcję prezesa. Wspólnie z ministrem transportu Herbertem Morrisonem doprowadził do powołania London Passenger Transport Board. W 1947 r. przeszedł na emeryturę. Zmarł rok później.

</doc>
<doc id="1403969" url="https://pl.wikipedia.org/wiki?curid=1403969" title="Baron Ashfield">
Baron Ashfield



</doc>
<doc id="1403971" url="https://pl.wikipedia.org/wiki?curid=1403971" title="Osadnictwo w Australii">
Osadnictwo w Australii

Australia została zasiedlona przez ludność europejską, głównie pochodzenia brytyjskiego. Nieliczna rdzenna ludność tego obszaru (Aborygeni) została wytępiona lub zepchnięta na tereny pustynne i do dziś odgrywa w społeczeństwie australijskim .
Początki zasiedlenia kontynentu przez ludność białą datuje się na rok 1788, kiedy to rząd brytyjski zaczął wykorzystywać Australię jako miejsce zsyłki skazańców. Pierwszą założoną osadą na terenie Nowej Południowej Walii, jak nazwał James Cook odkryty przez siebie nowy kontynent, był Port Jackson (późniejsze Sydney).
Liczba ludności Australii w pierwszych 35 latach osadnictwa:
Imigracja wolnych ludzi rozpoczęła się dopiero po roku 1830. Jednocześnie do 1858 roku przewieziono do Australii ponad 160 tys. więźniów. Znaczny napływ przesiedleńców miał miejsce od lat 50. XIX w., kiedy to na kontynencie australijskim odkryto złoto, załamanie natomiast nastąpiło na przełomie XIX i XX w. w wyniku katastrofalnej suszy. To głównie „gorączka złota” sprawiła, iż ludność kraju od roku 1851 zwiększyła się z 437 655 osób, do 1 151 947 osób w roku 1861, do 3 765 339 osób w roku 1900 i do 4 119 481 w roku 1906.
Stosowana przez władze polityka „Białej Australii” () ograniczyła imigrację do ludności europejskiej, w praktyce Brytyjczycy stanowili do II wojny światowej 90% imigrantów. Polityka państwa zmieniła się w roku 1973 i od tego czasu nasiliła się imigracja ludności azjatyckiej głównie z Singapuru, Malezji, Hongkongu i Tajwanu.
Wysoki przyrost naturalny i dodatnie saldo migracji zdecydowały o niebywałej dynamice demograficznej. Od czasu powstania Związku Australijskiego (1901) do roku 2008 zaludnienie Australii wzrosło z 3,8 mln do 20,6 mln osób, czyli ponad 5-krotnie.
Pomimo tego dynamicznego przyrostu Australia pozostaje nadal najsłabiej zaludnionym kontynentem na świecie, ze średnią gęstością zaludnienia wynoszącą zaledwie 2,7 os/km². Rozmieszczenie ludności jest jednak bardzo nierównomierne, uwarunkowane w znacznej mierze zróżnicowaniem środowiska geograficznego. Zachodnia i centralna część kraju (2/3 powierzchni) cierpi na ciągły deficyt wody. Część terenów Australii, jak na przykład Wielka Pustynia Piaszczysta czy Pustynia Gibsona, jest w ogóle nie zamieszkana – ze względu na niesprzyjający osiedlaniu się ludzkości klimat. Słabo zaludniona jest także strefa brzegowa na północy, gdzie gorący i wilgotny klimat zniechęcał imigrantów europejskich do osiedlania. Ludność skupia się głównie w części wschodniej, południowo-wschodniej i południowo-zachodniej na terenach o korzystnych warunkach klimatycznych, wodnych i glebowych (żyzny pas lądu umożliwiający łatwą uprawę roli oraz różnych roślin użytkowych). Północna oraz zachodnia część kontynentu jest zamieszkana praktycznie wyłącznie przez rdzennych mieszkańców -Aborygenów. Natomiast Anglo-Australijczycy, potomkowie przybyłych na wyspę pod koniec XVIII wieku Anglików, zamieszkują wschód oraz pas ziemi znajdujący się na południu.
Australia podzielona jest na 6 stanów, 3 terytoria federalne i 61 prowincji, spośród których najbardziej zaludnione to Australian Capital Territory (Australijskie Terytorium Stołeczne, gdzie gęstość zaludnienia wynosi 137 osób/km²), oraz Victoria (Wiktoria, gdzie gęstość zaludnienia wynosi 22 osoby/km²). W najgęściej zaludnionych okręgach przypada średnio od 10 do 50 osób/km² (dla porównania w Canberze – 422 osoby/1 km²), a w okręgach pustynnych środkowej, zachodniej i północnej Australii 1 mieszkaniec przypada na 100 km².
O koncentracji ludności świadczy najlepiej fakt, że dwa stany – Nowa Południowa Walia i Wiktoria – zajmujące 13,6% obszaru kraju skupiają 56,6% ogółu ludności. Cechą charakterystyczną układu zaludnienia Australii jest również niespotykana koncentracja ludności w miastach (85% ogółu mieszkańców), zwłaszcza w pięciu wielkich aglomeracjach miejskich: Sydney, Melbourne, Brisbane, Perth i Adelaide (58,5% ludności).
Wysoka wciąż imigracja ma swoje odzwierciedlenie w fakcie, iż co czwarty jej mieszkaniec urodził się poza granicami Australii. W 2006 roku najwięcej takich osób pochodziło z Wielkiej Brytanii (1 153 264 osoby), Nowej Zelandii (476 719), Chin (279 447), Włoch (220 469) i Wietnamu (180 352). Polacy zajmowali pod tym względem 18. miejsce (59 221 osób), a największa ich grupa osiedliła się tam w okresie stanu wojennego.
Ogólna liczba Polaków zamieszkujących Australię szacowana jest na 150 tys. osób.
Charakter osadnictwa australijskiego jest ściśle zdeterminowany przez środowisko naturalne. Jałowe i suche wnętrze o niesprzyjających warunkach do życia odstraszało europejskich osadników. Do dziś istnieją tutaj tylko odosobnione osady górnicze, niewielkie miasteczka obsługujące tereny rolnicze, osiedla powstałe przy skrzyżowaniu szlaków komunikacyjnych i farmy oddzielone ogromnymi przestrzeniami (nierzadko osiągające nawet 1 mln hektarów powierzchni). Osadnictwo związane z rolnictwem rozwinęło się przede wszystkim we wschodniej części kontynentu, w dorzeczu rzek Murray i Darling. Znaczną część australijskiego interioru (buszu) stanowi jednak niezamieszkane i puste terytorium, gdzie sąsiedzi oddaleni są o kilkaset kilometrów, a odległość do najbliższego miasteczka może przekraczać nawet 1000 km.
Osadnictwo europejskie skupiało się więc na obszarach korzystnych pod względem warunków naturalnych, w wilgotnej strefie wybrzeży, o chłodniejszym klimacie. Mając do wyboru nieprzyjazny busz lub wygodniejsze i bezpieczniejsze życie na terenach miejskich, przybysze z Europy koncentrowali się głównie w miastach. W wyniku tego Australia należy do najbardziej zurbanizowanych krajów świata.

</doc>
<doc id="1403972" url="https://pl.wikipedia.org/wiki?curid=1403972" title="Wilhelm Heinrich Waagen">
Wilhelm Heinrich Waagen

Wilhelm Heinrich Waagen (ur. 23 czerwca 1841 w Monachium, zm. 24 marca 1900 w Wiedniu) – niemiecki geolog i paleontolog.
Życiorys.
Doktoryzował się na Uniwersytecie Ludwika i Maksymiliana w Monachium. Tam też opublikował swoją pracę doktorską z geologii. W 1866 został wykładowcą paleontologii na swoim macierzystej uczelni i jednocześnie uczył księżniczkę Teresę Charlottę i księcia Arnulfa Bawarskiego, dzieci Luitpolda księcia regenta Bawarii i jego żony Augusty Ferdynandy Toskańskiej. Chociaż był doskonałym wykładowcą, ze względu na swoje zdolności w praktycznych badaniach geologicznych, nie miał w protestanckiej Bawarii większych perspektyw na karierę naukową na monachijskim uniwersytecie, gdyż był praktykującym katolikiem. W konsekwencji zaakceptował w 1870 propozycję objęcia jednego z kierowniczych stanowisk w wyprawie geologicznej do Indii.
W 1875 powrócił na stałe do Europy, wyczerpany klimatem indyjskim. Od 1877 prowadził, cieszące się dużym zainteresowaniem, wykłady o geologii Indii na Uniwersytecie Wiedeńskim. Dwa lata później został profesorem geologii i mineralogii na niemieckiej politechnice w Pradze. Od 1890 wykładał paleontologię w Wiedniu. W 1886 odmówił przyjęcia posady w Berlinie.
W 1893 został wybrany konsultantem w dziedzinie kopalnictwa ("Oberbergrat") i członkiem Austriackiej Akademii Nauk.
Dzieła Waagena powstałe przed wyjazdem do Indii dotyczyły przede wszystkim Wyżyny Frankońskiej i jej skamieniałości. Jego wiekopomne dzieło dotyczy jednak prezentacji materiału paleontologicznego odnalezionego w Górach Solnych (Sakhisar) w Pendżabie. W 1869, po dokładnych studiach dotyczących znalezionych amonitów, Waagen udokumentował swą teorię mutacji dotyczącą serii skamieniałości. Teoria ta nazywana jest też teorią ewolucji ammonitów.
Będąc młodym naukowcem, brał aktywny udział w życiu monachijskiego Kościoła katolickiego. Na dwa lata przed śmiercią napisał rozprawę na temat pierwszego rozdziału biblijnej starotestamentowej Księgi Rodzaju.
Wydane dzieła.
Waagen był jednym z wydawców periodyku naukowego "Geognostische-paläontologische Beiträge" wydawanego w Monachium. W latach 1894–1900 redagował w Wiedniu "Beiträge zur Paläontologie Oesterreich-Ungarns und des Orients". Po śmierci Joachima Barrandego wydał kilka tomów jego "Système silurien". Do najważniejszych dzieł Wilhelma Waagena zaliczane są:
Wjęzyku angielskim Waagen wydał:

</doc>
<doc id="1403979" url="https://pl.wikipedia.org/wiki?curid=1403979" title="Hala Strążyska">
Hala Strążyska

Hala Strążyska, nazywana także Strążyskami – dawna hala pasterska w Tatrach Zachodnich. Obejmowała wąską, reglową Dolinę Strążyską wraz z jej górnymi piętrami – Doliną Wielkiej Równi i Małą Dolinką pod północnymi ścianami Giewontu.
Wraz z Halą Białe i Halą Kalatówki wchodziła w skład zbiorczej Hali Giewont. Ogólna powierzchnia tej zbiorczej hali w 1960 r. wynosiła 189,6 ha, w tym pastwiska stanowiły 16,9 ha, halizny 2,8 ha, las 48,6 ha, kosodrzewina 70,0 ha, nieużytki 51,3 ha. Ponadto dodatkowa powierzchnia serwitutów w lasach państwowych wynosiła 306,6 ha. Łączny wypas w przeliczeniu na owce wyniósł 316 sztuk.
W skład hali wchodziły również 2 polany: Młyniska i Polana Strążyska. Nazwa Hali Strążyskiej pochodzi od góralskiego słowa "strąga", oznaczającego przenośne ogrodzenie, w którym zamykano owce na czas dojenia. Od nazwy hali z kolei pochodzi nazwa doliny. Wypasano nie tylko na dnie Doliny Strążyskiej, ale również na otaczających ją zboczach Łysanek, Grzybowca, Wielkiego i Małego Bacucha, w żlebie Warzecha, na zboczach Sarniej Skały i Suchego Wierchu. Zbocza te porastał las bukowy i świerkowy, wśród którego występował cis pospolity, a na wapiennych skałkach bogata i cenna roślinność naskalna oraz jarząb mączny. Nadmierny wypas powodował znaczne spustoszenia wśród bogactwa tej roślinności. W latach 1960–1965 po przymusowym wykupie tych terenów od górali zlikwidowano na nich pasterstwo, tereny hali weszły w skład Tatrzańskiego Parku Narodowego, a hala stała się pojęciem historycznym.

</doc>
<doc id="1403980" url="https://pl.wikipedia.org/wiki?curid=1403980" title="Drake &amp; Josh">
Drake &amp; Josh



</doc>
<doc id="1403982" url="https://pl.wikipedia.org/wiki?curid=1403982" title="OpenAerialMap">
OpenAerialMap

OpenAerialMap (OAM) – społecznościowy serwis internetowy zawierający mapy zdjęć lotniczych dostępnych na wolnych licencjach. OpenAerialMap potrafi też wykorzystywać mapy konturowe z serwisu OpenStreetMap.
Pod koniec 2008 Christopher Schmidt poinformował, że rozwój projektu zatrzymał się. Od tamtego czasu żaden z serwerów udostępniejących zdjęcia lotnicze nie jest dostępny. Pod koniec roku 2009 wybrany został zespół osób odpowiedzialnych za zaprojektowanie i ponowne uruchomienie serwisu.
Zasoby.
Przyjmowane są zasoby na licencjach zgodnych z licencją Creative Commons Attribution License (CC BY) oraz należące do domeny publicznej. Dane można dodawać za pomocą stron wiki.

</doc>
<doc id="1403983" url="https://pl.wikipedia.org/wiki?curid=1403983" title="Daniel Moreno">
Daniel Moreno

Daniel Moreno Fernandez (ur. 5 września 1981 w Madrycie) – hiszpański kolarz szosowy, zawodnik profesjonalnej drużyny EF Education First–Drapac.
Do zawodowego peletonu należy od 2005 roku, kiedy to zadebiutował w barwach hiszpańskiej drużyny Relax-Gam. W sierpniu 2009 roku zajął drugie miejsce w klasyfikacji generalnej Tour de Pologne, a dwa lata później wygrał etap w Vuelta a España. W 2013 roku wygrał dwa etapy Vuelta a España i prestiżowy wyścig World Tour La Flèche Wallonne, co jest jego największym dotychczasowym sukcesem. Wcześniej okazał się najlepszy w wyścigu wieloetapowym Escalada a Montjuic w 2006 roku. Po drodze zwyciężył również dwa etapy tego wyścigu. Pierwszym jego sukcesem było wygranie etapu Clásica de Alcobendas rok wcześniej. W 2008 roku był najszybszy na etapie Euskal Bizikleta.

</doc>
<doc id="1403986" url="https://pl.wikipedia.org/wiki?curid=1403986" title="Vámospércs">
Vámospércs

Vámospércs − miasto na Węgrzech, w komitacie Hajdú-Bihar, w powiecie Hajdúhadház.

</doc>
<doc id="1403987" url="https://pl.wikipedia.org/wiki?curid=1403987" title="Extra omnes">
Extra omnes

Extra omnes (łac. „wszyscy na zewnątrz”) – w Kościele katolickim łacińska formuła wypowiadana uroczyście przez mistrza papieskich ceremonii liturgicznych w czasie konklawe przed rozpoczęciem głosowania.
Formuła ta związana jest ściśle z tajnością przeprowadzanych głosowań. Po wypowiedzeniu jej Mistrz Ceremonii zamyka od wewnątrz Kaplicę Sykstyńską, w której pozostają oprócz niego elektorzy oraz, do chwili początku głosowania, duchowny prowadzący modlitewne rozważania. Od momentu wypowiedzenia formuły "extra omnes" do czasu publicznego ogłoszenia imienia nowego papieża wszystkich katolików obowiązuje zakaz nawiązywania kontaktów z elektorami, a ich samych zakaz nawiązywania kontaktów z kimkolwiek. Złamanie tych zakazów zagrożone jest ekskomuniką z mocy prawa.
Jak wszystkie inne czynności związane z konklawe, również "extra omnes" uregulowane jest konstytucją "Universi Dominici gregis" w nr 52:
W czasie głosowania w kaplicy przebywają jedynie kardynałowie elektorzy. Mistrz Ceremonii oraz ewentualni pomocnicy (np. pomocnicy niedomagających elektorów) pozostają w zamknięciu w sali obok Kaplicy Sykstyńskiej.

</doc>
<doc id="1403990" url="https://pl.wikipedia.org/wiki?curid=1403990" title="Karta pamięci xD">
Karta pamięci xD



</doc>
<doc id="1404002" url="https://pl.wikipedia.org/wiki?curid=1404002" title="Jászapáti">
Jászapáti

Jászapáti – miasto na Węgrzech, w komitacie Jász-Nagykun-Szolnok, w powiecie Jászberény.

</doc>
<doc id="1404003" url="https://pl.wikipedia.org/wiki?curid=1404003" title="Kwas litewski">
Kwas litewski



</doc>
<doc id="1404005" url="https://pl.wikipedia.org/wiki?curid=1404005" title="Teofila Chmielecka">
Teofila Chmielecka

Teofila Chmielecka z Chocimirskich (ur. w 1590, zm. w 1650) – wojewodzina kijowska, żona Stefana Chmieleckiego.
Wraz z mężem Stefanem Chmieleckim zarządzała majątkiem. Angażowała się w sprawy związane z wojnami. Z powodu prowadzenia spartańskiego tryb życia i wielkiej odwagi stała się wzorem żony kresowego żołnierza. Była nazywana „wilczycą kresową”.
Miała dwóch synów: Łukasza i Adama. Po śmierci Chmieleckiego ponownie wyszła za mąż za Marcina Tulibowskiego.

</doc>
<doc id="1404008" url="https://pl.wikipedia.org/wiki?curid=1404008" title="Mafalda Hopkirk">
Mafalda Hopkirk



</doc>
<doc id="1404009" url="https://pl.wikipedia.org/wiki?curid=1404009" title="David Lindsay (27. hrabia Crawford)">
David Lindsay (27. hrabia Crawford)

David Alexander Edward Lindsay, 27. hrabia Crawford i 10. hrabia Balcarres KT (ur. 10 października 1871, zm. 8 marca 1940) – brytyjski arystokrata i polityk, członek Partii Konserwatywnej, minister w rządach Herberta Henry’ego Asquitha i Davida Lloyda George’a.
Był najstarszym synem Jamesa Lindsaya, 26. hrabiego Crawford, i Emily Bootle-Wilbraham, córki pułkownika Edwarda Bootle-Wilbrahama. Od 1880 r. nosił tytuł lorda Balcarres. Wykształcenie odebrał w Eton College oraz w Magdalen College na Uniwersytecie Oksfordzkim. W 1895 r. został wybrany do Izby Gmin jako reprezentant okręgu Chorley. W latach 1903–1905 był młodszym lordem skarbu. Po śmierci ojca w 1913 r. odziedziczył tytuł 27. hrabiego Crawford i zasiadł w Izbie Lordów.
W lipcu 1916 r. został przewodniczącym Rady Rolnictwa. W grudniu tego roku otrzymał stanowisku Lorda Tajnej Pieczęci. W latach 1919–1921 był Kanclerzem Księstwa Lancaster. W 1921 r. został pierwszym komisarzem ds. prac publicznych. W tym samym roku otrzymał Order Ostu. W kwietniu 1922 r. został członkiem gabinetu. Pod koniec istnienia rządu Lloyda George był ministrem transportu.
25 stycznia 1900 r. w Londynie poślubił Constance Lilian Pelly (zm. 8 stycznia 1947), córkę sir Henry’ego Pellyego, 3. baroneta, i lady Lilian Charteris, córki 10. hrabiego Wemyss. David i Constance mieli razem dwóch synów i sześć córek:
Lord Crawford zmarł w 1940 r. Tytuły parowskiego odziedziczył jego najstarszy syn.

</doc>
<doc id="1404010" url="https://pl.wikipedia.org/wiki?curid=1404010" title="Kadarkút">
Kadarkút

Kadarkút – miasto na Węgrzech, w komitacie Somogy, siedziba władz powiatu Kadarkút.

</doc>
<doc id="1404012" url="https://pl.wikipedia.org/wiki?curid=1404012" title="Rowland Prothero, 1. baron Ernle">
Rowland Prothero, 1. baron Ernle



</doc>
<doc id="1404013" url="https://pl.wikipedia.org/wiki?curid=1404013" title="Arthur Griffith Boscawen">
Arthur Griffith Boscawen



</doc>
<doc id="1404014" url="https://pl.wikipedia.org/wiki?curid=1404014" title="Robert Horne, 1. wicehrabia Horne of Slamannan">
Robert Horne, 1. wicehrabia Horne of Slamannan



</doc>
<doc id="1404015" url="https://pl.wikipedia.org/wiki?curid=1404015" title="Piłka ręczna na Letnich Igrzyskach Olimpijskich 2008 – turniej mężczyzn">
Piłka ręczna na Letnich Igrzyskach Olimpijskich 2008 – turniej mężczyzn

 Turniej Olimpijski w piłce ręcznej mężczyzn w Pekinie odbył się w dniach 10 - 24 sierpnia 2008 roku. W zawodach wystartowało 12 zespołów. Mecze rozegrano w halach Beijing Olympic Sports Center Gymnasium oraz National Indoor Stadium.
Złotych medali bronili reprezentanci Chorwacji, którzy w 2004 roku pokonali w finale reprezentację Niemiec 26:24.
Faza grupowa.
Grupa A.
10 sierpnia 2008
12 sierpnia 2008
14 sierpnia 2008
16 sierpnia 2008
18 sierpnia 2008
Grupa B.
10 sierpnia 2008
12 sierpnia 2008
14 sierpnia 2008
16 sierpnia 2008
18 sierpnia 2008
Faza pucharowa.
Ćwierćfinały.
20 sierpnia 2008
Mecz o miejsca 5-8.
22 sierpnia 2008
Półfinały.
22 sierpnia 2008
Mecz o 7. miejsce.
24 sierpnia 2008
Mecz o 5. miejsce.
24 sierpnia 2008
Mecz o 3. miejsce.
24 sierpnia 2008
Finał.
24 sierpnia 2008

</doc>
<doc id="1404022" url="https://pl.wikipedia.org/wiki?curid=1404022" title="Okręg wyborczy Chorley">
Okręg wyborczy Chorley

Okręg wyborczy Chorley powstał w 1885 r. i wysyła do brytyjskiej Izby Gmin jednego deputowanego. Okręg położony jest w hrabstwa Lancashire.

</doc>
<doc id="1404027" url="https://pl.wikipedia.org/wiki?curid=1404027" title="Saab 2000">
Saab 2000

Saab 2000 – turbośmigłowy samolot pasażerski szwedzkiej firmy Saab, przeznaczony do lotów regionalnych. Samolot ten jest zbudowany na bazie Saaba 340 i porównaniu z nim ma wydłużony kadłub o 8 m i większą rozpiętość skrzydeł o 4 m. Na pokład może zabrać maksymalnie 58 pasażerów.
Operatorzy.
Samoloty pasażerskie
Samoloty wojskowe
Samoloty rządowe

</doc>
<doc id="1404032" url="https://pl.wikipedia.org/wiki?curid=1404032" title="Stephen Kelly (irlandzki piłkarz)">
Stephen Kelly (irlandzki piłkarz)

Stephen Michael Kelly (ur. 6 września 1983 w Dublinie) – irlandzki piłkarz występujący na pozycji obrońcy w Fulham.
Kariera klubowa.
Kelly urodził się w Dublinie w Irlandii jednak swoją zawodową karierę piłkarską rozpoczął w 2000 roku w angielskim Tottenhamie. Nie mógł się tam załapać od wyjściowego składu więc "Koguty" wypożyczyły go 31 stycznia 2003 do Southend United. Tam w ciągu niespełna 2 miesięcy wystąpił w 10 spotkaniach ligowych. Następnie został wypożyczony do Queens Park Rangers. Koszulkę "The Hoops" zakładał w 7 meczach. 24 września wypożyczony został do Watford. Występował tam do 24 grudnia. W tym czasie rozegrał tam 13 spotkań. Gdy Stephen wrócił na White Hart Lane zaczął częściej grać. W wiosennej części sezonu 2003/04 wystąpił w 11 meczach. Zaś w następnym już w 17. 28 czerwca 2006 przeszedł za sumę 750 tysięcy funtów do Birmingham City (kwota może wzrosnąć do 1,25 miliona w zależności od jego formy w Birmingham). Już w pierwszym sezonie był podstawowym zawodnikiem "Blues". W sezonie 2007/08 był jedynym zawodnikiem w Premier League, który zagrał pełne 90 minut w każdym meczu swojej ekipy. W lutym 2009 roku Kelly został wypożyczony do Stoke City. Po rozegraniu w tym zespole sześciu spotkań, w czerwcu powrócił do Birmingham. Niedługo po tym Kelly podpisał kontrakt z Fulham. 11 stycznia 2013 roku podpisał kontrakt z Reading.
Kariera reprezentacyjna.
W latach 2003–2005 Kelly występował w młodzieżowej reprezentacji swojego kraju. W kadrze A zadebiutował w roku 2006. Łącznie w barwach narodowych wystąpił 11 razy.

</doc>
<doc id="1404034" url="https://pl.wikipedia.org/wiki?curid=1404034" title="Kisköre">
Kisköre

Kisköre – miasto na Węgrzech, w komitacie Heves, w powiecie Heves, leżące nad rzeką Cisą.
Współczesność.
W roku 1973 wybudowano tu hydroelektrownię, która zaopatruje miasto w energię elektryczną. W tym samym czasie powstało sztuczne jezioro Cisa, rozciągające się na północny wschód od miasta.

</doc>
<doc id="1404042" url="https://pl.wikipedia.org/wiki?curid=1404042" title="Nagroda Brunona Kreiskiego">
Nagroda Brunona Kreiskiego

Bruno-Kreisky-Preis für Verdienste um die Menschenrechte – nagroda przyznawana co dwa lata przez fundację "Bruno Kreisky Stiftung". Jej celem jest uhonorowanie osób oraz organizacji szczególnie zasłużonych dla ochrony praw człowieka oraz działających na rzecz pokoju, tolerancji, wzajemnego zrozumienia i dialogu na różnych płaszczyznach.
Utworzona w październiku 1976, z okazji 65. rocznicy urodzin Brunona Kreiskiego. Laureaci nagradzani są za osiągnięcia na polu walki o prawa człowieka, otrzymując przy tym również nagrodę pieniężną w wysokości od 3500 do 15 000 euro. Zwycięzcy wybierani są przez międzynarodowy skład sędziowski.
Laureaci.
2013.
Ceremonia wręczenia nagród odbyła się 10 czerwca. Laureatami zostali:
2011.
Ceremonia wręczenia nagród odbyła się 16 października. Laureatami zostali:.
2007.
Ceremonia wręczenia nagród odbyła się 14 września. Laureatami zostali:
2005.
Ceremonia wręczenia nagród odbyła się 4 kwietnia. Laureatami zostali:
2002.
Ceremonia wręczenia nagród odbyła się 27 września. Laureatami zostali:
2000.
Ceremonia wręczenia nagród odbyła się 16 października. Podczas 10. edycji przyznawania nagród Brunona Kreiskiego jury zdecydowało się do ograniczenia liczby nagradzanych osób oraz organizacji do maksymalnej liczby czterech. Laureatami zostali:
1997.
Ceremonia wręczenia nagród odbyła się 27 listopada. Laureatami zostali:
1995.
Ceremonia wręczenia nagród odbyła się 29 września. Laureatami zostali:
Nagrody przyznane w ramach specjalnego uznania dla Austriaków oraz organizacji działających na rzecz praw człowieka na świecie:
1993.
Ceremonia wręczenia nagród odbyła się 11 czerwca. Podczas tej edycji podzielono przyznawane Nagrody Brunona Kreiskiego na dwie kategorie: praw człowieka oraz uznanie zasług. Zgodnie z tematem, który był akcentowany w poprzednich latach, krwawe konflikty, które towarzyszyły podziałowi Jugosławii skupiały coraz większą uwagę międzynarodowego jury. Jednocześnie w centrum uwagi były przestępstwa dokonywane przez wojskowe dyktatury w Nigerii.
1991.
Ceremonia wręczenia nagród odbyła się 18 stycznia, była to pierwsza uroczystość wręczenia nagród po śmierci Brunona Kreiskiego (zm. 29 lipca 1990 w Wiedniu). Laureatami zostali:
1998.
Ceremonia wręczenia nagród odbyła się 8 lipca. Laureatami zostali:
1996.
Ceremonia wręczenia nagród odbyła się 22 stycznia. Laureatami zostali:
1984.
Ceremonia wręczenia nagród odbyła się 23 listopada. Laureatami zostali:
1981.
Ceremonia wręczenia nagród odbyła się 27 listopada. Laureatami zostali:
1979.
Ceremonia wręczenia nagród odbyła się 19 października. Laureatami zostali:

</doc>
<doc id="1404043" url="https://pl.wikipedia.org/wiki?curid=1404043" title="Kisbér">
Kisbér

Kisbér – miasto na Węgrzech, w komitacie Komárom-Esztergom, siedziba władz powiatu Kisbér.
Historia.
Pierwsza wzmianka o tej miejscowości pochodzi z roku 1277.

</doc>
<doc id="1404044" url="https://pl.wikipedia.org/wiki?curid=1404044" title="Workowce (skorupiaki)">
Workowce (skorupiaki)

Workowce ("Ascothoracida") – Podgromada skorupiaków z odgraniczonym głowotułowiem od cienkiego odwłoka, który to zakończony jest furką. Silnie rozwinięty pancerz zamyka głowotułów i jest złożony on z dwu płatów połączonych na grzbiecie i nie ulega on zwapnieniu. Większość z tych organizmów to formy pasożytnicze. Znanych jest około 25 gatunków. Są to formy niewielkie 3–5, a rzadko 10–12 mm długości.
Budowa ciała.
Ciało tych zwierząt składa się z 11 segmentów, a wyjątkowo z 10, z tego na tułów przypada 6, a na odwłok 5 segmentów. Natomiast u form pasożytniczych owa segmentacja zaciera się. Pancerz jest silnie rozwinięty okrywa ciało z wyjątkiem odwłoka. U niektórych form pasożytniczych silnie rozwijające się jajniki i wyrostki jelitowe, powodują jego rozdęcie na boki, a ciało staje się ledwo widoczne. U form wolnożyjących obecne są krótkie antennulae zakończone szczypcami, brak anten. Żuwaczki i szczęki natomiast są przekształcone w ostre kłujki, które nie mają członowania. Mają sześć par odnóży, z których pierwsza i ostatnia para są jednogałęziste. U pasożytów wewnętrznych mogą one ulegać redukcji.
Narządy wewnętrzne.
Jelito ma dwie lub trzy pary rozgałęzionych uchwytów. Narządy wydalnicze stanowią u tych zwierząt gruczoły szczękowe. Nie posiadają one serca oraz nie mają specjalnych narządów do oddychania. Z reguły są rozdzielnopłciowe o pojedynczych gonadach. Samce zwykle są mniejsze.
Rozmnażanie.
Jaja noszone są w komorze lęgowej, w której to młode przebywają cały okres larwalny. W stadium nauplius mają duży zapas żółtka pod pancerzem i słabo są wyposażone w narządy ruchu. Z metanauplius powstaje stadium podobne do cyprys Ostracoda, tzw. ascothoracid o cechach dorosłego osobnika. Opuszcza on komorę lęgową.
Ekologia.
Nieliczne formy żyją swobodnie, lecz i one czasowo pasożytują na różnych organizmach. "Synagoga mirum" bytuje wśród polipów koralowców. "Ascothorax ophioctenis" żyje w gonadach wężowideł "Ophiocten sericeum". Przyczepia się szczypcami czułków do ściank gonady, wystawiając do otworu szparę pancerza, do której napędza wodę. Swymi przydatkami gębowymi pobiera pokarm ze ściany gonady.

</doc>
<doc id="1404046" url="https://pl.wikipedia.org/wiki?curid=1404046" title="Palę Paryż">
Palę Paryż

Palę Paryż – powieść Brunona Jasieńskiego, sytuująca się w obrębie nurtu fantastyki historiozoficznej dwudziestolecia międzywojennego, opublikowana w 1928 roku w odcinkach na łamach francuskiej gazety „L’Humanité”.
Powstanie powieści i recepcja.
Bruno Jasieński nosił się z zamiarem napisania powieści o upadku burżuazyjnego miasta jeszcze mieszkając w Polsce, jednak bezpośrednim impulsem do zrealizowania tych zamierzeń była nowela Paula Moranda "Palę Moskwę" (a raczej „Mijam Moskwę” "Je brûle Moscou"), opublikowana w zbiorze "L'Europe galante", którą polski futurysta przeczytał, przebywając na emigracji w Paryżu od 1925 roku. Utwór francuskiego pisarza uznał za antyproletariacki paszkwil, więc w odpowiedzi postanowił w swojej powieści „spalić” burżuazyjny Paryż. W opublikowaniu tekstu w odcinkach na łamach socjalistycznego dziennika L’Humanité pomógł mu przyjaciel, Tomasz Dąbal, któremu zadedykował utwór. Powieść wywołała ogromny skandal, odbywały się demonstracje paryżan przed redakcją gazety, żądano przede wszystkim wydalenia Jasieńskiego z Francji. Powieści jednak nie zaprzestano drukować, przeciwnie, ukazała się w postaci książkowej nakładem wydawnictwa Ernesta Flammariona. Skandal pomógł w międzynarodowym sukcesie: w Związku Radzieckim opublikowano tłumaczenie w nakładzie 140 tys. egzemplarzy (dodruk 220 tys. egzemplarzy). W Niemczech powieść drukowano najpierw na łamach "Arbeiter Illustrierte Zeitung", później nakładem wydawnictwa Neurer Deutscher Verlag. W Polsce publikacji, wraz ze wstępem Juliusza Kadena-Bandrowskiego, podjęło się Towarzystwo Wydawnicze „Rój” w 1929 r.
Bruno Jasieński został ostatecznie z Francji wydalony w 1929 roku. Jego powieść została opublikowana ponownie nad Sekwaną dopiero w 2003 roku (nakładem wydawnictwa Le Felin Poche).
Treść powieści.
Jeanette porzuca swojego chłopaka, Pierre’a, gdy ten po utracie pracy w fabryce zostaje bez środków do życia. Przez kilka dni robotnik snuje się po ulicach miasta, odwiedza różnego rodzaju podejrzane szynki i domy publiczne oraz cierpi głód. Trafia na kilka dni do aresztu za włóczęgostwo, gdzie spotyka innych robotników, również tak jak on zwolnionych z pracy w fabrykach, którzy zostali aresztowani za protesty i demonstracje. Pierre nie bierze udziału w ich dyskusjach na temat rewolucji proletariackiej. Odzyskawszy wolność, spotyka przypadkowo kolegę, który ułatwia mu otrzymanie pracy. Kolega zaś pracuje jako sprzątacz w Instytucie Pasteura. Pewnego razu oprowadza Pierre’a po instytucie, pokazuje mu zamknięte w szafach probówki z różnymi chorobami zakaźnymi, w tym z dżumą. Pod wpływem impulsu Pierre kradnie dwie probówki, po czym następnego dnia wylewa je do zbiornika wodnego zasilającego wodociąg Paryża. Jest to jego prywatna zemsta na Jeanette oraz na bogatej warstwie społecznej miasta, która – jak sobie uroił – odebrała mu ją na zawsze.
W Paryżu szybko wybucha zaraza, dokładnie w dniu rocznicy rewolucji francuskiej. Miasto zostaje otoczone kordonem sanitarnym i tym samym odcięte od świata.
Następnie czytelnik poznaje Chińczyka, P’ana Tsiang-kueja, którego ojciec zginął w wypadku, kiedy P’an był dzieckiem. Od tamtego momentu chłopiec żył na ulicy i był często bity przez starsze dzieci i dorosłych. Nieco starszy trafił do przytułku prowadzonego przez katolickich misjonarzy z Europy, gdzie zdobywał edukację. Pewnego razu poznał studentów, którzy prowadzili tajne komunistyczne kółko, czytali Marksa i interesowali się wydarzeniami politycznymi w Rosji. Wytłumaczyli P'anowi na czym polegają wielkie nierówności klasowe w Chinach oraz uprzywilejowane miejsce w społeczeństwie, jakie zajmują biali cudzoziemcy z Europy. Misjonarze odkrywają jego przynależność do komunistycznego kółka i wyrzucają go ze szkoły. Jako młodzieniec P’an bierze udział w rozruchach społecznych po stronie lewicowego Kuomintangu. Z ramienia partii zostaje wysłany jako szpieg do Paryża, gdzie zostaje „uwięziony” przez wybuch epidemii.
W Paryżu dochodzi do podziału miasta na małe państewka-dzielnice. Najpierw „niepodległość” ogłaszają Chińczycy pod wodzą P’ana Tsiang-kueja, potem Żydzi, następnie rosyjscy białogwardziści, anglo-amerykańscy kapitaliści, oraz francuscy komuniści, którzy ogłaszają powstanie Republiki Radzieckiej Belleville, i monarchiści. Wszystkie te „państewka” toczą ze sobą zaciętą wojnę o zapasy jedzenia i starają się przeciwdziałać skutkom epidemii. Między niektórymi dochodzi do sojuszy (m.in. komuniści paryscy i Chińczycy).
Czytelnik poznaje całą plejadę postaci, np. bogobojnych Żydów, którzy interpretują wydarzenia przez pryzmat zesłanej kary bożej na lud Izraela, a także kilku milionerów, którzy wraz z niektórymi Żydami próbują wydostać się z Paryża, nie bacząc na to, że w ten sposób mogliby rozlać zarazę po całej Francji i świecie.
Po sześciu tygodniach zaraza zabija ostatniego paryżanina. Jedyną grupą, która przeżyła, są więźniowie, nieświadomi zupełnie tego, co się działo poza murami więziennymi. Jak się okazuje, ci więźniowie są robotnikami aresztowanymi za rozruchy społeczne (Pierre poznaje ich na początku książki).
Po wydostaniu się z więzień robotnicy postanawiają utrzymywać resztę świata w przekonaniu, że w Paryżu wciąż szaleje zaraza. W mieście organizują struktury państwa komunistycznego, a na dachach budynków instalują anteny, aby w odpowiednim momencie ogłosić odezwę przez radio do robotników i chłopów. Po wielu miesiącach przygotowań orędzie zostaje ogłoszone w momencie rozpoczęcia ataku francuskich wojsk na komunistyczną Ukrainę. Zakończenie książki sugeruje rozpoczęcie francuskiej rewolucji proletariackiej.
Idee katastroficzne i komunistyczne.
"Palę Paryż" zawiera wszystkie cechy apokaliptycznej wizji: nie tylko drobiazgowy opis samej katastrofy, ale i charakterystyczne cechy formalne katastroficznego nurtu. Symbolizująca ją rewolucja została w utworze ukazana pod postacią dżumy zesłanej na Paryż – symbol mieszczańskiej kultury – przez mszczącego się za swoje miłosne niepowodzenia robotnika. Śmierć milionów ludzi ukazana jest nie jako zło konieczne, ale jako wyrok sprawiedliwości.
Powieść Jasieńskiego to rezultat fascynacji poglądami komunistycznymi, choć w wielu miejscach odbiega ona od marksistowskiej ideologii, co było powodem ostrej krytyki wielu komunistów – katastrofa Paryża dokonuje się bowiem przypadkiem, w wyniku całkowicie prywatnego miłosnego rozczarowania bohatera, a nie wskutek nabrzmiałych konfliktów klasowych. Jednak łatwość, z jaką dokonuje się rozprzestrzenienie paryskiej rewolucji wskazuje, że zmiana ta była oczekiwana i pożądana przez proletariat całej Francji. Zgliszcza starej cywilizacji stają się placem budowy, na którym błyskawicznie tworzy się utopijne państwo komunistyczne, a architektoniczne ślady dawnej stolicy kultury (np. Łuk Triumfalny) są potraktowane jak łupy wojenne nowego robotniczego społeczeństwa i przeobrażone na jego potrzeby (pokryte zbożem Pola Elizejskie).

</doc>
<doc id="1404048" url="https://pl.wikipedia.org/wiki?curid=1404048" title="Signs of Chaos">
Signs of Chaos

Signs of Chaos – album kompilacyjny amerykańskiej grupy muzycznej Testament.
Lista utworów.
Opracowano na podstawie materiału źródłowego.

</doc>
<doc id="1404051" url="https://pl.wikipedia.org/wiki?curid=1404051" title="Jan z Kolonii">
Jan z Kolonii

Jan z Kolonii także Jan Heer (ur. w Niemczech, zm. 9 lipca 1572 w Brielle w Holandii) – kapłan dominikanin, męczennik, święty Kościoła katolickiego, jeden z męczenników z Gorkum.
Życiorys.
Przebywał w klasztorze dominikańskim w Kolonii, kiedy poprosił swoich przełożonych o pozwolenie na wyjazd do pracy duszpasterskiej w Holandii. Chciał wspomagać tamtejsze duchowieństwo katolickie wobec rozprzestrzeniającego się kalwinizmu. Był proboszczem w Hoornaar, kiedy gezowie zdobyli Brielle, Vlissingen, Dortrecht i Gorkum. Jan z Kolonii został wraz z innymi duchownymi z Gorkum i okolicy pojmany i torturowany. Próbowano wymusić na zakonnikach i pojmanych z nimi księżach diecezjalnych odstępstwo od wiary w prawdziwą obecność Chrystusa w Eucharystii i prymat papieża w Kościele. Chociaż po interwencji mieszkańców Gorkum książę Wilhelm Orański nakazał zwolnienie aresztowanych, Willem II van der Marck, przywódca gezów, kazał wszystkich powiesić.
Został beatyfikowany wraz z grupą pozostałych męczenników z Gorkum 14 listopada 1675 przez papieża Klemensa X. Kanonizował go w Rzymie Pius IX 29 czerwca 1867.
Dominikanie obchodzą wspomnienie liturgiczne św. Jana z Kolonii i pozostałych męczenników z Gorkum 9 lipca.

</doc>
<doc id="1404053" url="https://pl.wikipedia.org/wiki?curid=1404053" title="Mechanizm Duffa">
Mechanizm Duffa

Mechanizm Duffa - w informatyce jest zoptymalizowaną wersją kopiowania jednej tablicy do drugiej. Używa do tego metody szeroko stosowanej w assemblerze polegającej na odwijaniu pętli. Wynalezienie tej metody dla języka C jest przypisywane Tomowi Duffowi (listopad 1983). W praktyce jednak stosowanie tej metody przy tworzeniu programów nie jest konieczne, ponieważ większość współczesnych kompilatorów sama optymalizuje kod w ten sposób.
Działanie.
Przykład prostego kopiowania dwóch tablic znakowych wykonuje test zakończenia działania po przepisaniu każdego elementu:
void kopiuj(char *wej, char *wyj, int krotnosc) {
 while (krotnosc-- &gt; 0) {
 *wyj++ = *wej++; 
} 
Mechanizm Duffa pozwala wyeliminować dużą część niepotrzebnych sprawdzeń:
void kopiuj(char *wej, char *wyj, int krotnosc)
 int n = (krotnosc + 7) / 8;
 switch (krotnosc % 8) {
 case 0: do { *wyj++ = *wej++;
 case 7: *wyj++ = *wej++;
 case 6: *wyj++ = *wej++;
 case 5: *wyj++ = *wej++;
 case 4: *wyj++ = *wej++;
 case 3: *wyj++ = *wej++;
 case 2: *wyj++ = *wej++;
 case 1: *wyj++ = *wej++;
 } while (--n &gt; 0);
} 
Opis.
Zapis metody może być mylący, jednak program działa tak, jak gdyby pętla do…while była całkowicie pod całym switch, natomiast pod każdym case byłoby polecenie skoku do odpowiedniego miejsca pętli do…while. Inny rodzaj zapisu ułatwiający zrozumienie mógłby mieć postać:
void kopiuj(char *wej, char *wyj, int krotnosc) {
 int n = (krotnosc + 7) / 8;
 switch (krotnosc % 8) {
 case 0: goto miejsce0;
 case 7: goto miejsce7;
 case 6: goto miejsce6;
 case 5: goto miejsce5;
 case 4: goto miejsce4;
 case 3: goto miejsce3;
 case 2: goto miejsce2;
 case 1: goto miejsce1;
miejsce0: do { *wyj++ = *wej++;
miejsce7: *wyj++ = *wej++;
miejsce6: *wyj++ = *wej++;
miejsce5: *wyj++ = *wej++;
miejsce4: *wyj++ = *wej++;
miejsce3: *wyj++ = *wej++;
miejsce2: *wyj++ = *wej++;
miejsce1: *wyj++ = *wej++;
 } while (--n &gt; 0);
Instrukcja przypisania *wyj++ = *wej++ musi być wykonana krotnosc razy. Pętla do zawiera 8 kopiowań. Dlatego należy obliczyć ile razy krotnosc dzieli się przez 8 – właśnie tyle razy należy wykonać do. Natomiast reszta z dzielenia to liczba dodatkowych kopii, dlatego następuje skok pod odpowiednie miejsca, spod którego wykona się tyle kopiowań, ile wyniosła reszta z dzielenia. Po tym zostanie sprawdzony warunek while (--n &gt; 0) i ewentualny skok do początku do i wykonanie pozostałych kopii. Dodanie do krotnosc siedmiu pochodzi z oryginalnego rozwiązania, możliwe jest wyeliminowanie tego dodania przy odpowiedniej modyfikacji etykiet skoków.

</doc>
<doc id="1404054" url="https://pl.wikipedia.org/wiki?curid=1404054" title="Joannes van Hoornaer">
Joannes van Hoornaer



</doc>
<doc id="1404056" url="https://pl.wikipedia.org/wiki?curid=1404056" title="Jan Heer">
Jan Heer



</doc>
<doc id="1404058" url="https://pl.wikipedia.org/wiki?curid=1404058" title="Bułgaria na Letnich Igrzyskach Olimpijskich 1896">
Bułgaria na Letnich Igrzyskach Olimpijskich 1896

Bułgaria na Letnich Igrzyskach Olimpijskich 1896 była reprezentowana przez szwajcarskiego gimnastyka mieszkającego w Sofii. Na igrzyska pojechała czteroosobowa grupa gimnastyków z klubu "Junak" – byli to Panajot Belew, Ilija Penczew, Dimityr Iliew oraz Charles Champaud, jednak tylko Champaud wystartował. Jego wyniki w 3 konkurencjach nie są znane.

</doc>
<doc id="1404059" url="https://pl.wikipedia.org/wiki?curid=1404059" title="Operacja Frequent Wind">
Operacja Frequent Wind

Operacja Frequent Wind – operacja wojskowa, której celem była ewakuacja drogą powietrzną Amerykanów oraz niektórych południowych Wietnamczyków z Sajgonu, stolicy Wietnamu Południowego, przed przejęciem miasta przez Ludową Armię Wietnamu i Wietkong. Operację przeprowadzono w dniach 29–30 kwietnia 1975 roku, w ostatnich dniach wojny wietnamskiej. W jej ramach ponad 7000 osób zostało ewakuowanych helikopterami z różnych punktów Sajgonu.
Plany ewakuacji istniały już wcześniej jako standardowa procedura w amerykańskiej ambasadzie i innych placówkach dyplomatycznych. Wskutek rozpoczęcia ofensywy wiosennej wojsk komunistycznych z północny na początku marca stałopłaty rozpoczęły ewakuację ludności cywilnej z lotniska Tân Sơn Nhất pod Sajgonem. Do połowy kwietnia były już gotowe plany awaryjne i trwały przygotowania do ewakuacji śmigłowcowej. Gdy nieuchronny upadek Sajgonu stał się oczywisty, flota ewakuacyjna pod kryptonimem Task Force 76 zebrała się u wybrzeży Wietnamu na wodach Morza Południowochińskiego w pobliżu Vũng Tàu, aby zabezpieczyć ewakuację śmigłowcową i w razie potrzeby zapewnić wsparcie lotnicze. To drugie nie było jednak potrzebne, ponieważ komuniści zatrzymali się na tydzień na obrzeżach Sajgonu, prawdopodobnie czekając na upadek rządu południowowietnamskiego i unikając możliwej konfrontacji z wojskami amerykańskimi, tym samym pozwalając na ewakuację Amerykanów z Sajgonu praktycznie bez oporu.
28 kwietnia baza lotnicza Tan Son Nhut (przylegająca do lotniska cywilnego Tân Sơn Nhất) znalazła się pod ostrzałem artyleryjskim i została zaatakowana przez samoloty Ludowych Sił Powietrznych Wietnamu. Ewakuacja stałopłatami stała się od tej pory niemożliwa i została zakończona, wobec czego przystąpiono do przeprowadzenia operacji Frequent Wind. Ewakuacja miała miejsce głównie z siedziby amerykańskiego attaché wojskowego w Sajgonie i rozpoczęła się około godz. 14:00 29 kwietnia, a zakończyła się w nocy z 29 na 30 kwietnia; w czasie tego etapu operacji niektóre południowowietnamskie i amerykańskie śmigłowce zostały lekko uszkodzone ogniem broni ręcznej. Ambasada USA w Sajgonie początkowo miała być jedynie drugorzędnym punktem ewakuacji, przeznaczonym wyłącznie dla personelu ambasady, lecz wkrótce została ona zalana przez domagających się ewakuacji, zdesperowanych Wietnamczyków. Ewakuacja ambasady została zakończona 30 kwietnia o godz. 7:53, lecz niektórzy Amerykanie zdecydowali się pozostać w Sajgonie lub nie mogli już zostać ewakuowani z powodu wkroczenia armii północnowietnamskiej do miasta, podobnie jak około 400 obywateli państw trzecich.
Wraz z dokonującym się upadkiem Wietnamu Południowego liczne łodzie i statki odpłynęły, a śmigłowce i ostatnie stałopłaty Sił Powietrznych Republiki Wietnamu odleciały w kierunku amerykańskiej floty ewakuacyjnej. Helikoptery zaczęły wkrótce zagracać pokłady okrętów i ostatecznie wiele z nich musiało zostać wypchniętych za burtę, aby inne mogły wylądować. Pilotom niektórych helikopterów rozkazano wysadzić swoich pasażerów, a następnie wystartować i wodować na morzu, skąd zostali uratowani. W sumie w ramach operacji Frequent Wind 1373 Amerykanów oraz 5595 Wietnamczyków i obywateli krajów trzecich zostało ewakuowanych helikopterami. Całkowita liczba Wietnamczyków ewakuowanych w ramach różnych operacji pod koniec wojny wietnamskiej lub uciekających do Stanów Zjednoczonych na własną rękę i zarejestrowanych jako uchodźcy w USA wyniosła 138 869.
Operacja ta była debiutem bojowym samolotu F-14 Tomcat. Była to też największa ewakuacja śmigłowcowa w historii.

</doc>
<doc id="1404060" url="https://pl.wikipedia.org/wiki?curid=1404060" title="Karol Kraszewski">
Karol Kraszewski



</doc>
<doc id="1404062" url="https://pl.wikipedia.org/wiki?curid=1404062" title="Mistrzostwa Europy U-17 w Piłce Nożnej 2009">
Mistrzostwa Europy U-17 w Piłce Nożnej 2009

Mistrzostwa Europy U-17 w piłce nożnej 2009 odbyły się w dniach 6-18 maja 2009 w Niemczech.
Sześć najlepszych drużyn turnieju wywalczyło awans do Mistrzostw Świata U-17, które odbyły się w Nigerii
w 2009 roku.

</doc>
<doc id="1404068" url="https://pl.wikipedia.org/wiki?curid=1404068" title="Kaplica Wazów na Wawelu">
Kaplica Wazów na Wawelu

Kaplica Wazów, zwana także "Prandocińską" oraz "Psałterzystów", pod wezwaniem Niepokalanego Poczęcia Najświętszej Panny Marii – jedna z dziewiętnastu kaplic katedry wawelskiej. Znajduje się w południowej nawie bocznej, na wschód od kaplicy Szafrańców.
Historia.
Obiekt wzniesiono na miejscu romańskiej kaplicy pw. śś. Piotra i Pawła, ufundowanej przez bpa Jana Prandotę w 1. połowie XIII wieku. Prawdopodobnie mieścił się tu pierwotny grób św. Stanisława, którego relikwie pokazywano w tej kaplicy w późniejszym czasie. Przyczyną fundacji budowli była śmierć królowej Anny Austriaczki, której mąż, Zygmunt III Waza, postanowił wznieść, podobnie jak jego dziad Zygmunt I Stary, mauzoleum rodowe. 11 maja 1598 roku kapituła katedralna, na prośbę kardynała Jerzego Radziwiłła, wysłannika króla, zezwoliła na pogrzebanie królowej w podziemiach kaplicy Prandocińskiej. O zamierzeniu wystawienia mauzoleum wspominają także testamenty króla Zygmunta III z 19 maja 1598 r., 1621 r. oraz 1623 r. Królowa została pogrzebana jednak w zapełnionej trumnami krypcie pod kaplicą Zygmuntowską.
W testamentach z 1621 i 1623 roku monarcha zapisał 20 000 florenów oraz paramenty liturgiczne na odprawianie mszy świętej. Władca chciał, aby codzienne odprawiano mszę o Duchu Świętym za fundatora, zaś w czwartki i soboty msze śpiewane o Matce Boskiej z introitem – "Salve Sancta Parens". Owe testamenty otwarto 4 maja 1632 r. (po śmierci Zygmunta III). Króla oraz Konstancję Austriaczkę (jego drugą żonę) pochowano w krypcie pod kaplicą Zygmuntowską w 1633 r. Tego roku przeniesiono kości biskupa Jana, pochowanego w kaplicy Prandocińskiej. W 1644 roku z funduszy Władysława IV Wazy powstała nowa krypta grobowa dla Wazów sąsiadująca z kryptą pod kaplicą Zygmuntowską, co było pierwszym etapem w budowie kaplicy. Pracami kierował kanonik Jan Chryzostom Bodzanta. Jako pierwszą w roku 1644 w nowym sklepie na Wawelu złożono trumnę królowej Cecylii Renaty, następnie w roku 1647 królewicza Zygmunta Kazimierza, a w roku 1649 samego Władysława IV.
Myśl budowy mauzoleum Wazów przy stołecznej katedrze zrealizował król Jan Kazimierz. Prace prowadzono za pieniądze królewskie, ale przy aktywnym udziale Andrzeja Trzebickiego. Prace przygotowawcze do zburzenia kaplicy Prandocińskiej przeprowadzono w latach 1663-1664. W 1655 roku z Dębnika sprowadzono czarny marmur. W 1666 r. główne prace były wykonane, co sprawdził w styczniu Jan II Kazimierz Waza, przybywający z Częstochowy. 12 marca 1667 r. monarcha wystawił akt fundacyjny, a biskup Andrzej Trzebicki potwierdził to dokumentem 14 listopada 1667 r., wcielając także do kaplicy kolegium psałterzystów. W dniu 22 września 1667 pod nową kaplicą spoczęła królowa Maria Ludwika Gonzaga.
Psałterzyści mieli w pierwszym tygodniu odprawiać przez sześć dni w tygodniu "missa lecta, vulgo Requiem dictas". W poniedziałek za Zygmunta III, we wtorek za Annę Austriaczkę, w środę za Konstancję Austriaczkę, w dniu następnym za Władysława IV, w kolejnym za Jana Alberta, zaś w sobotę za Karola Ferdynanda. W drugi tydzień, w poniedziałek odprawiano msze za Aleksandra Karola, we wtorek za Annę Katarzynę Konstancję, w środę za Cecylię Renatę, w czwartek za Ludwikę Marię, natomiast w piątek za fundatora. Psałterzyści mieli także odmawiać dwanaście anniwersariów za zmarłych Wazów: w styczniu modlono się za duszę Zygmunta III, w lutym za Anny Austriaczki, w marcu za Konstancji Austriaczki, w kwietniu za Władysława IV, w maju za Jana Alberta, w czerwcu za Karola Ferdynanda, w lipcu za Aleksandra Karola, w sierpniu za Cecylii Renaty, we wrześniu za Anny Katarzyny Konstancji, w październiku za Ludwiki Marii, w listopadzie za Jana Kazimierza ("post sera fata eiusdem"), a w grudniu za cały ród Wazów.
Po abdykacji Jana Kazimierza 22 września 1668 r., przy okazji pielgrzymki do Częstochowy i Sokala, władca obejrzał jeszcze postępy w budowaniu kaplicy. Dozór kaplicy władca powierzył biskupowi Andrzejowi Trzebickiemu, wyznaczając na jej utrzymanie dochody z dóbr żywieckich. W styczniu 1676 r. w podziemiach kaplicy spoczął Jan Kazimierz w kamiennym sarkofagu fundacji Trzebickiego, a 5 sierpnia tego roku konsekrował ołtarz w kaplicy wraz z kapitułą katedralną, nadając mu wezwanie Niepokalanego Poczęcia NMP. w roku 1680 zdecydowano o umieszczeniu w nowej budowli relikwii zmarłego w opinii świętości Prandoty pochowanego w zburzonej kaplicy śś. Piotra i Pawła. Aż do 1681 nadal wypłacano z dochodów psałterzystów pieniądze na dokończenie mauzoleum.
Architektura.
Wygląd zewnętrzny.
Bryła kaplicy oraz jej zewnętrzna forma jest kopią kaplicy Zygmuntowskiej. Budowlę – przykrytą kopułą z latarnią, podtrzymywaną na ośmiobocznym bębnie, ustawionym na kwadratowym rzucie – wymurowano z ciosów. Elewacja składa się z wysokiego cokołu, na którym znajdują się żłobkowane pilastry toskańskie. Na nich wspiera się belkowanie. Przestrzeń pomiędzy pilastrami podzielono na trzy kwatery, które wypełniają tablice w formie rombu (kwatery górne i dolne) oraz "uszatego" prostokąta z wypisanymi dedykacjami (kwatery środkowe). W tym układzie wyjątek stanowi elewacja południowa, gdzie w górnej kwaterze środkowego pola między pilastrami widnieje kartusz z herbami (kolejno od zewnątrz) Polski i Litwy, Szwecji i rodu Wazów, okolony łańcuchem orderu Złotego Runa, zwieńczony koroną (typ "corona clausa"). Na cokolikach w górnych narożnikach stoją figury św. Zygmunta (narożnik południowo-zachodni) i św. Władysława (narożnik południowo-wschodni). W narożnikach tamburu znajdują się kanelowane pilastry jońskie. Pole pomiędzy nimi wypełniają koliste okna. W tej części architektonicznej dekoracja płaskorzeźbna przedstawiająca motywy główek anielskich, smoków oraz kwiatony i skrzyżowane tarcze. Kopułę pokrywa blacha miedziana. Na niej wznosi się ośmioboczna latarnia z pilastrami, a całość zamyka kopułka z krzyżem.
Wnętrze.
Do wnętrza kaplicy prowadzi, znajdujący się w południowej nawie bocznej, barokowy portal ujęty w kolumny korynckie, podpierające belkowanie i nasadę. Nad otworem wejściowym widnieje kartusz z godłem Polski i herbem Wazów, zwieńczony koroną, którą unoszą dwa anioły. Napis w kluczu archiwolty brzmi: "Capella nova Regia Psalteristarum Immaculatee Conceptions B.V. Mariae". W odrzwiach umieszczono ażurowe kraty z brązu. Odlane zostały w Gdańsku przez Michała Weinholda w 1673 r. Półkolisty przyczółek podwoji ukazuje wplecione w liście akantu aniołki. Jeden z nich trzyma wpisany w trójkąt napis "TRINITAS", oznaczający Trójce Świętą, natomiast drugi unosi koło z napisem "AETERNITAS", czyli „wieczność”. Pomiędzy nimi, w kartuszu ujętym łańcuchem orderu Złotego Runa, znajdują się herby Polski, Litwy, Szwecji, Gotlandii i Wazów. Niżej na podtrzymywanej przez dwa aniołki karcie widnieje napis: "IOANES CASIMIRUS D[ei] G[ratia] REX POL[oniae] MAG[nus] DUX LITH[uniae] RUS[siae] PRUS[siae] MAS[oviae] SAM[ogitiae] LIV[oniae] SMOL[ensciae], CZER[nichoviae] NEC NON SVEC[orum] GOTT[orum] VAND[alorum] Q[ue] HAEREDITARIUS REX" (Jan Kazimierz, z Bożej łaski król Polski, wielki książę Litewski, Ruski, Pruski, Mazowiecki, Żmudzki, Inflancki, Smoleński, Czernihowski oraz dziedziczny król Szwedów, Gotów i Wandalów). Na wyższych kwaterach drzwi umieszczono na tle splotów liści akantu bawiące się aniołki. W lewym polu jeden z nich depcze insygnia, leżącą na poduszce, a jednocześnie puszcza bańki mydlane. Dwa kolejne unoszą banderolę z napisem "MEMENTO MORI" oraz palmę (symbol nieśmiertelności) i płonącą pochodnie (symbol wiecznego życia). W dolnym rogu prawej kwatery górnej mieści się czaszka, z której oczodołów pełzną węże. Na niej ustawiona jest klepsydra ze skrzydłami. Poniżej znajduje się otwarta księga z napisem: "STATOTUM EST HOMINIBUS SEMEL MORI". W dolne pola wypełniają dwa szkielety, depczące atrybuty władzy, wplecione w liście akantu. Jeden z nich rozrywa koronę, a drugi unosi dwie czaszki. W połowie pól widnieje napis: "OMNIA AEQUAT". Po drugiej stronie krat, na poziomej belce, znajduje się splot liści akantu z napisem "MICHAEL WEINHOLD GEDANENSIS FECIT GEDANI ANNO 1673". Ponadto w tympanonie umiejscowiony jest analogiczny herb z napisem "ANNO DOMINI MDCLXXIII EPISCOPATU TRZEBNICIANO".
Wnętrze obiektu wyłożone jest marmurem dębnickim i kieleckim. Posadzkę wykonano również z marmuru. W narożach dolnej części ścian znajdują się jedno- i dwustronne pilastry jońskie, którymi podzielono także każdą ze ścian na pola. Obramione archiwoltami ściany tarczowe wypełniają stiukowe girlandy owocowe, umieszczone w środkowym występie, ujętym wolutami po bokach. W części dolnej, w środkowym polu ściany wschodniej wznosi się wczesnobarokowy drewniany ołtarz, którego mensę przykrywa marmurowe antepedium. W ołtarzu obraz "Wniebowzięcie Matki Boskiej", a po jego bokach, w zamkniętych złoconą konchą niszach nakrytych segmentowanym naczółkiem, stoją figury aniołów. W niszach części wschodnich przy ścianie północnej i południowej stoją natomiast drewniane posągi Męstwa i Roztropności – symbol cnoty idealnych władców. Przyozdobiono je wyrzeźbionymi w alabastrze draperiami z pękami owoców, główkami putt oraz ornamentem małżowinowo-chrząstkowym.
Pozostałe pola ściany południowej i zachodniej zapełniono w dwóch sferach marmurowymi w ramach z brązu, epitafiami: Zygmunta III i Jana Alberta, Władysława IV i Karola Ferdynanda, Jana Kazimierza i Aleksandra Karola. W zachodnim polu ściany północnej znajduje się wejście, a nad nim tablica, poświęcona bpowi Janie Prandocie, na niej napis: "OSSA VENERABILIS SERVI DEI IOANNIS PRANDOTHAE EPISCOPI CRACOVIENSIS". W pendentywach umieszczono płaskorzeźby, przedstawiające czterech ewangelistów. W obramionym marmurowymi gzymsami bębnie znajdują się owalne pola, również otoczone marmurową ramą. Wypełniają je pięć okien oraz trzy malowidła, wyobrażające sceny "Zwiastowanie", "Chrystus w Ogrojcu" i "Wniebowzięcie". Między nimi ustawiono na postumentach rzeźbione aniołki podtrzymujące kwiatową girlandę, która wisi nad wspomnianymi polami. Dzielące kopułę na cztery części grunty zdobią stiukowe arabeski z aniołkami oraz ich uskrzydlonymi główkami, a także girlandami kwiatowymi. W polach między gruntami malowane sceny: "Ofiarowanie Marii w świątyni", "Zaślubiny", "Nawiedzenie" i "Oczyszczenie", ozdobione ornamentem małżowinowo-chrząstkowym. W latarni przedstawiono wirująca rozetę.

</doc>
<doc id="1404070" url="https://pl.wikipedia.org/wiki?curid=1404070" title="Adoni Maropis">
Adoni Maropis

Adoni Maropis (ur. 20 lipca 1963 roku w Pittsburgh) – amerykański aktor.

</doc>
<doc id="1404072" url="https://pl.wikipedia.org/wiki?curid=1404072" title="Lupa zegarmistrzowska">
Lupa zegarmistrzowska

Lupa zegarmistrzowska - lupa używana przez zegarmistrzów w trakcie naprawiania drobnych mechanizmów. Nie zajmuje rąk w czasie pracy, ponieważ jest utrzymywana mięśniem okrężnym oka. Składa się z korpusu (najczęściej z czarnego tworzywa sztucznego lub aluminium) i soczewki lub zespołu soczewek. W korpusie zwykle jest kilka małych otworków umożliwiających przepływ powietrza przez korpus,aby zapobiec pokrywaniu się soczewek rosą. Zegarmistrz najczęściej w czasie prac montażowych posługuje się lupą o powiększeniu 3-4 x, przy prostowaniu i układaniu włosa około 7 x, a przy sprawdzaniu czopów i kamieni 10-15 x.

</doc>
<doc id="1404075" url="https://pl.wikipedia.org/wiki?curid=1404075" title="Zbiór First i Follow">
Zbiór First i Follow



</doc>
<doc id="1404076" url="https://pl.wikipedia.org/wiki?curid=1404076" title="Ołeksandr Bahacz">
Ołeksandr Bahacz

Ołeksandr Bahacz, uk. "Олександр Багач" (ur. 21 listopada 1966) – ukraiński lekkoatleta specjalizujący się w pchnięciu kulą, który w pierwszych latach kariery startował w barwach Związku Radzieckiego.
W 1996 roku jedyny raz w karierze wystąpił w igrzyskach olimpijskich podczas których wywalczył brązowy medal. Ma w swoim dorobku dwa brązowe krążki mistrzostw świata na stadionie oraz złoty z halowych mistrzostw świata w Maebashi (1999). Dwukrotny medalista mistrzostw Europy (1994 i 1998). W 1992 i 1994 wywalczył tytuły halowego mistrza Starego Kontynentu. Na stadionie był mistrzem ZSRR (1989) i pięciokrotnie Ukrainy (1994, 1995, 1997, 1998, 1999), w hali był mistrzem ZSRR (1989), Wspólnoty
Niepodległych Państw (1992) oraz wielokrotnie Ukrainy.
W 1989 został zdyskwalifikowany na dwa lata po wykryciu nadmiaru testosteronu w jego organizmie, a w 1997 roku odebrano mu złoty medal mistrzostw świata po wykryciu u niego efedryny.
Żonaty ze Switłaną, z którą ma dwie córki: Oksanę i Julię oraz syna Mykołę, również lekkoatletę.

</doc>
<doc id="1404078" url="https://pl.wikipedia.org/wiki?curid=1404078" title="Gárdony">
Gárdony

Gárdony – miasto na Węgrzech, w komitacie Fejér, siedziba władz powiatu Gárdony.
Leży nad jeziorem Velence. Jest to popularny letni kurort i uzdrowisko. Przebiega tędy droga krajowa nr 7.

</doc>
<doc id="1404086" url="https://pl.wikipedia.org/wiki?curid=1404086" title="Mistrzostwa Europy w piłce nożnej kobiet">
Mistrzostwa Europy w piłce nożnej kobiet

Mistrzostwa Europy w piłce nożnej kobiet, inaczej Euro (ang. "UEFA Women's Championship") – międzynarodowy turniej piłkarski w Europie organizowany co 4 lata, wcześniej co dwa, przez Unię Europejskich Związków Piłkarskich (UEFA) dla zrzeszonych piłkarskich reprezentacji krajowych kobiet. 
Historia.
Największy turniej kobiet w piłce nożnej rozgrywany na „starym kontynencie. Poprzednikiem turnieju w latach 80. XX wieku były rozgrywki "Europejskie rozgrywki dla drużyn kobiecych". W 1991 roku po raz pierwszy rozgrywki rozgrywano pod obecną nazwą. W 1991 i 1995 roku turniej finałowy był jednocześnie turniejem kwalifikacyjnym do mistrzostw świata. Od 1999 roku istnieje ten sam system kwalifikacji do obu turniejów jak u mężczyzn.
Dotychczas w turnieju uczestniczyło trzynaście zespołów, jednak tylko trzy zdobyły tytuł mistrzowski. Do tej pory najwięcej tytułów zdobyła reprezentacja Niemiec, która na 11 edycji turnieju 8 razy zdobywała mistrzostwo. Dwukrotnie zwyciężyły Norweżki, zaś raz Szwedki.
Dotychczas Reprezentacja Polski nie uczestniczyła w mistrzostwach.
Format rozgrywek.
W turnieju początkowo uczestniczyło cztery zespoły, które w dwóch rundach decydowały o mistrzostwie Europy. W 1997 roku liczbę uczestniczek powiększono do ośmiu zespołów, w wyniku czego poszerzono format rozgrywek o fazę grupową po której następowała dwurundowa faza pucharowa. Format ten przetrwał dwie edycje po której zdecydowano się na powiększenie liczby uczestniczek do 12 drużyn, które podzielone były na trzy grupy, spośród nich osiem drużyn kwalifikowało się do fazy pucharowej. W 2017 roku turniej został rozszerzony do 16 drużyn.

</doc>
<doc id="1404089" url="https://pl.wikipedia.org/wiki?curid=1404089" title="Midori">
Midori



</doc>
<doc id="1404096" url="https://pl.wikipedia.org/wiki?curid=1404096" title="Łucznictwo na Letnich Igrzyskach Olimpijskich 1996">
Łucznictwo na Letnich Igrzyskach Olimpijskich 1996



</doc>
<doc id="1404099" url="https://pl.wikipedia.org/wiki?curid=1404099" title="Andrew Schacht">
Andrew Schacht

Andrew Schacht (ur. 22 maja 1973 roku w Adelaide) – australijski siatkarz plażowy. Uczestnik igrzysk olimpijskich w Atenach w 2004 roku, gdzie zajął wraz z Slackiem 9. miejsce. Uczestnik World Touru w którym największym sukcesem jest drugie miejsce podczas turnieju w Montrealu (wraz z Slackiem). Swój debiut zaliczył podczas turnieju w Rio de Janeiro w 1996 roku. Jego partnerem był Andy Burdin, a zespół zajął 17. miejsce.
Życie prywatne.
Andrew Schacht urodził się w australijskim mieście Adelaide. Właśnie w tym mieście obecnie mieszka. Zna tylko jeden język - angielski. W wolnym czasie gra w golfa lub spędza czas ze znajomymi.
Miejsca w czołowej trójce.
Andrew Schacht cztery razy stawał na podium zawodów zaliczanych do World Tour, jednak dotychczas, ani razu nie wygrał zawodów.
Uczestniczył dotychczas we wszystkich zawodach World Touru w Polsce.

</doc>
<doc id="1404101" url="https://pl.wikipedia.org/wiki?curid=1404101" title="Laktuloza">
Laktuloza

Laktuloza – organiczny związek chemiczny z grupy syntetycznych disacharydów, złożony z galaktozy połączonej z fruktozą.
Laktuloza może powstawać m.in. z przekształcenia laktozy pod wpływem wysokiej temperatury (np. w procesie UHT).
Zastosowanie.
Laktuloza nie ulega trawieniu w jelicie cienkim, a jednocześnie jest wchłaniana w niewielkim stopniu (wchłonięta jest wydalana z moczem w niezmienionej formie). W jelicie grubym flora bakteryjna rozkłada ją do dwutlenku węgla i kwasów organicznych, które zwiększają ilość wody w jelicie grubym, co pobudza perystaltykę. Dodatkowo laktuloza powoduje zakwaszenie treści jelita grubego, co prowadzi do zmniejszenia stężenia amoniaku we krwi (przekształcony do jonów amonowych). Substancja o działaniu łagodnie przeczyszczającym, stosowana w leczeniu zaparć i encefalopatii wątrobowej.
W dawkach terapeutycznych nie powoduje znanych skutków ubocznych. Przeciwwskazania: niedrożność jelit, nietolerancja laktozy, galaktozemia.

</doc>
<doc id="1404110" url="https://pl.wikipedia.org/wiki?curid=1404110" title="Indricotheriinae">
Indricotheriinae

Indricotheriinae − wymarła podrodzina ssaków z rzędu nieparzystokopytnych i rodziny Hyracodontidae, blisko spokrewnionych z dzisiaj istniejącą rodziną nosorożcowatych.
Zwierzęta te posiadały długie kończyny i w przeciwieństwie do dzisiejszych nosorożców nie dysponowały rogami. Powstały w późnym eocenie i żyły do wczesnego miocenu. W późnym eocenie i oligocenie stworzenia te ewoluowały w kierunku coraz większych rozmiarów. Rozwijały się one w lasach deszczowych dzisiejszego Kazachstanu, Pakistanu i południowozachodnich Chin. Później zamieszkiwały też centralną Azję.
Największe lądowe ssaki.
Stworzenia te osiągnęły szczyt rozwoju w środkowym oligocenie i trwał on aż do wczesnego miocenu, kiedy to stały się naprawdę wielkimi zwierzętami, jak rodzaje "Indricotherium" czy "Paraceratherium" (nazwy te mogą być synonimami, ale jest kilka ważnych różniących je cech). Tak czy inaczej były to największe lądowe ssaki wszech czasów, podobnych rozmiarów, co średniej wielkości zauropody. Pozostały jednak ograniczone do centralnej Azji, będącej wtedy dużym nizinnym terenem o bujnej roślinności. Kolizja z Indiami, wypiętrzająca Himalaje, spowodowała jednak obniżenie temperatury, pustynnienie i zanikanie środowisk leśnych, co spowodowało wyginięcie tych wielkich kopytnych.

</doc>
<doc id="1404115" url="https://pl.wikipedia.org/wiki?curid=1404115" title="Jazz Number II">
Jazz Number II

Jazz Number II lub My Kind of Jazz, Number 2 – album amerykańskiego muzyka Raya Charlesa, wydany w 1972 roku. Nagrany został z udziałem orkiestry Charlesa, Ray Charles Orchestra. Za aranżację piosenek odpowiedzialni byli: Alf Clausen („A Pair of Threes”), Jimmy Heath („Togetherness”), Teddy Edwards („Going Home”, „Brazilian Skies”) oraz Roger Neumann („Our Suite”).

</doc>
<doc id="1404116" url="https://pl.wikipedia.org/wiki?curid=1404116" title="Salomon Munk">
Salomon Munk

Salomon Munk (ur. 14 maja 1803 w Głogowie, zm. 6 lutego 1867 w Paryżu) – francuski językoznawca i orientalista.
Salomon Munk urodził się w rodzinie niemieckich Żydów. Jego ojciec, Lipmann Samuel Munk, był wysokim urzędnikiem w gminie żydowskiej. Do 17 roku życia uczęszczał do głogowskiej jesziwy. W 1820 roku rodzina Munków przeprowadziła się do Berlina, gdzie Salomon, po ukończeniu gimnazjum humanistycznego, rozpoczął studia językoznawstwa i historii starożytnej. Z powodu prawa nie pozwalającego Żydom zdawać egzaminu końcowego, przenosi się na orientalistykę w Bonn, a następnie wyjeżdża na studia do Paryża. W 1840 roku otrzymuje francuskie obywatelstwo i zostaje zatrudniony na stanowisku kustosza rękopisów wschodnich w bibliotece królewskiej, gdzie dokonuje wielu cennych odkryć. W 1850 roku traci wzrok. W 1858 zostaje członkiem Akademia Inskrypcji i Literatury Pięknej. Sześć lat później obejmuje po Erneście Renanie katedrę języka i literatury francuskiej w Collège de France. W wieku 64 lat umiera na zawał serca.

</doc>
<doc id="1404124" url="https://pl.wikipedia.org/wiki?curid=1404124" title="WaSP">
WaSP



</doc>
<doc id="1404125" url="https://pl.wikipedia.org/wiki?curid=1404125" title="WASP">
WASP



</doc>
<doc id="1404127" url="https://pl.wikipedia.org/wiki?curid=1404127" title="Jean Nicolas">
Jean Nicolas

Jean Édouard Marie Nicolas (ur. 9 czerwca 1913 w Nanterre, zm. 8 września 1978) – francuski piłkarz, napastnik. Dwukrotny uczestnik mistrzostw świata.
W reprezentacji Francji zagrał 25 razy i strzelił 21 bramek. Debiutował 12 lutego 1933 w meczu z Austrią, ostatni raz zagrał w 1938. Raz pełnił funkcję kapitana zespołu. Podczas MŚ 34 i MŚ 38 rozegrał trzy mecze i strzelił trzy bramki. Grał w FC Rouen, wielokrotnie był królem strzelców drugiej ligi, a w 1938 pierwszej.

</doc>
<doc id="1404128" url="https://pl.wikipedia.org/wiki?curid=1404128" title="Stadion Walerego Łobanowskiego">
Stadion Walerego Łobanowskiego



</doc>
<doc id="1404129" url="https://pl.wikipedia.org/wiki?curid=1404129" title="Żółw rzeczny">
Żółw rzeczny

Żółw rzeczny ("Trachemys venusta grayi" syn. "Trachemys scripta grayi") - żółw błotny z rodzaju "Trachemys", do niedawna uznawany za podgatunek żółwia ozdobnego ("Trachemys scripta").
Charakterystyka: karapaks z dużą liczbą pomarańczowo-czerwonych okręgów. Plastron żółty i z zielono-oliwkowymi pasami idącymi od boku plastronu do jego środka. Wzdłuż szyi blado żółte pasy biegnące aż do oczu.
Wielkość: największy z tzw. grupy "Trachemys scripta". Samice osiągają 60 cm, samce są nieco mniejsze.
Występowanie: zachodni Meksyk, Gwatemala, Salwador.

</doc>
<doc id="1404130" url="https://pl.wikipedia.org/wiki?curid=1404130" title="Chile na Letnich Igrzyskach Olimpijskich 1896">
Chile na Letnich Igrzyskach Olimpijskich 1896

Chile na Letnich Igrzyskach Olimpijskich 1896 w Atenach miało być reprezentowane przez biegacza Luisa Subercaseauxa w biegach na 100, 400 i 800 metrów. Nie ma jednak pewności, że zawodnik ten wystartował, ponieważ przy jego nazwisku nie widnieje żaden wynik.

</doc>
<doc id="1404131" url="https://pl.wikipedia.org/wiki?curid=1404131" title="Come Live with Me">
Come Live with Me

Come Live With Me – album amerykańskiego muzyka Raya Charlesa, wydany w 1974 roku. Był pierwszą płytą Charlesa, która ukazała się nakładem jego własnej wytwórni, Crossover Records.
Lista utworów.
"Lista może nie być kompletna."

</doc>
<doc id="1404132" url="https://pl.wikipedia.org/wiki?curid=1404132" title="Trinectes maculatus">
Trinectes maculatus



</doc>
<doc id="1404133" url="https://pl.wikipedia.org/wiki?curid=1404133" title="Trachemys gaigeae hartwegi">
Trachemys gaigeae hartwegi

Trachemys gaigeae hartwegi (syn. "Trachemys scripta hartwegi") – żółw błotny z rodzaju "Trachemys", podgatunek "Trachemys gaigeae", wcześniej uważany za podgatunek żółwia ozdobnego ("Trachemys scripta").
Występuje w Meksyku. Karapaks ciemny z prawie niewidocznymi kropkami. Plastron żółty z malutkimi kropeczkami rozchylającymi się na boki. Po prawej i lewej stronie głowy pomarańczowe, eliptyczne paski. Od oczu wzdłuż szyi biegną bladożółte paski mniejszej wielkości. Samiczki rosną do 30 cm, a samce trochę mniej.

</doc>
<doc id="1404136" url="https://pl.wikipedia.org/wiki?curid=1404136" title="Języki papuaskie">
Języki papuaskie

Języki papuaskie (nazwa prywatywna: "języki nieaustronezyjskie") – gromada językowa, zbiorcze określenie języków rdzennej ludności zachodniego Pacyfiku, nienależących ani do języków austronezyjskich, ani też do australijskich. Nazwa ta powstała przez wyłączenie dwóch powyższych grup języków i nie implikuje pokrewieństwa (związku genetycznego), polegającego na posiadaniu przez te języki wspólnego przodka (prajęzyka). Grupa języków papuaskich obejmuje 750–1000 języków używanych przez 4–8 mln ludzi, m.in. mieszkańców Nowej Gwinei i Wysp Salomona oraz niektórych niepapuaskich ludów indonezyjskich. Brak sprecyzowanej różnicy między językiem a dialektem sprawia, że trudno uzgodnić liczbę wyróżnianych języków papuaskich.
Do lat 50. XX wieku prawie wszystkie języki papuaskie pozostawały nieudokumentowane, a ich związki genetyczne były całkowicie niezbadane. Przed kontaktem europejskim nie wypracowały własnych systemów pisma. Dopiero później wyodrębniono dziesiątki grup genetycznych, łączonych w większe zespoły, na podstawie danych z zakresu leksykostatystyki, typologii oraz językoznawstwa historyczno-porównawczego. Nie jest jednak jasne, czy grupy te można sprowadzić do jednej rodziny językowej. William A. Foley (1986) wskazuje na istnienie co najmniej sześćdziesięciu rodzin języków papuaskich (w ujęciu konserwatywnym), trudnych do powiązania bez adekwatnej dokumentacji i wiedzy komparatystycznej. Ich jedność genetyczna, choć niewykluczona, pozostaje nieweryfikowalna przy użyciu metod językoznawstwa. Dyskusyjne są też wzajemne powiązania języków Nowej Gwinei z nieaustronezyjskimi językami wschodniej Indonezji i Timoru Wschodniego.
Lingwistyczne ujęcie „języków papuaskich” nie jest ściśle związane z określeniem etnograficznym „Papuasi”, kojarzonym zwykle z autochtoniczną ludnością Nowej Gwinei. Wiele ludów papuaskich posługuje się bowiem językami zaliczanymi do rodziny austronezyjskiej, natomiast języków papuaskich używają również niektóre grupy niepapuaskie (melanezyjskie i indonezyjskie). Jak stwierdza lingwista Darrell T. Tryon, „termin «języki papuaskie» to wygodne określenie na nieaustronezyjskie języki Papui-Nowej Gwinei i wschodniej Indonezji, z których nie wszystkie wykazują pokrewieństwo”.
Rozmieszczenie i różnorodność.
Większość języków papuaskich używana jest na Nowej Gwinei (podzielonej na część indonezyjską oraz państwo Papuę-Nową Gwineę). Języki papuaskie zadomowiły się również na sąsiednich wyspach i archipelagach – w Archipelagu Bismarcka, na Wyspie Bougainville’a i na Wyspach Salomona na wschodzie, a także w północnej części Moluków (północna Halmahera, Ternate, Tidore, Morotai, Makian) oraz na wyspach Timor, Alor i Pantar na zachodzie. Ponadto w granicach Australii, na wschodnich wyspach Cieśniny Torresa, używa się języka meriam. Jedynym krajem, w którym języki papuaskie mają oficjalny status, jest Timor Wschodni.
O ile w granicach współczesnej Indonezji, poza prowincjami papuaskimi (na Nowej Gwinei), dominują języki austronezyjskie, to fakty archeologiczne sugerują, że tereny dzisiejszej Indonezji (również te poza bezpośrednim sąsiedztwem Nowej Gwinei) były pierwotnie zamieszkiwane przez ludność papuaską, która została praktycznie wyparta przez ludy austronezyjskie. Oznacza to, że języki papuaskie musiały obejmować znacznie szerszy obszar geograficzny, sięgając bardziej na zachód. Ich udokumentowanymi pozostałościami są najpewniej języki timor-alor-pantar oraz języki północnohalmaherskie, a przypuszczalnie także wymarły język tambora z wyspy Sumbawa. Ponadto wiele języków wschodniej Indonezji (np. z wysp Timor, Flores i Sumba), klasyfikowanych jako austronezyjskie, wykazuje wpływy papuaskiego podłoża językowego. Na wyspach na wschód od Nowej Gwinei prawdopodobnie również dominowały niegdyś grupy papuaskie, lecz podobnie jak we wschodniej Indonezji większość z nich została zastąpiona przez języki austronezyjskie.
Społeczności posługujące się językami papuaskimi są zwykle niezbyt liczne. Większość języków papuaskich ma od kilkuset do kilku tysięcy użytkowników. Według szacunków z połowy lat 70. XX wieku najważniejszymi językami papuaskimi w Papui-Nowej Gwinei były języki transnowogwinejskie: enga (174 tys.), chimbu (138 tys.), hagen (100 tys.), w Indonezji – dani zachodni (100 tys.), dani Wielkiej Doliny (75 tys.), ekagi (65 tys.), bunak (50 tys.), asmat (37 tys.), ngalik północny (35 tys.), fataluku (25 tys.) oraz języki zachodniopapuaskie: ternate (42 tys.), tobelo (35 tys.), tidore (26 tys.). G. Holton i M. Klamer (2018), w rozdziale poświęconym językom Ptasiej Głowy i językom papuaskim na zachód od Nowej Gwinei, podają, że dużą liczbę użytkowników mają języki: bunak (80 tys.), makasae (79 tys.) i galela (79 tys.).
Bardzo często spotykany termin „języki nieaustronezyjskie” jest potencjalnie mylący pod względem semantycznym, gdyż sam w sobie nie zawiera odniesienia do regionu Nowej Gwinei (które jest kluczowe dla pojęcia języków papuaskich). Pozostaje jednak w użyciu w tekstach poświęconych Nowej Gwinei i okolicom. Języki papuaskie i austronezyjskie są rozmieszczone w podobnej lokalizacji geograficznej (stąd też prywatywna opozycja austronezyjski-nieaustronezyjski), lecz te drugie można skonfrontować nie tylko z papuaskimi, ale także z różnymi niespokrewnionymi (niepapuaskimi) rodzinami – które również wchodzą z nimi w kontakt. Pod pojęciem języków papuaskich omawia się natomiast wyłącznie języki endemiczne dla regionu Nowej Gwinei. Z drugiej strony termin „języki papuaskie” może mylnie sugerować, że chodzi o grupę języków jednolitych strukturalnie bądź bliżej powiązanych genetycznie. W rzeczywistości tworzą one szereg samodzielnych rodzin i izolatów (według dotychczasowego stanu wiedzy); nie są też tożsame z perspektywy typologii. O ile zdołano wyróżnić pewne cechy strukturalne właściwe dla języków papuaskich, to cechy te zostały sformułowane na podstawie ograniczonej dokumentacji (toteż z pewnością nie są reprezentatywne dla wszystkich języków regionu). Peryferyjne rodziny papuaskie, występujące w otoczeniu języków austronezyjskich, niekoniecznie odpowiadają profilowi gramatycznemu języków Nowej Gwinei (przykładowo języki timor-alor-pantar wykazują silne wpływy obce, ze względu na długookresową historię kontaktów). Przewaga określenia „języki nieaustronezyjskie”, w obliczu wysokiej heterogeniczności regionu i niedoskonałości metody porównawczej, sprowadza się zatem do tego, że „łatwiej jest niekiedy określić nie to, czym języki papuaskie są, a to, czym na pewno nie są”; podkreśla ono fakt, że omawiany zbiór języków nie stanowi grupy genealogicznej.
Nowa Gwinea jest obszarem świata najbardziej zróżnicowanym pod względem językowym. Oprócz rodziny austronezyjskiej w użyciu jest tu około 800 innych języków, podzielonych na około 60 małych rodzin o wciąż nieustalonych relacjach względem siebie i innych języków, a także duża liczba izolatów. Chociaż w porównaniu z rodziną austronezyjską języki te są stosunkowo słabo poznane, dokonano trzech wstępnych prób systematyki. Są to klasyfikacje Josepha Greenberga, Stephena Wurma i Malcolma Rossa.
Największą rodziną wśród języków papuaskich miałaby być nadrodzina języków transnowogwinejskich, łącząca większość języków papuaskich i zajmująca głównie tereny nowogwinejskich wyżyn.
Ponieważ szczegółowo zbadano zaledwie jedną czwartą języków papuaskich, ich wzajemne związki są nadal wątpliwe i muszą być poddane dalszej analizie. O papuaskie pochodzenie podejrzewa się kilka języków Flores i pobliskich wysp, szczególnie wyspy Sawu (język sawu). Zazwyczaj klasyfikuje się je jako języki austronezyjskie, ale wiele z ich podstawowego słownictwa ma nieaustronezyjskie pochodzenie; dlatego też wysuwano hipotezy, że w przeszłości mogły być to języki papuaskie, które pod silnym wpływem austronezyjskim dokonały prawie całkowicie wymiany swego słownictwa. Nie wykazano jednak pokrewieństwa z papuaskimi językami pobliskiego Timoru i Halmahery.
Istnieje również hipoteza o możliwym pokrewieństwie języków zachodniopapuaskich z andamańskimi.
Klasyfikacja Greenberga.
Joseph Greenberg postulował tzw. nadrodzinę indopacyficzną, zawierającą języki (północno)andamańskie, papuaskie i tasmańskie. Nie miała ona żadnego odpowiednika dla nadrodziny transnowogwinejskiej poniższych klasyfikacji. Propozycja nie zyskała akceptacji, nawet pośród studentów Greenberga.
Klasyfikacja Wurma.
Poniższe zestawienie ilustruje najbardziej rozpowszechnioną klasyfikację języków papuaskich autorstwa Wurma wraz z przybliżoną liczbą elementów poszczególnych rodzin. Schemat ten, używany również przez Ethnologue, oparty został na pracy przygotowawczej, głównie typologicznej, od której sam autor nie oczekiwał, że wytrzyma starcie z krytyką. Wielu językoznawców, w tym m.in. William Foley, istotnie argumentowało, że wiele cech, które Wurm uznał za świadczące o pokrewieństwie, miało w istocie charakter regionalny, i zaakceptowało tylko najniższe poziomy jego klasyfikacji, odziedziczone po wcześniejszych systematykach.
Sam Foley (1986) zaproponował natomiast podział języków papuaskich na sześćdziesiąt małych rodzin oraz kilka izolatów. Ostatnio uznał jednak ogólny zarys, jeśli nie szczegóły wurmowskiej klasyfikacji, w dużej mierze wraz z Rossem akceptując nowogwinejską nadrodzinę Wurma.
Według Rossa (patrz niżej) głównym problemem klasyfikacji Wurma był fakt, że nie wziął on pod uwagę zmian umotywowanych wzajemnym kontaktem. Na przykład kilka głównych podjednostek jego nowogwinejskiej nadrodziny nie miało wspólnego słownictwa ze swymi domniemanymi krewniakami, a sklasyfikowano je tylko na podstawie podobieństwa gramatycznego. Ponadto istniało wiele języków austronezyjskich wykazujących liczne podobieństwa do nowogwinejskich, czy to z powodu ciągłych kontaktów, czy dwujęzyczności użytkowników. Podobnie kilka grup o znaczącym zasobie nowogwinejskiego słownictwa podstawowego zostało wyłączonych z nadrodziny z powodu braku podobieństwa gramatycznego.
Rodziny papuaskie zaproponowane przez Wurma (z przybliżoną liczbą języków)
Od tego czasu udało się powiązać dwa wurmowskie izolaty, jako:
jak również, odkryto następny izolat i dwa języki, tworzące nową rodzinę
Klasyfikacja Rossa.
Malcolm Ross przeanalizował propozycję Wurma, tym razem na gruncie leksyki. Brał mianowicie pod uwagę występowanie wspólnego słownictwa, szczególnie analogicznych zmian, podobnych np. do tych z języka angielskiego i niemieckiego (np.: "I"/"me" i "ich"/"mich"). Z uwagi na ubogi stan udokumentowania jego prace porównawcze ograniczały się jednak tylko do zaimków. Ross twierdzi jednak, że potwierdził wiele z klasyfikacji Wurma, choć z poprawkami, uzupełniającymi jego fragmentaryczne typologicznie podejście. Również i ta klasyfikacja znalazła swoich krytyków. Głównym zarzutem było oparcie się tylko na zaimkach. Przekonywano, że kierowanie się nimi może doprowadzić do błędnych wniosków, ponieważ ich podobieństwo może być efektem pożyczki.
Ross odpowiadał, że z uwagi na fakt, że zaimki w językach papuaskich stanowią zamkniętą klasę słów, są one odporne na zapożyczenia, a poza tym tak wielka liczba języków o podobnych zaimkach wyklucza możliwość pożyczki. Wykazał również, że dwa przypadki rzekomych pożyczek zaimków są zwykłym zbiegiem okoliczności i mogą być wytłumaczone jako wynik regularnego rozwoju z odrębnych prajęzyków, ponieważ wraz z rekonstrukcją wcześniejszych form tych języków, zaimki stają się mniej podobne, nie bardziej. (Ross przekonuje, że systemy zaimków stanowiących otwarte klasy słów, gdzie zapożyczenia są częste, występują w kulturach hierarchicznych, takich jak indochińska czy japońska. Zaimki wyrażają tam szczegóły relacji i statusu społecznego, a nie są wyłącznie wyrazami zastępującymi określone "nomina", tak jak w egalitarnych społeczeństwach Nowej Gwinei).
Ross postuluje istnienie 23 rodzin i 9–13 izolatów, jednakże z powodu przyjętych surowych kryteriów nie mógł znaleźć adekwatnych danych do wypracowania klasyfikacji wszystkich języków papuaskich, szczególnie wielu izolatów. Ponadto języki dolnego Mamberamo (a przynajmniej język warembori; Ross miał niewystarczające dane dotyczące pauwi) są według niego w istocie austronezyjskie, a w ciągu wieków uległy silnej transformacji pod wpływem kontaktów z językami papuaskimi, tak jak język takia.
Możliwe, że języki Wysp Rafowych i Santa Cruz, wurmowskiej nadrodziny wschodniopapuaskiej, stanowią kolejną, 24. rodzinę, choć formy zaimków sugerują, że są to silnie zniekształcone języki austronezyjskie.
Trzeba zauważyć, że chociaż klasyfikacja ta wydaje się bardziej zgodna ze stanem rzeczywistym niż wcześniejsze, jest ona oparta na tylko jednym parametrze, tj. zaimkach. Zaimki, choć najbardziej zachowawcze części mowy, są krótkie i używają małego spektrum zasobów fonetycznych języka. Obie cechy znacząco zwiększają prawdopodobieństwo zwykłego przypadku, szczególnie gdy nie są potwierdzone innymi podobieństwami leksykalnymi.
Rodziny papuaskie zaproponowane przez Rossa
Języki izolowane, zaproponowane przez Rossa (według miejsca używania)
północny Irian:
Sandaun:
Sepik:
Archipelag Bismarcka:
Inne
Byłe izolaty, sklasyfikowane przez Rossa:
Niesklasyfikowane z powodu braku danych:
O nieustalonym pokrewieństwie:
Dalsze związki.
Kilku językoznawców, w tym Joseph Greenberg i Timothy Usher z Projektu Rosetta, wyraziło pogląd, że języki andamańskie (a przynajmniej wielkoandamańskie) są spokrewnione z językami papuaskimi lub przynajmniej zachodniopapuaskimi. Stephen Wurm stwierdził, że podobieństwa leksykalne między językami Wielkiego Andamanu a zachodniopapuaskimi i timorsko-alorskimi są „uderzające i w pewnej liczbie przypadków mogą faktycznie oznaczać pokrewieństwo”; tłumaczył to jednak istnieniem substratu językowego.
Greenberg zasugerował również związek języków papuaskich z językami tasmańskimi. Jednak z uwagi na fakt, iż większość z nich wymarła, zanim zostały udokumentowane, niewielu badaczy wierzy, że kiedykolwiek będzie można ustalić ich pochodzenie i ewentualne związki z innymi językami Oceanu Indyjskiego czy Pacyfiku.
William Foley (1986) zauważył podobieństwa leksykalne między zrekonstruowanym w 1980 roku przez R.M.W. Dixona językiem protoaustralijskim a językami wyżyn wschodnionowogwinejskich. Stwierdził, że naiwnością byłoby sądzić, iż istnieją osobne rodziny papuaskie i australijskie, skoro – przez większą część ludzkiej historii – Nowa Gwinea i Australia stanowiły jeden ląd, który dopiero 8000 lat temu rozdzielony został Cieśniną Torresa. Jego zdaniem rekonstrukcje sięgające głębiej w przeszłość obejmą zarówno języki Nowej Gwinei, jak i Australii. Dixon wycofał się jednak ze swej propozycji, a koncepcje Foleya oczekują analizy w świetle najnowszej wiedzy.

</doc>
<doc id="1404138" url="https://pl.wikipedia.org/wiki?curid=1404138" title="Frane Čačić">
Frane Čačić

Frane Čačić (ur. 25 czerwca 1980 w Zagrzebiu) – chorwacki piłkarz występujący na pozycji pomocnika.
Čačić rozpoczynał zawodową karierę w NK Zagreb. Grał także w innych chorwackich klubach - Hajduku Split oraz Varteksie Varaždin, a także w koreańskim Busan I'Park. Jesienią 2008 roku był zawodnikiem Lechii Gdańsk, a później chińskiego Changsha Ginde.

</doc>
<doc id="1404141" url="https://pl.wikipedia.org/wiki?curid=1404141" title="Echimyidae">
Echimyidae



</doc>
<doc id="1404142" url="https://pl.wikipedia.org/wiki?curid=1404142" title="Ascothoracida">
Ascothoracida



</doc>
<doc id="1404144" url="https://pl.wikipedia.org/wiki?curid=1404144" title="Podróż apostolska Jana Pawła II do Turcji">
Podróż apostolska Jana Pawła II do Turcji

4. podróż apostolska Jana Pawła II – podróż zagraniczna papieża Jana Pawła II w dniach 28 – 30 listopada 1979 roku, podczas której papież odwiedził Turcję.
Pielgrzymka trwała 60 godzin. Papież przebył około 3800 km i wygłosił 12 oficjalnych przemówień.
Głównym celem wizyty był dialog ekumeniczny z Patriarchatem Konstantynopolitańskim oraz przewodniczenie delegacji kościoła rzymskokatolickiego na uroczystość św. Andrzeja w katedrze św. Jerzego w Stambule.
Od 1969 delegacje Patriarchatu Konstantynopolitańskiego i Kościoła rzymskokatolickiego składają sobie nawzajem wizyty z okazji świąt swoich patronów – 29 czerwca w Rzymie (uroczystość świętych Piotra i Pawła) oraz 30 listopada w Konstantynopolu (uroczystość św. Andrzeja). 
Podczas wizyty papieżowi towarzyszyły ścisłe środki bezpieczeństwa. W pobliże papieża dopuszczano jedynie oficjalnych gości. Podczas zwiedzania Hagia Sophia doszło do incydentu, kiedy to w niedalekiej odległości od papieża agenci tureckiej ochrony przewrócili na ziemię fotoreportera i wymierzyli w niego pistolety maszynowe. Odwołano również planowany przejazd kolumny papieskiej z Efezu do Izmiru oraz nie wyrażono zgody na wizytę w polskiej wsi Polonezköy (Adampol).
Program pielgrzymki.
Przebieg pielgrzymki był następujący: 

</doc>
<doc id="1404145" url="https://pl.wikipedia.org/wiki?curid=1404145" title="First Strike Still Deadly">
First Strike Still Deadly

First Strike Still Deadly – album kompilacyjny amerykańskiej grupy muzycznej Testament.
Lista utworów.
Opracowano na podstawie materiału źródłowego.

</doc>
<doc id="1404149" url="https://pl.wikipedia.org/wiki?curid=1404149" title="Heartland (seria)">
Heartland (seria)

Heartland – seria 25 powieści autorstwa Lauren Brooke. Ghostwriterem serii jest Linda Chapman.
Heartland to nazwa farmy położonej na wzgórzach Wirginii stanowiącej schronisko dla koni. Seria stanowi opowieść o przygodach nastoletniej dziewczyny Amy Fleming, która wraz z rodziną i przyjaciółmi zajmuje się leczeniem koni, które od nowa uczą się ufać ludziom.
W Polsce wydano 24 części cyklu (na dwadzieścia pięć wydanych na świecie). Na język polski wszystkie części przełożyła z angielskiego Donata Olejnik. Na podstawie cyklu książek powstał serial telewizyjny o tym samym tytule, w Polsce emitowany na kanale AXN White pt. "Zaklinacze koni".
Bohaterowie.
Bohaterowie.
Amy Fleming – główna bohaterka historii. Ma piętnaście lat, jasnobrązowe włosy i szare oczy. Jest bardzo wrażliwa i czasem łatwo ją zranić. Dziewczyna ma za sobą wiele ciężkich doświadczeń: śmierć mamy, nieporozumienia z siostrą – Lou i liczne obowiązki. Na szczęście Amy ma u swego boku Trega. Są najlepszymi przyjaciółmi jednak wkrótce zostają parą. Amy uwielbia konie i potrafi bardzo dobrze się nimi opiekować. Robi wszystko, by Heartland był taki sam jak przed odejściem mamy. Mimo że lubi brać udział w zawodach, często z nich rezygnuje, ponieważ musi zajmować się końmi w Heartlandzie. Nie zna swojego ojca, który opuścił rodzinę, gdy miała trzy lata. Jednak gdy w końcu bohaterka poznaje tatę, czuje, że łączy ich miłość do koni i więź, która nigdy nie została zerwana. W 19 części Amy zastanawia się czy wyjechać na studia, czy zostać w Hertlandzie. W końcu wybiera studia weterynarii, przez co kłóci się z Joni która przejmuje jej obowiązki.
Marion Fleming – matka Amy i Lou. Blondynka o jasnoniebieskich oczach. Bardzo uczuciowa i troskliwa kobieta. Założyła schronisko dla koni o nazwie Heartland. Umarła podczas ratowania Spartana w czasie burzy.
Tim Fleming – ojciec Amy i Lou. Miał wypadek na koniu. Odszedł od rodziny, kiedy Amy miała trzy lata a Lou jedenaście. Zamieszkał z nową żoną w Australii. 
Jack Bartlett – dziadek Amy i Lou. Bardzo kocha swoje wnuczki. Pomagał Marion dojść do siebie po rozstaniu z Timem Flemingiem. Jest wdowcem, jego żona zmarła na raka dwadzieścia lat wcześniej. Czuje niechęć do Tima Fleminga, ale nie zabrania wnuczkom spotykania się z nim. Po jakimś czasie decyduje się nawet wspierać zięcia w odbudowaniu jego relacji z Amy i Lou.
Lou Fleming – starsza siostra Amy. Ma 23 lata, blond włosy i niebieskie oczy. Przez długi czas mieszkała na Manhattanie, a jej chłopakiem był Carl, którego Amy nie lubiła. Po śmierci mamy zdecydowała się zostać w Heartlandzie. Z czasem zrozumiała, że Carl nią manipuluje i zaprzyjaźniła się ze Scottem. Lou mówi z brytyjskim akcentem, czasem jest bardzo nerwowa. Jej trzeźwe spojrzenie na świat pozwala wyciągnąć Heartland z finansowych kłopotów. Od wypadku ojca boi się koni, jednak stara się przełamać i od nowa zacząć jeździć. Jest bardzo przywiązana do kuca – Kacperka którego sama adoptowała. Później żona Scotta.
Treg Baldwin – ma 17 lat, zielone oczy i ciemnobrązowe włosy. Jest najlepszym przyjacielem Amy, kocha konie. Porzucił szkołę, by całkowicie poświęcić się pracy w Heartlandzie. Później chłopak Amy.
Scott Trewin – weterynarz, starszy brat Matta, chłopak Lou. Ma blond włosy i niebieskie oczy. Często przyjeżdża badać konie, przebywające w Heartlandzie i pomaga Amy w ich leczeniu. Jest bardzo miły. Od 19 części mąż Lou.
Matt Trewin – młodszy brat Scotta. Ma niebieskie oczy i blond włosy. Jest jednym z przyjaciół Amy. Jest związany z Ashley, co bywa powodem spięć między nim a Amy. Później zostaje chłopakiem Sorai. Studiuje medycynę. 
Soraya Martin – przyjaciółka Amy od trzeciej klasy. Dziewczyna kocha konie i jest gotowa im pomagać. Lubi Bena Stillmana. Później zostaje dziewczyną Matta.
Ashley Grant – ma długie jasne włosy i jest bardzo szczupła. Jej matka prowadzi stadninę Green Briar, gdzie konie są "leczone" w sposób brutalny. Ashley jest bardzo pewna siebie i przemądrzała. Nigdy nie traci okazji by dokuczyć Amy.
Val Grant – matka Ashley, właścicielka Green Briar. To ona stosuje i dopilnowuje wszystkiego w swojej stadninie. Stosuje brutalne zasady wobec koni.
Lisa Stillman – właścicielka arabskich koni w Fairfield. Oddała jedną ze swoich klaczy Bajkę do leczenia do Heartlandu. Później wysłała tam swojego siostrzeńca, Bena aby poznał metody tam stosowane i pomógł zajmować się końmi.
Ben Stillman – siostrzeniec Lisy, pomocnik w Heartlandzie, ma konia o imieniu Red, z którym jest bardzo związany. Jest przystojnym blondynem. Na początku nie dogadywał się z Amy i z Tregiem, ale później ich relacje się poprawiły. W 16 części opuszcza Heartland, by móc zacząć pracować w stadninie koni sportowych i móc bardziej skupić się na pracy z Redem.
Daniel Lawson – właściciel Bursztynki chciał zostać skoczkiem do czasu uśpienia Bursztynki. Później pracownik Green Briar. Podoba mu się Amy. Został uczniem w stadninie Nicka Halliwella. Amy oddaje mu Pioruna, aby mógł rozwijać swoje zamiłowanie do skoków 
Huten – Indianin pomagający Amy w leczeniu Mefista. Umiera w 18 części.
Carl Anderson– Były chłopak Lou. Udaje że zna się na koniach. Pojawia się w 1 i 2 części książki.
Joni – Pracowniczka Heartlandu, od kiedy Ben Stillman go opuścił. Bardzo lubi Patyczka, przez co Amy staje się zazdrosna
Konie.
Pegaz – koń Tima Fleminga, ojca Amy i Lou. Mężczyzna miał na nim wypadek. Zarówno on jak i Pegaz doznali wówczas poważnych obrażeń. Marion wyleczyła Pegaza. Siwek towarzyszył Amy przez całe dzieciństwo. Kiedy zginęła mama Amy, Pegaz bardzo za nią tęsknił. Wkrótce okazało się, że ma raka. Amy nie chciała, żeby cierpiał, więc pozwoliła go uśpić. W miejscu, gdzie został pochowany, Lou razem z Tregiem posadziła młody dąb, który miał przypominać Pegaza.
Figaro – kuc, którego Marion kupiła Amy, jest z bohaterką już dwa lata, kiedy go poznajemy. Jest złośliwy i nie lubi innych koni i ludzi – poza Amy. Potrafi bardzo dobrze skakać i to z nim dziewczyna początkowo występuje w zawodach.
Red – ukochany koń Bena. Doskonały skoczek, maści kasztanowatej. To z nim Ben jeździ na zawody.
Spartan – tak naprawdę nazywa się Dancing Grass Geronimo. Został skradziony, a następnie zamknięty w starej stodole, gdzie Amy znalazła go razem ze swoją przyjaciółką, Sorayą podczas przejażdżki w terenie. Za namową Amy, Marion uratowała go, a sama zginęła w czasie burzy w wypadku samochodowym. Koń również doznał obrażeń. Ucierpiała także jego psychika. W końcu wrócił do swoich właścicieli – Larrego i Hanny Boswell.
Gwiazdor – koń Nicka Halliwella, pierwszy koń któremu Amy pomogła po śmierci Marion.
Kacperek – sympatyczny kuc, którego właścicielka – pani Bell zmarła. Kacperek trafił do Heartlandu, był osowiały i odmawiał jedzenia. Bardzo tęsknił za swoją właścicielką. Wszyscy martwili się, że może nie przeżyć, ponieważ kuc coraz bardziej słabł. Dzięki Lou jednak odzyskał wolę walki i wyzdrowiał.
Bajka – klacz rasy arabskiej należąca do Lisy Stillman.
Melodia – klacz, która trafia do Heartlandu w 5 części (Co ma być to będzie). Przestraszona, wyrwała się z rąk Amy. Uciekając, chciała przeskoczyć przez ogrodzenie, ale że była ciężarna, upadła. Wypadek zagroził życiu jej i źrebaka, ale na szczęście oba konie zostały uratowane.
Waleczny Książę – koń, który ucierpiał w wyniku pożaru. Nie pozwalał się nikomu do siebie zbliżyć. Amy nie pozostawało nic innego do zrobienia, jak tylko skontaktować się z byłym właścicielem konia. Okazało się jednak, że to nie takie proste...
Faraon – ogier należący do Jo-Ann, młodszej koleżanki Amy.
Mefisto – słynny skoczek.
Bursztynka – klacz należąca do Daniela, chłopaka którego Amy poznaje na zawodach. Jest niezbyt urodziwą, dereszowatą klaczą, z której wszyscy kpią. Podczas ważnych zawodów łamie nogę. Rehabilitacja nie daje nadziei na wyzdrowienie i klacz musi zostać uśpiona.
Jutrzenka – córka Melodii. Podczas porodu jej szyja jest wygięta do tyłu i klaczce grozi śmierć. Na szczęście dziadek Amy ratuje źrebię.
Letni Piorun – Amy dostała Pioruna od ojca, który kupił go dlatego, że bardzo przypominał mu Pegaza, który zmarł na raka. Doskonale ujeżdżony, ma ogromny talent do skoków. Razem z Amy skacze w zawodach. Z czasem dziewczynie zaczyna brakować czasu na opiekę nad koniem. 
Diuk – piękny, spokojny gniadosz. Trafia do stadniny Green Briar, gdzie jest bity za każde niepowodzenie. Źle traktowany, staje się płochliwy. Wkrótce Treg oswaja go i staje się jego najlepszym przyjacielem.
 Jasny Magik – duński koń gorącokrwisty, należący do Ashley Grant, kasztan. Świetny skoczek. Ashley rywalizuje na nim z Amy w zawodach. Kasztan staje się nerwowy, ale Amy pomaga mu odzyskać dawną pewność siebie.
Bokser – koń Hanka Adamsa, cierpiącego na Alzheimera. Po przyjeździe do Heartlandu odmawia jedzenia, jedynym sposobem, żeby mu pomóc okazuje się wizyta Amy u jego byłego właściciela. Tam dziewczyna dowiaduje się pewnych szczegółów z życia staruszka, które pomagają jej wyleczyć Boksera.
Jaśmina – jeden z kuców należących do Amy.
Kwietnia – koń który ucierpiał w wypadku samochodowym, został oddany do Heartlandu przez właściciela sklepu z przynętami na ryby.
Dylan – koń Nicka Halliwella miejący problem z koordynacją ruchową. Zostaje uśpiony podczas burzy, z powodu zmiażdżonej tylnej nogi.
Dziki Błysk – Mustang przywieziony do Heartlandu by go oswoić.
Ryzykant – Koń policyjny. Podczas tornada po którym Treg był nieprzytomny, on doznał poważnego obrażenia kręgosłupa. Leczyli go najwięksi specjaliści, ale dopiero w Heartlandzie udało mu się pomóc.
Solly – źrebię przywiezione do Heartlandu by nauczyć je dobrych manier. Źrebię zaprzyjaźnia się z Wierzbą lecz gdy ta odjeżdża do domu nie może wytrzymać rozstania.
Wierzba – Koń, który był bardzo zaprzyjaźniony z Sollym. Klacz była przywiązywana do słupka i bita przez poprzedniego właściciela, stąd bardzo trudno było pozyskać jej zaufanie.
Patyczek – Źrebak, który był przewożony dwupiętrową ciężarówką wraz z innymi końmi, został własnością Heartlandu.
Tiger – kucyk dziewięcioletniego Evana, chłopiec postanowił przyprowadzić kuca żeby Amy go wyleczyła z choroby płuc, aby przybrani rodzice nie uśpili kuca tak jak jego ukochanego psa.
Fado – koń po wypadku podobnym jak Spartan. Amy ma na nim wypadek przez co przechodzi wstrząs mózgu
Pozostałe Konie.
Miedzianek, Chester, Jake, Tarka, Cyganka, Perła, Bursztynka, Jutrzenka, Solo, Whisper, Swallow, Apollo, Flint, Candy, Mavarick, Wigor, Molly, Sirocco i inni...

</doc>
<doc id="1404151" url="https://pl.wikipedia.org/wiki?curid=1404151" title="Royton">
Royton

Royton - miasteczko w aglomeracji Manchesteru, administracyjnie należące do dystryktu Oldham. Historycznie ośrodek przemysłu tekstylnego, obecnie w dzielnicy przemysłowej znajduje się m.in. fabryka łóżek i montownia pojazdów. Ok. 21 tysięcy mieszkańców.

</doc>
<doc id="1404152" url="https://pl.wikipedia.org/wiki?curid=1404152" title="Przedwczesne dojrzewanie">
Przedwczesne dojrzewanie



</doc>
<doc id="1404153" url="https://pl.wikipedia.org/wiki?curid=1404153" title="Isidro Lángara">
Isidro Lángara

Isidro Lángara Galarraga (ur. 25 maja 1912 w Pasaia, zm. 21 sierpnia 1992 w Andoain), hiszpański piłkarz pochodzenia baskijskiego, napastnik. Uczestnik MŚ 1934.
Był fenomenalnym strzelcem. W 1930 został piłkarzem Realu Oviedo i w klubie tym grał do wybuchu wojny domowej. Przed nią trzy razy z rzędu zdobywał Trofeo Pichichi, laur dla najlepszego strzelca pierwszej ligi. Wyjechał z kraju, zamieszkał w Meksyku, a następnie w Argentynie. Grał w San Lorenzo (1939-1943) i w 1940 został królem strzelców ligi argentyńskiej. Łącznie dla San Lorenzo zdobył ponad 100 bramek. W Meksyku grał w Real Club España (1943-1946), w 1945 został mistrzem tego kraju, dwukrotnie był królem strzelców ligi. Karierę kończył w Oviedo w 1948, następnie ponownie osiadł w Meksyku.
W reprezentacji Hiszpanii zagrał 12 razy i strzelił 17 bramek. Debiutował 12 lutego 1933 w meczu z Austrią, ostatni raz zagrał w 1938. Podczas MŚ zagrał w dwóch spotkaniach, strzelił bramkę w meczu z reprezentacją Brazylii. Występował także w reprezentacji Kraju Basków, w sezonie 1938/39 grającej w meksykańskich rozgrywkach pod nazwą Club Deportivo Euzkadi. Pracował jako trener.

</doc>
<doc id="1404155" url="https://pl.wikipedia.org/wiki?curid=1404155" title="Isidro Langara">
Isidro Langara



</doc>
<doc id="1404156" url="https://pl.wikipedia.org/wiki?curid=1404156" title="Fort XIV Twierdzy Toruń">
Fort XIV Twierdzy Toruń

Fort XIV Twierdzy Toruń - fort piechoty, zbudowany pod nazwą Fort VIa Hermann Balk.
Lokalizacja.
Fort znajduje się w lewobrzeżnej części miasta, w dzielnicy Stawki, przy ulicy Włocławskiej 32/36 .
Historia.
Fort został wzniesiony w latach 1888-1892 z cegły i betonu na planie pięciokąta. Miał stanowić część południowej linii obrony Torunia, ogień z jego dwóch dział sięgał do miejscowości Brzoza. Był to jeden z mniejszych fortów toruńskich, który jako jeden z nielicznych nie był po pierwszej fazie budowy udoskonalany. Otoczony mokrą fosą i płotem fortecznym, od początku funkcjonowania do II wojny światowej (zarówno w czasie, gdy należał do wojska pruskiego, jak i polskiego) pełnił funkcje składu amunicji. W czasie II wojny światowej znajdował się w nim szpital niemieckiego obozu dla jeńców z krajów zachodnich.
Po 1945 roku.
Bardzo dobrze zachowany do naszych czasów, z wyraźnie czytelnym wnętrzem, zachowanym mostem, placem broni i stokiem bojowym. Dookoła fortu zachowało się kilka schronów dla załogi baterii artyleryjskich oraz schronów amunicyjnych. Fort jest obecnie własnością prywatną i jest dostępny po wcześniejszym umówieniu.

</doc>
<doc id="1404171" url="https://pl.wikipedia.org/wiki?curid=1404171" title="Cmentarz żydowski w Jastrowiu">
Cmentarz żydowski w Jastrowiu

Cmentarz żydowski w Jastrowiu – został założony w XVIII wieku i zajmuje powierzchnię 0,7 ha. Pomimo dewastacji z okresu III Rzeszy do naszych czasów zachowało się około siedemdziesięciu nagrobków z których najstarszy pochodzi z 1856 roku. Są one wykonane z granitu i piaskowca z napisami w języku hebrajskim i niemieckim. Nekropolia została uporządkowana w 1986 roku przez okoliczną ludność.

</doc>
<doc id="1404174" url="https://pl.wikipedia.org/wiki?curid=1404174" title="Real projective plane">
Real projective plane



</doc>
<doc id="1404175" url="https://pl.wikipedia.org/wiki?curid=1404175" title="Porowatość (geologia)">
Porowatość (geologia)

Porowatość w geologii – porowatość odnosząca się do warstwy geologicznej. Jest to pojęcie dotyczące hydrodynamiki podziemnej a odnoszące się do ośrodków porowatych i ośrodków szczelinowych. W tym drugim przypadku mówi się często o porowatości szczelinowej.
Pojęcie porowatości w hydrodynamice podziemnej niezupełnie pokrywa się z pojęciem porowatości w petrografii. W hydrodynamice podziemnej za przestrzeń porową uważa się jedynie taki obszar w ośrodku porowatym, do którego płyn może być bezpośrednio wprowadzony lub z którego może być wyprowadzony na skutek różnicy ciśnień. Drugiej z wymienionych tu konotacji słowa porowatość poświęcony jest odrębny artykuł porowatość skały.
Definicja.
Porowatość ośrodka porowatego formula_1 definiuje się jako stosunek objętości przestrzeni porowej formula_2 do objętości całego ośrodka porowatego formula_3
Przez analogię porowatość szczelinową formula_1 definiuje się jako stosunek objętości przestrzeni szczelinowej formula_6 do objętości całego ośrodka szczelinowego formula_3
Własności.
Porowatość ośrodka porowatego lub szczelinowego jest typowym parametrem fenomenologicznym. Nie mówi ona nic o kształcie porów (szczelin), ani o ich przebiegu. Wyraża jedynie udział przestrzeni porowej (szczelinowej) w objętości całego ośrodka porowatego lub szczelinowego.
Z przytoczonych powyżej definicji wynikają następujące własności porowatości jako parametru fizycznego:
Wartość porowatości ośrodków porowatych jest różna i zależy ona między innymi od kształtu ziaren budujących szkielet ośrodka. W przypadku luźnych gruntów może dochodzić nawet do 50%. W przypadku skał porowatych, np. piaskowców będących zazwyczaj kolektorami dla złóż ropy naftowej i/lub gazu ziemnego porowatość wynosi zwykle od kilku do 20%. Łupki są na ogół bardziej porowate – ich porowatość dochodzić może nawet do 50%, lecz ich przestrzeń porową tworzą pory o bardzo małych rozmiarach. Natomiast porowatość skał typu węglanowego jest niska i wynosi maksymalnie do kilku procent. Jest to zwykle porowatość typu szczelinowego.
Znaczenie praktyczne.
Porowatość jest parametrem fenomenologicznym informującym o możliwościach ośrodka porowatego dotyczących składowania w nim płynów. Nic natomiast nie mówi o zdolnościach transportowych ośrodka.
Porowatość stanowi obok przepuszczalności jeden z fundamentalnych parametrów charakteryzujących ośrodki porowate i ośrodki szczelinowe. Obydwa te parametry oznaczane są drogą pomiarów laboratoryjnych dla skał kolektorskich złóż ropy naftowej i gazu ziemnego na podstawie analizy rdzeni wiertniczych. W inżynierii złożowej porowatość i przepuszczalność traktuje się jako parametry niezależne, charakterystyczne dla danego złoża. Badania doświadczalne wskazują, że zarówno porowatość, jak i przepuszczalność nie są wielkościami stałymi, lecz wykazują zmienność w zależności od położenia w obszarze złoża rzeczywistego.
Większość specjalistów traktuje przepuszczalność i porowatość jako parametry niezależne, mimo iż kilkadziesiąt lat temu podano związek między nimi w postaci tzw. formuły Kozeny-Carmana. Z praktycznego punktu widzenia formuła ta jest jednak nieefektywna, gdyż zawiera dodatkowe parametry jak powierzchnię właściwą ośrodka i krętość kanałów porowych, trudne na ogół do wyznaczenia.

</doc>
<doc id="1404176" url="https://pl.wikipedia.org/wiki?curid=1404176" title="Mazuś">
Mazuś

Mazuś (forma żeńska: Mazuś, liczba mnoga: Mazusiowie) – polskie nazwisko.
Etymologia nazwiska.
Od nazwiska Maz po dodaniu przyrostka uś (→ "Maz+uś"), notowanego w Polsce już w 1382 roku. Maz → od mazać, smarować, namaszczać, nacierać.
Demografia.
Na początku lat 90. XX wieku w Polsce mieszkało 259 osób o tym nazwisku, najwięcej w dawnym województwie: lubelskim – 113, warszawskim – 45 i konińskim – 15. W 2002 roku, według bazy PESEL mieszkało w Polsce 276 osób o nazwisku Mazuś, najwięcej w Lublinie i powiecie lubartowskim.

</doc>
<doc id="1404177" url="https://pl.wikipedia.org/wiki?curid=1404177" title="Jan Lenartz">
Jan Lenartz

Jan Lenartz także Jan z Osterwijk (ur. 1504 w Oisterwijk w Holandii, zm. 9 lipca 1572 w Brielle) – kanonik regularny św. Augustyna, męczennik, święty Kościoła katolickiego, jeden z męczenników z Gorkum.
Był dobrze wykształconym kapłanem. Do kanoników regularnych kongregacji z Windesheim wstąpił w Ruggen koło Brielle. Pracował jako spowiednik sióstr w Gorkum, gdy w 1572 władzę w kraju przejęli kalwińscy gezowie. Występowali oni przeciwko hiszpańskim Habsburgom. Kalwiniści zaczęli prześladować katolików, uznając ich za popleczników obcej dominacji.
Jan Lenartz został uwięziony razem z innymi duchownymi z Gorkum, m.in. z grupą franciszkanów, których przełożonym był Mikołaj Pick. Zakonników i księży torturowano i znieważano. Protestanci wyśmiewali osobę Matki Bożej, świętych i papieża. Próbowano wymusić na więźniach odstępstwo od wiary w prawdziwą obecność Chrystusa w Eucharystii i prymat papieża w Kościele. Torturowani nie chcieli wyrzec się wiary katolickiej. Zostali powieszeni, a ich ciała poćwiartowano i zakopano w wykopanych dwóch dołach. Zbrodnia miała miejsce w byłej siedzibie augustianów.
Męczennicy zostali kanonizowani 29 czerwca 1867 przez papieża Piusa IX. Męczennicy z Gorkum, wśród nich św. Jan Lenartz, czczeni są w liturgii Kościoła katolickiego 9 lipca, przede wszystkim w kościołach i parafiach kanoników regularnych.

</doc>
<doc id="1404179" url="https://pl.wikipedia.org/wiki?curid=1404179" title="Jan z Osterwijk">
Jan z Osterwijk



</doc>
<doc id="1404182" url="https://pl.wikipedia.org/wiki?curid=1404182" title="Herb obwodu brzeskiego">
Herb obwodu brzeskiego

Herb obwodu brzeskiego przedstawia na tarczy barokowej o błękitnej głowicy czerwony mur forteczny. Na tle czerwonego muru stojący żubr złoty, patrzący w stronę prawą. Nawiązuje do herbu guberni grodzieńskiej z 1878 roku. Pierwotny projekt herbu posiadał złotą bordiurę, która została usunięta w wersji oficjalnie zatwierdzonej.
Herb obwodu grodzieńskiego został ustanowiony 14 września 2004 roku rozporządzeniem prezydenta Białorusi nr 446.

</doc>
<doc id="1404190" url="https://pl.wikipedia.org/wiki?curid=1404190" title="Charles Mackintosh">
Charles Mackintosh



</doc>
<doc id="1404191" url="https://pl.wikipedia.org/wiki?curid=1404191" title="SAGEM">
SAGEM



</doc>
<doc id="1404198" url="https://pl.wikipedia.org/wiki?curid=1404198" title="(136472) 2005 FY9">
(136472) 2005 FY9



</doc>
<doc id="1404203" url="https://pl.wikipedia.org/wiki?curid=1404203" title="Fort XV Twierdzy Toruń">
Fort XV Twierdzy Toruń

Fort XV Twierdzy Toruń - główny fort artyleryjski, zbudowany pod nazwą Fort VII Hermann von Salza. 
Właściciel fortu jest nieustalony
Lokalizacja.
Fort znajduje się w lewobrzeżnej części miasta, w dzielnicy Rudak, przy ul. Rypińska 6/10, w sąsiedztwie m.in. Dom Muz Rudak.
Historia.
Fort budowano w latach 1880–1885 jako główny fort artyleryjski dwuwałowy. Służył on do ochrony dworca Toruń Główny i mostu kolejowego. . Główny fort artylerii zaprojektowano dla potrzeb piechoty. W latach 1883–1884 wybudowano prawy schron baterii skrzydłowej, a w latach 1888–1889 lewy.
Do dzisiaj zachowały się mechanizmy, kraty, pancerne stanowisko obserwacyjne artylerii PBSt-87, a także murowane elementy fortu.
W latach 1920–1921 w forcie znajdowała się część Obozu Internowanych nr 11 dla Rosjan.
Stalag XXA.
W latach 1940–1944 fort pełnił funkcję stalagu głównie dla jeńców francuskich (Stalag XXA). Wówczas w forcie znajdował się teatr, gdzie znajdowała się scena, miejsce dla orkiestry oraz miejsca do stu osób. Osadzeni po odmówieniu pracy przymusowej na rzecz nazistowskich Niemiec, zorganizowali w 1941 roku zespół składający się z pięciu skrzypków, dwóch trąbkarzy, dwóch saksofonistów, puzonisty, klarnecisty i piętnastu piosenkarzy. W skład zespołu wchodziły zazwyczaj osoby nie mające wiedzy muzycznej. Obok zespołu działał również chór składający się z dwudziestu mężczyzn. Chór śpiewał głównie kolędy, pieśni wojskowe i hymny. W stalagu znajdowała się również niewielka biblioteka, składająca się w większości z prywatnych książek. Od 1942 roku funkcjonowało Towarzystwo Biblioteczne. Opiekunem biblioteki w 1943 roku był Alan Dickinson. Ponadto w 1941 roku w stalagu zorganizowano szkołę. Materiały do nauki oraz książki dostarczał Czerwony Krzyż. W Stalagu XXA wydawano gazetę "The Prisoners Pie" (wydawaną później jako "The New Prisoners Pie").
Obóz pracy.
Od lutego 1945 roku do września 1946 roku działał tu Obóz Pracy dla ludności internowanej pochodzenia niemieckiego. Od lutego do połowy 1945 roku obozem zarządzali Rosjanie, a później Ministerstwo Bezpieczeństwa Publicznego. Obóz był przeznaczony dla ludności niemieckiej, jednak obok Niemców przetrzymywano tutaj także Polaków oskarżonych o kolaborację z Niemcami podczas II wojny światowej. W lipcu 1945 roku w forcie znajdowało się 663 internowanych (w tym 219 kobiet oraz 15 dzieci i osób w zaawansowanym wieku). Obóz zamknięto 24 września 1946 roku. Internowanych przeniesiono do Centralnego Obozu Pracy w Potulicach.
Nieznana jest liczba ofiar obozu. Według szacunków mogło zginąć kilkaset osób. Wśród ofiar byli również Polacy. Większość osób zmarło w wyniku ciężkiej pracy, złych warunków sanitarnych, zagłodzenia, ale również morderstw i gwałtów, dokonywanych przez nadzorców i strażników. Zmarłych wynoszono w jutowych workach, wynoszono na noszach lub też wrzucano na wóz i wywożono poza mury fortu. Więźniowie umierali w wyniku chorób, tortur lub egzekucji. Nieznane są miejsca pochowku ofiar obozu.
Historia najnowsza.
Około 1960 roku podczas rozbiórki oskarpowań uszkodzono częściowo kojec. W 2008 roku zamurowano otwory okiennie i drzwiowe we schronie baterii skrzydłowej, położonej na ulicy Dwernickiego i przynależącego do fortu.
W 2018 roku pracownicy Instytutu Pamięci Narodowej przybyli do Fortu XV w celu przeszukania mogił.

</doc>
<doc id="1404204" url="https://pl.wikipedia.org/wiki?curid=1404204" title="Super girl and romantic boys">
Super girl and romantic boys



</doc>
<doc id="1404206" url="https://pl.wikipedia.org/wiki?curid=1404206" title="The Expedition">
The Expedition

The Expedition – pierwszy album koncertowy amerykańskiego zespołu grającego power metal Kamelot. Został wydany w październiku 2000 r. przez wytwórnię Noise Records. Ostatnie trzy utwory nie zostały nagrane na żywo - „We Three Kings” and „One Day” to dodatkowy materiał z sesji nagraniowej albumu "Siege Perilous", a „We Are Not Separate” to ponownie nagrany utwór z albumu "Dominion".

</doc>
<doc id="1404213" url="https://pl.wikipedia.org/wiki?curid=1404213" title="Renaissance (album Raya Charlesa)">
Renaissance (album Raya Charlesa)

Renaissance – album amerykańskiego muzyka Raya Charlesa, wydany w 1975 roku. Utrzymany jest w takim samym stylu jak wcześniejsza płyta Charlesa, "A Message From the People". Dominuje na nim muzyka soulowa, a piosenki w większości poruszają społeczne tematy.
Pochodząca z "Renaissance" piosenka „Living for the City”, w oryginale wykonywana przez Stevie Wondera, w wersji Charlesa zdobyła nagrodę Grammy.
Lista utworów.
"Lista może nie być kompletna."

</doc>
<doc id="1404214" url="https://pl.wikipedia.org/wiki?curid=1404214" title="Grzegorz Kiełsa">
Grzegorz Kiełsa

Grzegorz Kiełsa (ur. 26 maja 1979 w Białymstoku) – polski bokser, olimpijczyk.
Życiorys.
Urodził się 26 maja 1979, syn Kazimierza i Krystyny Sawickiej, absolwent Technikum Samochodowego w Łapach (1999), Wyższej Szkoły Gospodarowania Nieruchomościami w Warszawie (filia w Białymstoku – licencjat maj 2002) oraz Politechniki Białostockiej ("Wydział Marketingu i Zarządzania").
Kariera sportowa.
Jako amator wystąpił na Igrzyskach Olimpijskich w Sydney w 2000, gdzie odpadł już w pierwszej rundzie. Ponadto wystąpił na Mistrzostwach Europy w 2000 w Tampere (odpadł w eliminacjach) i w 2002 w Permie (doszedł do ćwierćfinału).
Reprezentował białostockie kluby: Asdex i Hetman.
W boksie zawodowym zadebiutował 11 marca 2006, podczas gali boksu zawodowego w Montrealu, pokonując przez nokaut Amerykanina Mika Jonesa.
21 listopada 2008 roku wywalczył bokserski pas mistrza wagi ciężkiej Kanady pokonując na punkty Raymonda Olubowale.
20 marca 2009 roku Kiełsa po raz pierwszy obronił tytuł mistrza Kanady, w wadze ciężkiej. W 8 rundzie, przez TKO wygrał z Kanadyjczykiem Arthurem Cookiem.
2 września 2009 stoczył pojedynek z Kevinem Montiy. Walka została przerwana po 2 rundzie, w której doszło do przypadkowego zderzenia głowami. Lekarz ringowy uznał, że Montiy nie może kontynuować starcia, gdyż nie widzi na lewe oko. Pojedynek uznano jako "no contest". Tuż po walce, na ring wkroczył Raymonda Olubowale, którego Kiełsa pokonał w 2008 roku, i wyzwał Polaka na rewanżowy pojedynek o tytuł Mistrza Kanady.
27 marca 2010 Kiełsa doznał pierwszej porażki na zawodowym ringu. Po 10 rundowej walce, przegrał jednogłośnie na punkty z Kanadyjczykiem, bośniackiego pochodzenia Nevenem Pajkiciem, tracąc pas zawodowego Mistrza Kanady wagi ciężkiej.
30 czerwca 2010 Grzegorz Kiełsa stoczył rewanżową walkę z Nevenem Pajkiciem, ponownie przegrywając jednogłośnie na punkty po 10-rundowym pojedynku. Stawką walki był pas zawodowego Mistrza Kanady wagi ciężkiej.

</doc>
<doc id="1404215" url="https://pl.wikipedia.org/wiki?curid=1404215" title="Nerw krtaniowy wsteczny">
Nerw krtaniowy wsteczny

Nerw krtaniowy wsteczny (łac. "nervus laryngeus recurrens vel n. recurrens") – gałąź nerwu błędnego odchodząca od niego już w obrębie klatki piersiowej lub w otworze górnym klatki piersiowej. Powyżej niego odchodzą gałęzie sercowe szyjne górne, jego gałąź końcowa to nerw krtaniowy dolny.
Przebieg.
Z uwagi na asymetryczne ułożenie wielkich naczyń krwionośnych po prawej i lewej stronie ciała prawy i lewy nerw początkowo biegną inaczej.
Prawy nerw.
Prawy nerw owija się z przodu w tył wokół tętnicy podobojczykowej.
Lewy nerw.
Nerw po lewej stronie owija się wokół łuku aorty od przodu do tyłu (po tym można poznać i odszukać nie tylko jego, ale i nerw błędny), więzadło tętnicze jest położone w stosunku do niego przyśrodkowo.
Dalszy podobny przebieg.
Zyskawszy odpowiednią wysokość nerwy te układają się po bokach tchawicy, następnie w bruździe między tchawicą i przełykiem. Docierają do tylnej powierzchni tarczycy.
Przyczyny.
Taki wydawałoby się dziwny przebieg to rezultat zstępowania trzewi. Nerw błędny unerwia serce, położone początkowo wysoko. Opisywany tutaj nerw zmierza do krtani najkrótszą możliwą drogą, pod 4. łukiem skrzelowym. Jednak w trakcie rozwoju oddalające się w dół trzewia pociągają za sobą zaopatrujące je nerwy. Nerw krtaniowy wsteczny musi więc odbyć dodatkową drogę w górę, by dotrzeć do krtani, narządu, który zaopatruje.
Podrażnienie.
Odruchem obronnym w przypadku podrażnienia włókien tego nerwu w krtani jest kaszel.

</doc>
<doc id="1404218" url="https://pl.wikipedia.org/wiki?curid=1404218" title="Puchar Polski w piłce nożnej (2008/2009)">
Puchar Polski w piłce nożnej (2008/2009)

Puchar Polski w piłce nożnej mężczyzn 2008/2009 – rozgrywki mające na celu wyłonienie zdobywcy Pucharu Polski, który zakwalifikował się tym samym do Ligi Europy UEFA sezonu 2009/2010 (dawny Puchar UEFA).
W sezonie 2008/2009 rozgrywki te składały się z:
Terminarz.
Runda przedwstępna.
30 lipca 2008
Runda wstępna.
13 sierpnia 2008
1/4 finału.
Wynik łączny: "2-4"
Awans: "Legia Warszawa"
Wynik łączny: "1-5"
Awans: "Ruch Chorzów"
Wynik łączny: "3-1"
Awans: "Lech Poznań"
Wynik łączny: "2-3"
Awans: "Polonia Warszawa"
Półfinały.
Wynik łączny: "2-2 (k. 0-3)"
Awans: "Lech Poznań"
Wynik łączny: "2-0"
Awans: "Ruch Chorzów"
Linki zewnętrzne.
Puchar Polski 2008/2009

</doc>
<doc id="1404219" url="https://pl.wikipedia.org/wiki?curid=1404219" title="Drewniane kościoły w słowackich Karpatach">
Drewniane kościoły w słowackich Karpatach

Drewniane kościoły w słowackich Karpatach – zespół zabytkowych świątyń słowackiej architektury drewnianej, wpisanych na listę światowego dziedzictwa UNESCO 8 lipca 2008 r.
Drewniane świątynie wpisane na listę UNESCO.
Spośród 61 drewnianych budowli sakralnych na liście znalazły się 2 kościoły rzymskokatolickie, 3 świątynie protestanckie oraz 3 cerkwie greckokatolickie:

</doc>
<doc id="1404226" url="https://pl.wikipedia.org/wiki?curid=1404226" title="Falc">
Falc

Falc (z niem. Falz) – w introligatorstwie termin oznaczający:
(1) pasek z papieru lub płótna introligatorskiego łączący okładzinę okładki książki z wyklejką;
(2) złam, zagięcie (załamanie) arkusza papieru wskutek złamywania (falcowania).

</doc>
<doc id="1404227" url="https://pl.wikipedia.org/wiki?curid=1404227" title="Wskaźniki na liniach zelektryfikowanych">
Wskaźniki na liniach zelektryfikowanych

Kolejowe wskaźniki linii zelektryfikowanych są to znaki w kształcie rombu z niebieskim tłem i białą obwódką. Umieszcza się je na konstrukcjach wsporczych sieci trakcyjnej na wysokości nie mniejszej niż 4,5 m od poziomu główki szyny lub w niektórych przypadkach na wysięgnikach konstrukcji wsporczych.
Wskaźniki przenośne ustawia się na słupku bezpośrednio z prawej strony toru, do którego się odnoszą.
Wskaźniki funkcjonują na sieci kolejowej zarządzanej przez PKP Polskie Linie Kolejowe S.A. na podstawie instrukcji Ie-1 "Instrukcja sygnalizacji" oraz rozporządzenia Ministra Infrastruktury w sprawie ogólnych warunków prowadzenia ruchu kolejowego i sygnalizacji. Na sieci kolejowej innych Zarządców Infrastruktury obowiązują zbliżone wyglądem wskaźniki na wzór tych obowiązujących PKP Polskie Linie Kolejowe S.A.
We 1 „Wskaźnik uprzedzający o opuszczeniu pantografu”.
Należy przygotować się do opuszczenia pantografów przed następnym wskaźnikiem i zmniejszyć prędkość do 60 km/h.
Ten wskaźnik umieszcza się w odległości drogi hamowania przed wskaźnikiem We 2 (dawniej 500m przed wskaźnikiem).
We 2 „Wskaźnik opuszczenia pantografu”.
Należy opuścić pantografy:
Ten wskaźnik umieszcza się w odległości nie mniejszej niż 100 m i nie większej niż 150 m przed początkiem odcinka toru, który należy przejeżdżać z opuszczonym pantografem.
Wskaźniki, stosuje się:
We 3 „Wskaźnik podniesienia pantografu”.
Należy podnieść pantografy:
Wskaźnik We 3a ustawia się w odległości nie mniejszej niż 200 m i nie większej niż 250 m, a wskaźnik We 3b w odległości nie mniejszej niż 30 m i nie większej niż 80 m za miejscem, w którym można podnieść pantografy.
Rozróżnienie na lokomotywę i EZT jest o tyle ważne, że lokomotywa ma pantografy bezpośrednio na swoim dachu, a w EZT pantografy są umieszczone nieco dalej od przedziału sterowniczego.
We 4 „Wskaźnik zakazu wjazdu elektrycznych pojazdów trakcyjnych”.
Zakaz wjazdu elektrycznych pojazdów trakcyjnych:
Wskaźniki, stosuje się do oznaczania miejsc, poza które przejazd elektrycznych pojazdów trakcyjnych jest
zabroniony, w szczególności takich jak uszkodzenie sieci, praca przy sieci, koniec sieci,
Ten wskaźnik umieszcza się w odległości nie mniejszej niż 15 m i nie większej niż 65 m przed miejscem, poza
które przejazd jest zabroniony.
We 8 „Wskaźnik jazdy bezprądowej".
Pojazd nie powinien pobierać prądu z sieci trakcyjnej:
Ten wskaźnik ustawia się w odległości nie mniejszej niż 30 m i nie większej niż 80 m przed elementem podłużnego sekcjonowania sieci jezdnej, takim jak izolowane przęsło naprężenia, przerwa powietrzna, izolator sekcyjny, który oddziela elektrycznie dwa odcinki sieci i przez który należy przejeżdżać bez pobierania prądu trakcyjnego z sieci.
Maszynista lokomotywy lub EZT po minięciu tego znaku powinien ustawić nastawnik i bocznik na zerowe pozycje.
We 9 „Wskaźnik jazdy pod prądem”.
Pojazd może jechać pobierając prąd trakcyjny z sieci trakcyjnej:
Wskaźnik We 9a ustawia się w odległości nie mniejszej niż 200 m i nie większej niż 250 m, a wskaźnik We 9b w odległości nie mniejszej niż 30 m i nie większej niż 100 m za miejscem, które należy przejeżdżać bez pobierania prądu trakcyjnego z sieci.

</doc>
<doc id="1404231" url="https://pl.wikipedia.org/wiki?curid=1404231" title="Bounty (statek)">
Bounty (statek)



</doc>
<doc id="1404233" url="https://pl.wikipedia.org/wiki?curid=1404233" title="Robert Shaw">
Robert Shaw



</doc>
<doc id="1404235" url="https://pl.wikipedia.org/wiki?curid=1404235" title="Brielle">
Brielle

Brielle, Den Briel – miasto i gmina w Holandii Południowej licząca 15,866 mieszkańców.

</doc>
<doc id="1404236" url="https://pl.wikipedia.org/wiki?curid=1404236" title="Pas graniczny">
Pas graniczny

Pas graniczny – termin oznaczający obszar leżący na granicy państw (rzadziej okręgów wewnątrz państwa), jest on własnością danego państwa, często można się spotkać na jego obszarze z różnego rodzaju umocnieniami jak bunkry, zasieki, pola minowe.

</doc>
<doc id="1404237" url="https://pl.wikipedia.org/wiki?curid=1404237" title="Prawa konwergencji">
Prawa konwergencji



</doc>
<doc id="1404238" url="https://pl.wikipedia.org/wiki?curid=1404238" title="Diphyllidea">
Diphyllidea

Diphyllidea - nieliczny rząd zaliczany do tasiemców. Tylna część ich skoleksu przekształcona jest w szypułkę. Bruzdy przylgowe (brzuszna i grzbietowa) są pozornie zrośnięte w płaszczyźnie strzałkowej. Silnie rozwinięty ryjek (rostellum) zaopatrzony jest w długie haki, na szypułce przybierają one kształt litery "T". Szyja ich jest krótka. Narządy płciowe typu Tetraphyllidea, jednak przewody płciowe otwierają się po stronie brzusznej. Końcowe trzony często odrywają się, osiągając dojrzałość płciową w jelicie dopiero po upływie pewnego czasu. Do swego rozwoju wymgają tylko jednego żywiciela pośredniego (skorupiaka lub mięczaka). Są to pasożyty ryb chrzęstnoszkieletowych. Przedstawicielem tego rzędu jest "Echinobothrium benedeni" pasożytujący w jelicie ryb chrzęstnoszkieletowych, a jego larwa typu cysticerkoid nie posiadająca przydatka ogonowego rozwija się w skorupiakach ("Hippolyte varians").

</doc>
<doc id="1404241" url="https://pl.wikipedia.org/wiki?curid=1404241" title="Stary cmentarz żydowski w Gołdapi">
Stary cmentarz żydowski w Gołdapi

Stary cmentarz żydowski w Gołdapi – został założony na początku XIX wieku i zajmuje powierzchnię 0,1 ha, na której zachowało się około pięciu nagrobków spośród których najstarszy pochodzi z 1860 roku. Są one wykonane z granitu i wapienia z inskrypcjami w języku niemieckim i hebrajskim. W 1989 roku cmentarz został uporządkowany przez władze samorządowe.

</doc>
<doc id="1404246" url="https://pl.wikipedia.org/wiki?curid=1404246" title="Heeze">
Heeze

Heeze – miejscowość w holenderskiej prowincji Brabancja Północna.

</doc>
<doc id="1404247" url="https://pl.wikipedia.org/wiki?curid=1404247" title="Nowy cmentarz żydowski w Gołdapi">
Nowy cmentarz żydowski w Gołdapi

Nowy cmentarz żydowski w Gołdapi – został założony w końcu XIX wieku i zajmuje powierzchnię 0,1 ha. Wskutek dewastacji w okresie III Rzeszy zachowało się jedynie około dwudziestu podstaw nagrobków oraz fragmenty muru.

</doc>
<doc id="1404249" url="https://pl.wikipedia.org/wiki?curid=1404249" title="Oosterhout">
Oosterhout

Oosterhout – miejscowość w holenderskiej prowincji Brabancja Północna. W styczniu 2007 r. miasto miało 53 278 mieszkańców.
Miasto w przeszłości cieszyło się znaczącą swobodą religijną, co zaowocowało dużą liczbą obiektów zabytkowych o charakterze religijnym. Do obiektów o znaczeniu turystycznym należą m.in.:
Z miastem wiąże się postać Willema van Duivenvoorde, jednego z najbogatszych Europejczyków XIV wieku, restauratora zamku "van Strijen".

</doc>
<doc id="1404251" url="https://pl.wikipedia.org/wiki?curid=1404251" title="System informacji prawnej">
System informacji prawnej

System informacji prawnej – system informacyjny służący do gromadzenia, systematyzowania, przetwarzania (w tym aktualizowania) i wyszukiwania informacji prawnych i prawniczych, którego zadaniem jest wspomaganie procesów tworzenia i stosowania prawa.
System informacji prawnej zazwyczaj funkcjonuje w oparciu o relacyjną bazę danych oraz program interfejsowy służący do jej obsługi. Cechami charakterystycznymi, odróżniającymi system informacji prawnej od innych baz danych o prawie są kompleksowość informacji (horyzontalność) oraz jej usystematyzowanie. Horyzontalność informacji oznacza, że system informacji prawnej z założenia stara się objąć całość prawa obowiązującego w danym kraju, a nie jakiś jego wycinek. Usystematyzowanie uzyskiwane jest dzięki relacjom występującym pomiędzy zgromadzonymi danymi, w tym pomiędzy aktami prawnymi a dokumentami zawierającymi ich wykładnię, takimi, jak orzeczenia, komentarze itd.
Historia systemów informacji prawnej.
W połowie lat 60. XX w. równocześnie w kilku państwach europejskich i w Stanach Zjednoczonych pojawiły się praktyczne próby wykorzystania komputerów do gromadzenia, systematyzowania, przetwarzania (w tym aktualizowania) i wyszukiwania informacji prawnej. W ten sposób powstały prawnicze bazy danych. Do największych baz tego typu należą obecnie amerykańskie bazy LexisNexis i Westlaw.
W Polsce prace nad pierwszym systemem informacji prawnej rozpoczęto w ośrodku informatycznym Biblioteki Sejmowej w 1974. System ten nosił wówczas nazwę: Centralny Zautomatyzowany Rejestr Aktów Normatywnych. Jego główna część funkcjonuje do dzisiaj i jest powszechnie dostępna pod nazwą Internetowy System Aktów Prawnych na stronie Sejmu RP.
Na przełomie lat 80. i 90. XX w. w Europie Środkowej zaczęły się pojawiać systemy informacji prawnej nowego typu. Pojawienie się ich w tej części Europy wynikało ze skali przeobrażeń, jakie przechodziły systemy prawne krajów, w których upadł komunizm. We wszystkich tych krajach w omawianym okresie prawo zmieniało się bardzo szybko, co powodowało ogromne trudności w posługiwaniu się tekstami aktów prawych. Systemy nowego typu zawierały nie jedną, lecz wszystkie możliwe wersje tekstu danego aktu prawnego. Pierwszym polskim systemem informacji prawnej tego typu był System Informacji Prawnej Lex, obecnie jeden z największych systemów informacji prawnej w Polsce.
Powiązanie jednego obiektu w bazie danych z potencjalnie nieograniczoną liczbą wersji tekstu tego obiektu i wyświetlanie ich w programie w zależności od parametrów chronologicznych było znaczącym osiągnięciem, które do dzisiaj nie funkcjonuje w wielu systemach informacji prawnej w Europie Zachodniej i Stanach Zjednoczonych. Podobne rozwiązania upowszechniły się poza Europą Środkową m.in. w Hiszpanii i we Włoszech.
Pochodzenie nazwy system informacji prawnej.
Nazwa system informacji prawnej została po raz pierwszy użyta w Polsce przez redakcję Systemu Informacji Prawnej Lex w 1995 i miała podkreślać połączenie bazy aktów prawnych z bazą orzeczeń Sądu Najwyższego. Nazwa ta tak się upowszechniła, że obecnie jest używana jako nazwa gatunkowa.
Informatyka prawnicza.
Badaniem procesów gromadzenia, systematyzowania, przetwarzania i wyszukiwania informacji o prawie za pomocą systemów informacji prawnej zajmuje się informatyka prawnicza.

</doc>
<doc id="1404252" url="https://pl.wikipedia.org/wiki?curid=1404252" title="Gwint złączny">
Gwint złączny

Gwint złączny – rodzaj gwintu stosowany do rozłącznych połączeń spoczynkowych elementów. Przeciwieństwem gwintu złącznego jest gwint pociągowy służący do realizacji napędu śrubowego. Połączenie gwintowe może być bezpośrednie, gdy gwint jest wykonany bezpośrednio w elementach łączonych, lub pośrednie z zastosowaniem łączników gwintowych np. wkrętów czy śrub i nakrętek. Najczęściej stosowanym gwintem złącznym jest gwint metryczny jednokrotny, prawozwojny o znormalizowanym skoku.
Gwint złączny jest samohamowny, a jego sprawność przetwarzania ruchu obrotowego na postępowy jest zawarta w przedziale formula_1 Natomiast jego sprawność przetwarzania ruchu postępowego na obrotowy jest równa zeru, gdyż żadna siła osiowa nie może spowodować obrotu.
W warunkach silnych drgań np. w samochodach, gdy istnieje prawdopodobieństwo odkręcenia, można zastosować dodatkowe zabezpieczenie w postaci:

</doc>
<doc id="1404253" url="https://pl.wikipedia.org/wiki?curid=1404253" title="Anhanguera">
Anhanguera

Anhanguera – pterozaur z wczesnej kredy z Brazylii; blisko spokrewniony z ornitocheirem. 
Opis.
Rozpiętość skrzydeł anhanguery wynosiła około 4 m. Nazwa tego brazylijskiego pterozaura to w miejscowym narzeczu imię starego diabła. Jest to jeden z najlepiej poznanych pterozaurów ze schyłku wczesnej kredy. Miał wąską czaszkę półmetrowej długości. Krótkie, spiczaste zęby rozmieszczone były wzdłuż prawie całego dzioba, najdłuższe z przodu. Bardzo giętka szyja pozwalała anhanguerze chwytać pożywienie przy powierzchni wody. Anhanguera, jak wiele kredowych pterozaurów, miała kostny grzebień, w jej przypadku zaokrąglony jak kawałek talerza sterczącego z górnej i dolnej szczęki z przodu pyska. Pośród skamieniałości rozpoznano dwa rozmiary grzebieni. Mogły należeć do różnych gatunków z rodzaju Anhanguera albo do samców i samic jednego gatunku. W takim przypadku grzebienie ułatwiały wybór partnera podczas pory godowej.
Anhanguera była prawdopodobnie rybożerna.

</doc>
<doc id="1404254" url="https://pl.wikipedia.org/wiki?curid=1404254" title="Chrześcijański Kościół Adwentystów">
Chrześcijański Kościół Adwentystów



</doc>
<doc id="1404256" url="https://pl.wikipedia.org/wiki?curid=1404256" title="Gwint pociągowy">
Gwint pociągowy

Gwint pociągowy – to rodzaj gwintu stosowany do realizacji ruchu postępowego. Sprawność takiego gwintu powinna mieścić się w zakresie:
Do gwintów pociągowych można zaliczyć:

</doc>
<doc id="1404259" url="https://pl.wikipedia.org/wiki?curid=1404259" title="My Kind of Jazz, Part 3">
My Kind of Jazz, Part 3

My Kind of Jazz, Part 3 – album amerykańskiego muzyka Raya Charlesa, wydany w 1975 roku. Jest trzecią i ostatnią, po "My Kind of Jazz" oraz "My Kind of Jazz, Number 2", płytą Charlesa z cyklu "My Kind of Jazz".

</doc>
<doc id="1404261" url="https://pl.wikipedia.org/wiki?curid=1404261" title="Allinge-Sandvig">
Allinge-Sandvig

Allinge-Sandvig – miejscowość w Danii na wyspie Bornholm na Morzu Bałtyckim. W 2011 r. miasto liczyło 1 723 mieszkańców.

</doc>
<doc id="1404262" url="https://pl.wikipedia.org/wiki?curid=1404262" title="Pierwotny Chrześcijański Kościół Adwentystów">
Pierwotny Chrześcijański Kościół Adwentystów



</doc>
<doc id="1404263" url="https://pl.wikipedia.org/wiki?curid=1404263" title="Var (rzeka)">
Var (rzeka)

Var – rzeka w południowo-wschodniej Francji, ma 113,8 km długości. Wypływa z Alp Nadmorskich, przepływa przez departamenty Alpy Nadmorskie i Alpy Górnej Prowansji. Uchodzi do Morza Śródziemnego niedaleko Nicei oraz Saint-Laurent-du-Var.

</doc>
<doc id="1404264" url="https://pl.wikipedia.org/wiki?curid=1404264" title="Trachemys scripta grayi">
Trachemys scripta grayi



</doc>
<doc id="1404267" url="https://pl.wikipedia.org/wiki?curid=1404267" title="Bogense">
Bogense

Bogense – miasto w Danii, na wyspie Fionia, nad cieśniną Mały Bełt, od 1 stycznia 2007 siedziba gminy Nordfyn, a do 31 grudnia 2006 siedziba gminy Bogense. W 2020 liczyło 3990 mieszkańców.
W 2019 r. przeprowadzono w nim 70. mistrzostwa świata w kolarstwie przełajowym.

</doc>
<doc id="1404272" url="https://pl.wikipedia.org/wiki?curid=1404272" title="Gyula Krúdy">
Gyula Krúdy

Gyula Krúdy (ur. 21 października 1878, zm. 12 maja 1933) – węgierski pisarz i publicysta.
Gyula Krúdy urodził się w węgierskiej Nyíregyházie. Jego ojciec był prawnikiem, a matka służącą, zatrudnioną przez arystokratyczną rodzinę Krúdyich. Jego rodzice pobrali się, gdy ich syn był już dojrzały – miał 17 lat.
Jako nastolatek Krúdy publikował artykuły w gazetach i zaczął pisać krótkie opowiadania. Ojciec chciał, by został prawnikiem, Gyula rozpoczął pracę w gazecie, a po paru latach przeniósł się do Budapesztu. Choć wydziedziczony, dzięki wydaniu dwóch zbiorów opowiadań, zdołał utrzymać żonę (również pisarkę) i dzieci. Jego "Młodość Sindbada", opublikowana w 1911, okazała się sukcesem, a Krudy wracał do tej postaci wielokrotnie.
Mimo że jego powieści o Budapeszcie były popularne podczas I wojny światowej i rewolucji węgierskiej, z powodu licznych pijatyk, hazardu oraz przygodnych romansów miał problemy finansowe. Wkrótce jego pierwsze małżeństwo rozpadło się. Pod koniec lat 20. i na początku 30. podupadł poważnie na zdrowiu, zaniedbując pracę twórczą.
Po śmierci autora, jego twórczość uległa zapomnieniu. Dopiero w 1940 Sándor Márai wydał książkę "Sindbad powraca do domu" (węg. "Szindbád hazamegy"), literackie sprawozdanie z ostatniego dnia Krúdyego. Sukces powieści przywrócił dzieła Krúdyego pamięci węgierskich czytelników.
W swojej twórczości łączył jawę ze snem, tworząc słodko-gorzki klimat przemijającej epoki. Na gruncie polskim może być porównany z Brunonem Schulzem.

</doc>
<doc id="1404273" url="https://pl.wikipedia.org/wiki?curid=1404273" title="Indianapolis 500 1995">
Indianapolis 500 1995

Indianapolis 500 1995 – 79. edycja wyścigu rozegranego na torze Indianapolis Motor Speedway odbyła się 28 maja 1995 roku w ramach serii CART. Udział w nim wzięło 33 kierowców z 11 krajów.
Ustawienie na starcie.
Nie zakwalifikowali się:

</doc>
<doc id="1404276" url="https://pl.wikipedia.org/wiki?curid=1404276" title="Jesse Ventura">
Jesse Ventura

Jesse Ventura (ur. 15 lipca 1951 w Minneapolis, Minnesota jako James George Janos) – amerykański polityk, emerytowany zawodowy wrestler, gubernator stanu Minnesota w latach 1999–2003. Pokonując, jako niezależny kandydat w wyborach 1998, kandydatów demokratów i republikanów, stał się następnie najpopularniejszym gubernatorem w historii stanu, osiągając w rankingach popularności poziom 73%. Nie ubiegał się o drugą kadencję. Podczas wyborów prezydenckich w 2012 poparł kandydaturę Gary’ego Johnsona.
Jego rodzicami są: Bernice Martha (z domu Lenz) oraz George William Janos. Rodzice ojca Ventury pochodzą z terenu obecnej Słowacji, natomiast matka ma niemieckie korzenie.
Zagrał drugoplanowe role w kilku filmach, w tym "Predator" (1987), "Uciekinier" (1987), "Człowiek demolka" (1993), "Batman i Robin" (1997) i "Mistrz kamuflażu" (2002).
Wyraża pozytywne opinie o teoriach spiskowych o zamachach z 11 września 2001. Swoje wątpliwości, dotyczące przebiegu tych wydarzeń opisywanych powszechnie w mediach, wyraził między innymi w książce zatytułowanej "Don’t Start the Revolution Without Me!" (tłum. "Nie zaczynajcie rewolucji beze mnie!") oraz w licznych wywiadach i filmach TRU TV, w których podjął się próby przeprowadzenia dochodzenia.

</doc>
<doc id="1404277" url="https://pl.wikipedia.org/wiki?curid=1404277" title="Szereg szczegółowy">
Szereg szczegółowy

Szereg szczegółowy, szereg indywidualny – szereg będący uporządkowanym według pewnego kryterium zbiorem wartości opisujących określoną cechę danej zbiorowości lub próby.
Przykładem szeregu szczegółowego może być uporządkowanie danych liczbowych formula_1 od wartości najniższej do najwyżej:

</doc>
<doc id="1404280" url="https://pl.wikipedia.org/wiki?curid=1404280" title="Prealpy Francuskie">
Prealpy Francuskie

Prealpy Francuskie ("Préalpes") to grupa pasm górskich położonych we francuskiej części Alp, rozciągających się od Jeziora Genewskiego, aż do rzeki Drôme. Prealpy Francuskie dzielą się na cztery duże pasma, wszystkie leżą w Alpach Zachodnich. Pasma te dzielą się na liczne masywy, między innymi: Masyw Chablais, Masyw Chartreuse czy Masyw Giffre, gdzie znajduje się najwyższy szczyt w całych francuskich prealpach - Haute Cime des Dents du Midi, który osiąga wysokość 3257 m.
Pasma górskie w Prealpach Francuskich:

</doc>
<doc id="1404286" url="https://pl.wikipedia.org/wiki?curid=1404286" title="Kiama">
Kiama

Kiama – miasto w Australii położone nad rzeką Minnamurra, w odległości 120 km na południe od Sydney.
W mieście działa "Kiama Alpine Club", jednymi z założycieli którego byli dr Eugene Baranowsky (ur. w 1914 w Buczaczu) wraz ze żoną Lalą.

</doc>
<doc id="1404291" url="https://pl.wikipedia.org/wiki?curid=1404291" title="Malpighia glabra">
Malpighia glabra



</doc>
<doc id="1404295" url="https://pl.wikipedia.org/wiki?curid=1404295" title="Eldorado – A Symphony by the Electric Light Orchestra">
Eldorado – A Symphony by the Electric Light Orchestra

Eldorado, pełny tytuł to Eldorado – A Symphony by the Electric Light Orchestra – czwarty album studyjny brytyjskiego zespołu rockowego Electric Light Orchestra. Jest to tzw. album koncepcyjny, opowiadający o wymyślonych podróżach człowieka zmęczonego szarą rzeczywistością.

</doc>
<doc id="1404296" url="https://pl.wikipedia.org/wiki?curid=1404296" title="Lingwistyka stosowana">
Lingwistyka stosowana

Lingwistyka stosowana – dziedzina nauki zajmująca się rozpoznawaniem i badaniem zagadnień związanych z językiem oraz rozwiązywaniem występujących w praktyce problemów językowych. Pokrewne jej działy to: dydaktyka, językoznawstwo, psychologia, antropologia oraz socjologia.
Tematyka.
Największe działy lingwistyki stosowanej stanowią: dwu- i wielojęzyczność, opis i przekład języka, leksykografia, komunikacja przy pomocy komputera (czat, e-mail itp.), ocena umiejętności językowych, alfabetyzm, analfabetyzm, glottodydaktyka, analiza konwersacji, analiza dyskursu, socjolingwistyka, nauka języków obcych, pragmatyka, juryslingwistyka i tłumaczenia.
Historia.
Lingwistyka stosowana została ustanowiona częściowo w odpowiedzi na zawężanie się pola działań lingwistyki generatywnej wraz z nadejściem lat pięćdziesiątych XX wieku. Od tego momentu zawsze pełniła odpowiedzialną rolę, podkreśloną przez jej szczególny nacisk na problemy językowe.
Chociaż lingwistyka stosowana powstała na gruncie europejskim i amerykańskim, to bardzo szybko się rozpowszechniła.
Wielka Brytania.
Brytyjskie Towarzystwo Lingwistyki Stosowanej (ang. "British Association of Applied Linguistics" – BAAL) zostało założone w 1967 r. Jego misją jest „postęp w edukacji poprzez pielęgnację i promocję, z użyciem wszelkich legalnych i pokojowych środków, badanie użycia języka, przyswajanie i nauczanie języka oraz pielęgnacja współpracy międzydyscyplinarnej w tej dziedzinie [...]”.
Stany Zjednoczone.
Początki lingwistyki stosowanej nie są dokładnie znane. Pierwsze wydanie było opublikowane przez University of Michigan w roku 1948. Początkowo lingwistyka stosowana koncentrowała się na zasadach i praktykach opierając się na wiedzy zaczerpniętej z badań językoznawczych. Lingwistyka stosowana na początku swego rozwoju była uważana za „językoznawstwo w praktyce”, przynajmniej przez osoby spoza tej dziedziny. Jednak w latach sześćdziesiątych XX wieku lingwistyka stosowana została poszerzona o ocenę języka, politykę językową oraz naukę języków obcych. Już w latach siedemdziesiątych lingwistyka stosowana stała się dziedziną, której kierunek określały realne problemy, odchodząc od lingwistyki teoretycznej. Lingwistyka stosowana określała również rozwiązania problemów językowych występujących w praktyce. Aż do lat dziewięćdziesiątych lingwistyka stosowana stopniowo poszerzała swój zakres włączając do kręgu badań tzw. , kontakt językowy i wielojęzyczność. Badacze z dziedziny lingwistyki stosowanej przesunęli się w kierunku „teoretycznych i empirycznych badań praktycznych problemów, których głównym tematem jest język”.
Australia.
Lingwistyka stosowana w Australii wybrała za swój cel nauczanie języka ojczystego oraz nauczanie imigrantów języka angielskiego. Tradycja australijska wykazuje duży wpływ Europy kontynentalnej i Stanów Zjednoczonych, a nie Wielkiej Brytanii. Australijskie Towarzystwo Lingwistyki Stosowanej (ang. "Applied Linguistics of Association of Australia – ALAA") zostało założone na krajowym kongresie lingwistyki stosowanej w sierpniu 1976.
Japonia.
W 1982 roku Japońskie Towarzystwo Uniwersyteckich Nauczycieli Angielskiego (JACET) założyło Japońskie Towarzystwo Lingwistyki Stosowanej (JAAL) w celu włączenia się do działań w skali międzynarodowej. W 1984 r. JAAL stało się członkiem Międzynarodowego Towarzystwa Lingwistyki Stosowanej (AILA).

</doc>
<doc id="1404297" url="https://pl.wikipedia.org/wiki?curid=1404297" title="Dorestat">
Dorestat

Dorestat lub Dorestad – średniowieczne miasto w Niderlandach, które znajdowało się w pobliżu dzisiejszego Wijk bij Duurstede, na południe od Utrechtu.
Wznosiło się na ruinach rzymskiej fortecy, w miejscu, gdzie Ren przechodzi w Lek. Pomiędzy rokiem 600 a 850 o miasto toczyli walki Fryzowie z Frankami.
Miasto był ważnym portem Nadrenii począwszy od VII do połowy IX wieku. Handlowano przede wszystkim winem pochodzącym z winnic znajdujących się na południe od Moguncji.
Ośrodek był znany z mennicy. Około 635 mistrzem w mennicy w Dorestat był Madelinus. W późniejszym okresie bito tam "sceaty".
Przez swą pozycję miasto wzbudzało zainteresowanie wikingów, którzy często je najeżdżali (834, 835, 836, 837, 844, 857 i 863). Historycy przypuszczają, iż w pierwszym najeździe brało udział aż 7000 wojów. Atakowi w 857 roku przewodził Ruryk. Miasto było stolicą Królestwa Dorestat w latach 850-885.
Po roku 863 miasto stopniowo traciło na znaczeniu z powodu spiętrzeń Renu. W 864 roku wielka powódź zatopiła miasto i okolice, a ujście Renu przesunęło się.

</doc>
<doc id="1404298" url="https://pl.wikipedia.org/wiki?curid=1404298" title="Dorestad">
Dorestad



</doc>
<doc id="1404301" url="https://pl.wikipedia.org/wiki?curid=1404301" title="Językoznawstwo stosowane">
Językoznawstwo stosowane



</doc>
<doc id="1404302" url="https://pl.wikipedia.org/wiki?curid=1404302" title="Suchodolscy herbu Janina">
Suchodolscy herbu Janina

Suchodolscy herbu Janina – polski ród szlachecki, wywodzący się z miejscowości Suchodoły w powiecie krasnostawskim (koło Lublina). Jedna z gałęzi posiadała tytuł hrabiowski.
Historia rodu.
Nazwisko pojawia się po raz pierwszy w r. 1388. Protoplastą rodu był Maciej Suchodolski (ur. 1360) – dziedzic na Suchodołach, sędzia ziemski lubelski, starosta lubelski i chełmski. Tytułował się sędzią generalnym ziemi lubelskiej. Występuje w dokumentach królewskich Władysława Jagiełły. Był jednym z gwarantów unii polsko-litewskiej w 1413. Adoptował do h. Janina bojara litewskiego Wojsyma Danejkowicza, co potwierdzała przywieszona do aktu pieczęć z jego herbem i nazwiskiem.

</doc>
<doc id="1404303" url="https://pl.wikipedia.org/wiki?curid=1404303" title="Puchar sezonu w piłce nożnej mężczyzn">
Puchar sezonu w piłce nożnej mężczyzn

Superpuchar Związku Socjalistycznych Republik Radzieckich w piłce nożnej (, a właściwie Puchar sezonu, ) – trofeum przyznawane zwycięskiej drużynie meczu rozgrywanego pomiędzy aktualnym Mistrzem ZSRR oraz zdobywcą Pucharu ZSRR w danym sezonie (jeżeli ta sama drużyna wywalczyła zarówno mistrzostwo, jak i Puchar kraju - to jej przeciwnikiem zostaje finalista Pucharu). Rozgrywki odbywały się z przerwami w latach 1977–1989.
Historia.
W sezonie 1977 odbył się pierwszy oficjalny mecz o Superpuchar ZSRR, organizowany z inicjatywy redakcji gazety Komsomolskaja prawda i zwany Pucharem sezonu. Pierwszy pojedynek rozegrano 20 listopada 1977 roku. W tym meczu zdobywca Pucharu ZSRR Dinamo Moskwa pokonał 1:0 mistrza ZSRR Dynamo Kijów. W 1985 roku przeciwko Dynamo Kijów w finale występował finalista Pucharu Szachtar Donieck, dlatego że Dynamo zdobył obydwa tytuły. W tamtych latach turniej ten był uważany za nieoficjalny i nigdy nie odbywał się pod auspicjami Związku Piłki Nożnej ZSRR. Mecz o Superpuchar ZSRR odbywał się nieregularnie, nie był taki popularny jak Mistrzostwo ZSRR czy Puchar ZSRR. Ostatni mecz był rozegrany w Soczi w 1989 roku, gdzie dwa ukraińskie zespoły walczyli o Superpuchar w obecności tylko 1500 kibiców.
Format.
Mecz o Superpuchar ZSRR rozgrywany był po, w środku lub przed rozpoczęciem każdego sezonu. W przypadku remisu po upływie regulaminowego czasu gry przeprowadza się dogrywka. Jeżeli i ona nie wyłoni zwycięzcę, to od razu zarządzana była seria rzutów karnych.
Zwycięzcy i finaliści.
Uwagi:
Statystyka.
Klasyfikacja według klubów.
W dotychczasowej historii finałów o Superpuchar ZSRR na podium oficjalnie stawało w sumie 7 drużyn. Liderem klasyfikacji jest Dynamo Kijów, który zdobył trofeum 3 razy.
Stan na 31.05.2022. 
Klasyfikacja według miast.
Stan na 31.05.2022.

</doc>
<doc id="1404304" url="https://pl.wikipedia.org/wiki?curid=1404304" title="Osłabienie mechanizmu utajonego hamowania">
Osłabienie mechanizmu utajonego hamowania

Osłabienie mechanizmu utajonego hamowania – zaburzenie powodujące dostrzeganie nieważnych pozornie bodźców z otoczenia, wiążące się z predyspozycją do zwiększonej kreatywności, jak i do zaburzeń schizofrenicznych.
Osoby u których występuje to zaburzenie, postrzegają zwykłe przedmioty (np. lampa) podobnie jak zdrowi ludzie. Różnica polega na tym, że zwykli ludzie przetwarzają ogólny obraz lampy, natomiast chorzy przetwarzają wszystko – nóżkę, żarówkę, śrubki itd. Ich mózgi nie odrzucają wyuczonych schematów, przez co przetwarzają niepotrzebne bodźce dotyczące doskonale znanych przedmiotów. Mózgi ludzi zdrowych odrzucają takie informacje, dzięki czemu zachowują równowagę umysłową. U osób o niskiej inteligencji osłabienie mechanizmu utajonego hamowania może prowadzić do rozwoju choroby umysłowej, jednak jeśli ktoś ma wysoki iloraz inteligencji, istnieje szansa na rozwinięcie się wysokiego poziomu twórczej kreatywności.

</doc>
<doc id="1404308" url="https://pl.wikipedia.org/wiki?curid=1404308" title="Goodwin Knight">
Goodwin Knight

Goodwin Jess Knight (ur. 9 grudnia 1896, zm. 22 maja 1970) – amerykański polityk, 31. gubernator stanu Kalifornia (1953-1959).
W czasie pierwszej wojny światowej służył w Marynarce Wojennej Stanów Zjednoczonych. Prawnik, absolwent Uniwersytetu Stanforda, od 1935 sędzia w sądzie w Los Angeles. Karierę polityczną rozpoczął w 1944, kiedy bez powodzenia starał się o nominację z ramienia Partii Republikańskiej na senatora. Wybrany na wicegubernatora Kalifornii w 1946, a następnie ponownie w 1950. Został gubernatorem po rezygnacji gubernatora Warrena, kiedy ten został Prezesem Sądu Najwyższego Stanów Zjednoczonych. W 1954 wygrał wybory na gubernatora na pełną kadencję. Był uznawany za umiarkowanego polityka, utrzymującego dobre kontakty ze związkami zawodowymi. W 1958 r. nie ubiegał się o reelekcję, starając się w zamian bez powodzenia o fotel senatora.

</doc>
<doc id="1404309" url="https://pl.wikipedia.org/wiki?curid=1404309" title="Bernhard Kohl">
Bernhard Kohl

Bernhard Kohl (ur. 4 stycznia 1982 w Wolkersdorf im Weinviertel, Dolna Austria) - zawodowy austriacki kolarz szosowy. Od 2007 roku jest zawodnikiem niemieckiej drużyny Gerolsteiner. Wcześniej jeździł w T-Mobile oraz jako amator w Elk Haus-Simplon i Rabobanku.
Z wykształcenia kominiarz.
Doping.
Próbka krwi Bernharda Kohla znalazła się wśród próbek około 30 kolarzy przebadanych ponownie we wrześniu 2008 specjalnie pod kątem wykrycia obecności nowej generacji dopingu EPO, środku Cera, stosowanego na Tour de France przez Riccardo Riccò. Próbka A dała w teście nową metodą wynik pozytywny, podobnie jak u jego kolegi z drużyny, Stefana Schumachera oraz kolejnego z zawodników Saunier Duval, Leonardo Piepolego.
Pozostali członkowie grupy Gerolsteiner podpisali oświadczenie, w którym odcięli się od praktyk dopingowych i zadeklarowali, że nic nie wiedzieli o postępowaniu Schumachera i Kohla. Ostatecznie Austriak przyznał się w październiku 2008 do stosowania dopingu, stwierdzając jednocześnie, że podczas jego startów w ekipie nie było zorganizowanego dopingu.
W listopadzie 2008 austriacka agencja antydopingowa wydała wyrok, na podstawie którego Kohl został zawieszony na dwa lata. Kolarza spotkał tym samym najwyższy wymiar kary.

</doc>
<doc id="1404310" url="https://pl.wikipedia.org/wiki?curid=1404310" title="Jan Czaja">
Jan Czaja

Jan Czaja (ur. 25 lutego 1945 w Sztombergach) – polski prawnik, nauczyciel akademicki i polityk, profesor nauk społecznych, poseł na Sejm X kadencji.
Życiorys.
Ukończył w 1968 studia prawnicze na Wydziale Prawa i Administracji Uniwersytetu Warszawskiego. Na tej uczelni w 1977 uzyskał stopień naukowy doktora nauk humanistycznych, a w 2001 uzyskał habilitację w zakresie nauk humanistycznych. W 2015 prezydent RP nadał mu tytuł profesora nauk społecznych.
Od 1968 do 1972 zajmował stanowisko zastępcy kierownika Wydziału w Urzędzie Dzielnicowym Warszawa-Wola. W latach 1977–1993 był pracownikiem naukowym Polskiego Instytutu Spraw Międzynarodowych.
W latach 1989–1991 sprawował mandat posła na Sejm kontraktowy z listy Zjednoczonego Stronnictwa Ludowego, wybranego w okręgu toruńskim. W trakcie kadencji sprawował funkcję zastępcy przewodniczącego Komisji Spraw Zagranicznych. Bez powodzenia kandydował w kolejnych wyborach parlamentarnych. Został następnie działaczem Polskiego Stronnictwa Ludowego. Od 15 lutego 1995 do 31 grudnia 1996 pełnił funkcję podsekretarza stanu w Ministerstwie Współpracy Gospodarczej z Zagranicą.
Po zakończeniu pracy w administracji wrócił do pracy naukowej, wykładał w piotrkowskiej filii Akademii Świętokrzyskiej. Zajmował stanowisko profesora nadzwyczajnego w Instytucie Bezpieczeństwa Narodowego Akademii Obrony Narodowej w Warszawie.

</doc>
<doc id="1404311" url="https://pl.wikipedia.org/wiki?curid=1404311" title="Juan Jose Cobo Acebo">
Juan Jose Cobo Acebo



</doc>
<doc id="1404312" url="https://pl.wikipedia.org/wiki?curid=1404312" title="Superpuchar ZSRR w piłce nożnej">
Superpuchar ZSRR w piłce nożnej



</doc>
<doc id="1404314" url="https://pl.wikipedia.org/wiki?curid=1404314" title="Rada Prefekturalna (Księstwo Warszawskie)">
Rada Prefekturalna (Księstwo Warszawskie)

Rada prefekturalna (Rada interesów spornych) – oparty na wzorach francuskich organ Księstwa Warszawskiego zajmujący się rozstrzyganiem sporów administracyjnych (m.in. dotyczących podatków i majątku narodowego) w pierwszej instancji. Odwołania od rozstrzygnięć rad prefekturalnych rozpatrywała Rada Stanu. Rada prefekturalna działała na szczeblu departamentu. Składała się z trzech radców mianowanych przez króla wedle uznania. W obradach mógł uczestniczyć prefekt z głosem stanowczym (gdy uznał to za stosowne).

</doc>
<doc id="1404316" url="https://pl.wikipedia.org/wiki?curid=1404316" title="Budynek KW PZPR w Białymstoku">
Budynek KW PZPR w Białymstoku

Budynek KW PZPR w Białymstoku znany również jako Dom Partii (dawniej plac Próchnika 1, obecnie Plac Niezależnego Zrzeszenia Studentów 1) – budynek projektu Stanisława Bukowskiego powstały w latach 1953–1954. 
Opis.
Jest jednym z najlepiej zachowanych przykładów architektury socrealizmu w Polsce. Obecnie w budynku mieszczą się dwa wydziały: Wydział Filologiczny i Wydział Historii i Stosunków Międzynarodowych Uniwersytetu w Białymstoku. We wnętrzu zachowane oryginalne klatki schodowe oraz aula ze zdobionymi drzwiami, balkonikami, drewnianymi mozaikami (kształt radzieckiej gwiazdy) i systemem nagłośnienia (wciąż działającym).

</doc>
<doc id="1404319" url="https://pl.wikipedia.org/wiki?curid=1404319" title="Marty Turco">
Marty Turco

Marty Turco (ur. 13 sierpnia 1975 w Sault Ste. Marie w prowincji Ontario) – były kanadyjski zawodowy bramkarz hokejowy występujący m.in. w lidze NHL.

</doc>
<doc id="1404321" url="https://pl.wikipedia.org/wiki?curid=1404321" title="Wiesław Gołębiewski">
Wiesław Gołębiewski

Wiesław Tadeusz Gołębiewski (ur. 13 kwietnia 1950) – polski polityk, nauczyciel, poseł na Sejm II kadencji.
Życiorys.
W 1975 ukończył studia na Wydziale Filozoficzno-Historycznym Uniwersytetu im. Adama Mickiewicza w Poznaniu. Pracował jako nauczyciel.
W latach 1993–1997 sprawował mandat posła II kadencji, wybranego w okręgu sieradzkim z listy Polskiego Stronnictwa Ludowego. Zasiadał m.in. w Komisji Kultury i Środków Przekazu oraz Komisji Spraw Zagranicznych. W 1993 bez powodzenia ubiegał się o reelekcję. Później jeszcze kilkakrotnie startował z ramienia PSL w różnych wyborach, m.in. w 2004 do Parlamentu Europejskiego, w 2005 do Sejmu oraz w 2006 do rady powiatu sieradzkiego.
Pełni funkcję zastępcy dyrektora Wojewódzkiego Ośrodka Ruchu Drogowego w Sieradzu. Odznaczony Krzyżem Kawalerskim Orderu Odrodzenia Polski (1999).

</doc>
<doc id="1404323" url="https://pl.wikipedia.org/wiki?curid=1404323" title="Władimir Jefimkin">
Władimir Jefimkin

Władimir Aleksandrowicz Jefimkin (ros. Владимир Александрович Ефимкин; ur. 2 grudnia 1981 w Kujbyszewie) – zawodowy rosyjski kolarz szosowy, jeżdżący dla drużyny Ag2r-La Mondiale. Jego bratem jest inny kolarz – Aleksandr Jefimkin.
Sukcesy.
2005
2007

</doc>
<doc id="1404324" url="https://pl.wikipedia.org/wiki?curid=1404324" title="Francuski kościół reformowany w Królewcu">
Francuski kościół reformowany w Królewcu



</doc>
<doc id="1404325" url="https://pl.wikipedia.org/wiki?curid=1404325" title="Vladimir Jefimkin">
Vladimir Jefimkin



</doc>
<doc id="1404326" url="https://pl.wikipedia.org/wiki?curid=1404326" title="Vladimir Alexandrovich Efimkin">
Vladimir Alexandrovich Efimkin



</doc>
<doc id="1404327" url="https://pl.wikipedia.org/wiki?curid=1404327" title="Kościół katolicki na Sackheim w Królewcu">
Kościół katolicki na Sackheim w Królewcu



</doc>
<doc id="1404329" url="https://pl.wikipedia.org/wiki?curid=1404329" title="Egzopodit">
Egzopodit

Egzopodit – gałąź zewnętrzna odnóża dwugałęzistego skorupiaków i wielu taksonów wymarłych.
Egzopodit jest silnie rozwiniętym bocznym płatkiem (egzytem) bazipoditu i wyrasta w jego dystalnej części, na bok od endopoditu. Często ma wydłużoną, członowaną formę. Umięśniony jest mięśniami z protopoditu, ale w przypadku dłuższych form ma też mięśnie łączące sąsiednie człony. Wieloczłonowe egzopodity występują m.in. na odnóżach tułowiowych widłonogów, Thecostraca i łopatonogów. Egzopodit może pełnić funkcje pływną, jak u wioślarków i lasonogów czy oddechową jak u cienkopancerzowców. Niekiedy egzopodit przekracza długością endopodit (gałąź wewnętrzną), a nawet to endopodit ulega redukcji tak, że egzopodit stanowi całą dystalną część odnóża. W wielu przypadkach egzopodit ulega zanikowi np. w odnóżach tułowiowych dziesięcionogów, równonogów, obunogów i kleszczug – wówczas odnóże jest jednogałęziste.

</doc>
<doc id="1404330" url="https://pl.wikipedia.org/wiki?curid=1404330" title="Endopodit">
Endopodit

Endopodit – gałąź wewnętrzna odnóża dwugałęzistego skorupiaków i jedyna gałąź odnóża jednogałęzistego.
Endopodit wyrasta z dystalnej części protopoditu (bazipoditu). U pancerzowców złożony jest z 5 członów: ischiopoditu, meropoditu, karpopoditu, propoditu i daktylopoditu, natomiast u innych skorupiaków liczba członów może być zwiększona lub zmniejszona: w przypadku odnóży tułowiowych skrzelonogów może być nieczłonowany, a w przypadku czułków małżoraczków i odnóży tułowiowych pąkli podzielony na liczne, drobne segmenty. Zwykle jest dłuższy od egzopoditu, ale niekiedy bywa od niego krótszy, a nawet całkiem zredukowany.
Endopodit wraz z bazipoditem określany jest jako telopodit, ale spotyka się też traktowanie tych określeń jako synonimy.

</doc>
<doc id="1404331" url="https://pl.wikipedia.org/wiki?curid=1404331" title="Odnóże dwugałęziste">
Odnóże dwugałęziste

Odnóże dwugałęziste – rodzaj odnóża stawonogów, w którym z protopoditu wyrastają dwie gałęzie: zewnętrzna (egzopodit) i wewnętrzna (endopodit).
Taki rodzaj odnóża jest uznawany za element podstawowego planu budowy stawonogów. Występuje u licznych taksonów wymarłych, a współcześnie zachował się u wielu skorupiaków. Odnóże jednogałęziste wyewoluowało z niego przez zanik egzopoditu.

</doc>
<doc id="1404332" url="https://pl.wikipedia.org/wiki?curid=1404332" title="Teoria fałdów bocznych">
Teoria fałdów bocznych

Teoria fałdów bocznych – jedna z dwóch głównych teorii wyjaśniających rozwój płetw u kręgowców wodnych (bezżuchwowców i ryb), przeciwstawiana tzw. teorii Gegenbauera. Powstała po odkryciu w XIX w. licznych dobrze zachowanych szkieletów rekinów w łupkach z Cleveland (Ohio).
Teoria fałdów bocznych zakłada, że płetwy powstały przez przekształcenie fałdów nabłonka występujących u pierwotnych kręgowców lub strunowców, przypominających współczesnego lancetnika. Zgodnie z tą teorią z fałdu grzbietowo-ogonowego powstały płetwy nieparzyste (płetwa grzbietowa, ogonowa i odbytowa). Z dwóch ciągłych fałdów bocznych, takich jak np. u anaspidów, przez rozdzielenie ich na część piersiową i brzuszną, wykształciły się płetwy parzyste (piersiowe i brzuszne). Z biegiem czasu do płetw parzystych i płetwy ogonowej wniknęły włókna mięśniowe i elementy kostne, które wzmocniły je i umożliwiły pełnienie funkcji lokomocyjnych.
Ponowne zbadanie materiału z Cleveland podważyło argumenty autorów tej teorii. Wykazano, że u badanych rekinów występowały już elementy wspierające płetwy, a teoria fałdów bocznych oparta była na obserwacjach niedostatecznie wypreparowanych okazów. Teoria ta nie została odrzucona, nie zaproponowano nowszej hipotezy, natomiast podejmowane są próby łączenia obydwu teorii. 

</doc>
<doc id="1404334" url="https://pl.wikipedia.org/wiki?curid=1404334" title="Zwierzęta ureoteliczne">
Zwierzęta ureoteliczne

Zwierzęta ureoteliczne ( – mocznik) – zwierzęta, które w wyniku procesów metabolicznych wydalają większość azotu w postaci mocznika. Katabolizm białek i aminokwasów prowadzi u tej grupy zwierząt do powstania amoniaku, który w cyklu mocznikowym (zachodzącym w hepatocytach) przekształcany jest w mocznik. Innym źródłem mocznika jest katabolizm puryn.
W ten sposób azot wydalają ryby chrzęstnoszkieletowe (u których wytwarzanie mocznika jest częścią osmoregulacji), płazy (tylko dorosłe) oraz ssaki (w tym człowiek), a także niektóre lądowe skąposzczety (np. dżdżownica), których charakterystyczne komórki chloragogenowe syntetyzują mocznik.

</doc>
<doc id="1404335" url="https://pl.wikipedia.org/wiki?curid=1404335" title="Zwierzęta amonioteliczne">
Zwierzęta amonioteliczne

Zwierzęta amonioteliczne – zwierzęta, które w wyniku procesów metabolicznych wydalają większość azotu w postaci amoniaku. W ich organizmach białka i pirymidyny są przekształcane w aminokwasy, a te w amoniak. Puryny są metabolizowane do kwasu moczowego, z którego poprzez metabolity pośrednie powstaje mocznik. Ten ostatni również jest przekształcany w amoniak.
Amoniak jest silnie toksyczny, dlatego przy wydaleniu musi być mocno rozcieńczony, co wiąże się z dużymi stratami wody. Z tego powodu ten typ wydalania charakteryzuje jedynie zwierzęta wodne, takie jak: wirki, pierścienice, mięczaki, skorupiaki, kręgouste, ryby kostne, kijanki, krokodyle oraz żółwie słodkowodne.
Wyjście życia na ląd i jego odsunięcie się od wody spowodowało powstanie mechanizmów, w których amoniak przekształcany jest i wydalany w postaci mniej toksycznych związków.

</doc>
<doc id="1404336" url="https://pl.wikipedia.org/wiki?curid=1404336" title="Zwierzęta urikoteliczne">
Zwierzęta urikoteliczne

Zwierzęta urikoteliczne, zwierzęta urykoteliczne ( – kwas moczowy) – zwierzęta, które w wyniku procesów metabolicznych wydalają większość azotu w postaci kwasu moczowego. Jest on bardzo mało toksyczny, ale jego synteza jest bardziej energochłonna niż synteza amoniaku czy mocznika. Pozwala jednak na zaoszczędzenie wody, ponieważ już w niedużym stężeniu związek ten wytrąca się z roztworu w postaci kryształów, tak więc woda, w której się znajdował, może zostać ponownie wykorzystana.
Zwierzęta urikoteliczne często zamieszkują pustynie i półpustynie. W ten sposób azot wydalają: gady (poza krokodylami, które są amonioteliczne), ptaki, lądowe ślimaki, owady, a także pajęczaki i wije. Osobniki dorosłe wydalają go w postaci gęstej zawiesiny lub kryształów, natomiast zarodki rozwijające się w jajach odkładają kryształy kwasu moczowego w jamie omoczni.

</doc>
<doc id="1404337" url="https://pl.wikipedia.org/wiki?curid=1404337" title="Flaga obwodu grodzieńskiego">
Flaga obwodu grodzieńskiego

Flaga obwodu grodzieńskiego przedstawia żubra złotego, stojącego w pozycji naturalnej, patrzącego w stronę prawą (drzewcową) na fladze czerwonej. Ponad sylwetką żubra znajduje się pięcioramienna corona muralis. Proporcje flagi wynoszą 1:2.
Flaga obwodu grodzieńskiego została ustanowiona 14 czerwca 2007 roku rozporządzeniem prezydenta Białorusi.

</doc>
<doc id="1404338" url="https://pl.wikipedia.org/wiki?curid=1404338" title="Kościół ewangelicki na Sackheim w Królewcu">
Kościół ewangelicki na Sackheim w Królewcu



</doc>
<doc id="1404339" url="https://pl.wikipedia.org/wiki?curid=1404339" title="Burgkirche w Królewcu">
Burgkirche w Królewcu



</doc>
<doc id="1404342" url="https://pl.wikipedia.org/wiki?curid=1404342" title="Kościół polski w Królewcu">
Kościół polski w Królewcu



</doc>
<doc id="1404343" url="https://pl.wikipedia.org/wiki?curid=1404343" title="Kościół św. Mikołaja na Steindamm w Królewcu">
Kościół św. Mikołaja na Steindamm w Królewcu



</doc>
<doc id="1404344" url="https://pl.wikipedia.org/wiki?curid=1404344" title="Jan Adamiak">
Jan Adamiak

Jan Kazimierz Adamiak (ur. 11 maja 1948 w Krasnymstawie) – polski agronom, nauczyciel akademicki, profesor, senator III kadencji.
Życiorys.
Ukończył w 1971 studia w Wyższej Szkole Rolniczej w Olsztynie, następnie został pracownikiem naukowym tej uczelni. W 1978 uzyskał stopień naukowy doktora, a w 1989 obronił habilitację. W 1991 objął stanowisko profesora nadzwyczajnego w Katedrze Ogólnej Uprawy Roli i Roślin ART. W 1998 otrzymał tytuł profesora nauk rolniczych. Specjalizuje się w zakresie herbologii oraz uprawy roli i roślin. Pracuje w Katedrze Systemów Rolniczych Uniwersytetu Warmińsko-Mazurskiego na stanowisku profesora zwyczajnego.
W latach 1993–1997 sprawował mandat senatora III kadencji, wybranego z ramienia Polskiego Stronnictwa Ludowego w województwie olsztyńskim. Pełnił funkcję wiceprzewodniczącego Komisji Rolnictwa, zasiadał też w Komisji Nauki i Edukacji Narodowej. W 1997 bez powodzenia ubiegał się o reelekcję.
W 1999 otrzymał Krzyż Kawalerski Orderu Odrodzenia Polski.

</doc>
<doc id="1404345" url="https://pl.wikipedia.org/wiki?curid=1404345" title="Kościół na Neurossgarten w Królewcu">
Kościół na Neurossgarten w Królewcu



</doc>
<doc id="1404346" url="https://pl.wikipedia.org/wiki?curid=1404346" title="Diphillidea">
Diphillidea



</doc>
<doc id="1404348" url="https://pl.wikipedia.org/wiki?curid=1404348" title="Kościół na Altrossgarten w Królewcu">
Kościół na Altrossgarten w Królewcu



</doc>
<doc id="1404350" url="https://pl.wikipedia.org/wiki?curid=1404350" title="Kościół na Tragheim w Królewcu">
Kościół na Tragheim w Królewcu



</doc>
<doc id="1404351" url="https://pl.wikipedia.org/wiki?curid=1404351" title="Kościół Lutra w Królewcu">
Kościół Lutra w Królewcu



</doc>
<doc id="1404352" url="https://pl.wikipedia.org/wiki?curid=1404352" title="Kościół na Haberbergu w Królewcu">
Kościół na Haberbergu w Królewcu



</doc>
<doc id="1404353" url="https://pl.wikipedia.org/wiki?curid=1404353" title="Siekierezada (film)">
Siekierezada (film)

Siekierezada – polski film psychologiczny z 1985 w reżyserii Witolda Leszczyńskiego, według prozy Edwarda Stachury pt. "Siekierezada albo Zima leśnych ludzi".
Opis fabuły.
Janek Pradera – poeta i obieżyświat, którego cały dobytek mieści się w worku niesionym na plecach – po rozstaniu z ukochaną, nazywaną przez niego Gałązką Jabłoni, zaszywa się w głębokiej puszczy Bieszczadów, żeby, jak to mówi: „trochę odtajać”. Zamieszkuje u babci Oleńki i podejmuje pracę przy wyrębie lasu. Pradera zaprzyjaźnia się z robotnikami z wyrębu: Peresadą, Wasylukiem, młodym Batiukiem. Ludzie ci są otwarci, przyjacielscy i szczerzy. Razem spędzają czas po pracy. Ukazane środowisko drwali dzieli się na postacie rubaszne i szorstkie (Peresada, Wasyluk, Bogdański, Kaziuk) oraz osoby refleksyjne, rozdarte (Pradera, Kątny).
W bieszczadzkiej scenerii Janek prowadzi też nieustanny, wewnętrzny dialog ze swoją ukochaną. Rozmyśla nad niemożliwą miłością, targają nim dylematy moralne, radość życia oraz pokusa samobójstwa.
Produkcja.
Pierwotnie reżyser Witold Leszczyński miał zamiar przenieść na ekran "Siekierezadę" przy udziale w tworzeniu filmowego scenariuszu Edwarda Stachury, jednak zgody nie wydały władze. Ostatecznie adaptacji dokonano już po samobójczej śmierci pisarza. Scenariusz oparto na dziele Stachury pt. "Siekierezada albo Zima leśnych ludzi" (1971) oraz częściowo na opowiadaniu "Się" (1977), z którego zaczerpnięto piosenkę pt. „Co warto”. Realizację filmu podjął Zespół Filmowy „Perspektywa”.
Film był kręcony m.in. w Bodzanowie, Czarnej Białostockiej, Warszawie oraz w Turkmenistanie (ruiny starożytnego miasta Merw w okolicach miasta Mary). Wbrew rozpowszechnionej opinii zdjęcia do filmu nie były realizowane w Bieszczadach. Wykorzystywane do celów promocyjnych skojarzenia z Cisną mają swoje źródło w krótkim epizodzie z biografii autora literackiego pierwowzoru. Akcja powieści Stachury rozgrywa się na Ziemiach Zachodnich, gdzie poeta rzeczywiście pracował przy wyrębie lasu (Grochowice w gminie Kotla).

</doc>
<doc id="1404354" url="https://pl.wikipedia.org/wiki?curid=1404354" title="Szpital lipnicki w Królewcu">
Szpital lipnicki w Królewcu



</doc>
<doc id="1404355" url="https://pl.wikipedia.org/wiki?curid=1404355" title="Kościół lipnicki w Królewcu">
Kościół lipnicki w Królewcu



</doc>
<doc id="1404356" url="https://pl.wikipedia.org/wiki?curid=1404356" title="Euskal Bizikleta">
Euskal Bizikleta

Euskal Bizikleta ("Baskijski rower") - to hiszpański wyścig wieloetapowy rozgrywany na terenach Kraju Basków. Od 2005 roku należy do UCI Europe Tour, czyli drugiej dywizji wyścigów kolarskich.
Wyścig rozgrywany jest od 1952 roku, ale pod nazwą Euskal Bizikleta od 1991. Pierwszym zwycięzcą wyścigu był Francuz Louis Caput, a pod obecną nazwa Włoch Gianni Bugno.

</doc>
<doc id="1404360" url="https://pl.wikipedia.org/wiki?curid=1404360" title="Czasza kulista">
Czasza kulista



</doc>
<doc id="1404363" url="https://pl.wikipedia.org/wiki?curid=1404363" title="Hervartov">
Hervartov

Hervartov () – wieś gminna (obec) na Słowacji, w powiecie Bardejów, w kraju preszowskim.
Położenie.
Wieś leży ok. 8 km na południowy zachód od Bardejowa, na pograniczu Gór Czerchowskich i Pogórza Ondawskiego, a ściślej - wchodzącego w jego skład obniżenia określanego jako Raslavická brázda. Zabudowania ciągną się wzdłuż dolinki niewielkiego cieku wodnego spływającego w kierunku północno-wschodnim, na wysokości od 410 do 480 m n.p.m.
Historia.
Pierwsze wzmianki o wsi pochodzą z roku 1406, kiedy nazywała się "Eberharthuagasa". Następnie występowała jako "Eberhard" (1427), "Herwaltuw" (1773), "Herwaltowé" (1808), węgierski "Hervartó", a od 1920 Hervartov. Powstała około połowy XIV w. w ramach feudalnego "państwa" Kobyly, w następnym stuleciu należała do "państwa" Hertník, którym władała rodzina Perényich. W 1427 r. miała 20 port.
Mieszkańcy, obok rolnictwa i hodowli, zajmowali się pracą w lesie, ciesielstwem, wyrobem gontów i drewnianych sprzętów gospodarczych oraz furmanieniem. W XVII-XVIII w. oraz ponownie w latach 1873 - 1912 funkcjonowała we wsi niewielka huta szkła. W roku 1787 wieś miała 48 domów i 314 mieszkańców, a w roku 1828 58 domów z 478 mieszkańcami.
Obecnie mieszkańcy znajdują zatrudnienie głównie w niedalekim Bardejowie, częściowo również w miejscowym, założonym w 1959 r. spółdzielczym gospodarstwie rolnym (słow. Jednotné zemědělské družstvo).
Zabytki.
W miejscowości znajduje się cenny, drewniany kościół katolicki pw. św. Franciszka z Asyżu z 1500 r., zapisany wraz z innymi drewnianymi świątyniami w słowackich Karpatach na listę światowego dziedzictwa UNESCO w 2008 r., chroniony jako narodowy zabytek kultury.
Turystyka.
Przez Hervartov przebiega czerwono znakowany, najdłuższy szlak turystyczny na Słowacji, Cesta hrdinov SNP. Jednocześnie jest to odcinek dalekobieżnego, międzynarodowego szlaku E8.

</doc>
<doc id="1404365" url="https://pl.wikipedia.org/wiki?curid=1404365" title="Melchior Stephan">
Melchior Stephan

Melchior Stephan (ur. 25 grudnia 1660 w Cieszynie, zm. po 1720) - garbarz, autor kroniki spisanej w języku niemieckim.
Był synem Melchiora (ur. 14 marca 1630, zm. 25 grudnia 1688), rajcy miejskiego, i Katarzyny, córki Jerzego Gleuzera.
17 lutego 1688 poślubił Katarzynę, córkę Christiana Alberta, z którą miał pięcioro dzieci.

</doc>
<doc id="1404368" url="https://pl.wikipedia.org/wiki?curid=1404368" title="Komunalnyk Ługańsk">
Komunalnyk Ługańsk

Komunalnyk Ługańsk (ukr. Футбольний клуб «Комунальник» Луганськ, "Futbolnyj Kłub "Komunalnyk" Łuhanśk") - ukraiński klub piłkarski z siedzibą w Ługańsku.
Historia.
Chronologia nazw:
Klub został założony w 2007. Prezesem został Wałerij Szpiczka, były prezes klubu Zoria Ługańsk. Dzięki jego wsparciu finansowemu klub w 2007 otrzymał status klubu profesjonalnego i prawo występowania w Drugiej Lidze. Po pierwszym sezonie 2007/08 Komunalnyk zajął pierwsze miejsce w swojej grupie i awansował do Pierwszej Ligi.

</doc>
<doc id="1404369" url="https://pl.wikipedia.org/wiki?curid=1404369" title="Leštiny">
Leštiny

Leštiny – wieś (obec) na Słowacji w powiecie Dolný Kubin, w kraju żylińskim. 
Położenie.
Miejscowość położona jest w tzw. Rowie Podchoczańskim na Dolnej Orawie, w odległości 7 km od Dolnego Kubina, przy drodze Vyšný Kubín – Malatiná. Zabudowania i pola miejscowości zajmują dolinę potoku o nazwie Leštinský potok i północne podnóża potężnego masywu Wielkiego Chocza. Na północny zachód nad miejscowością wznoszą się wapienne skały o nazwie Tupá skala i Ostrá skala.
Historia.
Teren wsi zamieszkiwany był już w czasach prehistorycznych. Podczas budowy stacji benzynowej odkryto tu ślady osadnictwa z okresu kultury łużyckiej oraz m.in. brązową iglicę z pogranicza środkowej i młodszej epoki brązu. Pierwsza pisemna wzmianka o miejscowości pochodzi z 1325 roku. Wieś wspominana była w 1361 r. jako należąca do feudalnego państwa z siedzibą na Zamku Orawskim. Później, w 1548 r., weszła w posiadanie szlacheckiej rodziny Zmeškalów.
Zabytki.
W miejscowości znajduje się drewniany kościół artykularny z 1689 r., zapisany wraz z innymi drewnianymi świątyniami w słowackich Karpatach na listę światowego dziedzictwa UNESCO w 2008 r.

</doc>
<doc id="1404375" url="https://pl.wikipedia.org/wiki?curid=1404375" title="William Howe">
William Howe

William Howe, 5. wicehrabia Howe (ur. 10 sierpnia 1729, zm. 12 lipca 1814 w Twickenham) był brytyjskim oficerem. Wicehrabią został w 1799 roku, gdy zmarł jego starszy brat admirał Richard Howe (1726–1799).
W 1746 roku, podczas wojny o austriacką sukcesję, został oficerem w pułku dragonów księcia Cumberlandu. W 1747 roku walczył we Flandrii. Po wojnie wstąpił do 20 pułku piechoty, gdzie poznał Jamesa Wolfe’a. 
Podczas wojny siedmioletniej prowadził swój pułk w desancie przy oblężeniu Louisbourga. Brał również udział w zdobyciu Quebecu (1759). W roku 1772 Howe został posłem w parlamencie reprezentującym Nottingham. Nie było w tym nic nadzwyczajnego, ponieważ np. w 1761 roku aż 50 oficerów brytyjskich zostało wybranych do Izby Gmin. 
W czasie konfliktu z koloniami amerykańskimi miał wiele zrozumienia dla amerykańskich postulatów, lecz obowiązek wezwał go w 1775 roku do popłynięcia do Ameryki, by stłumić powstanie. Dotarł do Bostonu 15 maja na czele 4 000 żołnierzy. Były to posiłki, których wyczekiwał gen. Thomas Gage. 
Howe poprowadził wojska brytyjskie do ataku pod Bunker Hill. Inny gen. Henry Clinton nazwał to zwycięstwo „drogo okupionym”, dodając – jeszcze jedno takie a przepadniemy ("A dear bought victory, another such would have ruined us").
10 października 1775 Howe zastąpił Thomasa Gage'a jako naczelny dowódca wojsk brytyjskich w Ameryce ("Commander-in-Chief of the British Army in America"), a Gage powrócił do Anglii. Howe pozostawał wodzem naczelnym do 20 maja 1778, gdy zastąpił go z kolei gen. Henry Clinton.

</doc>
<doc id="1404376" url="https://pl.wikipedia.org/wiki?curid=1404376" title="A Day to Remember">
A Day to Remember

A Day to Remember (ADTR) – pięcioosobowy zespół grający post hardcore z Ocala, Floryda, USA. Został założony w 2003 roku.

</doc>
<doc id="1404377" url="https://pl.wikipedia.org/wiki?curid=1404377" title="Cudka">
Cudka

Cudka (XIV wiek) – kasztelanka sieciechowska. 
Była córką Pełki, kasztelana sieciechowskiego i sądeckiego (1340-1350) oraz chorążego krakowskiego (1355), i Małgorzaty. Rodzice zapisali córce Tarnowiec wraz z przyległymi terenami, co potwierdził król Kazimierz III Wielki 31 maja 1339. 
W 1339 została żoną Niemierzy z Gołczy h. Mądrostki, dworzanina królewskiego Kazimierza i posła (w 1341) do Awinionu. Małżonkowie mieli czworo dzieci:
W 1895 Oswald Balzer, m.in. na podstawie podobieństwa imion dzieci i faktu otrzymania przez "wdowę po Niemierzy" od króla dużej sumy 107 grzywien, zasugerował, iż Cudka była matką nieślubnych synów Kazimierza Wielkiego (wcześniej powszechnie utrzymywano za Długoszem, iż ich matką była Esterka). Pogląd ten został zakwestionowany w 1897 przez Stosława Łagunę.

</doc>
<doc id="1404378" url="https://pl.wikipedia.org/wiki?curid=1404378" title="Ruská Bystrá">
Ruská Bystrá

Ruská Bystrá (węg. "Oroszsebes", wcześniej "Oroszbisztra", "Alsóbisztra") – wieś (obec) na Słowacji, w powiecie Sobrance, w kraju koszyckim. Po raz pierwszy wzmiankowana w 1405 roku jako "Biztra".
W miejscowości znajduje się drewniana cerkiew greckokatolicka pw. Przeniesienia Relikwii św. Mikołaja z 1730 r., zapisana wraz z innymi drewnianymi świątyniami w słowackich Karpatach na listę światowego dziedzictwa UNESCO w 2008.

</doc>
<doc id="1404379" url="https://pl.wikipedia.org/wiki?curid=1404379" title="Michael Reaves">
Michael Reaves

Michael Reaves (ur. 14 września 1950 w San Bernardino, w Kalifornii, zm. 20 marca 2023) – amerykański pisarz, scenarzysta i producent. Jest autorem kilkunastu powieści fantastyczno-naukowych. Tworzył scenariusze do seriali telewizyjnych i filmów animowanych.

</doc>
<doc id="1404383" url="https://pl.wikipedia.org/wiki?curid=1404383" title="Zamek Revište">
Zamek Revište

Zamek Revište – ruiny zamku leżące w mieście Žarnovica (dzielnica Revištské Podzámčie), w kraju bańskobystrzyckim na Słowacji. Ruiny zamku wznoszą się na zalesionym obecnie, skalistym wzgórzu na prawym brzegu rzeki Hron.
Historia.
Zamek został wybudowany prawdopodobnie w II połowie XIII w. Powstał równolegle z położonym na drugim brzegu rzeki zamkiem Šášov jako ochrona wąskiego przesmyku między górami, którym wiodła ważna droga ku środkowosłowackim miastom górniczym. Był wspominany w 1265 r., a następnie w 1331 r. Był zamkiem królewskim, jednak z biegiem lat pozostawał w rękach różnych gospodarzy. Władał nim arcybiskup ostrzyhomski, zaś z początkiem XIV w. potężny Mateusz Czak (słow. "Matúš Čák"). Po nim zamkiem władali kasztelani królewscy.
Po śmierci króla Ludwika I Zygmunt Luksemburczyk ofiarował zamek w 1424 r. wraz z pobliskimi miastami górniczymi tytułem wiana królowej Barbarze. Od 1447 r. władał nim czeski kondotier Jan Jiskra. Z końcem XV w. żona króla Macieja Korwina, królowa Beatrycze, podarowała go Doczym. Ci zapisali się jak najgorzej w historii środkowego Pohronia, zwracając swą ekspansję głównie w kierunku bogatych miast górniczych (nierzadko przyjmowała ona formę zwyczajnych napaści i rabunków).
W rękach Doczych zamek pozostawał aż do wymarcia rodu w 1647 r. Po tej dacie wraz z okolicznymi włościami wrócił w skład węgierskich dóbr królewskich. Znacznie zniszczony w czasie powstania Emeryka Thököly’ego, został jednak pod koniec XVII w. odbudowany. Używany był jeszcze przez następnych 100 lat, pod koniec już tylko jako koszary wojskowe. Opuszczony w końcu XVIII w., już w połowie następnego wieku był ruiną.

</doc>
<doc id="1404384" url="https://pl.wikipedia.org/wiki?curid=1404384" title="Alamaailman Vasarat">
Alamaailman Vasarat

Alamaailman Vasarat – fińska awangardowa grupa rockowa założona w 1997 w Helsinkach. Muzyka Finów inspirowana jest między innymi muzyką klezmerską. Sami członkowie żartobliwie określają swą twórczość jako „kebab-kosher-jazz-film-traffic-punk-music”.
Skład zespołu.
W skład zespołu wchodzą:
Dyskografia.
Na dyskografię zespołu składają się następujące albumy:

</doc>
<doc id="1404387" url="https://pl.wikipedia.org/wiki?curid=1404387" title="Huletka">
Huletka

Huletka – laska pasterska noszona przez kobiety podczas sielankowych uroczystości dworskich w czasach stanisławowskich.

</doc>
<doc id="1404388" url="https://pl.wikipedia.org/wiki?curid=1404388" title="Wschodnia Slawonia, Baranja i Zachodni Srem">
Wschodnia Slawonia, Baranja i Zachodni Srem

Wschodnia Slawonia, Baranja i Zachodni Srem – istniejąca w latach 1995–1998 autonomiczna republika serbska w Chorwacji.
Po wystąpieniu Chorwacji z Socjalistycznej Federacyjnej Republiki Jugosławii 25 czerwca 1991 Serbowie zamieszkujący region wschodniej Slawonii, Baranję i zachodni Srem ogłosili odłączenie się od Chorwacji. 26 lutego 1992 republika weszła w skład Republiki Serbskiej Krajiny.
Po zajęciu i zlikwidowaniu Republiki Serbskiej Krajiny przez Chorwatów w sierpniu 1995 Wschodnia Slawonia, Baranja i Zachodni Srem została wydzielona jako autonomiczna serbska republika pod administracją ONZ.
Na początku lutego 1997 siły ONZ wycofały się z republiki, przekazując administrację rządowi chorwackiemu. W 1998 republika została zlikwidowana.

</doc>
<doc id="1404390" url="https://pl.wikipedia.org/wiki?curid=1404390" title="Krzysztof Zborowski (podczaszy koronny)">
Krzysztof Zborowski (podczaszy koronny)

Krzysztof Zborowski (data urodzin nieznana, zm. 1593) – podczaszy koronny (1574-1576), głośny awanturnik.
Życiorys.
Syn Marcina Zborowskiego, brat Jana, Andrzeja i Samuela. 
Należał do znaczniejszych członków stronnictwa prohabsburskiego. W 1575 roku podpisał elekcję Maksymiliana II Habsburga. Gdy jego brat Samuel został skazany na banicję, przebywał akurat za granicą. Spiskował przeciw Stefanowi Batoremu, próbował znaleźć protektorów w Austrii i Rosji. W 1585 roku sąd sejmowy skazał i jego na banicję.
Po śmierci Batorego popierał Maksymiliana Habsburga, po porażce przeniósł się do Wiednia. Pozostał tam także po cofnięciu wyroku banicji (1591).

</doc>
<doc id="1404393" url="https://pl.wikipedia.org/wiki?curid=1404393" title="Parafia Wszystkich Świętych w Wierznie Wielkim">
Parafia Wszystkich Świętych w Wierznie Wielkim

Parafia Wszystkich Świętych w Wierznie Wielkim – rzymskokatolicka parafia dekanatu fromborskiego, przynależącego do archidiecezji warmińskiej.

</doc>
<doc id="1404395" url="https://pl.wikipedia.org/wiki?curid=1404395" title="Krzysztof Zborowski">
Krzysztof Zborowski



</doc>
<doc id="1404401" url="https://pl.wikipedia.org/wiki?curid=1404401" title="Dagome Iudex">
Dagome Iudex



</doc>
<doc id="1404405" url="https://pl.wikipedia.org/wiki?curid=1404405" title="Bystrzyk pięknopłetwy">
Bystrzyk pięknopłetwy

Bystrzyk pięknopłetwy, bystrzyk cytrynowy ("Hyphessobrycon pulchripinnis") – gatunek słodkowodnej ryby z rodziny kąsaczowatych (Characidae). Hodowana w akwariach. 
Występowanie.
Ameryka Południowa: dorzecze Tapajós.
Opis.
Samce osiągają długość około 3,8 cm, samica 3,6 cm. Wymaga zbiornika z gęstą obsadą roślin. Ryby najlepiej czują się w stadach minimum 5 sztuk.

</doc>
<doc id="1404409" url="https://pl.wikipedia.org/wiki?curid=1404409" title="Richard Howe">
Richard Howe

Richard Howe (ur. 8 marca 1726 w Londynie, zm. 5 sierpnia 1799) – brytyjski admirał, arystokrata i polityk.
Początki kariery.
Był drugim synem Emanuela Howe’a, 2. wicehrabiego Howe, i Charlotte von Kielmansegg, córki Johanna Adolfa, barona von Kielmansegg. Służbę w Royal Navy rozpoczął w 1740 r. na pokładzie HMS „Severn” (853 ton, 50 dział, 300 ludzi). Flotyllą, do której należała jednostka dowodził admirał George Anson. Następnie Howe służył w Indiach Zachodnich na pokładzie HMS „Burford” i brał udział w nieudanym ataku na La Guairę 18 lutego 1742 r. W 1744 r. otrzymał rangę porucznika.
Podczas powstania jakobickiego w 1745 r. dowodził slupem „Baltimore” na Morzu Północnym i został ciężko ranny podczas starcia z dwoma francuskimi okrętami. W 1746 r. objął dowództwo nad HMS „Triton” w Indiach Zachodnich. Później, jako kapitan statku HMS „Cornwall”, statku flagowego admirała Charlesa Knowlesa, walczył z Hiszpanami w bitwie niedaleko Hawany 2 października 1748 r. Następnie służył w kraju i na wodach zachodniej Afryki. W 1755 r. pod komendą Edwarda Boscawena wyjechał do Ameryki. Jego HMS „Dunkirk” zdobył tam francuski „Alcide”, co było pierwszym strzałem rozpoczynającej się wojny. Aż do 1763 r. Howe służył na kanale La Manche i brał udział w bitwie w zatoce Quiberon.
Po śmierci swojego starszego brata George’a, który zginął w 1758 r. pod Fortem Carillon, Richard odziedziczył tytuł 4. wicehrabiego Howe w parostwie Irlandii. W 1762 r. został wybrany do Izby Gmin z okręgu Dartmouth. W latach 1763–1765 był członkiem Rady Admiralicji. W latach 1765–1770 był skarbnikiem floty. Pod koniec urzędowania otrzymał rangę kontradmirała, a w 1775 r. został wiceadmirałem.
Wojna o niepodległość USA.
Przed konfliktem z amerykańskimi koloniami Howe był znany z sympatii do kolonistów. Do jego znajomych należał Benjamin Franklin, przyjaciel jego siostry. W 1775 r. rząd brytyjski wysłał jego i jego brata Williama, dowódcę wojsk lądowych, do kolonii, aby uspokoili sytuację. Jednak szybko okazało się, że wojna jest nieunikniona. Do 1778 r. dowodził flota przy wybrzeżach Ameryki. Od początku 1778 r. jego sytuacja była ciężka, gdyż jego przeciwnikiem był admirał francuski Charles Henri d’Estaing dysponujący przewagą w okrętach. W dniach 12 i 13 sierpnia 1778 r. D’Estaing stoczył na wysokości Rhode Island bitwę z siłami Howe’a, nie dała ona jednak rozstrzygnięcia, ponieważ drugiego dnia walki obie floty zostały rozproszone przez sztorm. Pod koniec 1778 r. jego rezygnacja została przyjęta i Howe powrócił do Wielkiej Brytanii.
Wojna z rewolucyjną Francją.
Howe był przeciwnikiem rządu lorda Northa i na kolejny przydział musiał czekać do jego upadku w 1782 r. Został wówczas dowódcą zakończonej sukcesem wyprawy na odsiecz Gibraltarowi. W 1782 r. otrzymał tytuł wicehrabiego Howe w parostwie Wielkiej Brytanii i zasiadł w Izbie Lordów. W 1783 r. został członkiem gabinetu Shelburne’a jako pierwszy lord Admiralicji. Rychło stracił to stanowisko po upadku rządu. Ponownie był pierwszym lordem w gabinecie Williama Pitta Młodszego w latach 1783–1788. W 1788 r. otrzymał tytuły hrabiego i barona Howe.
Po wybuchu wojny z Francją w 1793 r. został dowódcą floty na kanale La Manche. W 1794 r. wygrał bitwę pod Ushant. W 1797 r. został wyznaczony do stłumienia buntu marynarzy w Spithead. W tym samym roku otrzymał Order Podwiązki. Zmarł w 1799 r.
Od 1758 r. był żonaty z Mary Hartop i miał z nią dwie córki. Po jego śmierci wygasły tytuły hrabiego i wicehrabiego Howe w parostwie Wielkiej Brytanii. Tytuł wicehrabiego Howe w parostwie Irlandii odziedziczył jego młodszy brat, William. Tytuł barona Howe odziedziczyła jego córka, Sophia.

</doc>
<doc id="1404413" url="https://pl.wikipedia.org/wiki?curid=1404413" title="Hyphessobrycon pulchripinnis">
Hyphessobrycon pulchripinnis



</doc>
<doc id="1404415" url="https://pl.wikipedia.org/wiki?curid=1404415" title="Średni Kołowy Transporter Opancerzony">
Średni Kołowy Transporter Opancerzony



</doc>
<doc id="1404418" url="https://pl.wikipedia.org/wiki?curid=1404418" title="Kniaża Szczasływe">
Kniaża Szczasływe

Kniaża Szczasływe (ukr. Т.о.в. Футбольний клуб «Княжа» с. Щасливе, "Sp.z o.o. Futbolnyj Kłub "Kniaża" Szczasływe") - ukraiński klub piłkarski z siedzibą w osiedlu typu miejskiego Szczasływe w rejonie boryspolskim w obwodzie kijowskim. Założony w roku 2005.
Występuje w rozgrywkach ukraińskiej Pierwszej Lihi.
Historia.
Piłkarski klub w osiedlu typu miejskiego Szczasływe w rejonie boryspolskim w obwodzie kijowskim założony był 5 lipca 2005 roku za inicjatywą dwóch osób — biznesmena Jurija Kindzerskiego oraz znanego piłkarza Wiktora Chłusa.
Od sezonu 2005/06 występował w Drugiej Lidze. Po sezonie 2007/08 klub zajął 1. miejsce w swojej grupie i awansował do Pierwszej Lihi.
Po rundzie jesiennej sezonu 2008/09 z przyczyn finansowych zrezygnował z dalszych występów w Pierwszej Lidze i został pozbawiony statusu klubu profesjonalnego.

</doc>
<doc id="1404419" url="https://pl.wikipedia.org/wiki?curid=1404419" title="French Affair">
French Affair

French Affair – niemiecko-francuski zespół grający muzykę pop, założony w 2000 roku, znany z hitów „Sexy”, „Do What You Like” i „My Heart Goes Boom”. 
Wokalistką grupy jest Barbara Alcindor, urodzona w Paryżu, obecnie żyjąca w Londynie. Piosenki wydane na albumie "Desire" (a szczególnie „My Heart Goes Boom”, „Poison” i „Do What You Like”) stały się popularne w całej Europie. Single zespołu wydane są w przeszło 58 krajach, a sprzedaż albumu przekroczyła 2,5 miliona.
Dyskografia.
Albumy.
Rozszerzone edycje zawierały klipy

</doc>
<doc id="1404421" url="https://pl.wikipedia.org/wiki?curid=1404421" title="Niszczyciele typu Wickes">
Niszczyciele typu Wickes

Niszczyciele typu Wickes – amerykańskie niszczyciele z okresu I i II wojny światowej. Budowa okrętów serii rozpoczęła się podczas I wojny światowej, jednak większość z nich weszła do służby tuż po jej zakończeniu. Łącznie zbudowano 111 okrętów. Liczne jednostki tego typu po wycofaniu ze służby w US Navy były przekazywane do marynarek wojennych państw sojuszników Stanów Zjednoczonych. 
Historia.
W związku z wybuchem I wojny światowej Stany Zjednoczone były zmuszone do wzmocnienia swojej marynarki wojennej. 29 sierpnia 1916 Kongres Stanów Zjednoczonych zatwierdził program rozbudowy US Navy tak, aby mogła ona w pełni zabezpieczyć zarówno zachodnie, jak i wschodnie wybrzeże Stanów Zjednoczonych. Program zakładał m.in. budowę 50 niszczycieli nowego typu, które miały osiągać prędkość 35 węzłów. Z powodu wzrostu zagrożenia ze strony niemieckich okrętów podwodnych, ostatecznie podjęto decyzję o budowie 111 okrętów tego typu. 
Budowa pierwszego okrętu typu USS "Wickes" rozpoczęła się 26 czerwca 1917 w stoczni Bath Iron Works. Wodowanie okrętu miało miejsce 25 czerwca 1918, wejście do służby 31 lipca 1918.
Po wybuchu II wojny światowej niszczyciele typu "Wickes" były przekazywane sojuszniczym marynarkom wojennym. W 1940 część z nich zostało przekazanych Royal Navy w ramach porozumienia "niszczyciele za bazy".

</doc>
<doc id="1404427" url="https://pl.wikipedia.org/wiki?curid=1404427" title="Tomasz Kafarski">
Tomasz Kafarski

Tomasz Kafarski (ur. 13 stycznia 1975 w Kościerzynie) – polski trener piłkarski, piłkarz.
Kariera piłkarska.
Jest absolwentem gdańskiej AWF, rozpoczynał swą karierę piłkarską w Kaszubii Kościerzyna. Przez kilka lat był zawodnikiem Lechii Gdańsk, gdzie współtworzył jedną najsilniejszych grup młodzieżowych w Polsce. Z drużyną z Gdańska, w której grali m.in. Marcin Mięciel i Grzegorz Szamotulski, zdobył złoty i srebrny medal mistrzostw Polski juniorów. W 1993 powrócił do Kaszubii i grał w tym klubie do 2002.

</doc>
<doc id="1404429" url="https://pl.wikipedia.org/wiki?curid=1404429" title="Marian Geszke">
Marian Geszke

Marian Geszke (ur. 3 września 1943 w Pińsku) – piłkarski trener związany m.in. z Lechią Gdańsk, Bałtykiem Gdynia i Stilonem Gorzów.
W Lechii Gdańsk:
W Bałtyku był pierwszym trenerem w latach 1970–1971 (III liga), 1981–1983 (I liga), 1990–1991 i 2000–2001 (III liga).
W Stilonie Gorzów był pierwszym trenerem w 1995 roku.
W latach 1980–1981 był trenerem pierwszoligowego (dziś ekstraklasa) ŁKS-u Łódź.

</doc>
<doc id="1404430" url="https://pl.wikipedia.org/wiki?curid=1404430" title="Thomas Gage">
Thomas Gage

Thomas Gage (ur. 1719, zm. 2 kwietnia 1787) – brytyjski generał i naczelny wódz sił brytyjskich w Ameryce w latach 1763-1775.
Życiorys.
Thomas Gage urodził się w Firle w Anglii jako drugi syn wicehrabiego Gage. W 1728, Gage zaczął naukę w prestiżowej Westminster School, gdzie studiowali też: John Burgoyne, Richard Howe, Francis Bernard i George Sackville. Gage dołączył do armii, a potem zakupił stopień porucznika 1st Northampton Regiment 30 stycznia 1741. W 1742 przeniósł się do Battereau's Foot Regiment.
Gage został w roku 1743 kapitanem i służył jako adiutant George'a Keppel, 3. hrabiego Albemarle w bitwie pod Fontenoy (1745) i podczas bitwy pod Culloden. W latach 1747-1748, Gage służył podczas kampanii w Niderlandach kupując w roku 1748 stopień majora. Przeniesiony został potem do 55 pułku (potem zmienionym na 44 pułk) 44th). W marcu 1751 został pułkownikiem.
W roku 1755 Gage wziął udział w wyprawie gen. Braddocka przeciw Kanadzie, w której brał udział też George Washington. W lipcu 1755 roku w bitwie nad Monongahelą zginął dowodzący 44 pułkiem, płk Sir Peter Halkett i Gage zajął jego miejsce.
W latach 1763-1775 naczelny dowódca sił brytyjskich w Ameryce. W 1775 odwołany za zbyt miękką w odczuciu rządu politykę wobec amerykańskich grupach "patriotów".

</doc>
<doc id="1404431" url="https://pl.wikipedia.org/wiki?curid=1404431" title="Stanisław Stachura">
Stanisław Stachura

Stanisław Stachura (ur. 22 kwietnia 1941 w Łodzi) – polski piłkarz i trener piłkarski.
Wychowanek ŁKS-u Łódź, ponadto zawodnik Legia Warszawa i AZS AWF Warszawa oraz szwedzkiego IFK Trollhättan.
Po zakończeniu kariery piłkarskiej został trenerem. Szkolił m.in. ŁKS Łódź, Górnika Wałbrzych, Lechię Gdańsk, Bałtyk Gdynia oraz Olimpię Elbląg.

</doc>
<doc id="1404432" url="https://pl.wikipedia.org/wiki?curid=1404432" title="Józef Gładysz">
Józef Gładysz

Józef Gładysz (ur. 22 sierpnia 1952 w Gdańsku) – polski trener piłkarski związany m.in. z Lechią Gdańsk oraz młodzieżową reprezentacją Polski U-17. 
W Lechii Gdańsk:

</doc>
<doc id="1404436" url="https://pl.wikipedia.org/wiki?curid=1404436" title="Pogoń Zabrze">
Pogoń Zabrze



</doc>
<doc id="1404437" url="https://pl.wikipedia.org/wiki?curid=1404437" title="Naczelni dowódcy brytyjskich sił zbrojnych w Ameryce">
Naczelni dowódcy brytyjskich sił zbrojnych w Ameryce

Naczelny dowódca brytyjskich sił zbrojnych w Ameryce (ang. "Commander-in-Chief, North America") – zwierzchnik sił brytyjskich sił zbrojnych w Ameryce Północnej. Stanowisko to istniało do 1859 roku. Po Konfederacji Kanady od 1875 roku jego następcami zostali Dowódcy Armii Kanadyjskiej.

</doc>
<doc id="1404438" url="https://pl.wikipedia.org/wiki?curid=1404438" title="William Howe, 5. wicehrabia Howe">
William Howe, 5. wicehrabia Howe



</doc>
<doc id="1404439" url="https://pl.wikipedia.org/wiki?curid=1404439" title="Zajazd Pocztowy w Słupcy">
Zajazd Pocztowy w Słupcy

Zajazd pocztowy w Słupcy - budynek wzniesiony w pierwszej połowie XIX wieku, początkowo pełniący funkcję zajazdu pocztowego, aktualnie prywatny budynek mieszkalny. Znajduje się w Słupcy na ulicy Kościuszki 4. Wpisany do rejestru zabytków KOBiDZ pod numerem 405/147 w dniu 7 kwietnia 1988 roku.

</doc>
<doc id="1404444" url="https://pl.wikipedia.org/wiki?curid=1404444" title="Henry Clinton">
Henry Clinton



</doc>
<doc id="1404447" url="https://pl.wikipedia.org/wiki?curid=1404447" title="Oporkowanie bloku książki">
Oporkowanie bloku książki

Oporkowanie grzbietu bloku książki - czynność podczas oprawy książki. Oporkowanie wykonuje się przez odgięcie zewnętrznych grzbietów składek bloku książki. Oporkowanie zwiększa wytrzymałość połączenia bloku z okładką, gdyż oporek utworzony na krawędzi grzbietu bloku książki opiera się o krawędź grzbietową okładzinówki. Oporkowanie można stosować do grzbietów wieloskładkowych zaokrąglonych i prostych. 

</doc>
<doc id="1404459" url="https://pl.wikipedia.org/wiki?curid=1404459" title="Kod operacji">
Kod operacji

Kod operacji (ang. "opcode") – w informatyce jest to liczba, będąca fragmentem rozkazu przekazywanego do wykonania do procesora, która informuje jaka operacja ma być wykonana. Każde polecenie asemblera jak "add", "sub", itd. posiada swój numer, na który jest zamieniane podczas kompilacji do kodu maszynowego. Zbiór kodów dla danego procesora jest określany w jego modelu programowym.
W zależności od architektury, operacje mogą być wykonywane na wartościach zapisanych w rejestrach lub na stosie, jak również używać portów wejścia/wyjścia itp. W skład typów możliwych operacji wchodzi arytmetyka, kopiowanie danych, operacje logiczne, kontrola przebiegu sterowania i inne.

</doc>
<doc id="1404463" url="https://pl.wikipedia.org/wiki?curid=1404463" title="Krzyż z San Damiano">
Krzyż z San Damiano

Krzyż z San Damiano – średniowieczna ikona w kształcie krzyża, powstała w XII wieku, przechowywana w bazylice św. Klary w Asyżu we Włoszech.
W duchowości franciszkańskiej krzyż ten jest symbolem wybrania św. Franciszka z Asyżu. Święty modlił się przed nim w kościele św. Damiana w Asyżu i, jak podają "Źródła Franciszkańskie", miał z niego usłyszeć głos samego Chrystusa. Na ikonie przedstawione są postacie Ukrzyżowanego i „świadków”. Twarz Jezusa, tak jak to zalecał synod rzymski z 692, nie wyraża cierpienia: „Jego ledwo kiełkujący uśmiech jest pełen słodyczy i melancholii”. Tego typu krzyże-ikony znane były we wschodniej tradycji kościelnej. Do Umbrii przywędrowały wraz z mnichami syryjskimi.
Kopie Krzyża z San Damiano znajdują się w większości klasztorów franciszkańskich i monasterów klariańskich. Przechowują je również w swych domach tercjarze franciszkańscy.
Historia.
Krzyż z San Damiano jest jednym z grupy krzyży-ikon, które powstawały w XII wieku na terenie Umbrii. Nazwisko autora nie jest znane. Przyjmuje się, iż krzyż ten powstał około 1100. Celem pisania takich ikon był wykład teologii przedstawianego wydarzenia oraz pobudzenie do gorliwszej wiary. Ikona utrzymana jest w stylu bizantyjskim, który był bardzo popularny w Umbrii w czasach poprzedzających sztukę Cimabue i Giotta.
Krzyż znajdował się pierwotnie w małym kościele św. Damiana pod Asyżem. Do świątyni tej przychodził na prywatne modlitwy Francesco Bernardone – przyszły św. Franciszek z Asyżu. W 1206 miał z niego przemówić do Biedaczyny sam Zbawiciel, nakazując: „Franciszku, idź i napraw mój Kościół!”. Wezwanie to zostało najpierw zrozumiane jako nakaz odbudowy rzeczywistych budowli kościelnych, m.in. kaplicy Porcjunkuli pod Asyżem. Stopniowo nawrócenie zapoczątkowało drogę pokuty i głoszenia Ewangelii. Tak narodzić się miał zakon franciszkański – zakon naśladowców Jezusa na sposób Franciszka.
W klasztorze przy kościele San Damiano mieszkały klaryski, które opiekowały się również ikoną krzyża. Przeniosły się one do nowego monasteru obok bazyliki św. Klary w 1257. Mniszki zabrały ze sobą oryginalną ikonę Krzyża z San Damiano. Znajduje się ona dzisiaj we wnętrzu bazyliki. Odwiedzający kaplicę San Damiano, miejsce cudu, który zadecydował o nawróceniu Poverella, mogą nad głównym ołtarzem zobaczyć kopię bizantyjskiej ikony krzyża.
Elementy ikony.
Na ikonie Krzyża z San Damiano odnaleźć można 33 postacie.
Na krzyżu przedstawiona jest przede wszystkim postać Chrystusa Ukrzyżowanego. Jego jasne ciało wyraźnie kontrastuje z ciemnym tłem. Jezus stoi prosto i zdecydowanie z otwartymi oczami, to Bóg-Człowiek panujący, zmartwychwstały. Nad jego głową znajduje się łaciński napis: IHS NAZARE REX IUDEORUM (por. J 19,19).
Pozostałe postacie — świadków — to najpierw świadkowie więksi: (jak Chrystus posiadają aureole) Maryja, św. Jan Apostoł i Ewangelista, Maria Magdalena, Maria matka Jakuba oraz setnik (por. Mk 15,38), a następnie świadkowie mniejsi: Longinus i Stephaton. Artysta przedstawił również obserwatora, być może jest to sam pisarz ikony. Na ikonie widnieją również postacie aniołów, świętych patronów oraz prawa ręka Boga Ojca. Po prawej stronie przedstawiony został kogut.
Konotacje w muzyce.
W XX wieku powstała piosenka religijna śpiewana przez młodzież związaną z ruchem franciszkańskim „Krzyż w San Damiano”.
Sanktuarium w Asyżu, w którym czczona jest kopia Krzyża z San Damiano, było miejscem nawrócenia brytyjskiego wokalisty Sala Solo. W 1985 wydał on płytę "Heart &amp; Soul" z przebojem "San Damiano". Stał się on prawdziwym hitem przede wszystkim w Polsce. Później wykonywali go również Aled Jones i Libera.

</doc>
<doc id="1404465" url="https://pl.wikipedia.org/wiki?curid=1404465" title="Krzyż San Damiano">
Krzyż San Damiano



</doc>
<doc id="1404466" url="https://pl.wikipedia.org/wiki?curid=1404466" title="Krzyż Świętego Damiana">
Krzyż Świętego Damiana



</doc>
<doc id="1404468" url="https://pl.wikipedia.org/wiki?curid=1404468" title="John Campbell (4. hrabia Loudoun)">
John Campbell (4. hrabia Loudoun)

John Campbell (ur. 5 maja 1705, zm. 27 kwietnia 1782) – szkocki arystokrata i dowódca wojskowy, 4. hrabia Loudoun.
Pomagał tłumić powstanie szkockie zorganizowane przez jakobitów. Sam dowodził stworzonym przez siebie regimentem. W 1756 był przez pewien czas naczelnym dowódcą sił brytyjskich w Ameryce.
W latach 1736–1737 był wielkim mistrzem loży angielskiej.

</doc>
<doc id="1404469" url="https://pl.wikipedia.org/wiki?curid=1404469" title="Rodzaje wojen">
Rodzaje wojen



</doc>
<doc id="1404471" url="https://pl.wikipedia.org/wiki?curid=1404471" title="Opcode">
Opcode



</doc>
<doc id="1404472" url="https://pl.wikipedia.org/wiki?curid=1404472" title="Antenne 2">
Antenne 2



</doc>
<doc id="1404473" url="https://pl.wikipedia.org/wiki?curid=1404473" title="Stare Miasto (dzielnica Kalisza)">
Stare Miasto (dzielnica Kalisza)



</doc>
<doc id="1404475" url="https://pl.wikipedia.org/wiki?curid=1404475" title="Henry Clinton (1730–1795)">
Henry Clinton (1730–1795)

Henry Clinton (ur. 1730, zm. 23 grudnia 1795) – brytyjski generał.
Jego ojcem był admirał George Clinton. Mając zaledwie 13 lat Henry został dowódcą "Coldstream Guards".
Gdy trwała wojna siedmioletnia (1756–1763) wyróżnił się jako adiutant księcia Ferdynanda Brunszwickiego (w latach 1760–1762). W 1772 roku otrzymał rangę generała. W latach 1772–1774 był posłem do parlamentu.
W 1775 generałowie Clinton, William Howe i John Burgoyne przybyli by swymi wojskami wzmocnić siły brytyjskie w Ameryce Płn przed spodziewaną wojną z kolonistami. Wyróżnił się w bitwie o Bunker Hill (1775), za co awansował na najważniejszego dowódcę po gen. Howe’em. Z kolei za swój udział w bitwie pod Long Island (1776) został mianowany generałem-pułkownikiem ("Lieutenant General") i uzyskał szlachectwo. W 1776 Clinton bez powodzenia atakował Sullivans Island niedaleko Charleston i zdobył Newport.
W latach 1778–1782 Clinton był naczelnym dowódca sił brytyjskich w Ameryce. Clinton brał udział w wyprawie na Nowy jork, którą prowadził William Howe w sierpniu 1776 roku. Clinton często krytykował metody walki Howe’a. W maju 1778 roku zastąpił go ostatecznie na stanowisku naczelnego dowódcy wojsk brytyjskich w Ameryce, gdy Howe przegrał pod Saratogą.
Klęska pod Saratogą spowodowała przyłączenie się Francji do wojny, dowództwo nakazało więc Clintonowi odesłanie 5.000 żołnierzy ze swej armii do obrony Karaibów. Z tak uszczuploną armią musiał wycofać się spod Filadelfii, jednak nadal mógł skutecznie walczyć z Washingtonem, co udowodniła min. bitwa o Monmouth. Nową kwaterę główną założył w Nowym Jorku. W 1779 przeniósł teatr działań wojennych na południe. On i gen. Charles Cornwallis zdobyli Charleston w 1780. Następnie Clinton powrócił do Nowego Jorku. Obaj dowódcy nieustannie się ze sobą kłócili.
W 1781 roku nie przyszedł z pomocą gen. Cornwallisowi oblężonemu w Yorktown, co pogrążyło całą kampanię. W tym samym roku Clinton dobrowolnie złożył dowództwo i powrócił do Anglii, gdzie opublikował swoje "Narrative" by uzasadnić w nich swoje wojenne postępowanie. W 1790 powrócił do o Izby Gmin. W roku 1794 został mianowany gubernatorem Gibraltaru. Zmarł w Kornwalii w 1795 zanim jeszcze wyruszył do Gibraltaru.

</doc>
<doc id="1404476" url="https://pl.wikipedia.org/wiki?curid=1404476" title="Andrzej Janisz">
Andrzej Janisz

Andrzej Danek Janisz (ur. 3 stycznia 1957 w Warszawie) – polski dziennikarz i komentator sportowy zajmujący się głównie piłką nożną i mieszanymi sztukami walki. 
Życiorys.
Absolwent XXV Liceum Ogólnokształcące im. Józefa Wybickiego w Warszawie. Od 1983 
do 2022 roku pracował w Programie Pierwszym Polskiego Radia, gdzie komentował na żywo rozgrywki piłkarskie oraz prowadzi takie audycje jak "Studio S-13", "Kronika sportowa", "Przy Muzyce o Sporcie". W Polsacie wraz z Łukaszem Jurkowskim jest komentatorem gali KSW i UFC, a z Filipem Jastrzębskim jest komentatorem meczów Ligi Mistrzów UEFA od sezonu 2018/19, Ligi Narodów UEFA, czy magazynu It's Showtime. Współpracuje także z Eurosportem, Telewizją Polską oraz stacją Eleven Sport.
Odznaczenia i nagrody.
W 2005 roku został odznaczony Srebrnym Krzyżem Zasługi.
10 grudnia 2015 podczas uroczystej gali odebrał nagrodę Złoty Mikrofon „za osiągnięcia w pracy sprawozdawcy sportowego i zaangażowanie w promocję osiągnięć polskiego sportu”.
W tym samym roku "za wybitne zasługi w działalności na rzecz rozwoju Polskiego Radia" został odznaczony Krzyżem Kawalerskim Orderu Odrodzenia Polski.

</doc>
<doc id="1404477" url="https://pl.wikipedia.org/wiki?curid=1404477" title="Poczta Królewiecka">
Poczta Królewiecka

Poczta Królewiecka – tygodnik wychodzący w Królewcu od 6 sierpnia 1718 do 28 grudnia 1720, ogółem wydano 126 numerów.
Historia.
"Poczta Królewiecka" była drugim z rzędu czasopismem polskim po wcześniej wydawanym "Merkuriuszu Polskim". Była pismem typu informacyjnego. Przynosiła zwięzłe informacje o najważniejszych wydarzeniach politycznych, handlowych, przyrodniczych i innych z całego świata, a szczególnie z Polski i Niemiec. Na jej łamach przejawiało się pragnienie zakończenia wojny północnej.
Drukarnia Polska i Litewska w Królewcu.
Drukarnia Polska i Litewska powstała dzięki polskiej gminie kalwińskiej w Królewcu. Liczba polskich ewangelików reformowanych szczególnie wzrosła, gdy namiestnikiem Prus był książę Bogusław Radziwiłł. W 1701 powstała samodzielna polska gmina podlegająca seniorowi na Żmudzi. Zborem królewieckim od 1702 kierował Jerzy Rekuć. Pod wpływem kontrreformacji w 1705 przeniesiona została drukarnia Radziwiłłów ze Słucka (wcześniej przewieziona tam z Kiejdan) do Królewca. Ze względów technicznych drukarnia ta nie nadawała się do użytku. W 1709 odkupiono drugą drukarnię od profesora H. Georgi z Królewca. Drukarnia ta miała od 1709 przywilej króla Fryderyka I na druk książek niezbędnych dla polskich i litewskich kościołów i szkół ewangelicko reformowanych. W 1718 uzyskała zezwolenie na druk gazet polskich i łacińskich. W języku łacińskim w latach 1719–1723 wydawana była "Nova Publica Latina", redagowana przez profesora Albertyny – Strimessiusa.
Redakcja Poczty Królewieckiej.
Redaktorem Poczty Królewieckiej był torunianin Jerzy Byszel (Büschel, Bisselius), a współredaktorem Jerzy Rekuć, który był jednocześnie jej cenzorem. Wydawcą gazety był Jan Dawid Cenkier (Zäncker), który najprawdopodobniej pochodził z Berlina. Drukarnia Polska i Litewska została początkowo wydzierżawiona Cenkierowi, a w 1720 odsprzedana.
Przy redagowaniu gazety w dziale wiadomości zagranicznych wykorzystywano informacje zawarte w niemieckich pismach królewieckich i zagranicznych ("Wiener Zeitung" i "Hamburgischer Correspondent"). Poczta miała swoich korespondentów w Warszawie, Krakowie, Poznaniu i Gdańsku. Rozchodziła się głównie w Prusach. Nieznany jest nakład "Poczty Królewieckiej". Szacuje się, że wynosił około 300 egzemplarzy.
Gazeta upadła wskutek kłopotów finansowych wydawcy. Zawieszając wydawnictwo, Cenkier tłumaczył się, że "bardzo licha była obrywka z gazetów polskich, bo bardzo mało było Ich Mościów, którzy się w nich kochali" (pisownia oryginalna).
W 1743 podjęto znowu próbę zorganizowania czasopisma tego typu. Gazeta nosiła nazwę: "Publiczna relacyja o tym, co się tymi czasy na świecie działo". Ukazała się tylko raz.

</doc>
<doc id="1404480" url="https://pl.wikipedia.org/wiki?curid=1404480" title="Podział wojen">
Podział wojen



</doc>
<doc id="1404485" url="https://pl.wikipedia.org/wiki?curid=1404485" title="National Film Registry">
National Film Registry

National Film Registry – lista filmów budujących dziedzictwo kulturalne Stanów Zjednoczonych, wybranych przez National Film Preservation Board do przechowywania w Bibliotece Kongresu Stanów Zjednoczonych. National Film Preservation Board powstało w 1988 roku, na mocy ustawy National Film Preservation Act, którą zatwierdzano następnymi ustawami z 1992, 1996, 2005 i 2008 roku. W myśl ustawy z 1996 roku utworzono także organizację typu non-profit National Film Preservation Foundation, która jest stowarzyszona z National Film Preservation Board, ale uzyskuje fundusze z prywatnego sektora.
Do National Film Registry może być włączanych do dwudziestu pięciu filmów rocznie, które są „kulturalnie, historycznie lub estetycznie znaczące”. Przy selekcji nie bierze się pod uwagę popularności danego obrazu. Celem projektu jest również podniesienie świadomości publicznej na temat ochrony filmów, aby można je było przekazywać przyszłym pokoleniom; jednakże włączenie do National Film Registry nie gwarantuje faktycznej konserwacji w National Audio-Visual Conservation Center, którą stara się zapewnić z pomocą producentów, dystrybutorów i innych podmiotów. Dodatkowym warunkiem selekcji jest wiek filmu wynoszący co najmniej dziesięć lat.
Nie ma ograniczeń co do jego długości i wcześniejszego rozpowszechniania w kinach. Na liście powinien znajdować się cały zakres i różnorodność amerykańskiej spuścizny filmowej, począwszy od klasyków Hollywoodu poprzez kroniki filmowe, filmy nieme, eksperymentalne, pozbawione ochrony prawami autorskimi, serie filmowe, znaczące filmy amatorskie, dokumentalne, niezależne, domowe produkcje, aż po filmy telewizyjne i teledyski. W 2017 roku na liście znajdowało się 725 tytułów.
Najstarszym filmem jest "Lekkoatleta z Newark" (1891), a najnowszym jest "13 jezior" (2004). Najliczniej reprezentowanym rocznikiem jest 1939 z dziewiętnastoma pozycjami.

</doc>
<doc id="1404486" url="https://pl.wikipedia.org/wiki?curid=1404486" title="Albert Rybacki">
Albert Rybacki

Albert Rybacki (ur. 17 października 1970 w Katowicach) – polski bokser zawodowy wagi super średniej.
Zadebiutował w boksie zawodowym 4 marca 2000, podczas gali boksu zawodowego w Toruniu, gdzie pokonał przez nokaut techniczny Czecha Romana Diviska.
Od tamtej pory stoczył jeszcze 15 walk, 14 wygrywając, a 1 przegrywając.
Linki zewnętrzne.
Profil Alberta Rybackiego na boxrec.com

</doc>
<doc id="1404490" url="https://pl.wikipedia.org/wiki?curid=1404490" title="Live at the Fillmore (album Testament)">
Live at the Fillmore (album Testament)

Live at the Fillmore – album koncertowy amerykańskiej grupy muzycznej Testament.
Lista utworów.
Opracowano na podstawie materiału źródłowego.

</doc>
<doc id="1404491" url="https://pl.wikipedia.org/wiki?curid=1404491" title="Félix Malloum N'Gakoutou">
Félix Malloum N'Gakoutou



</doc>
<doc id="1404493" url="https://pl.wikipedia.org/wiki?curid=1404493" title="Literał zespolony">
Literał zespolony

Literał zespolony – literał reprezentujący w kodzie źródłowym konkretną wartość zespolonego typu danych.
Podstawowe rozwiązania.
Literały tego typu występują tylko w tych językach programowania, w których występuje zespolony typ danych jako typ podstawowy. Ponieważ dane zespolone składają się z par liczb: części rzeczywistej i części urojonej, również i literał zespolony musi zostać tak zdefiniowany w składni danego języka, aby para liczb mogła być wyodrębniona i odróżniona od innych jednostek leksykalnych, z których zbudowany jest kod źródłowy oraz prawidłowo zinterpretowana jako wartość zespolona. Nie wszystkie jednak języki programowania, w których występuje typ zespolony, istnieje zapis wprost wartości zespolonej w jednym, spójnym literale, który może zostać wykorzystany w wyrażeniu. Tak jest np. w języku PL/I, w którym można zapisać literał urojony (dodając literę I na końcu liczby), ale nie można zapisać literału zespolonego, gdyż zapis, np. 1.1+2.3I, reprezentuje (poza atrybutem inicjującym w deklaracji) wyrażenie składające się z liczby rzeczywistej FIXED, operatora dodawania i literału urojonego. W innych językach, np. w Fortranie 77, istnieją literały zapisywane wprost w kodzie źródłowym, np. (1.1, 2.3).
Literały zespolone w językach programowania.
PL/I.
W języku PL/I dane zespolone mogą być typu (zarówno dla danych dziesiętnych DECIMAL, jak i dwójkowych BINARY):
Powyższe rozróżnienie na dane zmiennopozycyjne jak i stałopozycyjne, skutkuje zarówno różną reprezentacją danej w pamięci operacyjnej jak i sposobem zapisu konkretnych wartości liczbowych. W języku PL/I można specyfikować wartość zespoloną:
Fortran 77.
Zapis literału zespolonego ma postać: (cz_rzeczywista, cz_urojona), np. (12, 31), (12.32, 13), (-17, 14.3E-7).
Mathcad.
Zapis zgodny z notacją matermatyczną, przy czym oznacznienie części urojonej może być dokonane w zależności od ustawień literą "i" lub literą "j".
Derive.
Zapis zgodny z notacją matematyczną, przy czym oznaczenie części urojonej dokonuje się symbolem "î", który może być zastąpiony znakami #i lub uzyskany skrótem klawiaturowym Alt-i.
D.
Język D powstał jako obiektowy następca języka C. W składni tego języka wprowadzono literały urojone i zespolone reprezentujące wartości bezpośrednio wpisane w kod źródłowy, dla typów danych, odpowiednio: urojonego i zespolonego. Literał urojony to literał zmiennopozycyjny z dodanym przyrostkiem "i", np. codice_1. Literał zespolony to literał zmiennopozycyjny i urojony połączone znakiem "+" lub "-", np. codice_2.

</doc>
<doc id="1404494" url="https://pl.wikipedia.org/wiki?curid=1404494" title="Intensywność umieralności">
Intensywność umieralności

intensywność umieralności (natężenie wymierania, ) – wielkość wyrażająca śmiertelność dla danego wieku
Prawdopodobieństwo występujące w powyższym wzorze można wyrazić za pomocą funkcji przeżycia formula_2 (formula_2 – prawdopodobieństwo, że noworodek dożyje wieku formula_4)
Po podstawieniu otrzymuje się
Intensywność umieralności można również wyrazić w terminach prawdopodobieństw oznaczanych w naukach aktuarialnych symbolem formula_7 (formula_7 – prawdopodobieństwo, że formula_4-latek przeżyje formula_10 lat)

</doc>
<doc id="1404495" url="https://pl.wikipedia.org/wiki?curid=1404495" title="Natężenie wymierania">
Natężenie wymierania



</doc>
<doc id="1404496" url="https://pl.wikipedia.org/wiki?curid=1404496" title="Marshal (policjant)">
Marshal (policjant)

Marshal (czasami zapisywane jako marshall w języku angielskim w Stanach Zjednoczonych), wywodzi się ze staroniemieckiego "marah" (koń) i "schalh" (sługa), co początkowo oznaczało "masztalerz" bądź "stajenny", a w krajach anglosaskich (szczególnie w USA) odnosi się do określonych sił policyjnych, tak federalnych, jak i lokalnych. Nie należy mylić z funkcją, tytułem honorowym lub stopniem wojskowym marszałka.
Służba Federalna.
System sądów federalnych w Stanach Zjednoczonych, składający się z 94 sądów okręgowych (każdy z jednym lub kilkoma sędziami), prokuratora generalnego (wraz z jego asystentami, prokuratorami, prawnikami i jednym marshalem) nominowanego przez prezydenta, ma za zadanie utrzymanie porządku prawnego w państwie. Sądy stanowią niezawisłą władzę sądowniczą, podczas gdy marshale i prokuratorzy federalni podlegają wydziałom wykonawczym Departamentu Sprawiedliwości. 
W chwili obecnej, okręgowy US marshal zajmuje się głównie zapewnianiem bezpieczeństwa sądów, za pomocą mianowanych przezeń zastępców (inne operacje mające zapewnić bezpieczeństwo państwu, a także sieć więzień federalnych, znajdują się w gestii różnych jednostek policji federalnej) i zastępców specjalnych.
"US Marshals Service" jest profesjonalną jednostką policji federalnej - inaczej niż wymienieni wyżej marshale okręgowi - zajmującą się egzekwowaniem prawa. "US Marshals Service" zajmuje się transportem więźniów, dokonuje aresztowań i poszukuje zbiegów.
"Federal Air Marshal Service" jest odrębną służbą powołaną do ochrony samolotów linii lotniczych przed próbami porwań i zamachów terrorystycznych. Funkcjonariusze ci są - tak jak wymienieni powyżej - pracownikami rządu Stanów Zjednoczonych.
Sąd Najwyższy Stanów Zjednoczonych (SN) posiada swego własnego, odrębnego marshala zawiadującego "Policją Sądu Najwyższego", siłami specjalnymi odpowiedzialnymi jedynie przed sędziami SN i niezależnymi od prezydenta, czy prokuratora generalnego. Zapewniają bezpieczeństwo budynkom SN, udzielają ochrony jego sędziom i podejmują wszelkie inne akcje na zlecenie SN.
Służby stanowe i lokalne w przeszłości.
W wielu amerykańskich stanach marshal może do dziś wykonywać obowiązki związane z działalnością sądów na poziomie stanu, hrabstwa lub miejscowości, jak również wykonywać rutynowe obowiązki policyjne na podległym sobie terenie.
W przeszłości, na amerykańskim Dzikim Zachodzie (na przykład na Terytorium Arizony w latach osiemdziesiątych XIX wieku) marshale, występujący zwykle jako "Town Marshal" lub "City Marshal" (w zależności od wielkości i ambicji miejscowości) byli mianowanymi lub wybieranymi funkcjonariuszami z takimi samymi uprawnieniami i obowiązkami jak policjanci w miastach na wschodzie USA, z tą jednak różnicą, że ich uprawnienia kończyły się na granicy miejscowości. Dla kontrastu marshal federalny (US marshal) mógł działać na dużo większym obszarze, głównie na obszarach dopiero kolonizowanych, często wchodząc w kompetencje lokalnych szeryfów (którzy, tak wtedy jak i dziś, utrzymywali porządek zarówno w miejscowościach jak i pomiędzy nimi). Termin ten jest w tym sensie w użytku do dzisiaj, szczególnie na południowym zachodzie USA, gdzie Town lub City Marshal to szef sił policyjnych na wielu obszarach.
Linki zewnętrzne.
Strona oficjalna US Marshals Service

</doc>
<doc id="1404497" url="https://pl.wikipedia.org/wiki?curid=1404497" title="Dżajmini">
Dżajmini



</doc>
<doc id="1404501" url="https://pl.wikipedia.org/wiki?curid=1404501" title="PPChD">
PPChD



</doc>
<doc id="1404504" url="https://pl.wikipedia.org/wiki?curid=1404504" title="Vickers (ujednoznacznienie)">
Vickers (ujednoznacznienie)



</doc>
<doc id="1404507" url="https://pl.wikipedia.org/wiki?curid=1404507" title="Ekwidystanta">
Ekwidystanta

Artykuł przedstawia dwa znaczenia pojęcia ekwidystanta.
Ekwidystanta w kartografii.
Ekwidystanta – izolinia łącząca na mapie punkty o jednakowej odległości od danej figury (np. punktu, linii, obszaru). Przykładem ekwidystanty jest równoleżnik. Jest to zbiór punktów o tej samej odległości od bieguna i jednocześnie jest to zbiór punktów o tej samej odległości od równika .
Ekwidystanta w geometrii.
Ekwidystanta to krzywa, której punkty znajdują się w jednakowej odległości od ustalonej prostej.
W geometrii euklidesowej ekwidystanta jest prostą równoległą do danej prostej.
Ekwidystanta jest też rozważana w geometrii hiperbolicznej i nie jest tam prostą.

</doc>
<doc id="1404508" url="https://pl.wikipedia.org/wiki?curid=1404508" title="Got’s My Own">
Got’s My Own

„Got’s My Own” – singiel R&amp;B amerykańskiego zespołu Destiny’s Child. Pioseka pochodzi z czwartego studyjnego albumu Destiny Fulfilled (z 2004 roku). Twórcami piosenki są Beyoncé Giselle Knowles, Kelendria Trene „Kelly” Rowland, Tenitra Michelle Williams, Rodney Jerkins, Fred Jerkins, LaShawn Daniels i Sean Garrett.

</doc>
<doc id="1404511" url="https://pl.wikipedia.org/wiki?curid=1404511" title="Team Astana/2008">
Team Astana/2008

Skład kazachskiej grupy kolarskiej Team Astana na rok 2008.

</doc>
<doc id="1404512" url="https://pl.wikipedia.org/wiki?curid=1404512" title="Gary Sundgren">
Gary Sundgren

Kari Juhani "Gary" Sundgren (ur. 25 października 1967
w Vammali, Finlandia) – szwedzki piłkarz występujący na pozycji obrońcy.
Dzieciństwo.
Kari Juhani Sundgren urodził się w Finlandii, jednak jako dziecko przeprowadził się z rodzicami do szwedzkiego miasta Västerås. Tam zaczęto mówić na niego "Gary" i takie właśnie imię towarzyszyło mu w czasie piłkarskiej kariery. Sundgren w wieku sześciu lat rozpoczął treningi w szkółce klubu Västerås SK. Następnie przeze trzynaście lat trenował w młodzieżowych drużynach IK Franke.
Zawodową karierę Sundgren rozpoczynał w 1988 roku w AIK Fotboll. W jego barwach zadebiutował 11 kwietnia tego samego roku w wygranym 2:0 spotkaniu z IFK Norrköping. W 1992 roku razem z zespołem wywalczył pierwszy od 55 lat tytuł mistrza kraju, natomiast w 1996 i 1997 roku wywalczył puchar Szwecji. W AIK Fotboll Sundgren występował przez dziesięć lat z rzędu. W ich trakcie rozegrał 202 ligowe pojedynki i zdobył jedenaście goli. W 1997 roku Szwed został piłkarzem Realu Saragossa. W nowej drużynie od razu wywalczył sobie miejsce w podstawowej jedenastce i w debiutanckim sezonie rozegrał 31 meczów. W 2001 roku Real pokonał 3:1 Celtę Vigo i triumfował w rozgrywkach Pucharu Króla. W 2002 roku Sundgren zdecydował się na powrót do AIK Fotboll. Tym razem dla ekipy "Gnaget" zaliczył 25 występów i zdobył jednego gola. Następnie grał dla dwóch amatorskich drużyn – w 2004 roku dla IFK Sollentuna, a w 2006 roku dla FC Djursholm.
Kariera reprezentacyjna.
W reprezentacji Szwecji Sundgren zadebiutował w 1994 roku. W 2000 roku Lars Lagerbäck i Tomas Söderberg powołali go do 22-osobowej kadry na mistrzostwa Europy. Na Euro Szwedzi zajęli ostatnie miejsce w swojej grupie i odpadli z turnieju. Sundgren pełnił funkcję rezerwowego i wystąpił tylko w zremisowanym 0:0 spotkaniu przeciwko Turcji. Dla drużyny narodowej zaliczył łącznie 30 występów. Jedyną bramką w kadrze strzelił 16 lutego 1997 w zwycięskim 3:1 pojedynku z Tajlandią.

</doc>
<doc id="1404513" url="https://pl.wikipedia.org/wiki?curid=1404513" title="Psychopop">
Psychopop

Psychopop – czwarty album zespołu Püdelsi wydany przez S.P. Records w 1999 roku.
Jest to pierwszy album Püdelsów, na którym nie ma tekstów Piotra Marka. Kompozycje i teksty są autorstwa wszystkich członków zespołu w składzie: Andrzej Bieniasz, Olaf Deriglasoff, Artur Hajdasz oraz Maciej Maleńczuk.
Lista utworów.
Źródło.
Muzycy.
gościnnie

</doc>
<doc id="1404514" url="https://pl.wikipedia.org/wiki?curid=1404514" title="EurosportNews">
EurosportNews



</doc>
<doc id="1404516" url="https://pl.wikipedia.org/wiki?curid=1404516" title="Destiny Fulfilled CD/DVD 2005 Tour Edition">
Destiny Fulfilled CD/DVD 2005 Tour Edition



</doc>
<doc id="1404523" url="https://pl.wikipedia.org/wiki?curid=1404523" title="Krukowiak">
Krukowiak



</doc>
<doc id="1404525" url="https://pl.wikipedia.org/wiki?curid=1404525" title="Telebim">
Telebim

Telebim – ekran wizyjny, którego matryca składa się z diod LED. Jest to wyświetlacz diodowy, pełnokolorowy.
Telebim ma znaczącą przewagę nad projektorami lub wielkoformatowymi ekranami plazmowymi, gdyż nawet w dużym nasłonecznieniu prezentuje wyraźny i czytelny obraz. Wyrazistość tę uzyskuje się dzięki nawet kilkukrotnie większej jasności powierzchni telebimu w porównaniu do jasności ekranu plazmowego. Jasność wyrażana jest jednostkach nt (nit).
Budowa.
Wszystkie telebimy cechuje konstrukcja modułowa – każdy ekran składa się z prostokątnych modułów, przy czym liczba modułów w pionie i poziomie może być dowolnie dobierana w zależności od potrzeb i ograniczeń wynikających z lokalizacji instalacji urządzenia oraz od wymaganych proporcji obrazu (format obrazu). Moduł telebimu jest jego częścią składową – powtarzalnym elementem. Moduł sam w sobie stanowi odrębny wyświetlacz obrazu, który wyświetla fragment całości prezentowanej na ekranie treści.
Moduł zbudowany jest z pikseli rozmieszczonych w układzie matrycowym (wiersze i kolumny), co jest charakterystyczne dla każdego ekranowego wyświetlacza obrazu. Moduł jako podstawowa część składowa telebimu posiada na sobie pewną określoną liczbę pikseli, np. 32 x 16 (32 kolumny x 16 wierszy). Cecha ta nazywa się rozdzielczością.
Z uwagi na fakt, iż moduł charakteryzuje się określoną rozdzielczością, to rozdzielczość całego ekranu (finalna rozdzielczość telebimu) jest iloczynem liczby modułów oraz ich rozdzielczości – odpowiednio w poziomie oraz w pionie. Jest to cecha która odróżnia je od spotykanych konsumenckich ekranowych wyświetlaczy obrazu (monitory, telewizory), które to finalną rozdzielczość oraz proporcje obrazu mają niezmienne, ustalone na etapie projektowania i produkcji.
Budowa modułowa pozwala również na tworzenie ekranów o kształtach innych niż prostokąt oraz swobodne kształtowanie powierzchni telebimu znacznie odbiegające od płaszczyzny, np. wypukłych czy dookólnych.
Piksel telebimu jest to najmniejsza grupa diod LED tworząca punkt świetlny. Piksel pozwala na uzyskanie światła dowolnej barwy - jest on najmniejszym elementem pełnokolorowego obrazu. Na ogół używane są następujące standardy budowy piksela:
2R 1G 1B – 2 diody czerwone, 1 niebieska i 1 zielona – starszy system, występował tylko w telebimach zbudowanych z diod LED wykonanych w technologii THT.
1R 1G 1B – 1 dioda czerwona, 1 niebieska i 1 zielona – nowszy system, występuje zarówno w telebimach zbudowanych z diod LED wykonanych w technologii THT jak i z diod LED wykonanych w technologii SMD.
Parametry.
Pixel pitch – jednostka [mm] – podstawowy parametr określający fizyczną odległość pomiędzy geometrycznymi środkami sąsiadujących pikseli (nie zaś odległość między pikselami). Odległość może być mierzona w poziomie jak i w pionie, gdyż są one jednakowe. Parametr ten określa niejako klasę telebimu oraz de facto jego przeznaczenie. Im mniejsza wartość tego parametru, tym lepsza jakość obrazu. Parametr ten determinuje zarazem odległość w jakiej odbiorca powinien co najmniej znajdować się od oglądanego ekranu dla uzyskania dobrego efektu wizyjnego. Im mniejsza wartość tego parametru, tym odbiorca może być bliżej telebimu.
Luminancja – jednostka [nt] – potocznie zwana jasnością ekranu. Jest to parametr określający ilość światła emitowanego przez ekran. Parametr ten powinien zawierać się w przedziale 500nt-1500nt dla telebimów o przeznaczeniu wewnętrznym oraz 3500nt–7000nt dla telebimów o przeznaczeniu zewnętrznym. Zbyt mała luminancja ekranu nie pozwala na uzyskanie zadowalającego kontrastu i w efekcie nie zapewnia wyrazistości, czytelności prezentowanej treści. Zbyt wysoka luminancja powoduje nieprzyjemne doznania wzrokowe (rażenie świetlne) oraz utrudnia odbiór. Z powyższych przyczyn ważne jest, aby telebim posiadał automatyczną regulację jasności opartą na ciągłym pomiarze natężenia oświetlenia otoczenia poprzez sensor światła.
Maksymalny pobór mocy – jednostka [W]/m² – określa moc elektryczną pobieraną przez telebim przypadającą na każdy metr kwadratowy ekranu dla warunków: cały ekran wyświetla biel (100% wszystkich składowych barw podstawowych) a jasność ekranu ustawiona jest manualnie na 100%
Średni pobór mocy – jednostka [W]/m² – określa moc elektryczną pobieraną przez telebim przypadającą na każdy metr kwadratowy ekranu dla warunków: ekran wyświetla treść wideo z jasnością ustawioną manualnie na 2/3 jasności maksymalnej. Średni pobór mocy stanowi 35%–40% maksymalnego poboru mocy.
Stopień ochrony – oznaczenie IPxx, gdzie „xx” oznacza dwie cyfry, np. IP54 lub IP67. Parametr ten określa odporność urządzenia na wnikanie zewnętrznych czynników: pierwsza cyfra określa odporność na ciała stałe (pył), druga na ciecz (wodę). Im wyższe cyfry w oznaczeniu, tym lepsza odporność. Klasę odporności określa się zgodnie z normą PN-EN 60529. Klasa jest określana zgodnie z zasadą „najsłabszego ogniwa”, tzn. dowolna część/strona urządzenia mająca najsłabszy stopień ochrony determinuje stopień ochrony całego urządzenia.
Przeznaczenie – szereg cech telebimu rozmyślnie ze sobą dobranych stanowią o jego przeznaczeniu które może być wewnętrzne (ang. indoor) oraz zewnętrzne (ang. outdoor). Przy czym telebim o przeznaczeniu zewnętrznym może w większości przypadków pracować również wewnątrz. Parametry określające przeznaczenie telebimu to przede wszystkim pixel pitch oraz stopień ochrony (dla urządzeń zewnętrznych klasa nie niższa niż IP54).
Rynek.
. Obecnie można znaleźć wiele portali branżowych zrzeszających pojedynczych właścicieli telebimów. Stosunkowo łatwy dostęp do finansowania sprawił, że w przeciągu 2 lat pojawiło się na rynku polskim około 500 podmiotów gospodarczych posiadających przynajmniej jeden telebim.
Kontrowersje.
Coraz więcej organizacji zgłasza postulaty o zwiększenie kontroli przy wydawaniu zezwoleń na montaż telebimów. Postuluje się także o ograniczenie intensywności świecenia telebimów po zapadnięciu zmierzchu. Ukuty już nawet został termin zanieczyszczenia światłem (z ang. visual pollution). Od 1 stycznia 2011 roku na wniosek Komendy Głównej Policji, większość miast w Polsce wprowadziło zakaz montażu telebimów LED prostopadle do jezdni. Jednocześnie telebim musi znajdować się w odległości minimum 8 metrów od krawężnika jezdni. Zakaz podyktowały liczne incydenty związane z oślepianiem kierowców przez dynamicznie zmieniające się treści na telebimach.

</doc>
<doc id="1404527" url="https://pl.wikipedia.org/wiki?curid=1404527" title="Skoworodino">
Skoworodino

Skoworodino (ros. "Сковородино") – miasto w obwodzie amurskim w Rosji, położone około 670 km na północny zachód od Błagowieszczeńska, nad rzeką Bolszoj Newer, będącej dopływem Amuru.
W 1989 roku ludność miasta wynosiła 13 824 mieszkańców, w 2002 roku 10 566, a szacunkowa liczba ludności w 2005 roku wynosiła 10 100 mieszkańców.
Historia.
Skoworodino założone zostało w 1908 roku, pod nazwą Zmeiny (ros. "Змеи́ный"), podczas budowy kolei transsyberyjskiej. Niedługo potem, zostało przemianowane na Newer-I (ros. "Невер-I"). W 1911 roku, nazwa miejscowości została ponownie zmieniona na Ruchlowo (ros. "Рухлово"). W 1927 miejscowość uzyskała status miasta. W 1938 zmieniono nazwę miasta na obecną, upamiętniającą A. N. Skoworodina.

</doc>
<doc id="1404534" url="https://pl.wikipedia.org/wiki?curid=1404534" title="Kundzin (przystanek kolejowy)">
Kundzin (przystanek kolejowy)

Kundzin – przystanek kolejowy w Kundzinie, w województwie podlaskim, w Polsce. Według klasyfikacji PKP ma kategorię dworca lokalnego. Znajduje się tu 1 peron.
W roku 2017 przystanek obsługiwał 0–9 pasażerów na dobę.

</doc>
<doc id="1404537" url="https://pl.wikipedia.org/wiki?curid=1404537" title="Luis Pasamontes">
Luis Pasamontes

Luis Pasamontes Rodriguez – (ur. 2 października 1979 w Oviedo) – hiszpański kolarz szosowy. Ściga się w barwach drużyny należącej do UCI Pro Tour Caisse d’Épargne. Do zawodowego peletonu należy od 2003 roku.
Jego największym sukcesem jak do tej pory było wygranie etapu, klasyfikacji punktowej i klasyfikacji górskiej wyścigu Tour de Wallonie w 2007 roku. Zdominował ten wyścig, lecz to nie jemu a Borutowi Bozicowi ze Słowenii przypadło wygranie klasyfikacji generalnej. W tym samym roku wygrał klasyfikacje górska Volta a Catalunya. Wszystkie te sukcesy zdobywał w barwach Unibet.com.

</doc>
<doc id="1404539" url="https://pl.wikipedia.org/wiki?curid=1404539" title="Dassault Mystere IV">
Dassault Mystere IV



</doc>
<doc id="1404540" url="https://pl.wikipedia.org/wiki?curid=1404540" title="Port lotniczy Safakis">
Port lotniczy Safakis

Port lotniczy Safakis (IATA: SFA, ICAO: DTTX) – port lotniczy położony w Safakisie, w Tunezji.

</doc>
<doc id="1404541" url="https://pl.wikipedia.org/wiki?curid=1404541" title="Ancient Empires (seria)">
Ancient Empires (seria)

Ancient Empires – seria strategicznych gier turowych przeznaczona na telefony komórkowe. Pierwsza część została wydana 4 marca 2004 roku, a jej następca, "Ancient Empires II", ukazał się 17 czerwca 2005 roku. Druga część została wyróżniona m.in. tytułami gry komórkowej roku i najlepszej gry strategicznej na telefony komórkowe. Twórcy wzorowali się na takich produkcjach, jak "The Settlers" oraz "Heroes of Might and Magic".
Zasady gry.
Gra jest strategią turową. Możliwy jest tryb pojedynczego gracza, jak również gra wieloosobowa. Poza wymienionymi typami rozgrywki istnieje również "przewodnik" zapoznający z podstawowymi zasadami.
Gra toczy się na mapie, oglądanej z góry w widoku 2D. Zróżnicowany teren wpływa na prędkość poruszania się jednostek oraz na premię do obrony (z wyjątkami – na przykład "żywiołaki wody" poruszają się szybko po akwenach wodnych i mają na nich bonus podczas walki).
Rekrutację nowych jednostek można przeprowadzić jedynie w zamku. Dochód królestwa jest zależny od ilości okupowanych domków.
Skirmish.
W tym typie rozgrywki każdy z graczy (użytkownik lub CPU) otrzymuje na początku zamek oraz głównego bohatera. W zależności od planszy, grać może od 2 do 4 graczy.
Celem gry jest wyeliminowanie przeciwnika. Osiągnąć to można poprzez okupację możliwie dużej ilości domków, co umożliwi kupno odpowiedniej ilości żołnierzy.
Kampania.
Istnieje kilka kampanii dla pojedynczego gracza o wzrastającym stopniu trudności. Misje polegają na transporcie ważnego kryształu, przejściu planszy grupką żołnierzy lub pokonaniu wrogów. Wygrywanie poszczególnych kampanii odkrywa kolejne mapy do "skrimisha".
Ancient Empires II.
Druga część serii została wzbogacona m.in. o możliwość niszczenia wiosek przez katapulty, dodano nowe typy oddziałów oraz zwiększono rolę doświadczenia poszczególnych jednostek.
Wyróżnienia.
Gra "Ancient Empires" była nominowana do British Academy Games Awards w kategorii gier mobilnych. Jej kontynuacja, "Ancient Empires II", została uznana przez Akademię Sztuk i Nauk Interaktywnych za grę komórkową roku, a serwis IGN wyróżnił ją tytułem najlepszej gry strategicznej na telefony komórkowe.

</doc>
<doc id="1404542" url="https://pl.wikipedia.org/wiki?curid=1404542" title="Ancient Empires 1">
Ancient Empires 1



</doc>
<doc id="1404543" url="https://pl.wikipedia.org/wiki?curid=1404543" title="Ancient Empires I">
Ancient Empires I



</doc>
<doc id="1404544" url="https://pl.wikipedia.org/wiki?curid=1404544" title="Fiorella">
Fiorella

Fiorella ("Pobre Diabla") – peruwiańska telenowela składająca się ze 180 odcinków. W rolach głównych Angie Cepeda i Salvador del Solar.
Wersja polska.
W Polsce serial był emitowany na antenie Polsatu. Opracowaniem wersji polskiej zajęło się Studio Publishing. Autorką tekstu była Izabela Rosińska. Lektorem serialu był Janusz Kozioł. Telenowela została pokazana po słynnej już Luz Marii w dni robocze o godz. 17.45 z tą samą aktorką Angie Cepeda.
Po małej przerwie po zakończeniu emisji w Polsacie, ponownie można było śledzić telenowelę na siostrzanym kanale TV 4.
Fabuła.
Akcja serialu rozgrywa się w Limie. Bohaterami są: potężna, bogata rodzina Meija Guzman, właściciele wydawnictwa America, jednego z dwóch największych w Limie, i ludzie pracujący: służba Guzmanów, mieszkańcy biednej dzielnicy skąd pochodzi główna bohaterka oraz jej przyjaciele.
Andrés Mejía Guzmán Senior dowiaduje się, że jest śmiertelnie chory i zostały mu trzy miesiące życia. W ostatnich chwilach życia postanowił rozkochać w sobie młodą kobietę z biednej rodziny z przedmieść Limy, tytułową Fiorellę. Bierze z nią ślub i wyrusza w trzymiesięczną podróż poślubną. W dniu powrotu umiera na schodach własnego domu, gdzie zebrała się rodzina, by powitać jego żonę. Fiorella, dotąd nieświadoma choroby męża i której w jednej chwili zawalił się cały świat, ma nadzieję na otrzymanie spadku po zmarłym mężu. Sprawę komplikuje jednak testament Andresa, który stwierdza, że Fiorella musi najpierw przez rok mieszkać na terenie posiadłości wraz z jego nieślubnym synem Andresem Mejia Guzmanem Juniorem. Rodzina rozpoczyna walkę ze spadkobiercami, a młodzi zakochują się w sobie.

</doc>
<doc id="1404545" url="https://pl.wikipedia.org/wiki?curid=1404545" title="Ancient Empires 2">
Ancient Empires 2



</doc>
<doc id="1404546" url="https://pl.wikipedia.org/wiki?curid=1404546" title="Ancient Empires II">
Ancient Empires II



</doc>
<doc id="1404547" url="https://pl.wikipedia.org/wiki?curid=1404547" title="Shay Laren">
Shay Laren

Shay Laren (ur. 31 grudnia 1985 w stanie Georgia) – amerykańska modelka i aktorka 
filmów erotycznych, słynąca z naturalnego biustu i urody pochodzenia irlandzkiego i włoskiego. Jej rodzina miała też korzenie Indian amerykańskich.
Życiorys.
Wczesne lata.
Urodziła się w Fort Benning w stanie Georgia jako najstarsza z czwórki rodzeństwa. Jej matka zaszła w ciążę jeszcze ucząc się w szkole średniej, ojciec był wojskowym. W dzieciństwie często zmieniała miejsce zamieszkania, ponieważ jej ojciec był wysyłany do służby w bazach wojskowych na całym świecie. Lata nauki w szkole średniej spędziła w Niemczech. Według magazynu „Penthouse” przez pewien czas mieszkała na Hawajach. W wieku 18 lat Laren wyszła za mąż i rozwiodła się rok później, w 2005.
Kariera.
Została odkryta przez austriacką aktorkę porno Crystal Klein, sąsiadkę i zdobywczynię tytułu „Ulubienicy Penthouse”.
W 2006 roku, w wieku 21 lat wzięła udział w produkcji FM Concepts "Stripped, Silenced and Helpless" oraz dwóch twistysnetwork.com - "Shay's Seductive Striptease" i "She Cleans Better Naked". Stała się znana jest jako "Gif Girl" z programu telewizyjnego "Attack of the Show" (epizod "Women of the Web"). Brała udział w sesjach zdjęciowych dla takich fotografów jak Holly Randall, Ellen Stagg, Suze Randall czy Joshua Darling. W czerwcu 2006 roku została „Ulubienicą Penthouse”, a grudniu 2007 zdobyła tytuł „DanniGirl of the Month”.
Była gościem programu Howarda Sterna. W serialu HBO "Ekipa" ("Entourage", 2015) wystąpiła jako dziewczyna Boba Ryana (w tej roli Martin Landau). Można ją było także dostrzec w serialu AMC "Mad Men" w roli Christiny Hendricks.

</doc>
<doc id="1404549" url="https://pl.wikipedia.org/wiki?curid=1404549" title="José Ingenieros">
José Ingenieros

José Ingenieros (ur. jako Giuseppe Ingegnieros 24 kwietnia 1877 w Palermo, zm. 31 października 1925 w Buenos Aires) – argentyński lekarz psychiatra, pozytywistyczny filozof i pisarz. Założył Instytut Kryminologii w Buenos Aires w 1907 roku i Argentyńskie Towarzystwo Filozoficzne w 1908. W jego dorobku naukowym znajduje się ponad 300 prac, dzielonych na dwa okresy: pierwszy, poświęcony psychopatologii i kryminologii (1897–1908) i drugi, poświęcony filozofii, psychologii i socjologii (1908–1925). Jego córka Delia Ingenieros de Rothschild (pseudonim Delia Kamia) również była pisarką. 

</doc>
<doc id="1404550" url="https://pl.wikipedia.org/wiki?curid=1404550" title="Platelet Derived Growth Factor">
Platelet Derived Growth Factor



</doc>
<doc id="1404551" url="https://pl.wikipedia.org/wiki?curid=1404551" title="H. J. Heinz Company">
H. J. Heinz Company

H. J. Heinz Company – dawne amerykańskie przedsiębiorstwo zajmujące się produkcją przetworów spożywczych, działające pod marką Heinz. Założone w 1869 roku, od 1946 roku było spółką publiczną notowaną na Nowojorskiej Giełdzie Papierów Wartościowych. W 2015 roku w wyniku połączenia z Kraft Foods przekształcone zostało w The Kraft Heinz Corporation. Siedziba przedsiębiorstwa mieściła się w Pittsburghu, w stanie Pensylwania.
Koncern Heinz zatrudniał około 32 500 pracowników, wytwarzał 5700 produktów i sprzedawał je w ponad 200 krajach. W roku fiskalnym 2009 wartość sprzedaży wyniosła 10 148 082 000 dolarów, dochód operacyjny wyniósł 1 493 652 000 dolarów, a zysk netto osiągnął sumę 923 072 000 dolarów.
Historia.
Historia przedsiębiorstwa Heinz sięga 1869 roku, kiedy to Henry John Heinz wraz ze swoim przyjacielem Clarensem Noble otworzyli przedsiębiorstwo Heinz &amp; Noble i rozpoczęli sprzedaż tartego chrzanu. Mottem H. Heinza było: „Robienie zwykłych rzeczy niezwykle dobrze wiedzie do sukcesu” (). W 1888 roku firma zmieniła nazwę na H. J. Heinz. Dzięki współpracy z brytyjskim domem towarowym Fortnum &amp; Mason, czołowym dostawcą żywności, Heinz weszła w 1896 roku na rynek międzynarodowy, stając się pierwszą amerykańską spółką, która dokonała ekspansji na rynki międzynarodowe, jeszcze w XIX wieku. W 1946 roku przedsiębiorstwo przekształcone zostało w spółkę publiczną, której akcje notowane były na Nowojorskiej Giełdzie Papierów Wartościowych. W roku 1972 sprzedaż osiągnęła wartość miliarda dolarów, a w 1979 roku nowy dyrektor naczelny Anthony J. F. O’ Reilly zapoczątkował okres światowej ekspansji. W 1990 roku spółka Heinz wprowadziła politykę „dolphin-safe”, odchodząc całkowicie od zakupu tuńczyka, odławianego w sposób zagrażający delfinom.
W 2005 roku doszło do wykupienia marek kulinarnych, między innymi firmy Lea &amp; Perrins, części koncernu HP Foods Limited, za ponad 470 milionów funtów szterlingów od Danone. Heinz wykupił także w lipcu 2005, akcje Nancy's Specialty Foods, specjalisty w zakresie produkcji i dystrybucji przystawek, starterów, przekąsek i deserów.
Heinz przez ok. 40 lat był jedynym dostawcą keczupu dla sieci McDonald’s na całym świecie. W 2013 r. po zatrudnieniu w zarządzie Heinza byłego menedżera z konkurencyjnego Burger Kinga, McDonalds zrezygnowało z dalszych dostaw Heinza.
W czerwcu 2013 roku przedsiębiorstwo zostało zakupione przez konsorcjum Berkshire Hathaway i 3G Capital. W lipcu 2015 roku przedsiębiorstwo połączyło się z Kraft Foods, tworząc The Kraft Heinz Corporation.
Heinz w Polsce.
W Polsce koncern Heinz pojawił się w 1994 roku jako importer ketchupu, a także sosów, tuńczyka i fasoli. W roku 1997 Heinz kupił polską fabrykę i markę Pudliszki, dzięki czemu znacznie rozbudował ogólnopolską sieć dystrybucji. W 2001 roku Heinz kupił kolejne dwa zakłady przetwórcze: ZPOW Międzychód i ZKS Wodzisław Śląski S.A., które po trzech latach zostały połączone w procesie fuzji. 30 sierpnia 2005 została zarejestrowana spółka HJ Heinz Polska S.A., z siedzibą w Pudliszkach oraz oddziałem w Warszawie.

</doc>
<doc id="1404553" url="https://pl.wikipedia.org/wiki?curid=1404553" title="Heinz">
Heinz



</doc>
<doc id="1404554" url="https://pl.wikipedia.org/wiki?curid=1404554" title="Dragonair (linie lotnicze)">
Dragonair (linie lotnicze)

Dragonair () – chińska linia lotnicza z siedzibą w Hongkongu. Głównym węzłem jest port lotniczy Hongkong. Została założona 24 maja 1985, a rozpoczęła działalność w lipcu 1985.

</doc>
<doc id="1404556" url="https://pl.wikipedia.org/wiki?curid=1404556" title="EKG">
EKG



</doc>
<doc id="1404558" url="https://pl.wikipedia.org/wiki?curid=1404558" title="Parque">
Parque

Parque – stacja metra w Lizbonie, na linii Azul. Jest to jeden z jedenastu stacji należących do sieci pierwotnej metra w Lizbonie, zainaugurowanej 29 grudnia 1959.
Ta stacja znajduje się przy "Av. António Augusto de Aguiar", w pobliżu skrzyżowania z "Rua Eugénio dos Santos". Stacja obsługuje obszar Parku Edwarda VII i zapewnia dostęp do Pavilhão Carlos Lopes oraz Estufa Fria. Oryginalny projekt architektoniczny (1959) jest autorstwa Francisco Keil do Amaral i malarki Marii Keil. 29 grudnia 1994 roku ukończono remons stacji w oparciu o projekt Jorge Sanchez i malarzy Françoise Schein i Federica Matta.

</doc>
<doc id="1404563" url="https://pl.wikipedia.org/wiki?curid=1404563" title="Trachemys nebulosa hiltoni">
Trachemys nebulosa hiltoni

Trachemys nebulosa hiltoni (syn. "Trachemys scripta hiltoni") - żółw błotny z rodzaju "Trachemys", podgatunek "Trachemys nebulosa", wcześniej uważany za podgatunek żółwia ozdobnego ("Trachemys scripta").
Charakterystyka: karapaks zielony z kremowymi wzorkami, plastron żółty z wielką kropą umieszczoną w środku, po prawej i lewej stronie głowy znajdują się rozprowadzone, pomarańczowo-kremowe pręgi.
Wielkość: rosną od 28 do 30 cm.
Występowanie: Meksyk

</doc>
<doc id="1404565" url="https://pl.wikipedia.org/wiki?curid=1404565" title="Grand Prix Maroka 1958">
Grand Prix Maroka 1958

Grand Prix Maroka 1958 (oryg. Grand Prix du Maroc) – 11.(ostatnia) runda Mistrzostw Świata Formuły 1 w sezonie 1958, która odbyła się 16 października 1958 po raz 1. na torze Ain-Diab Circuit.
7. Grand Prix Maroka, 1. zaliczane do Mistrzostw Świata Formuły 1.
Równolegle odbyły się zawody Formuły 2 (zawodnicy na niebieskim tle).
Wyniki.
Kwalifikacje.
Źródło: statsf1.com
Wyścig.
Źródła: statsf1.com
Najszybsze okrążenie.
Źródło: statsf1.com
Prowadzenie w wyścigu.
Źródło: statsf1.com
Klasyfikacja po wyścigu.
Pierwsza piątka otrzymywała punkty według klucza 8-6-4-3-2, 1 punkt przyznawany był dla kierowcy, który wykonał najszybsze okrążenie w wyścigu. Liczone było tylko 6 najlepszych wyścigów danego kierowcy. W nawiasach podano wszystkie zebrane punkty, nie uwzględniając zasady najlepszych wyścigów.
"Uwzględniono tylko kierowców, którzy zdobyli jakiekolwiek punkty"
Konstruktorzy.
Tylko jeden, najwyżej uplasowany kierowca danego konstruktora, zdobywał dla niego punkty. Również do klasyfikacji zaliczano 6 najlepszych wyników.

</doc>
<doc id="1404567" url="https://pl.wikipedia.org/wiki?curid=1404567" title="Marquês de Pombal">
Marquês de Pombal

Marquês de Pombal – stacja węzłowa metra w Lizbonie, na linii Azul i Amarela. Jest to jedna z jedenastu stacji należących do sieci pierwotnej metra w Lizbonie, zainaugurowanej w dniu 29 grudnia 1959 roku.
Stacja ta znajduje się na "Praça do Marquês de Pombal". Stacja zapewnia dostęp do górnej części Avenida da Liberdade, Parku Edwarda VII i Cinemateca Portuguesa. Podobnie jak najnowsze stacje metra w Lizbonie, jest przystosowana do obsługi pasażerów niepełnosprawnych.

</doc>
<doc id="1404568" url="https://pl.wikipedia.org/wiki?curid=1404568" title="Agencja Narodów Zjednoczonych ds. Pomocy Uchodźcom Palestyńskim na Bliskim Wschodzie">
Agencja Narodów Zjednoczonych ds. Pomocy Uchodźcom Palestyńskim na Bliskim Wschodzie



</doc>
<doc id="1404572" url="https://pl.wikipedia.org/wiki?curid=1404572" title="Angri (stacja kolejowa)">
Angri (stacja kolejowa)

Angri (wł: "Stazione di Angri") – stacja kolejowa w Angri, w regionie Kampania, we Włoszech. Znajdują się tu 2 perony. Położona jest na linii Neapol-Salerno. Jest zarządzana przez Rete Ferroviaria Italiana.

</doc>
<doc id="1404578" url="https://pl.wikipedia.org/wiki?curid=1404578" title="Avellino (stacja kolejowa)">
Avellino (stacja kolejowa)

Avellino (wł: "Stazione di Avellino") – stacja kolejowa w Avellino, w regionie Kampania, we Włoszech. Znajdują się tu 3 perony. Według klasyfikacji RFI posiada kategorię "srebrną".

</doc>
<doc id="1404587" url="https://pl.wikipedia.org/wiki?curid=1404587" title="Battipaglia (stacja kolejowa)">
Battipaglia (stacja kolejowa)

Battipaglia (wł: "Stazione di Battipaglia") – stacja kolejowa w Battipaglia, w regionie Kampania, we Włoszech. Znajdują się tu 3 perony. Według klasyfikacji RFI posiada kategorię "srebrną".
Zatrzymują się tu pociągi regionalne, intercity, oraz niektóre Eurostar Italia.

</doc>
<doc id="1404591" url="https://pl.wikipedia.org/wiki?curid=1404591" title="El Ajedrecista">
El Ajedrecista

El Ajedrecista (hiszp. "gracz szachowy") – automat grający z człowiekiem w szachy, zbudowany w 1912 roku przez Leonardo Torresa y Quevedo. Automat został po raz pierwszy zaprezentowany publicznie na Targach Światowych w Paryżu w 1914 roku, wzbudzając wielki zachwyt. Po raz pierwszy został szerzej opisany w Scientific American z 6 listopada 1915 w artykule "Torres and His Remarkable Automatic Devices" ("Torres i jego nadzwyczajne urządzenia automatyczne"). 
Automat mógł rozegrać z człowiekiem końcówkę szachową z trzema figurami: automat miał do dyspozycji króla i wieżę, podczas gdy przeciwnik-człowiek miał tylko króla. Jeśli przeciwnik wykonał niedozwolony ruch, automat to sygnalizował. Do poruszania figurami służyły mu elektromagnesy wbudowane pod szachownicą. El Ajedrecista nie grał zbyt dokładnie i nie zawsze dawał mata w minimalnej ilości ruchów (z powodu prostego algorytmu obliczającego pozycje), ale ostatecznie zawsze udawało mu się zamatować przeciwnika. 
Syn Leonarda, Gonzalo, w 1920 roku wykonał oparty na El Ajedrecista ulepszony automat szachowy. El Ajedrecista i jego ulepszona wersja wciąż działają i są wystawione w Colegio de Ingenieros de Caminos, Canales y Puertos w Madrycie.
Chociaż już wcześniej istniały automaty rzekomo „grające w szachy” – takie jak Mechaniczny Turek i Ajeeb – w rzeczywistości sterował nimi ukryty w środku człowiek; El Ajedrecista w przeciwieństwie do nich jest prawdziwym automatem, grającym samodzielnie w szachy. 

</doc>
<doc id="1404592" url="https://pl.wikipedia.org/wiki?curid=1404592" title="Żaglica">
Żaglica

Żaglica, żaglica pacyficzna ("Istiophorus platypterus") – gatunek morskiej ryby okoniokształtnej z rodziny żaglicowatych (Istiophoridae), najszybciej pływająca ryba świata, ceniony obiekt połowów sportowych i komercyjnych.
Taksonomia.
Część systematyków uważa atlantycką populację tej ryby za odrębny gatunek "Istiophorus albicans". Brak jednak dowodów genetycznych w regionie kontrolnym mtDNA, które by wykazywały, że atlantycki "Istiophorus albicans" i indopacyficzny "I. platypterus" są odrębnymi gatunkami. Pomimo tego, że od dawna większość autorów była za uznaniem jednego, kosmopolitycznego gatunku, w wielu publikacjach wymieniane były i są obydwa.
Występowanie.
Gatunek kosmopolityczny szeroko rozprzestrzeniony i pospolity we wszystkich tropikalnych i umiarkowanych ciepłych wodach oceanicznych świata, a również w Morzu Śródziemnym i Czerwonym – jeśli przyjąć, że jest to jeden gatunek. Bardzo rzadko spotykany jest w kanale La Manche. Żyje w wodach pelagialnych, zwykle nadszelfowych, najczęściej na głębokości do 40 m. Odbywa długie wędrówki w głąb oceanów, ale częściej jest spotykana w pobliżu wybrzeży lądu i wysp niż na pełnym morzu.
Cechy morfologiczne.
Budowa ciała typowa dla żaglicowatych. Grzbiet niebieskawoszary, boki i brzuch srebrzystobiałe. W poprzek ciała przebiegają regularne pasy złożone z ciemnych plamek. Łuski duże, wyraźnie wydłużone. Płetwa grzbietowa – duża, długa i bardzo wysoka, znacznie przerastająca wysokość tułowia – ma niebieskie ubarwienie z czarnymi cętkami. Swoim kształtem przypomina duży żagiel, stąd zwyczajowa nazwa gatunku. Płetwa ta może być składana przez rybę do tyłu w podłużne zagłębienie. W czasie walki jest sztywno ustawiana, czasami wystawiana ponad powierzchnię wody.
Promienie płetw brzusznych są bardzo długie, sięgające niemal otworu odbytowego.
Opis płetw: D1 XLI–XLIV, D2 6–7, A1 IX–XIV, A2 7–8. Liczba kręgów, jak u wszystkich żaglicowatych, wynosi 24.
Przeciętna długość ciała wynosi 100–150 cm, maksymalna 348 cm. Waży zwykle od 10 do 40 kg. Maksymalna odnotowana masa ciała to 100,2 kg.
Biologia i ekologia.
Jest uznawana za najszybciej pływającą rybę świata – osiąga prędkość 100–130 km/h. Składa wówczas płetwę grzbietową w szczelinie na grzbiecie, a płetwę odbytową i brzuszne wzdłuż ciała. W czasie nagłych zwrotów rozpościera „żagiel”, by zapobiec poślizgowi.
Żaglice żyją w małych grupach złożonych z 3–30 osobników lub w parach, ale często są spotykane w luźnych zgrupowaniach rozprzestrzenionych na większym obszarze.
Żywią się rybami, skorupiakami i głowonogami. Długim i cienkim "rostrum" ogłuszają i zabijają swoje ofiary. Tarło odbywają zwykle latem w otwartych wodach oceanu.
Znaczenie dla człowieka.
Żaglica jest cenionym obiektem połowów sportowych. Złowiona na wędkę walczy bardzo długo, często wyskakując wysoko ponad powierzchnię wody, aby uwolnić się od haka. Od połowy XX wieku jest też poławiana komercyjnie. Wykorzystywane jest mięso świeże, wędzone i mrożone. Używane do sashimi i sushi lub spożywane po upieczeniu.

</doc>
<doc id="1404593" url="https://pl.wikipedia.org/wiki?curid=1404593" title="Benevento (stacja kolejowa)">
Benevento (stacja kolejowa)

Benevento (wł: "Stazione di Benevento") – stacja kolejowa w Benevento, w regionie Kampania, we Włoszech. Znajdują się tu 3 perony. Należy do projektu Centostazioni. Obsługuje rocznie około 800 000 pasażerów.

</doc>
<doc id="1404594" url="https://pl.wikipedia.org/wiki?curid=1404594" title="Istiophorus albicans">
Istiophorus albicans



</doc>
<doc id="1404595" url="https://pl.wikipedia.org/wiki?curid=1404595" title="Tęczyńscy herbu Topór">
Tęczyńscy herbu Topór

Tęczyńscy – polski ród magnacki herbu Topór. Od końca XIII w. do 1637 r. Tęczyńscy nieprzerwanie utrzymywali się na szczytach elity możnowładczej i niezależnie od okresu należeli do kilku najbardziej wpływowych rodzin w Polsce.
Początki rodu.
Być może wywodził się od palatyna Sieciecha, a ich domniemani przodkowie („poronieni książęta”, według Wincentego Kadłubka) mieli być właścicielami Tyńca, który skonfiskował im Kazimierz I Odnowiciel. Protoplastą rodu był prawdopodobnie rycerz Sułek z Morawicy wzmiankowany w 1273 roku i posiadający prawo patronatu nad kolegiatą św. Andrzeja w Krakowie. Siedzibą rodu był zamek Tenczyn w Rudnie, którego budowę rozpoczął na początku XIV wieku syn Sułka – kasztelan krakowski Nawój z Morawicy, będący twórcą potęgi Tęczyńskich.
Okres świetności Tęczyńskich.
Budowę zamku kontynuował syn Nawoja, Andrzej, i od tego czasu członkowie rodu przyjęli nazwisko po przeniesieniu się tam z zamku w Morawicy. Tęczyńscy działali najpierw na rzecz zjednoczenia kraju po okresie rozbicia dzielnicowego, a następnie potem na rzecz unii z Litwą. Synem Andrzeja był Jan, będący jednym z najważniejszych współpracowników królowej Jadwigi i Władysława Jagiełły. Za zasługi Władysław Jagiełło nadał mu Nową Górę z wsiami oraz z kopalniami ołowiu. Jan Tęczyński posiadał również zamek Wrocimowice.
Za panowania ostatnich Piastów oraz Jagiellonów Tęczyńscy byli najpotężniejszą rodziną w Małopolsce. Wielu z nich pełniło ważne funkcje kasztelanów krakowskich i wojewodów krakowskich. W 1408 roku najstarszy z synów Jana, Andrzej, ożenił się z Anną z Goraja, córką słynnego Dymitra z Goraja herbu Korczak, dzięki czemu Tęczyńscy uzyskali Kraśnik i klucz brzeziński. Po kryzysie w znaczeniu rodu w czasach Nawoja z Tęczyna, który zadłużył majątki, znaczenie rodu przywrócił Jan z Tęczyna, który został przywódcą najpotężniejszego w pierwszej połowie XV wieku stronnictwa możnowładczego, zwanego „oligarchami małopolskimi”. Andrzej Tęczyński, zmarły tragicznie w 1461 r., zamordowany przez tłum mieszczan krakowskich, zapoczątkował boczną linię rodziny znaną pod nazwiskiem Rabsztyńskich. Jej własnością stało się miasto Książ Wielki wraz z 14 wsiami oraz zastaw na tenucie rabsztyńskiej (zamek Rabsztyn, miasto Olkusz i 10 wsi). Własnością Tęczyńskich był także dom w Krakowie przy ul. św. Andrzeja, dom na Wawelu zwany Rabsztynem, miasto Łęczna, zamek Kryłów, zamek Terebiń, miasto Luboml, miasto Bóbrka i przylegające do nich wsie. Na latyfundium Tęczyńskich w 1470 r. składały się: cztery zamki, sześć miast, 90 wsi oraz dwa domy w Krakowie.
Śmierć Jana Tęczyńskiego w 1470 r. stanowiła punkt zwrotny w dziejach rodziny, ponieważ jego synowie nie mogli liczyć na przychylność Kazimierza Jagiellończyka, pamiętającego o opozycyjnej polityce ich ojca. Dopiero za panowania króla Jana Olbrachta kilku Tęczyńskich objęło wysokie urzędy senatorskie. Wojewoda Andrzej Tęczyński w 1527 otrzymał od cesarza dla rodu dziedziczny tytuł hrabiego. W 1562 roku założył Końskowolę.
Koniec rodu.
Ostatnim męskim przedstawicielem głównej linii rodu był wojewoda krakowski Jan Magnus Tęczyński, który zmarł w 1637 roku. Spadkobierczynią całego majątku została jego córka Izabela, która poślubiła w 1639 r. starostę pobiedziskiego, Łukasza Opalińskiego.

</doc>
<doc id="1404599" url="https://pl.wikipedia.org/wiki?curid=1404599" title="Calitri-Pescopagno">
Calitri-Pescopagno

Calitri-Pescopagno – stacja kolejowa w Calitri, w regionie Kampania, we Włoszech. Znajdują się tu 2 perony. Jest zarządzna przez Rete Ferroviaria Italiana. Została otwarta w 1895.

</doc>
<doc id="1404600" url="https://pl.wikipedia.org/wiki?curid=1404600" title="Racoviţă">
Racoviţă

Racoviţă – bojarski ród wołoski, z którego pochodziło kilku hospodarów Wołoszczyzny i Mołdawii w XVIII wieku.
Duże znaczenie osiągnął już w XVII w., a trony hospodarskie jego przedstawiciele (Michał Racoviţă oraz jego synowie Konstantyn i Stefan) pozyskali dzięki szybkiemu zhellenizowaniu się rodziny oraz włączeniu się w kręgi rodzin fanariockich. Z rodziny tej pochodził także Emil Racoviţă, znany rumuński biolog, badacz Antarktyki.

</doc>
<doc id="1404601" url="https://pl.wikipedia.org/wiki?curid=1404601" title="Pamięć podręczna procesora">
Pamięć podręczna procesora

Pamięć podręczna procesora (ang. "CPU cache") – jest pamięcią typu SRAM (pamięć statyczna) o krótkim czasie dostępu. Zlokalizowana jest często bezpośrednio w jądrze procesora. Zastosowanie wielopoziomowej hierarchii pamięci podręcznej zmniejsza średni czas dostępu do pamięci głównej.
Współcześnie stosuje się 2 i 3-poziomowe pamięci podręczne.
Najważniejszymi parametrami funkcjonalnymi pamięci podręcznych są pojemność i czas dostępu.
Pod względem budowy można wyróżnić 3 podstawowe typy organizacji pamięci:
L-1 cache.
Zlokalizowana we wnętrzu procesora pamięć podręczna pierwszego poziomu przyspiesza dostęp do bloków pamięci wyższego poziomu, który stanowi zależnie od konstrukcji pamięć operacyjną lub pamięć podręczną drugiego poziomu (L-2). Z uwagi na ograniczenia rozmiarów i mocy procesora zawsze jest najmniejsza. Umieszczona jest najbliżej głównego jądra procesora i umożliwia najszybszą komunikację procesora. Typowe pamięci L-1 współczesnych procesorów są 2-drożne, posiadają rozdzieloną pamięć danych i kodu, a długość linii wynosi 64 bajty.
L-2 cache.
Pamięć drugiego poziomu, o rozmiarze od 64 KB do 12 MB, 2, 4 lub 8-drożna, o długości linii od 64 do 128 bajtów, jest wykorzystywana jako bufor pomiędzy stosunkowo wolną pamięcią RAM a jądrem procesora i pamięcią cache L1. Ostatnimi procesorami nie posiadającymi pamięci podręcznej drugiego poziomu były pierwsze procesory Celeron (jądro Convington, taktowane 266–300 MHz). Obecność pamięci drugiego poziomu powoduje duży wzrost wydajności w wielu aplikacjach – dzieje się tak, ponieważ dane poddawane obróbce muszą być pobierane z pamięci RAM, która ma opóźnienia rzędu kilkudziesięciu-kilkuset nanosekund. Dzisiejsze procesory są wyposażone w złożone układy przewidywania, jakie dane będą potrzebne – dane te są pobierane z wyprzedzeniem do pamięci cache, która ma opóźnienia rzędu kilku-kilkunastu nanosekund, co znacznie skraca czas oczekiwania procesora na dane do obliczeń.
L-3 cache.
Pamięć podręczna procesora trzeciego poziomu jest wykorzystywana, gdy pamięć L2 jest niewystarczająca, aby pomieścić potrzebne dane. Obecność cache trzeciego poziomu pozwala na znaczącą poprawę wydajności w stosunku do procesorów o konstrukcji pamięci dwupoziomowej w wielu aplikacjach i programach. W systemach z wieloma procesorami lub rdzeniami, pamięć cache trzeciego poziomu najczęściej jest współdzielona przez wszystkie rdzenie i ma od kilku do kilkudziesięciu megabajtów.

</doc>
<doc id="1404602" url="https://pl.wikipedia.org/wiki?curid=1404602" title="Stary cmentarz żydowski w Nidzicy">
Stary cmentarz żydowski w Nidzicy

Stary cmentarz żydowski w Nidzicy – został założony w I połowie XIX wieku i zajmuje powierzchnię 0,16 ha. Na cmentarzu zachowało się około osiemnastu macew, spośród których najstarsza powstała w 1870 roku. Nekropolia była wykorzystywana do lat 30. XX wieku, w okresie III Rzeszy uległa dewastacji. 

</doc>
<doc id="1404604" url="https://pl.wikipedia.org/wiki?curid=1404604" title="Moruzi">
Moruzi

Moruzi (gr. "Μουρουζης") – ród Greków fanariockich, pochodząca zapewne z okolic Trapezuntu (według jednej z teorii jej protoplasta przybył w te okolice z Wenecji wraz z IV krucjatą). Stał się jedną z głównych rodzin greckich w Stambule. W XVII wieku rodzina przeniosła się do Wołoszczyzny, gdzie osiągnęła duże znaczenie, pochodziło z niej dwóch hospodarów Mołdawii i Wołoszczyzny – Konstantyn i Aleksander.

</doc>
<doc id="1404605" url="https://pl.wikipedia.org/wiki?curid=1404605" title="Suțu">
Suțu

Suțu () – ród Greków fanariockich, który osiągnął potęgę w Konstantynopolu w ostatnich latach istnienia Imperium Osmańskiego, i z którego wywodziło się kilku hospodarów Mołdawii i Wołoszczyzny.

</doc>
<doc id="1404606" url="https://pl.wikipedia.org/wiki?curid=1404606" title="Myszyca">
Myszyca

Myszyca (877 m) – szczyt w Beskidzie Wyspowym. Znajduje się na grzbiecie łączącym Jasień poprzez Przełęcz Przysłop z Gorcami. W grzbiecie tym kolejno wyróżnia się: Jasień (1063 m), Miznówka (969 m), Przełęcz Przysłopek, Myszyca (877 m) i przełęcz Przysłop (750 m). Myszyca wznosi się ponad miejscowością Lubomierz i przebiega przez nią dział wodny między zlewniami Dunajca i Raby. Potoki spływające z zachodnich zboczy Myszycy uchodzą do Mszanki (zlewnia Raby), ze zboczy wschodnich do Kamienicy (zlewnia Dunajca).
Na grzbiecie Myszycy znajduje się kilka polan: Szczypta, Nowa Polana, Przysłopek. Dawniej tętniły życiem pasterskim, wypasali tutaj mieszkańcy Lubomierza, należący do etnicznej grupy górali zwanych Zagórzanami. W latach 60. XX wieku Polska Akademia Nauk prowadziła na polanach Myszycy szczegółowe obserwacje pasterstwa.
Przez Myszycę prowadzi szlak turystyczny. Dawniej prowadził jej szczytem, w 2017 r. wyznakowany został inaczej; trawersuje jej zachodnie zbocza omijając szczyt i schodząc do asfaltowej drogi z Lubomierza na przełęcz Przysłopek.

</doc>
<doc id="1404607" url="https://pl.wikipedia.org/wiki?curid=1404607" title="Callimachi">
Callimachi

Callimachi (pierwotnie Calmaşul, czasami też Calimachi lub Kallimachi) – ród bojarski w Rumunii, z którego wywodziło się kilku hospodarów Mołdawii i Wołoszczyzny w XVIII i XIX w. Wywodzący się prawdopodobnie z wolnych chłopów, zhellenizowany i blisko związany z rodami Greków fanariockich.

</doc>
<doc id="1404608" url="https://pl.wikipedia.org/wiki?curid=1404608" title="Nowy cmentarz żydowski w Nidzicy">
Nowy cmentarz żydowski w Nidzicy

Nowy cmentarz żydowski w Nidzicy – został założony pod koniec XIX wieku i był wykorzystywany do lat 30. XX wieku. Na powierzchni 0,34 ha zachowało się piętnaście macew wykonanych z piaskowca z napisami w języku hebrajskim oraz niemieckim. Najstarsza pochodzi z 1914.

</doc>
<doc id="1404609" url="https://pl.wikipedia.org/wiki?curid=1404609" title="Ron-Robert Zieler">
Ron-Robert Zieler

Ron-Robert Zieler (ur. 12 lutego 1989 w Kolonii) – niemiecki piłkarz występujący na pozycji bramkarza w niemieckim klubie Hannover 96 oraz w reprezentacji Niemiec. Złoty medalista Mistrzostw Świata 2014 oraz Mistrzostw Europy U-19 2008. Uczestnik Mistrzostw Europy 2012.
Sukcesy.
Reprezentacyjne.
Mistrzostwa Świata
Mistrzostwa Europy
Mistrzostwa Europy U-19

</doc>
<doc id="1404614" url="https://pl.wikipedia.org/wiki?curid=1404614" title="Mroczne niebo">
Mroczne niebo

Mroczne Niebo (ang. "Dark Skies") – amerykański serial science-fiction opowiadający o agresji obcych na Ziemię. Jego premiera odbyła się 21 września 1996 w kanale NBC. Mottem serialu jest zdanie „Historia jaką znamy jest kłamstwem”.
Fabuła.
Znana nam historia XX wieku jest kłamstwem. Obcy są wśród nas od późnych lat 40, jednak rząd ukrywa ten fakt przed społeczeństwem. W serialu śledzimy losy Johna Loengarda oraz Kim Sayers. Próbują oni pokrzyżować szyki Obcym, chcącym zniewolić Ziemię.

</doc>
<doc id="1404616" url="https://pl.wikipedia.org/wiki?curid=1404616" title="James Dunn">
James Dunn

James Howard Dunn (ur. 2 listopada 1901 w Nowym Jorku, zm. 3 września 1967 w Santa Monica) − amerykański aktor wodewilowy i filmowy, laureat Oscara za rolę drugoplanową w filmie "Drzewko na Brooklynie".

</doc>
<doc id="1404618" url="https://pl.wikipedia.org/wiki?curid=1404618" title="Łucznictwo na Letnich Igrzyskach Olimpijskich 1992">
Łucznictwo na Letnich Igrzyskach Olimpijskich 1992



</doc>
<doc id="1404619" url="https://pl.wikipedia.org/wiki?curid=1404619" title="Józef Wiącek">
Józef Wiącek

Józef Wiącek, ps. „Sowa”, „Kleszcz” (ur. 21 kwietnia 1912 w Trzciance, zm. 20 listopada 1990 w Kwidzynie) – dowódca oddziału partyzanckiego Jędrusie, żołnierz Armii Krajowej, kawaler Krzyża Walecznych i Orderu Virtuti Militari.
Życiorys.
Urodził się we wsi Trzcianka w rodzinie chłopskiej, miał pięcioro rodzeństwa. Twórcę „Odwetu – Jędrusiów” Władysława Jasińskiego poznał w Gimnazjum im. Konarskiego w Kielcach. Służbę wojskową odbył w 20 pułku ułanów. W 1939 r. został zmobilizowany z przydziałem do 10 Brygady Kawalerii płk. Stanisława Maczka, wraz z którą walczył podczas kampanii wrześniowej.
Po powrocie ze szlaku bojowego podjął walkę z okupantem jako "Sowa" i od 25 maja 1942 r. pełnił funkcję zastępcy Władysława Jasińskiego, a po jego śmierci, od 9 stycznia 1943 r. dowodził "Jędrusiami". Za brawurową akcję rozbicia więzień w Opatowie (12 marca 1943 r.) i Mielcu (29 marca 1943 r.), i uwolnienie 260 Polaków otrzymał Srebrny Krzyż Virtuti Militari. Innymi ważnymi operacjami jakie oddział przeprowadził pod dowództwem "Sowy" były:
Do akcji „Burza” Józef Wiącek przystępował już w stopniu porucznika jako dowódca 4 kompanii „Jędrusiów” w 2 pułku piechoty Legionów AK. Za walkę z niemieckim okupantem odznaczony Krzyżem Walecznych.
W sierpniu 1944 r. aresztowany przez NKWD, a po ucieczce ukrywał się w rejonie Trzcianki, gdzie był jeszcze trzykrotnie aresztowany. 3 lipca 1945 r. został aresztowany przez UB i uwięziony w Sandomierzu. Postrzelonego torturowano i w ciężkim stanie umieszczono w szpitalu więziennym.
W kwietniu 1946 r. wyszedł na wolność, ale w listopadzie został ponownie aresztowany przez UB w Sandomierzu i oskarżony o współpracę z Niemcami. W lipcu 1948 r. Sąd Najwyższy ostatecznie uniewinnił go od wszystkich zarzutów, mimo to zmuszony był opuścić rodzinne strony. Jesienią 1953 r. wyjechał na Pomorze i osiadł w Kwidzynie. W latach 1953–1978 kierował gospodarstwem przy Technikum Mechanizacji Rolnictwa w Oborach.
Zmarł 20 listopada 1990 r., został pochowany na cmentarzu w Kwidzynie.

</doc>
<doc id="1404620" url="https://pl.wikipedia.org/wiki?curid=1404620" title="Cmentarz żydowski we Wschowie">
Cmentarz żydowski we Wschowie

Cmentarz żydowski we Wschowie – kirkut w miejscowości Wschowa, w województwie lubuskim. Miejsce pochówku rabinów: Jakuba Hirsza Ellenberga, Salomona Michela Weinera, Hirsza Kaskela Graphana i Jakoba Jerechmiela Alberbranda.
Cmentarz został założony w 1759 i zajmuje powierzchnię 0,6 ha, na której, wskutek dewastacji z czasów nazistowskich, zachowało się jedynie około dziesięciu nagrobków, spośród których najstarszy pochodzi z 1826 roku.

</doc>
<doc id="1404626" url="https://pl.wikipedia.org/wiki?curid=1404626" title="Campagna-Serre-Persano">
Campagna-Serre-Persano

Campagna-Serre-Persano (wł: "Stazione di Campagna-Serre-Persano") – stacja kolejowa w Campagna, w regionie Kampania, we Włoszech. Znajdują się tu 2 perony. Jest zarządzna przez Rete Ferroviaria Italiana.

</doc>
<doc id="1404630" url="https://pl.wikipedia.org/wiki?curid=1404630" title="Harold Russell">
Harold Russell

Harold John Russell (ur. 14 stycznia 1914 w North Sydney Kanadzie, zm. 29 stycznia 2002 w Needham) − kanadyjsko-amerykański weteran II wojny światowej, nieprofesjonalny aktor nagrodzony Oscarem. Nagrodę zdobył za rolę w filmie "Najlepsze lata naszego życia".
W 1944 roku stracił obie ręce w wyniku wybuchu granatu podczas kręcenia zdjęć do filmu szkoleniowego dla poborowych i do końca życia nosił protezy.

</doc>
<doc id="1404631" url="https://pl.wikipedia.org/wiki?curid=1404631" title="Dark Millennium">
Dark Millennium

Dark Millennium – niemiecki zespół deathmetalowy, założony w 1989 roku. Zespół nagrał dwa albumy zanim się rozpadł. Pierwszy album w brzmieniu jest klasycznie death metalowy, drugi stylowo zbacza bardzo mocno w stronę gotyku.

</doc>
<doc id="1404632" url="https://pl.wikipedia.org/wiki?curid=1404632" title="Łucznictwo na Letnich Igrzyskach Olimpijskich 1988">
Łucznictwo na Letnich Igrzyskach Olimpijskich 1988

Łucznictwo na Letnich Igrzyskach Olimpijskich 1988 – jedna z dyscyplin rozgrywanych podczas igrzysk w dniach 27 września – 1 października 1988 w Seulu, w Korei Południowej.
Po raz pierwszy w programie łucznictwa na igrzyskach olimpijskich znalazły się konkurencje drużynowe kobiet i mężczyzn. W konkurencjach indywidualnych każdy z łuczników wziął udział w rundzie kwalifikacyjnej tzw. "Open round", gdzie mieli do dyspozycji 144 strzały na czterech odległościach 90, 70, 50 i 30 metrów dla mężczyzn i na odległościach 70, 60, 50 i 30 metrów dla kobiet. 24 łuczników z najlepszymi wynikami awansowało do 1/8 finału, 18 z nich do ćwierćfinału (1/4 finału), 12 z nich do półfinału, zaś 8 z nich do finału.

</doc>
<doc id="1404635" url="https://pl.wikipedia.org/wiki?curid=1404635" title="Nowy cmentarz żydowski w Gliwicach">
Nowy cmentarz żydowski w Gliwicach

Nowy cmentarz żydowski w Gliwicach, znajdujący się przy ul. J. Poniatowskiego – został założony w latach 1902–1903 i zajmuje powierzchnię 1,7 ha, na której zachowało się około sześciuset nagrobków. W listopadzie 1905 oddano do użytku stojący do dziś dom przedpogrzebowy, a w 1932 wybudowano - również zachowany - pomnik żołnierzy żydowskich poległych podczas I wojny światowej. Nekropolia do dziś służy celom grzebalnym.

</doc>
<doc id="1404638" url="https://pl.wikipedia.org/wiki?curid=1404638" title="Georg Egestorff">
Georg Egestorff

Georg Egestorff w Linden - manufaktura produkująca amunicję do pierwszych odtylcowo ładowanych karabinów. Amunicja: 
Nabijana czarnym prochem (dymnym). Użyta była po raz pierwszy w wojnie burskiej w Afryce, następnie w 1871 r. w wojnie francusko-pruskiej. Sporadycznie stosowana w I wojnie światowej.

</doc>
<doc id="1404641" url="https://pl.wikipedia.org/wiki?curid=1404641" title="Zbór Kościoła Zielonoświątkowego w Gdańsku">
Zbór Kościoła Zielonoświątkowego w Gdańsku

Zbór „Radość Życia” Kościoła Zielonoświątkowego w Gdańsku – pierwszy z trzech zborów Kościoła Zielonoświątkowego znajdujących się w Gdańsku, spotykający się przy ulicy Mennonitów oraz w Ergo Arenie (wejście B3). Należy do okręgu pomorskiego Kościoła Zielonoświątkowego w RP. Liczy około 400 wiernych i jest jednym z większych zborów Kościoła Zielonoświątkowego w Polsce. Siedziba zboru mieści się w dawnym kościele mennonickim. Budynek w którym mieści się zbór jest wpisany do rejestru zabytków pod nr rej.: A-773 z 15.10.1973
Zbór.
Siedziba zboru znajduje się w XIX-wiecznym (zbudowanym 1818–1819) zespole mennonickim, składającym się z kaplicy i plebanii, położonym nieopodal historycznego Śródmieścia, skrzyżowania drogi krajowej nr 91 i drogi wojewódzkiej nr 501, tuż przy stacji SKM Gdańsk Śródmieście. W czasie II wojny światowej obiekt został zdewastowany i w takim stanie przekazany przez władze polskie Kościołowi. Pierwsze nabożeństwo odbyło się tam 29 czerwca 1958 roku. Wcześniej zbór spotykał się przy ul. Traugutta. W latach 90. XX w. z gdańskiego zboru wyodrębniły się m.in. zbory w Gdyni, Pruszczu Gdańskim i Zbór „Nowe Życie” oraz „Echo” w Gdańsku. W 2007 roku zbór otworzył klub osiedlowy dla dzieci na Biskupiej Górce.
Obiekt wsparty jest na 4 modrzewiowych kolumnach znajdujących się we wnętrzu oraz 12 filarów na zewnątrz i posiada wymiary 7 × 7 metrów (przekątna świątyni wynosi 12 m). Liczby te mają nawiązywać do tradycji biblijnych (4 ewangelistów, 12 apostołów, 7 błogosławieństw).
Od kwietnia 2012 w ramach zboru „Radość Życia” (oprócz opisywanego kampusu „Gdańsk Śródmieście”) funkcjonuje także drugi kampus pn. „Gdańsk Północ”, zlokalizowany pierwotnie w klubie osiedlowym „Feluka” na gdańskiej Żabiance, a od stycznia 2015 w Ergo Arenie. Z tym kampusem związany był też klub „Radość Życia” przy ul. Gdyńskiej 6.
Zborowi przewodzili kolejno: Sergiusz Waszkiewicz (1947–1981), Anatol Matiaszuk (1981–1988), Jan Krauze (1986, 1988) i Józef Suski (1989–2005). Kolejnym pastorem został prezb. Tomasz Ropiejko, a pastorem pomocniczym – diak. Tomasz Chaciński. Pastorem Kampusu Północ jest diak. Szymon Wolniak.
Na koniec 2010 zbór skupiał 461 wiernych, w tym 255 ochrzczonych członków.
Organizowane są spotkania dla studentów „Petra”, mężczyzn i kobiet. Zbór prowadzi także zajęcia religii dla dzieci i młodszej młodzieży w ramach „Odkrywców” (d. „Szkoła Niedzielna”) oraz spotkania dla młodzieży „Ponad”. Od 1997 do 2015 roku zbór organizował ogólnopolski „Zimowy Zjazd”, coroczne rekolekcje i koncerty dla młodzieży. Od 2016 do 2019 roku konferencja ta odbywała się jako „Exodus Conf”.

</doc>
<doc id="1404643" url="https://pl.wikipedia.org/wiki?curid=1404643" title="Łucznictwo na Letnich Igrzyskach Olimpijskich 1984">
Łucznictwo na Letnich Igrzyskach Olimpijskich 1984

Łucznictwo na Letnich Igrzyskach Olimpijskich 1984 w Los Angeles zostało rozegrane w dniach od 8 do 11 sierpnia. Odbyły się dwie konkurencje indywidualne – kobiet i mężczyzn. W zawodach udział wzięło 109 łuczników (62 mężczyzn i 49 kobiet) z 35 państw.

</doc>
<doc id="1404647" url="https://pl.wikipedia.org/wiki?curid=1404647" title="George Chakiris">
George Chakiris

George Chakiris (ur. 16 września 1934 w Norwood) – amerykański aktor i tancerz, laureat Oscara i Złotego Globu dla najlepszego aktora drugoplanowego za rolę drugoplanową w filmie "West Side Story"..

</doc>
<doc id="1404649" url="https://pl.wikipedia.org/wiki?curid=1404649" title="Hokej na trawie na Letnich Igrzyskach Olimpijskich 1952">
Hokej na trawie na Letnich Igrzyskach Olimpijskich 1952

Wyniki turnieju hokeja na trawie rozegranego podczas letnich Igrzysk Olimpijskich w 1952 roku.
Na igrzyskach odbył się tylko turniej mężczyzn.
Uczestnicy.
Każdy kraj mógł wystawić drużynę liczącą maksymalnie 18 zawodników. 
W sumie zostało zgłoszonych 134 zawodników reprezentujących 12 narodów.

</doc>
<doc id="1404651" url="https://pl.wikipedia.org/wiki?curid=1404651" title="Rzeka chwilowa">
Rzeka chwilowa



</doc>
<doc id="1404653" url="https://pl.wikipedia.org/wiki?curid=1404653" title="Łucznictwo na Letnich Igrzyskach Olimpijskich 1980">
Łucznictwo na Letnich Igrzyskach Olimpijskich 1980

Łucznictwo na Letnich Igrzyskach Olimpijskich 1980 – jedna z dyscyplin rozgrywanych podczas igrzysk w dniach 30 lipca – 2 sierpnia 1980 w Moskwie, w ZSRR.
Wyniki.
Mężczyźni.
Każdy z łuczników miał do dyspozycji 36 strzałów na każdym z czterech dystansów: 90, 50, 70, 30 metrów. Najwyższy możliwy wynik za strzał to 10 punktów, maksymalny wynik wynosił 2880 punktów.
Kobiety.
Każda z łuczniczek miała do dyspozycji 36 strzałów na każdym z czterech dystansów: 70, 60, 50, 30 metrów. Najwyższy możliwy wynik za strzał to 10 punktów, maksymalny wynik wynosił 2880 punktów.

</doc>
<doc id="1404657" url="https://pl.wikipedia.org/wiki?curid=1404657" title="Łucznictwo na Letnich Igrzyskach Olimpijskich 1976">
Łucznictwo na Letnich Igrzyskach Olimpijskich 1976



</doc>
<doc id="1404660" url="https://pl.wikipedia.org/wiki?curid=1404660" title="Martin Balsam">
Martin Balsam

Martin Henry Balsam (ur. 4 listopada 1919 w Nowym Jorku, zm. 13 lutego 1996 w Rzymie) – amerykański aktor filmowy. Laureat Oscara za rolę drugoplanową w filmie "Tysiąc klownów" (1965).
Urodził się w nowojorskim Bronksie w rodzinie żydowskich imigrantów. Dla filmu odkryli go Elia Kazan i Lee Strasberg, którzy wybrali go pod koniec lat 40. do swojego programu telewizyjnego. Balsam uczęszczał później do słynnego Actors Studio Strasberga. Jako aktor filmowy debiutował u Kazana w obrazie "Na nabrzeżach" w 1954.
Życie prywatne.
Był trzykrotnie żonaty. Z drugiego małżeństwa miał jedyną córkę, Talię (ur. 1959), która w latach 1989-1993 była żoną George’a Clooneya.
Zmarł nagle na zawał serca.

</doc>
<doc id="1404661" url="https://pl.wikipedia.org/wiki?curid=1404661" title="Łucznictwo na Letnich Igrzyskach Olimpijskich 1972">
Łucznictwo na Letnich Igrzyskach Olimpijskich 1972



</doc>
<doc id="1404662" url="https://pl.wikipedia.org/wiki?curid=1404662" title="Socios (FC Barcelona)">
Socios (FC Barcelona)

Socios (kat. socis) – nazwa tych kibiców klubu FC Barcelona, którzy są jednocześnie członkami klubu (27 lutego 2015 było 144 756 socios), dzięki czemu mogą współdecydować o jego losach. 
Członkostwo otrzymuje się poprzez dokonanie rejestracji i uiszczanie rocznej wpłaty. Wiąże się ono z wieloma przywilejami:

</doc>
<doc id="1404663" url="https://pl.wikipedia.org/wiki?curid=1404663" title="Lőrinci">
Lőrinci

Lőrinci − miasto na Węgrzech, w Komitacie Heves, w powiecie Hatvan.

</doc>
<doc id="1404668" url="https://pl.wikipedia.org/wiki?curid=1404668" title="Marcali">
Marcali

Marcali – miasto na Węgrzech, w Komitacie Somogy, siedziba władz powiatu Marcali.

</doc>
<doc id="1404681" url="https://pl.wikipedia.org/wiki?curid=1404681" title="Marin Drinow">
Marin Drinow

Prof. Marin Stojanow Drinow, bułg. "Марин Стоянов Дринов" (ur. 20 października 1838 w Panagjuriszte, zm. 13 marca 1906 w Charkowie) – bułgarski historyk i filolog okresu odrodzenia narodowego, twórca podwalin współczesnej bułgarskiej historiografii, jeden z założycieli i pierwszy przewodniczący Bułgarskiego Towarzystwa Literackiego.
Życiorys.
Urodził się w rodzinie rzemieślniczej. Podstawowe wykształcenie zdobył w rodzinnym mieście, po czym w 1858 wyjechał do Rosji w celu pogłębienia edukacji. Studiował w seminarium duchownym w Kijowie, a następnie w Uniwersytecie Moskiewskim na Wydziale Historyczno-Filologicznym, gdzie w 1865 uzyskał wyższe wykształcenie. Między 1865 a 1871 pracował na zachodzie, m.in. w Austrii i we Włoszech. W 1869 zaangażował się w utworzenie Bułgarskiego Towarzystwa Literackiego (obecnie Bułgarska Akademia Nauk), którego został pierwszym przewodniczącym. Następnie powrócił do Rosji, gdzie w 1872 zdobył tytuł doktora, a w 1873 docenta filologii słowiańskiej w Uniwersytecie Charkowskim. Pod koniec 1876 otrzymał tytuł profesora zwyczajnego.
W okresie sprawowania władzy w Bułgarii przez tymczasowy rząd rosyjski (1878–1879) powrócił do ojczyzny, by stanąć na czele Ministerstwa Oświaty Narodowej i Spraw Duchownych. W 1878 był współpracownikiem wicegubernatora Sofii. Zaangażował się w tworzenie bułgarskiej państwowości oraz pracę nad Konstytucją Tyrnowską. Dzięki propozycji wysuniętej przez Drinowa, w 1879 Sofia została stolicą Księstwa Bułgarii. Wziął także aktywny udział w założeniu Sofijskiej Biblioteki Publicznej (obecnie Biblioteka Narodowa).
W 1894 na zawsze wyjechał do Charkowa, gdzie do śmierci pracował jako uczelniany wykładowca. W 1898 został członkiem korespondencyjnym Cesarskiej Akademii Nauk w Sankt Petersburgu. Zmarł na skutek gruźlicy, po długotrwałej chorobie. Jego rodzinny dom w Panagjuriszte został zamieniony w muzeum.
Wybrane prace naukowe.
Marin Drinow był autorem wielu publikacji o tematyce historycznej, takich jak:

</doc>
<doc id="1404687" url="https://pl.wikipedia.org/wiki?curid=1404687" title="Ed Begley">
Ed Begley

Edward James Begley (ur. 25 marca 1901 w Hartford, zm. 28 kwietnia 1970 w Los Angeles) − amerykański aktor, laureat Oscara za rolę drugoplanową w filmie "Słodki ptak młodości". Znany szczególnie jako przysięgły nr 10 w filmie "Dwunastu gniewnych ludzi" z 1957. Występował w serialu "Prawo Burke’a" (1963–1965).

</doc>
<doc id="1404689" url="https://pl.wikipedia.org/wiki?curid=1404689" title="Ekstraklasa (piłka nożna)">
Ekstraklasa (piłka nożna)



</doc>
<doc id="1404696" url="https://pl.wikipedia.org/wiki?curid=1404696" title="Cmentarz żydowski w Świętojańsku">
Cmentarz żydowski w Świętojańsku

Cmentarz żydowski w Świętojańsku – został założony na początku XIX wieku i zajmuje obszar 0,1 ha, na którym zachowało się około piętnastu nagrobków wykonanych z piaskowca, spośród których najstarszy pochodzi z 1881. Inskrypcje są w języku hebrajskim i niemieckim, oraz polskim.

</doc>
<doc id="1404699" url="https://pl.wikipedia.org/wiki?curid=1404699" title="Klasztor Ettal">
Klasztor Ettal

Klasztor Ettal – barokowy kompleks klasztorny w Ettal, niewielkiej miejscowości położonej 10 km na północ od Garmisch-Partenkirchen i na południowy wschód od Oberammergau. Opactwo powstało już 1330 dla sprowadzonych tutaj benedyktynów, którzy do dnia dzisiejszego opiekują się opactwem. Klasztor ten zachował swoje historyczne zaplecze (m.in. budynek browaru). Ponadto znajduje się tu siedziba Bawarskiej Kongregacji Benedyktynów (niem. "Bayerische Benediktinerkongregation"), dom gościnny, gimnazjum z internatem.
Założony przez cesarza Ludwika IV Bawarskiego 28 kwietnia 1330, w dzień Świętego Witalisa. Zanim powstał klasztor na tym miejscu znajdowała się figura Marii, dar Ludwika Bawarskiego, która stała się obiektem kultu i celem pielgrzymek, stąd też kościół otrzymał wezwanie Wniebowzięcia Marii Panny. Klasztor ten powstał na szlaku łączącym Augsburg z Weroną, zarówno Bawaria jak i Italia były ważnymi miejscami w polityce cesarza. Fundacja ta stanowiła wypełnienie przysięgi cesarza po jego powrocie z Rzymu gdzie w 1328 otrzymał koronę cesarską z rąk antypapieża Mikołaja V, powołanego po usunięciu przez Ludwika IV z urzędu papieża Jana XXII, który nałożył na władcę klątwę. Budowa opactwa trwała w latach 1330–1370.
Kościół powstał na planie dwunastoboku jako ideowa kopia Grobu Pańskiego w Jerozolimie. Była to gotycka budowla z nawą, której sklepienia wspierały się na położonym w centrum filarze. Do dnia dzisiejszego zachował się gotycki portal z tympanonem fundacyjnym. Przedstawia on Grupę Ukrzyżowania u stóp których klęczą postaci Ludwika IV Bawarskiego i jego żony Małgorzaty Holenderskiej. Kres świetności opactwa położyła reformacja, kiedy to pod klasztor najechały wojska elektora Saksonii Maurycego Wettyna. Zdobyte opactwo zostało poważnie zniszczone, a następnie odbudowane. W 1709 opat Placidus II Seiz, założył na terenie opactwa Akademię Rycerską (niem. "Ritterakademie") która się stała cenioną instytucją i ośrodkiem edukacji w Bawarii. W 1744 pożar zniszczył kompleks. Odbudowany został w duchu baroku. Zachowano pierwotny plan kościoła dodając od wschodu okrągłe w planie prezbiterium. Pracami kierował Enrico Zuccali architekt związany z Włochami i Szwajcarią, znający twórczość Berniniego. Wnętrze otrzymało bogatą dekorację stiukową oraz malarską i nowy barokowy wystrój. Dekoracja stiukowa jest dziełem przedstawicieli tzw. Szkoły z Wessobrunn – Johanna Georga Uebelherra (1703–1763) i Franza Xavera Schmuzera (1713–1775). Freski namalowali artyści z Tyrolu – Johann Jakob Zeiller (1708–1783) i Martin Knoller (1725–1804). Johann Baptist Straub (1704–1784) wykonał ołtarz główny, zaś organy są dziełem Johanna Georga Hoerthricha ze Szwabii.
W 1803 dokonano kasaty klasztoru. Od 1809 był własnością Josefa von Elbinga, w 1859 majątek sprzedano księciu Pappenheim. Dokonano drobnych zmian i renowacji, przede wszystkim elewacji zewnętrznych. W 1898 klasztor nabył baron Theodor von Cramer-Klett, dwa lata później został zwrócony benedyktynom. Zakonników sprowadzono z bawarskiego opactwa w Scheyern. W 1920 kościół klasztorny otrzymał status bazyliki mniejszej.

</doc>
<doc id="1404703" url="https://pl.wikipedia.org/wiki?curid=1404703" title="Gazeta Południowa">
Gazeta Południowa

Gazeta Południowa – bezpłatny miesięcznik wrocławski ukazujący się od 1998 r. i wydawany przez Południową Oficynę Wydawniczą Sp. z o.o. „Gazeta Południowa” powstała z inicjatywy działaczy spółdzielczych i grupy wrocławskich dziennikarzy (jej współtwórcą był m.in. późniejszy wieloletni redaktor naczelny Wacław Dominik), jako forum wymiany informacji i opinii członków spółdzielni oraz publicystyki miejskiej.
Dystrybuowana jest na wrocławskim osiedlu Południe; zajmuje się problemami spółdzielni i spółdzielczości oraz dostarcza informacji miejskich, publicystyki kulturalnej, reportażu, komentarzy i felietonów. Gazeta Południowa nie angażuje się w bieżące spory polityczne, ale też nie unika pisania o kontrowersyjnych sprawach poruszających opinię publiczną, szczególnie kiedy spory dotyczą rozumienia podstawowych pojęć jednoczącej się Europy: praw obywatelskich, tolerancji, demokracji czy samorządności.
Od 1 czerwca 2008 ukazuje się również wydanie internetowe gazety.

</doc>
<doc id="1404706" url="https://pl.wikipedia.org/wiki?curid=1404706" title="Harold Alden">
Harold Alden

Harold Lee Alden (ur. 10 stycznia 1890 w Chicago, zm. 3 lutego 1964 w Charlottesville) – amerykański astronom. 
W latach 1925–1945 pracował w znajdującej się w Johannesburgu południowej placówce Yale Observatory (należącego do Uniwersytetu Yale). W latach 1945–1960 był dyrektorem McCormick Observatory. Zajmował się określaniem paralaks i ruchów własnych gwiazd, obserwacjami długookresowych gwiazd zmiennych oraz astrometrią fotograficzną.
Jego imieniem nazwano krater Alden na Księżycu.

</doc>
<doc id="1404708" url="https://pl.wikipedia.org/wiki?curid=1404708" title="Mezőcsát">
Mezőcsát

Mezőcsát – miasto na Węgrzech, w Komitacie Borsod-Abaúj-Zemplén, siedziba władz powiatu Mezőcsát.
Historia.
Obszar był zamieszkiwany już w starożytności. W roku 1067 założono tutaj klasztor. W tamtych czasach wioska nazywała się "Csát" i była podzielona na dwie części: "Lakcsát", gdzie mieszkali chłopi pańszczyźniani oraz "Szabadcsát", który należał do pozostałych mieszkańców.
Podczas inwazji Mongołów na Węgry, miasto zostało zniszczone. Szybki rozwój miejscowości przypada na drugą połowę XIX wieku, kiedy wybudowano tu linię kolejową. Podczas I wojny światowej Mezőcsát stracił 176 mieszkańców. W czasie II wojny światowej wywieziono stąd Żydów. 7 listopada 1944 wioskę zajęła Armia Czerwona. 
Współczesność.
Przez następne dekady XX wieku Mezőcsát rozwijał się, mimo iż jako centrum regionu zostało wybudowane nowe miasto Tiszaújváros. 1 stycznia 1991 miejscowość otrzymała prawa miejskie.

</doc>
<doc id="1404710" url="https://pl.wikipedia.org/wiki?curid=1404710" title="Stratygrafia sejsmiczna">
Stratygrafia sejsmiczna

Stratygrafia sejsmiczna – dziedzina stratygrafii wykorzystująca rezultaty badań geofizycznych (sejsmicznych) skorupy ziemskiej, odnosząca się do eustatycznych zmian poziomu morza jako podstawowego zjawiska wpływającego na ułożenie i następstwo warstw geologicznych.
Historia.
W drugiej połowie lat siedemdziesiątych XX wieku w środowisku geologów związanych z przemysłem naftowym (Exxon Production Research Center) rozwinęła się, w oparciu o dawniej publikowane tezy, koncepcja korelacji stratygraficznej pakietów osadów rozdzielonych fizycznymi nieciągłościami, o architekturze mającej odzwierciedlenie w rezultatach badań geofizycznych (sejsmicznych).
Główną przyczyną powstania stratygrafii sejsmicznej (i rozwiniętej na jej podstawie stratygrafii sekwencji) były trudności w zastosowaniu na kontynencie amerykańskim ustanowionych głównie w Europie jednostek stratygraficznych. Początkowo metodę wykorzystywano dla potrzeb przemysłu wydobywczego ropy naftowej i gazu ziemnego. Po opublikowaniu została zaakceptowana w naukach geologicznych jako jedna z metod stratygrafii.
Za twórców interpretacji i podstawowych modeli w stratygrafii sejsmicznej uważa się Petera Vaila oraz współpracowników którzy opublikowali jej założenia w roku 1977.
Podstawowymi założeniami stratygrafii sejsmicznej są:
Stratygrafia sejsmiczna jest metodą stosowaną do dziś nie tylko w przemyśle wydobywczym, ale i w opracowaniach naukowych.
Objaśnienia.
Cykliczność zjawisk przyrodniczych jest powszechna i obserwowana od starożytności. Cyklicznością zjawisk geologicznych zachodzącą w przeszłości geologicznej, zapisaną w osadach, zajmuje się cyklostratygrafia. W zapisie geologicznym wyróżnianych jest do 8 rzędów cykli o zróżnicowanej przypisywanej im genezie i rozciągłości czasowej. W stratygrafii sejsmicznej podstawowymi cyklami są cykle trzeciego rzędu interpretowane jako transgresywno-regresywne, wiązane z eustatycznymi wahaniami podstawy erozji.
Za podstawę erozji przyjmowany jest zwykle poziom oceanu światowego (mórz i oceanów) jednakowy dla całej Ziemi zgodnie z prawem naczyń połączonych. W tym rozumieniu stratygrafia sejsmiczna jest cyklostratygrafią uzupełnioną o szerokie ramy interpretacyjne.
Uznanie zjawiska eustatycznych zmian poziomu morza za podstawowe, permanentne zjawisko o zasięgu globalnym, oraz związku z nim istotnych z geologicznego punktu widzenia właściwości skał osadowych, jest uzasadnieniem tworzenia w oparciu o schematy stratygrafii sejsmicznej i stratygrafii sekwencji globalnych schematów chronostratygraficznych.
Powstała kilka lat później stratygrafia sekwencji jest dalszym rozwinięciem metody stratygrafii sejsmicznej przez uwzględnienie rezultatów szeregu nowoczesnych badań geofizycznych i geochemicznych, danych pochodzących z odsłonięć (zwłaszcza danych sedymentologicznych) oraz rozbudowanie modeli sedymentacji basenowej i modeli korelacyjnych. Stratygrafię sejsmiczną można więc traktować jako początkowy etap rozwoju stratygrafii sekwencji.
Aplikacja stratygrafii sejsmicznej i stratygrafii sekwencji w korelacji chronostratygraficznej jest prostsza i tańsza od klasycznej chronostratygrafii uwzględniającej w swych podstawach rezultaty badań biostratygraficznych.
Kontrowersje.
Część stratygrafów wskazuje na nadmierne uproszczenie zjawisk stojących u podstaw modeli wykorzystywanych zarówno przez stratygrafię sejsmiczną jak powstałą z niej stratygrafię sekwencji oraz brak uzasadnienia dla uznania eustatycznych zmian poziomu morza za podstawowe zjawisko wpływające na architekturę osadów, co może to być przyczyną istotnych błędów. Istnieją poglądy o nieużyteczności obu metod w stosunku do osadów powstałych w całości w środowiskach lądowych – ponad aktualnym poziomem oceanu światowego – bądź w środowiskach morza otwartego, gdy całość osadów powstała poniżej tego poziomu. Często sygnalizowanym problemem jest też brak dostępu do danych źródłowych z których wynikają podstawowe założenia opisanych metod, stanowiących własność intelektualną przedsiębiorstw komercyjnych eksploatujących ropę i gaz ziemny.
Dyskusje dotyczące legitymizacji podstawowych założeń stratygrafii sejsmicznej i stratygrafii sekwencji w naukach geologicznych trwają do dziś znajdując odzwierciedlenie w publikacjach naukowych.

</doc>
<doc id="1404711" url="https://pl.wikipedia.org/wiki?curid=1404711" title="Octaver">
Octaver

Octaver – efekt gitarowy, służący do zmiany wysokości dźwięku o całą oktawę w górę albo w dół. Aby uzyskać taki efekt, podwajana jest częstotliwość oryginalnego sygnału z wejścia (dla uzyskania zmiany wysokości dźwięku o oktawę w górę) albo dzielona na pół (dla uzyskania zmiany o oktawę dół). Często również spotykane są octavery, zmieniające wysokość o 2 lub więcej oktaw.
Zmiana o oktawę w górę zwykle realizowana jest poprzez prostowanie fali dźwiękowej na diodach prostownika i „składanie” jej z częścią ujemną fali, by uzyskać nowy sygnał wyższy o oktawę. Natomiast zmiana o oktawę w dół jest przeważnie wykonywana przez konwersję sygnału do fali prostokątnej i użycie obwodu przerzutnika do podziału częstotliwości przez 2. Stwarza to wrażenie brzęczenia jak przy dźwiękach syntezatora. 
Jednym z pierwszych muzyków stosujących efekt octave był Jimi Hendrix, który używał także wiele innych efektów w swoich nagraniach i wykonaniach na żywo. 

</doc>
<doc id="1404712" url="https://pl.wikipedia.org/wiki?curid=1404712" title="Füzesabony">
Füzesabony

Füzesabony – miasto na Węgrzech, w Komitacie Heves, siedziba władz powiatu Füzesabony.

</doc>
<doc id="1404715" url="https://pl.wikipedia.org/wiki?curid=1404715" title="Gyál">
Gyál

Gyál – miasto na Węgrzech, w Komitacie Pest, siedziba władz powiatu Gyál.

</doc>
<doc id="1404725" url="https://pl.wikipedia.org/wiki?curid=1404725" title="Walther Poppelreuter">
Walther Poppelreuter

Walther Poppelreuter, także nieprawidłowo: "Walther Poppelreuther", "Walter Poppelreuter" (ur. 8 października 1886 w Saarbrücken, zm. 11 czerwca 1939 w Bonn) – niemiecki lekarz psychiatra i neurolog.
Podczas I wojny światowej prowadził badania nad urazami mózgu u rannych żołnierzy. Na Uniwersytecie w Bonn kierował Instytutem Psychologii Klinicznej ("Instituts für klinische Psychologie"). Od 1922 roku jako profesor nadzwyczajny nauczał psychologii klinicznej. Od 1925 pracował w "Institut für Arbeits-Psychologie" w Bonn.
W 1928 zastąpił Adolfa Wallicha na stanowisku dyrektora Laboratorium Psychotechniki Przemysłowej ("Laboratorium für industrielle Psychotechnik") w RWTH Aachen. Pracując tam, opierając się na doświadczeniu zdobytym podczas wojny, zajmował się interdyscyplinarnym usprawnianiem procesu pracy i wyznaczył nowe standardy pracy naukowej w tej dziedzinie.
W 1931 roku wstąpił do NSDAP i pełnił funkcję nauczyciela w "NS-Lehrerbund". W semestrze zimowym 1932 roku wygłosił pierwszy wykład zatytułowany "Politische Psychologie als angewandte Psychologie", oparty na "Mein Kampf". Hitler w lipcu 1932 roku pisemnie wyraził radość z tego powodu, że jego książce poświęcono pierwszy wykład na uczelni.
W 1934 roku opublikował artykuł "Hitler, der wissenschaftliche Psycholog", w którym przypisał Hitlerowi wrodzone umiejętności psychologa. W okresie III rzeszy Poppelreuter pracował jako konsultant w "Deutsches Institut für Nationalsozialistische Technische Arbeitsforschung und -schulung" (DINTA) w Düsseldorfie.
W 2003 roku niemieckie czasopismo „Nervenarzt” opublikowało artykuł biograficzny na temat Poppelreutera, bez odniesienia się do nazistowskich wątków w jego biografii. W następnych numerach pisma opublikowano listy od protestujących przeciwko temu czytelników.

</doc>
<doc id="1404730" url="https://pl.wikipedia.org/wiki?curid=1404730" title="Aldehyd glicerynowy">
Aldehyd glicerynowy

Aldehyd glicerynowy, C3H6O3 – organiczny związek chemiczny z grupy aldehydów.
Jest zaliczany do cukrów jako najprostsza aldoza. Ze względu na centrum chiralności występuje w postaci dwóch enancjomerów, aldehydu -(+)-glicerynowego [("R")-glicerynowego] i aldehydu -(-)-glicerynowego [("S")-glicerynowego].
Występujący naturalnie izomer D był zastosowany przez Hermanna Emila Fischera jako wzorzec do wyznaczania konfiguracji absolutnej.
Aldehyd glicerynowy otrzymuje się poprzez łagodne utlenianie gliceryny. Powstaje na początku rozkładu glukozy. Jako utleniacz może być stosowany nadtlenek wodoru w obecności soli żelaza. Obok aldehydu w tych warunkach powstaje izomeryczny dihydroksyaceton.

</doc>
<doc id="1404731" url="https://pl.wikipedia.org/wiki?curid=1404731" title="Greatest Hits (album Groove Coverage)">
Greatest Hits (album Groove Coverage)

Greatest Hits – kompilacja zespołu Groove Coverage, wydana w listopadzie 2007 roku. Płyta zawiera wszystkie największe przeboje grupy. Można na nim również znaleźć kilka zupełnie nowych brzmień, jak na przykład utwór "Nothing Lasts Forever", "Living on a Prayer", czy promujący płytę singiel "Because I Love You" - cover piosenki Steviego B. Na tym albumie znajduje się także wiele popowych ballad i kilka mocnych, tanecznych remiksów.

</doc>
<doc id="1404732" url="https://pl.wikipedia.org/wiki?curid=1404732" title="Łzy Bekhal">
Łzy Bekhal

Łzy Bekhal (kurd. Firmîskî Bêxal) – film kurdyjski z 2005, wyreżyserowany przez Lauanda Omara, wyprodukowany w Iraku.
Opis fabuły.
W małej wiosce w irackim kurdystanie, kurdyjska dziewczyna Bekhal pragnie dostać się na Uniwersytet, jednak jej rodzice wymagają od niej poślubienia jej kuzyna Shwana. Bekhal musi stawić opór tradycyjnej, restrykcyjnie narzuconej roli kobiety w rodzinie i społeczeństwie.

</doc>
<doc id="1404735" url="https://pl.wikipedia.org/wiki?curid=1404735" title="Shrink sleeve">
Shrink sleeve



</doc>
<doc id="1404741" url="https://pl.wikipedia.org/wiki?curid=1404741" title="Opactwo w Ettal">
Opactwo w Ettal



</doc>
<doc id="1404743" url="https://pl.wikipedia.org/wiki?curid=1404743" title="Zrąb atomowy">
Zrąb atomowy



</doc>
<doc id="1404744" url="https://pl.wikipedia.org/wiki?curid=1404744" title="Rdzeń atomowy">
Rdzeń atomowy

Rdzeń atomowy, zrąb atomowy – atom pozbawiony elektronów walencyjnych (czyli jądro atomowe wraz z elektronami niewalencyjnymi).

</doc>
<doc id="1404749" url="https://pl.wikipedia.org/wiki?curid=1404749" title="Proste historie">
Proste historie

Proste Historie – trzeci album Macieja Maleńczuka. Wydany przez Polskie Radio w 2005 roku.
Płyty zawierają utwory koncertowe jak również studyjne.
Nagrań dokonano na koncertach w latach 2004 - 2005, a także w studiach w Poznaniu, Krakowie i w Warszawie.
Album nagrany z towarzyszeniem publiczności i gitary akustycznej.

</doc>
<doc id="1404755" url="https://pl.wikipedia.org/wiki?curid=1404755" title="Ryne Sanborn">
Ryne Sanborn

Ryne Andrew Sanborn (ur. 3 lutego 1989 w Salt Lake City, Utah) – amerykański aktor.
Życiorys.
Zadebiutował w 1997 roku w filmie Not in This Town rolą Stephena, jednak największą sławę przyniosła mu rola Jasona w filmie High School Musical i High School Musical 2.

</doc>
<doc id="1404758" url="https://pl.wikipedia.org/wiki?curid=1404758" title="Berłóweczka frędzelkowana">
Berłóweczka frędzelkowana

Berłóweczka frędzelkowana ("Tulostoma fimbriatum" Fr.) – gatunek grzybów z rodziny pieczarkowatych ("Agaricaceae").
Systematyka i nazewnictwo.
Pozycja w klasyfikacji według Index Fungorum: "Tulostoma, Agaricaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy łacińskie:
Nazwę polską podał Władysław Wojewoda w 2003 r., wcześniej w polskim piśmiennictwie mykologicznym gatunek ten opisywany był jako pałeczka frędzelkowana. 
Morfologia.
Do 1,5 cm średnicy. Osłona zewnętrzna jest nietrwała i szybko odpada. Wewnętrzna cienka, papierowa, matowa, barwy brudnoszarej. Otwiera się na szczycie ujściem o nierównych, porozrywanych, frędzelkowatych brzegach. 
Od 2 do 5 cm długi, 0,3-0,5 cm gruby. Prosty, zagłębiony w podłożu. Początkowo białawy, później ochrowobrązowy do kasztanowego. Gładki lub pokryty delikatnymi łuseczkami mniej lub bardziej przylegającymi do trzonu. 
Kuliste, żółtawe, gęsto brodawkowate, o rozmiarach 4,5-6,5(8) µm. 
Występowanie i siedlisko.
Gatunek rzadki. W Polsce ma status E – gatunek wymierający. Znajduje się na listach gatunków zagrożonych także w Niemczech, Austrii, Belgii, Czechach, Danii, Estonii, Norwegii, Holandii, Szwecji, Słowacji. 
W Polsce był gatunkiem ściśle chronionym, od 9 października 2014 r. został wykreślony z listy gatunków grzybów chronionych.
Rośnie od stycznia do grudnia, owocniki tworzy głównie jesienią. Rośnie pojedynczo lub w grupach w miejscach suchych, piaszczystych, zwykle poza lasem lub na polanach, na glebach piaszczystych z pewną zawartością wapnia (rzadka). 
Gatunki podobne.
Berłóweczkę frędzelkowaną można pomylić z niejadalną berłóweczką zimową ("Tulostoma brumale"), u której ujście jest rurkowate. Porównaj również z "Bovista pusilla".

</doc>
<doc id="1404761" url="https://pl.wikipedia.org/wiki?curid=1404761" title="I liga polska w piłce nożnej (2008/2009)/Wyniki spotkań">
I liga polska w piłce nożnej (2008/2009)/Wyniki spotkań

Wyniki spotkań I ligi piłkarskiej w sezonie 2008/2009.

</doc>
<doc id="1404766" url="https://pl.wikipedia.org/wiki?curid=1404766" title="Zgrzypy">
Zgrzypy

Zgrzypy (1124 m n.p.m.) – niewybitny szczyt w Beskidzie Sądeckim. Jest kulminacją bocznego grzbietu Pasma Radziejowej, odbiegającego na północ z Wielkiej Przehyby. Przebiega on tu na kierunku NW-SE. Na północno-wschodnim stoku znajdują się źródła potoku Przysietnica, natomiast zbocze południowo-zachodnie opada do doliny Jaworzynki, która również ma w pobliżu swoje źródło. Zarówno stoki, jak i szczyt są całkowicie porośnięte lasem.

</doc>
<doc id="1404767" url="https://pl.wikipedia.org/wiki?curid=1404767" title="Pokrzywnica (dopływ Trojanówki)">
Pokrzywnica (dopływ Trojanówki)

Pokrzywnica – rzeka na Wysoczyźnie Kaliskiej, lewy dopływ Trojanówki, wypływa w Pokrzywniakach, uchodzi na południowy wschód od wsi Trojanów.
Niektóre publikacje klasyfikują Pokrzywnicę jako dopływ Prosny i recypienta Trojanówki. Komisja Nazw Miejscowości i Obiektów Fizjograficznych określiła jednak Pokrzywnicę jako dopływ Trojanówki.
Według badań przeprowadzonych w 2006 Pokrzywnica miała wody IV klasy czystości.

</doc>
<doc id="1404769" url="https://pl.wikipedia.org/wiki?curid=1404769" title="Mikroarchitektura procesora">
Mikroarchitektura procesora

Mikroarchitektura – opis sprzętowej implementacji procesora definiujący jego działanie, używany w inżynierii komputerowej.
W środowisku naukowym częściej używany jest termin organizacja procesora. Wraz z modelem programowym procesora tworzy pojęcie architektury procesora.
Związek z listą rozkazów procesora.
Mikroarchitektura, choć związana z pojęciem modelu programowego procesora (ang. "Instruction Set Architecture" — ISA) jest czymś zupełnie innym. O ile ISA nie zależy od organizacji procesora, to mikroarchitektura musi spełniać wymagania nałożone przez model programowy, na przykład zapewnić odpowiedni zasób rejestrów.
Mikroarchitektura zazwyczaj reprezentowana jest jako zbiór diagramów określających wybrane elementy procesora (bloki funkcjonalne, jednostki wykonawcze) oraz połączenia między nimi. Nie określa natomiast faktycznej implementacji obwodów logicznych.
Należy zaznaczyć, że:
Aspekty mikroarchitektury.
W związku z potrzebą przyspieszenia przetwarzania i ograniczeniami wynikającymi z istnienia najdłuższej ścieżki krytycznej w każdym układzie, stosuje się obecnie w procesorach przetwarzania potokowe. Pozwala to na jednoczesne wykonywanie kilku instrukcji, z których każda jest w danym momencie na innym etapie. Długość potoku wykonawczego mieści się zazwyczaj w granicach od 6 do 20 etapów. Projektowanie potoku jest jednym z głównych zagadnień mikroarchitektury.
Podobnie, jednostki wykonawcze są również zasadniczą częścią mikroarchitektury. Możemy do nich zaliczyć jednostki arytmetyczno-logiczne (ALU), jednostki zmiennoprzecinkowe (FPU), układy pobrań/zapisów (ang. "load/store units"), układ przewidywania rozgałęzień (BTB), czy jednostki SIMD. Wykonują one zasadnicze operacje każdego rozkazu. Wybór jednostek wykonawczych, dobór ich parametrów (opóźnienie (ang. "latency"), zużycie energii, możliwość pracy potokowej) jest ważnym zadaniem projektowania mikroarchitektury, podobnie jak dobór organizacji pamięci.
Poza wydajnością ważne z punktu widzenia mikroarchitektury jest wiele innych zagadnień. Między innymi są to:
Pojęcia związane z mikroarchitekturą.
Uogólniając, można powiedzieć, że wszystkie procesory wykonują programy instrukcja po instrukcji, w następujących krokach:
Poniżej opisano wybór technik poziomu mikroarchitektury stosowanych we współczesnych procesorach.
Wybór listy rozkazów.
Wybór typu architektury listy rozkazów pomiędzy CISC, RISC, VLIW, EPIC w znacznej mierze implikuje mikroarchitekturę. Wybór architektury listy rozkazów, pomiędzy RISC a CISC z czasem przestaje mieć zasadnicze znaczenie z uwagi na to, że implementacja logiki dekodującej rozkazy ma ustaloną złożoność i obecnie nie stanowi dużego obciążenia w skali całego procesora.
Przetwarzanie potokowe.
Podstawową techniką poziomu mikroarchitektury pozwalającą przyspieszyć przetwarzanie jest zastosowanie potoku wykonawczego. Podział wykonania pojedynczej instrukcji na etapy pozwala przyspieszyć taktowania procesora oraz zwiększyć efektywność wykorzystania logiki procesora.
Cache.
Zastosowanie złożonej hierarchii pamięci podręcznych procesora (ang. "cache") pozwala na zmniejszenie średniego czasu dostępu do pamięci i znaczne przyspieszenie przetwarzania.
Prognoza rozgałęzień.
Rozkazy skoków powodują wystąpienie konfliktów sterowania co owocuje wstrzymaniem przetwarzania i spowolnieniem wykonania programu. Sposobem na złagodzenie tego efektu jest zastosowanie prognozowania rozgałęzień umożliwiającej spekulacyjne wykonanie kodu za instrukcją skoku. Niestety, w przypadku błędnej prognozy, koszt opróżnienia potoku i wznowienia przetwarzania w odpowiednim punkcie może być znaczny (kilka do kilkunastu cykli procesora).
Potok superskalarny.
Wykorzystanie możliwości równoległego wykonania kilku instrukcji prowadzi do koncepcji potoku superskalarnego, w którym zdublowane lub zwielokrotnione są jednostki wykonawcze.
Niekolejne wykonanie instrukcji.
Niekolejne wykonanie instrukcji (ang. "Out-of-Order Execution") pozwala w jeszcze większym stopniu wykorzystać możliwość równoległego przetwarzania instrukcji w danym bloku podstawowym.
Wielowątkowość i zastosowanie wielu procesorów.
Budowa procesorów wielordzeniowych (ang. "Chip Multiprocessing" - CMP) oraz wielowątkowych pozwala na zwiększenie ogólnej wydajności systemu poprzez umożliwienie jednoczesnego przetwarzania więcej niż jednego programu lub wątku. Pociąga to za sobą znaczną komplikację całego systemu oraz nie zwiększa wydajności aplikacji jednowątkowych.

</doc>
<doc id="1404774" url="https://pl.wikipedia.org/wiki?curid=1404774" title="Bukowa (dopływ Bugu)">
Bukowa (dopływ Bugu)

Bukowa – rzeka, lewobrzeżny dopływ Bugu o długości 24,78 km.
Rzeka płynie w województwie lubelskim. W górnym biegu płynie z zachodu na wschód, by rejonie Smoligowa skręcić na północny wschód, a następnie na północ. Poniżej ujścia Kacapskiego Rowu (największego dopływu) rzeka kieruje się na wschód i w Kosmowie uchodzi do Bugu na 567,2 km jego biegu. Jej odpływ nie jest kontrolowany.
Dolina rzeki jest słabo wykształcona, podmokła i pocięta rowami. Dorzecze Bukowej obejmuje 198,4 km², głównie w obrębie Kotliny Hrubieszowskiej, tylko peryferiami wchodząc na Grzędę Sokalską. Dorzecze jest asymetryczne z dobrze rozwiniętym skrzydłem lewym.

</doc>
<doc id="1404775" url="https://pl.wikipedia.org/wiki?curid=1404775" title="Traktat rzymski">
Traktat rzymski



</doc>
<doc id="1404776" url="https://pl.wikipedia.org/wiki?curid=1404776" title="Prawo rekapitulacji">
Prawo rekapitulacji



</doc>
<doc id="1404777" url="https://pl.wikipedia.org/wiki?curid=1404777" title="David &amp; Layla">
David &amp; Layla

David &amp; Layla – film z 2005 roku, którego reżyserem oraz twórcą scenariusza jest amerykański reżyser kurdyjskiego pochodzenia, Jay Jonroy. Jest to jego pierwszy film fabularny, zainspirowany prawdziwą historią kurdyjsko-żydowskiej pary – Alwand Jaff i jej męża, Davida Ruby.
Opis fabuły.
Scenariusz filmu zainspirowany został prawdziwą historią pary żyjącej w Paryżu od 1990. Historia rozgrywa się w Nowym Jorku i opowiada o romantycznych relacjach między producentem telewizyjnym żydowskiego pochodzenia, Davidem oraz uciekinierką kurdyjskiego pochodzenia, Laylą. Rodziny zakochanych są przeciwko temu związkowi. Layla staje przed dramatyczną decyzją, musi wybierać między muzułmaninem doktorem Ahmadem a żydem Davidem. Z drugiej zaś strony, David musi dokonać wyboru między jego bogatą narzeczoną z Manhattanu (w której rolę wcieliła się Callie Thorne), a Laylą.

</doc>
<doc id="1404781" url="https://pl.wikipedia.org/wiki?curid=1404781" title="Cristóbal Vaca de Castro">
Cristóbal Vaca de Castro

Cristóbal Vaca de Castro (ur. ok. 1492 w Izagre, León, Hiszpania, zm. 1566 w Valladolid, Hiszpania) – hiszpański administrator Peru.
Młodość.
Rodzicami Vaca de Castro byli García Díaz de Castro i Giomar Cabeza de Vaca. Studiował prawo w Salamance. Poślubił Maríę Magdalenę de Quiñones y Osorio i miał z nią ośmioro dzieci. W 1536 został "oidor" (sędzią) w Sądzie Królewskim w Valladolid. W 1540 został rycerzem Zakonu Santiago.
Droga do Peru.
W 1540 został wysłany przez cesarza Karola V aby zaprowadzić zgodę pomiędzy frakcjami Gonzala Pizarra i Diego de Almagro Młodszego po straceniu Diega de Almagro Starszego. Vaca de Castro zdobył reputację człowieka uczciwego i odważnego. Był upoważniony do rządu nad kolonią w przypadku śmierci Francisca Pizarra.
Wypłynął z Sanlúcar de Barrameda w dniu 5 listopada 1540, i przybył do Panamy w styczniu 1541. Podczas pobytu w Panamie zreformował tam sądy. Popłynął do Peru, ale został zmuszony przez złą pogodę do wylądowania w Buenaventura w Kolumbii. Z Buenaventura podążał drogą lądową do Cali, gdzie pozostały trzy miesiące z powodu choroby. Podczas pobytu w Cali, mediował w sporze sądowym między Sebastiánem de Belalcázar i Pascalem de Andagoya.
Jako gubernator Peru.
Ciągle w drodze do Peru, w Popayán, dowiedział się o zabójstwie Francisco Pizarro i wyborze Diego de Almagro Młodszego na gubernatora. Przybył do Quito 25 września 1541, gdzie zjednoczył siły królewskie przeciw niemu. Mianował siebie gubernatorem kolonii. Wsparty przez Francisca de Carvajala, pokonał Almagro 16 września 1542 na równinie Chupas. Almagro próbował uciec po klęsce, ale został uwięziony. Naciskany przez stronników Pizarra, Vaca de Castro zarządził jego egzekucję.
W 1542 wprowadzono Nowe Prawo mające na celu ograniczenie encomiendy. Nowe Prawo spowodowało trudności dla Vaca de Castro z Gonzalo Pizarro i innymi zwolennikami starego systemu. Vaca de Castro zgodził się przedstawić ich stanowisko Koronie. Następnie skoncentrował swoje wysiłki na rozwoju kraju, poprzez poprawę komunikacji, regulując zajazdy dla podróży poprzez kontynent oraz nadzór wykorzystywania pracy w kopalniach.
W 1543 roku wysłał Diego de Rojasa i 200 mężczyzn do Río de la Plata. Tej wyprawie jest przypisywane odkrycie Tucumán.
Powrót do Hiszpanii.
W 1544 został zastąpiony przez pierwszego wicekróla Peru, Blasco Núñeza Velę. Núñez Vela aresztował go pod zarzutem sympatyzowania z buntem Gonzalo Pizarro. Był więziony w El Callao, a następnie wysyłany statkiem przez Panamę do Hiszpanii. W Hiszpanii był więziony pod zarzutem nielegalnego wzbogacenia się, ale po trzech latach w więzieniu został oczyszczony z zarzutów. Później został komandorem Zakonu Santiago. Był prezesem Rady Kastylii między 1557 i 1561.
Zakończył życie w klasztorze San Agustín w Valladolid, gdzie zmarł w 1566.

</doc>
<doc id="1404789" url="https://pl.wikipedia.org/wiki?curid=1404789" title="Duna TV">
Duna TV



</doc>
<doc id="1404790" url="https://pl.wikipedia.org/wiki?curid=1404790" title="Duna Televizio">
Duna Televizio



</doc>
<doc id="1404791" url="https://pl.wikipedia.org/wiki?curid=1404791" title="Prawo rozwojowe Baera">
Prawo rozwojowe Baera

Prawo rozwojowe Baera – koncepcja stworzona w 1828 roku przez rosyjskiego biologa niemieckiego pochodzenia, Karla Ernsta von Baera przyjmująca, że zdarzenia zachodzące w toku embriogenezy tkankowców są ułożone hierarchicznie, tj. najpierw pojawiają się cechy najbardziej uniwersalne, typowe dla najwyższych kategorii systematycznych (typ, gromada), następnie bardziej szczegółowe, charakterystyczne dla niższych grup (rodzina, rodzaj, gatunek), a dopiero na samym końcu indywidualne cechy osobników.
Prawo to umocniło teorię ewolucji. W jego myśl zarodki zwierząt z różnych grup systematycznych (które obejmuje) są tym bardziej do siebie podobne, im wcześniejsze jest ich stadium rozwojowe, a między ich listkami zarodkowymi oraz narządami, które z nich powstają, występuje homologia.

</doc>
<doc id="1404793" url="https://pl.wikipedia.org/wiki?curid=1404793" title="Charles Louis Dieudonne Grandjean">
Charles Louis Dieudonne Grandjean

Charles-Louis-Dieudonné Grandjean (ur. 29 grudnia 1768 w Nancy, zm. 15 września 1828 w Nancy) – francuski generał w okresie od rewolucji francuskiej po wojny napoleońskie, baron Cesarstwa (31 stycznia 1810), Komandor Legii Honorowej (14 czerwca 1804).

</doc>
<doc id="1404795" url="https://pl.wikipedia.org/wiki?curid=1404795" title="Cynamal">
Cynamal



</doc>
<doc id="1404797" url="https://pl.wikipedia.org/wiki?curid=1404797" title="Cmentarz żydowski w Třebíču">
Cmentarz żydowski w Třebíču

Cmentarz żydowski w Třebíčy – jest narodowym zabytkiem kultury w Třebíču, w dzielnicy Podklasztorze. W ramach zespołu bazylika św. Prokopa i dzielnicy żydowskiej, której jest częścią, znajduje się na liście światowego dziedzictwa UNESCO.
Cmentarz żydowski w Třebíču jest po praskim Nowym Cmentarzu Żydowskim na praskich Olszanach największym kirkutem w Czechach i największym na Morawach. Położony jest po północnej stronie tzw. Gródka i obejmuje obszar 11 678 m². Można na nim znaleźć 2600 grobów, spośród których najstarszy dotąd czytelny datowany jest na rok 1625. Pochowano tu około 11 000 osób.
Cmentarz został założony w 2. połowie XVI wieku. Do około 1468 r. żydzi prawdopodobnie grzebali swoich zmarłych bezpośrednio przy murze klasztornym. Tamtejsza nekropolia została zlikwidowane, a nowa umieszczona na pochylonym terenie po przeciwnej, północnej stronie Gródka. Kiedy w roku 1888 doszło do powodzi, w wyniku której niektóre groby zostały zalane, cmentarz został poszerzony w kierunku południowym (nowa część cmentarza). W tej części stoją pomniki ofiar pierwszej (z roku 1922, upamiętnia 20 osób) i II wojny światowej (z roku 1957, upamiętnia 290 osób).
Na cmentarz wchodzi się od zachodu kutą bramą. Obok niej znajduje się dom przedpogrzebowy (1903) z dobrze zachowanym wnętrzem. Wybudowany został staraniem rabina Samuela Pollaka (1842-1906), a budowę sfinansowała miejscowa gmina żydowska.
Wielką zasługę w tym, w jak dobrym stanie cmentarz przeczekał drugą połowę XX wieku (kiedy po II wojnie światowej był niewykorzystywany i opuszczony), mieli František Veselý, niegdysiejszy ordynator, i Bohumír Pavlík, inspektor szkolny. Ich rola została podkreślona i doceniona podczas uroczystego posiedzenia rady miejskiej na zamku 23 sierpnia 2003 r.

</doc>
<doc id="1404803" url="https://pl.wikipedia.org/wiki?curid=1404803" title="Adelaide Street Circuit">
Adelaide Street Circuit

Adelaide Street Circuit – australijski tor wyścigowy położony w mieście Adelaide. Tor ma długość 3,780 km i gościł wyścigi Formuły 1 w latach 1985–1995. Od roku 1999 tor gości wyścigi V8 Supercars.

</doc>
<doc id="1404810" url="https://pl.wikipedia.org/wiki?curid=1404810" title="Valencia Street Circuit">
Valencia Street Circuit

Valencia Street Circuit – hiszpański tor wyścigowy położony w Walencji. Tor ma długość 5419 m i od sezonu 2008 gościł wyścigi Formuły 1. Pierwszy wyścig Formuły 1 na tym torze (Grand Prix Europy) odbył się 24 sierpnia 2008 i liczył 57 okrążeń o łącznej długości 310,080 km. Od sezonu 2013 tor miał naprzemiennie z Circuit de Catalunya organizować Grand Prix Hiszpanii, jednak do tego nie doszło.
Przed wyścigiem, po kwalifikacjach przemalowano miejsce startowe zdobywcy pole position z lewej na prawą stronę toru. Stało się to na wniosek delegata FIA ds. bezpieczeństwa Charliego Whitinga.
Zwycięzcy wyścigów.
Liczba zwycięstw (kierowcy):
Liczba zwycięstw (konstruktorzy):
Liczba zwycięstw (producenci silników):

</doc>
<doc id="1404811" url="https://pl.wikipedia.org/wiki?curid=1404811" title="Paullus Fabius Maximus">
Paullus Fabius Maximus

Paullus Fabius Maximus – rzymski polityk i senator w czasach Augusta. 
Życiorys.
Paullus pochodził z patrucjuszowskiej rodziny Fabiusów. Był synem Quintusa Fabiusa Maximusa, który był konsulem dodatkowym ("consul suffectus") w 45 p.n.e. Jego młodszym bratem był Africanus Fabius Maximus, konsul w 10 p.n.e. Paullus był bliskim przyjacielem Augusta i mężem Marcji, jego kuzynki. 
Zapewne około 27 p.n.e. Paullus był kwestorem. W 11 p.n.e. pełnił godność konsula. Bez odczekania pięciu lat przerwy został w 10/9 p.n.e. prokunsulem w prowincji Azja a w 3/2 p.n.e. legatem w prowincji "Hispania Tarraconensis". Paullus był również pontyfikiem i należał do Bractwa Arwalskiego.

</doc>
<doc id="1404815" url="https://pl.wikipedia.org/wiki?curid=1404815" title="Jacek Kucaba">
Jacek Kucaba

Jacek Andrzej Kucaba (ur. 25 lipca 1961 w Zagórzu) – polski rzeźbiarz, doktor habilitowany, profesor w zakresie sztuk plastycznych. W latach 2010–2014 prezes Związku Polskich Artystów Plastyków.
Życiorys.
W 1980 zdał egzamin dojrzałości w II Liceum Ogólnokształcącym im. Marii Skłodowskiej-Curie w Sanoku. W latach 1984-1990 studiował na Wydziale Rzeźby Akademii Sztuk Pięknych w Krakowie. W 1990 obronił dyplom w pracowni prof. Stefana Borzęckiego. Na tej samej uczelni w 2004 obronił pracę doktorską pt. „FILTR. Rzeźba w przestrzeni społecznej”. W 2011 na ASP uzyskał stopień doktora habilitowanego sztuk plastycznych w dyscyplinie artystycznej sztuki piękne, prezentując dzieło habilitacyjne pt: „Krzyknia. Emocja, która opisuje przestrzeń”. Postanowieniem prezydenta RP Andrzeja Dudy z 25 lutego 2019 otrzymał tytuł profesora w zakresie sztuk plastycznych.
W latach 2012–2015 był dyrektorem Instytutu Sztuki w Państwowej Wyższej Szkole Zawodowej w Tarnowie. Prowadzi Pracownię Rzeźby na Wydziale Malarstwa i Edukacji Artystycznej na ASP w Krakowie oraz Pracownię Rzeźby dla Wzornictwa i Grafiki projektowej w Instytucie Sztuki PWSZ w Tarnowie. Od 1991 prowadzi autorską pracownię artystyczną w Tarnowie. Jest założycielem grupy artystycznej "Ruchome Święto", autorem realizowanych programów edukacji kulturalnej młodzieży „Szkoła latania” i „Targ słów”, a także ogólnopolskich i międzynarodowych projektów artystycznych „Pomniki Pojednania” i „Bałkany”. Od marca 2010 do października 2014 był prezesem Związku Polskich Artystów Plastyków.
Odznaczony Brązowym (2007) i Złotym (2020) Krzyżem Zasługi.

</doc>
<doc id="1404821" url="https://pl.wikipedia.org/wiki?curid=1404821" title="Michael O’Rahilly">
Michael O’Rahilly

Michael Joseph O’Rahilly (irl. "Mícheál Seosamh Ó Rathaille"), również The O’Rahilly (ur. 22 kwietnia 1875 w Ballylongford, zm. 29 kwietnia 1916 w Dublinie) – irlandzki republikanin, współzałożyciel ruchu Irlandzkich Ochotników.
Zginął w czasie powstania wielkanocnego podczas wyprowadzania z gmachu płonącej Poczty Głównej oddziału Ochotników.

</doc>
<doc id="1404823" url="https://pl.wikipedia.org/wiki?curid=1404823" title="Mistrzostwa Świata w Piłce Nożnej 2006 (eliminacje strefy CONCACAF)/Runda półfinałowa">
Mistrzostwa Świata w Piłce Nożnej 2006 (eliminacje strefy CONCACAF)/Runda półfinałowa

W rundzie półfinałowej dwunastu zwycięzców preeliminacji zostało podzielonych na 3 grupy po 4 zespoły w każdej. W grupach rozegrano mecze systemem każdy z każdym, mecz i rewanż, a po 2 zespoły mające na koniec rundy najwięcej punktów w każdej z nich były promowane do rundy finałowej.

</doc>
<doc id="1404824" url="https://pl.wikipedia.org/wiki?curid=1404824" title="Marina Bay Street Circuit">
Marina Bay Street Circuit

Marina Bay Street Circuit – singapurski tor wyścigowy. Tor miał długość 5,065 km, a od sezonu 2023 został skrócony do 4,928 km i gości Grand Prix Singapuru Formuły 1 od sezonu 2008.
Historia.
Pierwszy wyścig na tym torze w 2008 roku liczył 61 okrążeń, co dało łączną długość 309,087 km. Był to pierwszy w historii Formuły 1 wyścig, który odbył się przy sztucznym oświetleniu. Zwyciężył w nim Fernando Alonso dzięki pomocy zespołowego partnera, Nelsona Piqueta Jra, który celowo rozbił swój bolid w dogodnym dla Alonso momencie. Fakt ten został ujawniony przez Piqueta rok później, dając początek aferze crashgate. Był to 800 wyścig Formuły 1.
Rekord okrążenia został ustanowiony przez Kevina Magnussena podczas Grand Prix Singapuru w 2018 roku. Wynosi on 1:41.905
W 2017 roku został podpisany kontrakt na organizację Grand Prix do 2021 roku.

</doc>
<doc id="1404826" url="https://pl.wikipedia.org/wiki?curid=1404826" title="Polska Rada Chrześcijan i Żydów">
Polska Rada Chrześcijan i Żydów

Polska Rada Chrześcijan i Żydów została powołana w 1989 roku. Celem Rady jest przyczynianie się do wzajemnego poznawania się i zrozumienia chrześcijan i żydów, przezwyciężania stereotypów i pogłębiania kontaktów międzyreligijnych.
Rada jest członkiem Międzynarodowej Rady Chrześcijan i Żydów.
Rada podjęła szereg inicjatyw na rzecz wspólnego dialogu chrześcijańsko żydowskiego, m.in. współpracuje przy przygotowaniu corocznego (17 stycznia) Dnia Judaizmu w Kościele Katolickim, organizuje coroczne spotkania modlitewne w rocznicę wybuchu powstania w Getcie Warszawskim, a także wspólne modlitwy z okazji żydowskiego święta Simchat Tora. Co roku nadaje także tytuł Człowieka Pojednania osobom szczególnie zasłużonym na rzecz pojednania i dialogu chrześcijańsko-żydowskiego w Polsce. W 1998 roku Rada wydała publikację „Kościół katolicki o swoich korzeniach”, która jest skierowana do katechetów, uczniów szkół średnich, a także wszystkich zainteresowanych dialogiem chrześcijańsko-żydowskim. Książka powstała jako odpowiedź na potrzebę otwarcia się na dziedzictwo Żydów i ich religijne doświadczenie,
Aktualnie współprzewodniczącymi Rady są Stanisław Krajewski i ponownie Zbigniew Nosowski.
Poprzednio Stanisław Krajewski i Wiesław Dawidowski, wcześniej od 2006 do 2009 chrześcijańskim współprzewodniczącym był Zbigniew Nosowski, a w latach 2009-2017 Bogdan Białek.
Do 2006 roku w zarządzie rady zasiadali Stanisław Krajewski i ks. prof. Michał Czajkowski, a poprzednio (do 1998 r.) współprzewodniczącym ze strony chrześcijańskiej był ks. prof. Waldemar Chrostowski, który po opuszczeniu Rady kontestował dotychczasowy kształt dialogu katolicko-żydowskiego.
Pozostałymi członkami zarządu są:
Członkami honorowymi Rady są:
Członkami honorowymi byli także:

</doc>
<doc id="1404830" url="https://pl.wikipedia.org/wiki?curid=1404830" title="MTV Europe">
MTV Europe

MTV Europe – kanał muzyczny powstały 1 sierpnia 1987 roku.
Kanał obecnie nadaje w Polsce, na Litwie, Białorusi, Holandii, Łotwie, Estonii i Islandii.
Oddziały MTV.
Powstanie polskiego oddziału wiązało się ze strategią jaką MTV obrało pod koniec lat 90. Wtedy to MTV Europe (powstałe w 1986 roku) rozpoczęto rozwój narodowych ośrodków i odejście od zasady "jeden świat, jeden język, jedno MTV". W tym samym czasie co MTV Polska powstało np: MTV Central (kraje niemieckojęzyczne) - 1997, MTV Rosja, MTV Nordic (dla Skandynawii, ale po angielsku) - 1998, MTV Hiszpania, MTV Francja, MTV Holandia - 2000, MTV Rumunia - 2002, MTV Portugalia - 2003.
Obecna siedziba tej stacji, wraz z kanałami VH1 Europe i VH1 Classic Europe, znajduje się w Warszawie.

</doc>
<doc id="1404833" url="https://pl.wikipedia.org/wiki?curid=1404833" title="Abraham Kaczor">
Abraham Kaczor



</doc>
<doc id="1404835" url="https://pl.wikipedia.org/wiki?curid=1404835" title="MTV European">
MTV European



</doc>
<doc id="1404836" url="https://pl.wikipedia.org/wiki?curid=1404836" title="Sprężyna napędowa">
Sprężyna napędowa

Sprężyna napędowa – sprężyna będąca akumulatorem energii w mechanizmach (najczęściej zegarowych).
Do napędu w zegarach najczęściej stosuje się sprężyny spiralne taśmowe wykonane ze stali sprężynowej. Bardzo rzadko stosowane są sprężyny spiralne z drutu, jedynie w mechanizmach, w których potrzebna jest niewielka pojemność napędu nieprzekraczająca kilku minut.
Ten rodzaj napędu został wynaleziony około roku 1400.
Rodzaje napędów.
W zegarach stosuje się trzy rodzaje napędów sprężynowych:
Wady i inne konstrukcje.
Wadą napędu sprężynowego jest nierówny moment napędowy. W miarę rozwijania się nakręconej sprężyny moment ten maleje, co ma wpływ na dokładność chodu zegara. W prostych mechanizmach, najczęściej kieszonkowych, stosuje się zapadki, które pozwalają wykorzystać tylko środkową część zwojów sprężyny, w zakresie, gdzie moment jest prawie stały. W dużych mechanizmach stosuje się wynaleziony w 1525 roku bęben wyrównawczy. Tworzy on przekładnię cięgnową o zmiennym przełożeniu.
Oprócz sprężyn, które w stanie swobodnym mają kształt spirali, w zegarkach naręcznych stosuje się sprężyny, które w stanie swobodnym mają kształt litery S. Straty na tarcie takich sprężyn są małe, dlatego charakteryzują się one większą sprawnością i mniej zmiennym momentem napędowym.

</doc>
<doc id="1404840" url="https://pl.wikipedia.org/wiki?curid=1404840" title="Anurognathidae">
Anurognathidae



</doc>
<doc id="1404843" url="https://pl.wikipedia.org/wiki?curid=1404843" title="Boris Souvarine">
Boris Souvarine

Boris Souvarine, właśc. Borys Lifszyc (ur. 8 listopada 1895 w Kijowie, zm. 1 października 1984 w Paryżu) – francuski dziennikarz, historyk i eseista pochodzenia ukraińskiego. Komunista, jeden z pierwszych wielkich krytyków stalinizmu.
Życiorys.
Urodził się w rodzinie robotniczej, która w 1897 wyemigrowała z carskiej Rosji do Francji, i już w dzieciństwie musiał pójść do pracy w warsztacie złotnika. Wcześnie został również aktywistą najbardziej radykalnego skrzydła francuskiej sekcji II Międzynarodówki (SFIO). Z entuzjazmem przyjął wybuch rewolucji październikowej. W 1920 razem z Fernandem Loriotem i Charlesem Rappoportem utworzył Komitet Trzeciej Międzynarodówki, domagając się przejścia SFIO na pozycje zdecydowanie komunistyczne i opuszczenia II Międzynarodówki na rzecz Kominternu.
Po rozłamie w SFIO po kongresie w Tours w 1921 Souvarine wszedł do zarządu nowo powstałej Francuskiej Sekcji Międzynarodówki Komunistycznej (SFIC, przekształconej następnie w PCF) i z jej ramienia uczestniczył w trzecim kongresie III Międzynarodówki, gdzie wybrano go do komitetu wykonawczego i prezydium Kominternu. Od 17 lipca 1921 zasiadał w jego sekretariacie. W związku z pełnioną funkcją zamieszkał w Moskwie, starał się jednak uczestniczyć także w życiu francuskich komunistów (ponownie zasiadał we władzach partii od 1923). Miał walny udział w zaakceptowaniu przez partię radykalnego programu politycznego wbrew stanowisku partyjnego centrum na kongresie w Boulogne.
Już od 1923, biorąc udział w rywalizacji przywódców bolszewickich o władzę w partii i dalszą taktykę działania, poparł Trockiego w sporze ze Stalinem, Zinowiewem i Lwem Kamieniewem. W 1924 na kongresie SFIC w Lyonie ostro sprzeciwił się zwolennikom Zinowiewa i koncepcji socjalizmu w jednym kraju, którym przewodził Albert Treint. Mimo odniesionego w dyskusji zwycięstwa, Souvarine został usunięty z władz partii za sprawą interwencji Kominternu. W marcu 1924 Souvarine skrytykował na łamach partyjnej prasy "mechaniczny centralizm i biurokratyzm" w SFIC, a w tym samym roku przedrukował artykuł Trockiego pt. "Nowy kurs", w którym ten występował przeciw analogicznym zjawiskom w partii bolszewickiej. Efektem było wyrzucenie Souvarine'a z partii w lipcu 1924.
Od 1925 redagował "Biuletyn Komunistyczny", w 1930 założył "Koło demokratycznych komunistów", wydające czasopismo "Krytyka społeczna". Nadal deklarował się jako zdeklarowany marksista i komunista, popierał rewolucję październikową, lecz uważał Stalina za jej zdrajcę. Podkreślał rozbieżność teorii głoszonych przez Lenina i rzeczywistości radzieckiej, widząc jej źródło w zdradzie rewolucji przez biurokrację. Mimo zbieżności tego stanowiska z poglądami reprezentowanymi przez trockistów, Souvarine nie związał się z ruchem trockistowskim, lecz skupił się na pracy historyka ZSRR. Największą sławę zyskała jego książka z 1935 zatytułowana "Stalin", będąca zarazem biografią, jak i analizą systemu radzieckiego. Souvarine był tym samym prekursorem francuskiej sowietologii i krytyki stalinizmu. Założyciel Instytutu Historii Społecznej, grupował również dokumenty poświęcone komunizmowi, ZSRR i ruchowi robotniczemu, które wykorzystywał w dalszych pracach popularnonaukowych.
Po upadku Francji w 1940 został zatrzymany w Marsylii przez władze Vichy, uwolniono go jednak i pozwolono uciec do USA. Po wojnie pracował tam pisząc do prasy o krajach Europy Wschodniej.

</doc>
<doc id="1404844" url="https://pl.wikipedia.org/wiki?curid=1404844" title="Parafia Wniebowzięcia Najświętszej Maryi Panny w Kcyni">
Parafia Wniebowzięcia Najświętszej Maryi Panny w Kcyni

Parafia pw. Wniebowzięcia NMP w Kcyni – rzymskokatolicka parafia przy kościele pokarmelickim w Kcyni, należy do dekanatu Kcynia w diecezji bydgoskiej, erygowana 28 czerwca 1990 r.
Do parafii należą wierni z miejscowości: Dębogóra, Głogowiniec, Grocholin, Iwno, Jankowo, Karmelita, Kazimierzewo, Łankowice, Mechnacz, Miaskowo, Palmierowo, Sierniki, Stalówka, Włodzimierzewo, Żurawia i zachodniej części Kcyni.

</doc>
<doc id="1404847" url="https://pl.wikipedia.org/wiki?curid=1404847" title="Embraer Phenom 100">
Embraer Phenom 100

Embraer Phenom 100 – lekki odrzutowiec zaprojektowany przez brazylijskiego producenta samolotów Embraer. Może pomieścić maksymalnie czterech (w normalnej konfiguracji) lub sześciu pasażerów (po usunięciu toalety). Maksymalny zasięg Phenoma 100 wynosi 1320 mil morskich. Pierwsze samoloty trafiły do odbiorców w grudniu 2008 r. Cena szacowana jest na 3,6 milionów dolarów amerykańskich.
Awionika.
W samolocie Phenom 100 zastosowano awionikę Embraer "Prodigy" Flight Deck 100 (na podstawie Garmin G1000).

</doc>
<doc id="1404849" url="https://pl.wikipedia.org/wiki?curid=1404849" title="Wiener Riesenrad">
Wiener Riesenrad

Wiedeński Diabelski Młyn (niem. Wiener Riesenrad) - znajdująca się niedaleko wejścia do wiedeńskiego parku Prater dużych rozmiarów karuzela w formie diabelskiego młyna. Jest to jedno z najstarszych urządzeń tego rodzaju. Zostało wzniesione w roku 1897 dla uczczenia złotego jubileuszu cesarza Franciszka Józefa. Konstruktorem był angielski inżynier Walter Bassett, co wyjaśnia fakt, dlaczego średnica koła karuzeli jest równa okrągłej liczbie jednostek imperialnych i wynosi 200 stóp (około 61 metrów).
Wiedeński Diabelski Młyn chociaż obecnie jest jedną z największych atrakcji turystycznych znajdującego się w parku Prater wesołego miasteczka, nie jest jedynym diabelskim młynem w Wiedniu. Druga tego typu karuzela znajduje się w parku Bohemian Prater.
Początkowo na kole umieszczonych było 30 gondoli, jednak w czasie drugiej wojny światowej karuzela została poważnie uszkodzona, a po naprawie liczba gondoli zmniejszona została do 15.

</doc>
<doc id="1404851" url="https://pl.wikipedia.org/wiki?curid=1404851" title="Phenom 100">
Phenom 100



</doc>
<doc id="1404852" url="https://pl.wikipedia.org/wiki?curid=1404852" title="MTVNHD">
MTVNHD



</doc>
<doc id="1404854" url="https://pl.wikipedia.org/wiki?curid=1404854" title="Jeholopter">
Jeholopter

Jeholopter – mały pterozaur z rodziny Anurognatów (Anurognathidae).
Mógł żyć w jurze lub we wczesnej kredzie na terenie Chin.

</doc>
<doc id="1404855" url="https://pl.wikipedia.org/wiki?curid=1404855" title="Parafia św. Katarzyny i bł. Marii Karłowskiej w Smogulcu">
Parafia św. Katarzyny i bł. Marii Karłowskiej w Smogulcu

Parafia św. Katarzyny i bł. Marii Karłowskiej w Smogulcu – parafia rzymskokatolickia w dekanacie Kcynia diecezji bydgoskiej. Erygowana w 1415 roku.
We wsi Słupówka – dzisiaj Karłowo na terenie parafii 4 września 1865 urodziła się Maria Karłowska, założycielka Zgromadzenia Sióstr Pasterek.
Do parafii należą miejscowości: Chwaliszewo, Dobieszewo, Laskownica, Mieczkowo, Nowa Wieś Notecka, Słupowa, Słupowiec, Smogulec, Smogulecka Wieś.
Grupy parafialne.
Ognisko Misyjne, Służba Liturgiczna, Stowarzyszenie M.B. Patronki Dobrej Śmierci, Stowarzyszenie Wspierania Powołań Kapłańskich, Żywy Różaniec.

</doc>
<doc id="1404859" url="https://pl.wikipedia.org/wiki?curid=1404859" title="Sytuacja prawna i społeczna osób LGBT w Tajlandii">
Sytuacja prawna i społeczna osób LGBT w Tajlandii

Status prawny.
Penalizacja kontaktów homoseksualnych miała miejsce w Tajlandii do 1957 roku. W 2002 roku Ministerstwo Zdrowia Publicznego oficjalnie przyznało, iż homoseksualizm nie jest zaburzeniem.
Od 2005 roku geje mogą pełnić służbę wojskową.
15 czerwca 2022 r. Izba Reprezentantów Tajlandii zatwierdziła cztery projekty ustaw rozszerzające prawo do zawarcia małżeństwa przez osoby LGBT+, w tym projekt ustawy o równości małżeńskiej, ustawy o związkach partnerskich oraz adopcję dzieci przez osoby LGBT. 
Prawo antydyskryminacyjne.
Tajskie prawo od 9 września 2015 całkowicie zakazuje dyskryminacji przez wzgląd na orientację seksualną.
Życie osób LGBT w kraju.
Tajlandia uważana jest za jeden z najbardziej tolerancyjnych państw w Azji. Wielu gejów i lesbijek otwarcie przyznaje się do swojej orientacji seksualnej, zwłaszcza w takich metropoliach jak Bangkok, Phuket czy Pattaya.
Każdego roku odbywają się tam parady równości. Homoseksualni i transpłciowi aktorzy odgrywają kluczową rolę w tajskich filmach i operach mydlanych.
Pierwszą otwarcie homoseksualną organizacją tajską była kobieca grupa "Anjaree" założona w 1986. Organizacja ta prowadzi głównie działalność edukacyjną i polityczną. Życie osób LGBT w Tajlandii jest zróżnicowane pod względem socjalnym, podobnie, jak w wielu innych krajach i ulega stałym przekształceniom. Duże miasta oraz ośrodki turystyczne oferują większa swobodę socjalną i tolerancję wobec osób LGBT niż ośrodki prowincjonalne. Dodatkowym utrudnieniem jest stosowanie zachodniej koncepcji podziału ról seksualnych. Tradycyjny od dłuższego czasu w cywilizacji zachodniej podział ról na gej i straight obcy jest mentalności kulturowej społeczeństwa tajskiego. Często spotykane są sytuacje, gdy młody mężczyzna prowadzi homoseksualny styl życia erotycznego, by w okresie późniejszym ożenić się z kobietą i zakładać typową rodzinę heteroseksualną. Ruch emancypacji osób LGBT jest stosunkowo nowym ewenementem w społeczeństwie tajskim i często napotyka na przeszkody.
Bangkok oferujący mnóstwo barów, klubów i 'gabinetów masażu' znany jest jako miejsce popularnej „turystyki seksualnej”. Spowodowało to wzrost epidemii zakażeń wirusem HIV. Podobnie, jak w wielu innych krajach rozwijających się lokalne władze nie zawsze chciały podjąć właściwe działania profilaktyczno-medyczne w tym kierunku. Pewnym przełomem było zorganizowanie w 2004 XV Światowej Konferencji AIDS w Bangkoku. W sześć lat później, we wrześniu 2010 inicjatywę zwalczania HIV podjęły grupy młodzieży LGBT w Azji na specjalnie zwołanej w tym celu konferencji w Bangkoku. W Raporcie, jako zasadnicze przeszkody w zwalczaniu zachorowalności na AIDS wskazują na brak edukacji seksualnej dla młodzieży LGBT w szkołach i duży stopień braku tolerancji dla młodzieży LGBT w rodzinie, społeczeństwie i urzędach.

</doc>
<doc id="1404863" url="https://pl.wikipedia.org/wiki?curid=1404863" title="Kazimierz Szołoch">
Kazimierz Szołoch

Kazimierz Szołoch (ur. 8 kwietnia 1932 w Raciborowicach, zm. 10 marca 2009 w Gdańsku) – polski robotnik i działacz związkowy.
Życiorys.
Współzałożyciel komitetu strajkowego w Stoczni Gdańskiej im. Lenina (sierpień 1980) i jeden z przywódców Grudnia 1970, w latach 1978–1980 działacz WZZ i ROPCiO, później w NSZZ „Solidarność”.
Rozpracowywany przez Służbę Bezpieczeństwa MSW, Grupę VI Wydziału III Komendy Wojewódzkiej Milicji Obywatelskiej w Gdańsku w ramach Sprawy Obiektowej „Jesień 70” Kazimierz Szołoch w 1971 ukrywał się. Wielokrotnie szykanowany i zwalniany z pracy.
W ostatnim okresie życia Kazimierz Szołoch, podobnie jak Joanna Gwiazda, Andrzej Gwiazda, Anna Walentynowicz czy Krzysztof Wyszkowski, uznawał, że Lech Wałęsa miał agenturalną przeszłość.
W 2007 Prezydent Rzeczypospolitej Polskiej Lech Kaczyński odznaczył dawnego stoczniowca Krzyżem Oficerskim Orderu Odrodzenia Polski. Został pochowany na Cmentarzu Komunalnym w Pruszczu Gdańskim. Postanowieniem prezydenta Andrzeja Dudy z 13 marca 2018 został pośmiertnie odznaczony Krzyżem Wolności i Solidarności.

</doc>
<doc id="1404866" url="https://pl.wikipedia.org/wiki?curid=1404866" title="Kwintus Eliusz Tuberon">
Kwintus Eliusz Tuberon

Kwintus Eliusz Tuberon, (I w. p.n.e.) – rzymski polityk, prawnik i pisarz, autor pracy dotyczącej dziejów Rzymu, zaliczany do annalistów młodszych.
Życiorys.
Był synem Lucjusza Eliusza Tuberona i podobnie jako on zyskał wszechstronne wykształcenie oraz przyjaźń Cycerona, jak również Warrona. W 49 roku p.n.e. towarzyszył ojcu w podróży do prowincji Afryka, gdzie Lucjusz miał objąć namiestnictwo. Nie udało się to wskutek oporu Kwintusa Ligariusza, dowodzącego na wybrzeżu (w imieniu samozwańczego namiestnika Publiusza Attiusza Warusa), który nie pozwolił na przybicie do brzegu, ani nawet na pobranie wody czy zejście na ląd choremu Kwintusowi. Tuberonowie udali się wówczas do armii Pompejusza. Walczyli w bitwie pod Farsalos, w której szczególnym męstwem miał się wyróżnić Kwintus. Jednak po zwycięstwie Cezara w tym starciu, obaj zdali się na jego łaskę. 
W 46 roku p.n.e. Kwintus wziął udział w procesie Ligariusza, występując jako oskarżyciel. Sądowi przewodniczył Cezar, a jednym z obrońców podsądnego był Cyceron. Tuberon zapewne wystąpił z pobudek osobistych, pragnąc zemsty. Zarzucał Ligariuszowi zdradę stanu, która miała polegać na walce u boku nieprzyjaciela republiki Juby I, króla Numidii. Proces zakończył się jednak uniewinnieniem oskarżonego.
Mowa Tuberona, w przeciwieństwie do wystąpienia Cycerona, zachowała się tylko we fragmentach (przytoczonych przez Kwintyliana), przez co cała sprawa budziła wiele niejasności wśród historyków, tym bardziej że niedługo przed wniesieniem oskarżenia Cezar okazywał gotowość do pozytywnego rozpatrzenia próśb Ligariusza o ułaskawienie. Najprawdopodobniej dla dyktatora proces stanowił doskonały sposób okazania wspaniałomyślności wobec dawnych pompejańczyków (stąd jego wyrok był z góry przesądzony) i być może była znakiem gotowości do porozumienia z tymi spośród nich, którzy wciąż chcieli walczyć i gromadzili armię w Hiszpanii. Wykorzystał do tego prywatne pobudki Tuberona i jego inicjatywę, co uchodzi za bardziej prawdopodobne niż to, by sam zainspirował oskarżyciela do wystąpienia. Przemowa Kwintusa bywała określana przez badaczy jako dużo słabsza niż Cycerona, co niekoniecznie można uznać za zgodne z jej rzeczywistym kształtem – zapewne starał się wykazać w niej różnice między postępowaniem Ligariusza a swoim i swego ojca, zarówno przy próbie objęcia namiestnictwa w Afryce, jak i po bitwie pod Farsalos. Cyceron w swoim wystąpieniu wskazywał zaś m.in. na to, że Tuberonowie postępują niemoralnie, bowiem sami skorzystali z amnestii Cezara, a chcą uniemożliwić to oskarżonemu. Ze względu na więzy przyjaźni nie atakował ich jednak w ostry sposób, a nawet przedstawiał w jak najlepszym świetle.
Podobno niepowodzenie w tym procesie zniechęciło Kwintusa do działalności publicznej i dlatego zajął się studiami prawniczymi oraz najprawdopodobniej dziejopisarstwem. Poślubił córkę Serwiusza Sulpicjusza Rufusa, miał dwóch synów (jednym z nich był Sekstus Eliusz Katus), którzy piastowali urząd konsula, odpowiednio w 11 roku p.n.e. i 4 roku n.e.. 
Twórczość pisarska.
Kwintusa Eliusza Tuberona uznaje się za autora pracy poświęconej dziejom Rzymu od czasów najdawniejszych po sobie współczesne, liczącej co najmniej czternaście ksiąg. Prawdopodobnie napisał ją w latach 40. i 30., najwięcej miejsca poświęcając wydarzeniom sobie najbliższym. Zachowało się z niego nieco urywków – z księgi I informacje o koniu trojańskim jako machinie wojennej, Romulusie i Remusie oraz reformach Serwiusza Tuliusza, z IX wiadomości o I wojnie punickiej i losach Regulusa (walce z wielkim wężem nad rzeką Bagradą i torturach zadanych mu przez Kartagińczyków). Na to, że w swoim opracowaniu dziejów Rzymu dotarł do czasów sobie współczesnych wskazuje informacja, którą przytoczył powołując się na niego Swetoniusz, o tym, że Cezar do momentu wybuchu wojny domowej wymieniał w swym testamencie Pompejusza jako spadkobiercę. 
Podstawą pracy Tuberona były dzieła Waleriusza Antiasa i Licyniusza Macera, aczkolwiek miał sięgać też pod dawniejsze zapiski, tzw. „lniane księgi”, być może idąc w ślady Macera i pragnąc zweryfikować jego informacje. Zapewne nie stronił od materiału anegdotycznego, ponadto być może posługiwał się stylem archaicznym. Jego praca cieszyła się sporym zainteresowaniem, przyjmuje się, choć opinia ta jest przedmiotem sporów naukowych, że korzystali z niej Dionizjusz oraz Tytus Liwiusz. Oprócz nich i Swetoniusza cytowali ją liczni gramatycy – Gelliusz, Serwiusz, Charyzjusz, Noniusz i Donat. Zachowane fragmenty zostały wydane drukiem w "Historicorum Romanorum reliquiae" Hermanna Petera. 
W dziedzinie prawa zasłynął z orientacji zarówno w zakresie prawa publicznego, jak i prywatnego. Napisał pracę dotyczącą senatu, z tytułu znane jest z kolei dzieło o obowiązkach sędziów ("Super officio iudici" wspominane przez Gelliusza), odwołania do jego dorobku trafiły także do "Digestów". Według Sekstusa Pomponiusza pisał stylem archaizującym, przez co był mało poczytny. Zdaniem niektórych badaczy zajmował się tylko prawem, zaś fragmenty dzieła historycznego należy wiązać z jego ojcem.
Przypisywano mu także autorstwo dzieła astronomicznego, ponieważ takie pod jego imieniem i nazwiskiem przywołuje Pliniusz Starszy, lecz raczej w "Historii naturalnej" chodziło o pracę innej osoby, aktywnej w czasach Grakchów.

</doc>
<doc id="1404869" url="https://pl.wikipedia.org/wiki?curid=1404869" title="Live in London (album Testament)">
Live in London (album Testament)

Live in London – album koncertowy amerykańskiej grupy muzycznej Testament.
Lista utworów.
Opracowano na podstawie materiału źródłowego.

</doc>
<doc id="1404870" url="https://pl.wikipedia.org/wiki?curid=1404870" title="Bursztynnik">
Bursztynnik

Bursztynnik – rzemieślnik zajmujący się bursztyniarstwem, czyli wyrobem przedmiotów z bursztynu. Zawód ten nie występuje w oficjalnym wykazie rzemiosł. Uprawiany był na południowym wybrzeżu Bałtyku już od początków ludzkiego osadnictwa. Osoby zajmujące się obróbką bursztynu powołały Międzynarodowe Stowarzyszenie Bursztynników, które przyznaje tytuły "Bursztynnika Roku".
Bursztyniarz – określeniem tym do lat 60. XX w. nazywano osoby zajmujące się wydobywaniem bursztynu.
Ważnym centrum działania bursztynników był i jest Gdańsk. Działał tam m.in. Nicolaus Turau i Michael Redlin (obaj w II poł. XVII w.), Christoph Maucher (1642-1706), współtwórca Bursztynowej Komnaty Gottfried Turau (początek XVIII w.) i Johan Georg Zernebach (lata 20. XVIII w.). Obecnie siedzibę w tym mieście ma Międzynarodowe Stowarzyszenie Bursztynników. W II poł. XX w. i na początku XXI w. w Trójmieście działali bursztynnicy Mariusz Drapikowski i Lucjan Myrta.

</doc>
<doc id="1404871" url="https://pl.wikipedia.org/wiki?curid=1404871" title="David de la Fuente">
David de la Fuente

David de la Fuente Rasilla (ur. 4 maja 1981 w Reinosa, Kantabria) – hiszpański kolarz szosowy, zawodnik tureckiej profesjonalnej grupy Torku Şeker Spor.

</doc>
<doc id="1404874" url="https://pl.wikipedia.org/wiki?curid=1404874" title="David de la Fuente Rasilla">
David de la Fuente Rasilla



</doc>
<doc id="1404877" url="https://pl.wikipedia.org/wiki?curid=1404877" title="Przemianowanie rejestrów">
Przemianowanie rejestrów

Przemianowanie rejestrów - technika w inżynierii komputerowej używana w celu uniknięcia niepotrzebnego szeregowego wykonania instrukcji narzuconego przez wykorzystanie tych samych rejestrów procesora przez następujące po sobie instrukcje.
Definicja problemu.
Prześledźmy poniższą sekwencję instrukcji:
Rozkazy 4, 5 oraz 6 są niezależne od rozkazów 1, 2 i 3, jednakże procesor nie może wykonać 4 dopóki rozkaz 3 nie zostanie zakończony.
Możemy usunąć to ograniczenie zmieniając nazwy rejestrów:
Teraz instrukcje 1, 2 i 3 mogą być wykonywane jednocześnie z instrukcjami 4, 5 oraz 6,
a co za tym idzie przyspieszone może być przetwarzanie całej sekwencji.
Jeśli jest to możliwe przemianowanie rejestrów dokonuje się na etapie kompilacji,
jednakże współczesne procesory zawierają więcej fizycznych rejestrów niż wynika to
z architektury listy rozkazów (ang. ISA),
więc przemianowanie rejestrów jest wykonywane sprzętowo aby uzyskać dalsze
zrównoleglenie przetwarzania instrukcji.
Konflikty i przemianowanie rejestrów.
Kiedy więcej niż jedna instrukcja odwołuje się do określonego operandu w celu odczytu,
bądź zapisu, wykonanie tych instrukcji w innej kolejności niż wynika to z oryginalnego
porządku programu skutkuje konfliktem danych:

</doc>
<doc id="1404878" url="https://pl.wikipedia.org/wiki?curid=1404878" title="Międzynarodowy Festiwal Komiksu">
Międzynarodowy Festiwal Komiksu



</doc>
<doc id="1404880" url="https://pl.wikipedia.org/wiki?curid=1404880" title="Parafia św. Małgorzaty w Chojnie">
Parafia św. Małgorzaty w Chojnie

Parafia św. Małgorzaty w Chojnie – parafia rzymskokatolicka w dekanacie Kcynia, w diecezji bydgoskiej.
Probostwo zostało erygowane przed 1364 rokiem. Pierwszym kościołem był drewniany budynek wzniesiony przez cystersów z Łękna.
Obecna świątynia parafialna św. Małgorzaty o konstrukcji szachulcowej z kwadratową wieżą konstrukcji słupowej, została zbudowana w 1776 roku z fundacji starosty wałeckiego Macieja Mielżyńskiego. Barokowy ołtarz główny z XVIII w. został przeniesiony z klasztoru bernardynów w Gołańczy. W ołtarzu bocznym w stylu regencji umieszczony jest obraz przedstawiający św. Małgorzatę oraz herb Nałęcz z inicjałami wojskiego wschowskiego Piotra Raczyńskiego. W latach 1906-1930 proboszczem był ks. Józef Duczmal, który przyczynił się do umocnienia polskość na terenie parafii.
Miejscowości należące do parafii to: Chojna, Dobieszewko, Jeziorki oraz Potulin.
Grupy parafialne.
Bractwo Św. Małgorzaty, Kantorki, Matki Różańcowe, Ministranci, Lektorzy, Stowarzyszenie Powołań Kapłańskich.

</doc>
<doc id="1404887" url="https://pl.wikipedia.org/wiki?curid=1404887" title="Tony Plana">
Tony Plana

Tony Plana, właściwie Jose Antonio Plana (ur. 19 kwietnia 1954 w Hawanie na Kubie) – kubański aktor, reżyser i scenarzysta filmowy i telewizyjny.
Życiorys.
Najmłodszy z trzech synów Conchity i Pepe Plany, dorastał z dwoma starszymi braćmi - Victorem i Oscarem. Rodzice pracowali w banku, lecz bez wahania zrezygnowali z kariery i w 1963 roku przenieśli się z synami do USA. Najpierw rodzina zamieszkała w Miami, potem w Culver City, gdzie ojciec dostał pracę w fabryce.
Tony Plana myślał początkowo o zawodzie prawnika. Dopiero w ostatniej klasie szkoły średniej zmienił plany. Uczył się aktorstwa na Uniwersytecie Loyola Marymount i w londyńskiej Royal Academy od Dramatic Art. Na ekranie pojawił się po raz pierwszy w jednym z odcinków sitcomu ABC "What's Happening!!" (1978).
W 1988 roku poślubił Adę Maris. Mają dwoje dzieci: syna Alejandra (ur. 1990) i córkę Isabel (ur. 1994).

</doc>
<doc id="1404897" url="https://pl.wikipedia.org/wiki?curid=1404897" title="Wojna zastępcza">
Wojna zastępcza

Wojna zastępcza () lub "wojna przez pośrednika" – rodzaj wojny, w której dwa lub więcej znajdujących się w konflikcie państw rozstrzyga spór nie za pomocą starć militarnych prowadzonych bezpośrednio na własnym terytorium, ale zastępczo za pomocą działań na terenie państwa trzeciego, a więc na terenie zewnętrznym, zastępczym.
Przykład: „zimna wojna” w której mocarstwa zachodnie: USA i ich sprzymierzeńcy z jednej strony oraz ZSRR i jego sprzymierzeńcy po drugiej stronie, swój spór o różnice ideologiczne rozstrzygali na terenie państw trzecich. Efektem było m.in. przekształcenie stref okupacyjnych Niemiec na dwie strony jednego konfliktu: podziału ideologicznego Europy na dwie strefy wpływu.
Istota wojen zastępczych.
Wojny zastępcze są rozumiane jako wojny pośrednie, tzn. takie, w których w żadnym wypadku nie dochodzi do bezpośredniego starcia między żołnierzami obu mocarstw, stojących za stronami konfliktu. Nie powinno jednak budzić wątpliwości, że nieoficjalnie jak najbardziej się zdarzają. W ten sposób uwidaczniają się różne formy wojen zastępczych, które ogólnie dzieli się na dwie kategorie:

</doc>
<doc id="1404899" url="https://pl.wikipedia.org/wiki?curid=1404899" title="Enrico Bertaggia">
Enrico Bertaggia

Enrico Bertaggia (ur. 19 sierpnia 1964 w Noale) – były włoski kierowca Formuły 3000 i Formuły 1.
Kariera.
W Formule 3000 Bertaggia zadebiutował w 1987 roku, jeździł w niej też w roku 1988, ale jego rezultaty nie były dobre. W 1989 roku wniósł do zespołu Formuły 1 Coloni dużą sumę pieniędzy, dzięki czemu mógł zastąpić Pierrego-Henri Raphanela i wystartować w sezonie 1989 od Grand Prix Belgii. Ostatecznie w tamtym wyścigu, jak i w pozostałej części sezonu (Grand Prix Włoch, Portugalii, Hiszpanii, Japonii i Australii) nie przekwalifikował się. Po tamtym sezonie odszedł z Formuły 1, ale powrócił do niej w sezonie 1992 – zaangażował go zespół Andrea Moda Formula. Mimo to nie wystartował w ani jednym Grand Prix – zespołu nie dopuszczono do startów w Grand Prix RPA i Meksyku, a przed Grand Prix Brazylii szef zespołu Andrea Sassetti zadecydował, że zamiast Bertaggi w zespole pojedzie Perry McCarthy. Bertaggia już nigdy później nie wrócił do Formuły 1.

</doc>
<doc id="1404903" url="https://pl.wikipedia.org/wiki?curid=1404903" title="Ré">
Ré



</doc>
<doc id="1404904" url="https://pl.wikipedia.org/wiki?curid=1404904" title="Hejar">
Hejar

Hejar (tur. Büyük Adam Küçük Aşk, kurd. Hejar) – film z 2001, którego scenarzystą oraz reżyserem jest Handan İpekçi. Turecki tytuł filmu można przetłumaczyć jako "Wielki człowiek, mała miłość" (ang. "Big Man, Little Love"). W marcu 2002 zakazano pokazywania filmu w Turcji za promocję kurdyjskiego nacjonalizmu oraz przedstawienie nagatywnego obrazu tureckiej policji. Pomimo to film zdobył dziewięć nagród (w kategoriach "Najlepszy film", Najlepszy scenariusz" "Najlepszy Aktor i Aktorka Drugoplanowa") na najważniejszym tureckim festiwalu filmowym, "Antalya Altın Portakal Film Festivali" (ang. Antalya Golden Orange Film Festival).
Opis fabuły.
Osierocone kurdyjska dziewczynka "Hejar" oraz turecki emeryt, "Rıfat", owdowiały, emerytowany sędzia, który odmawia angażowanie się w politykę, trafiają na siebie przez przypadek. Podczas gdy Rıfat walczy ze swoim osamotnieniem, Hejar, jedyna ocalała z policyjnej obławy na jego kurdyjskich sąsiadów, znajduje schronienie w jego domu. Rıfat stopniowo decyduje pomóc Hejar w powrocie do jej rodziny.
Nagrody.
Film został zgłoszony jako turecki kandydat do nagrody Amerykańskiej Akademii Filmowej w kategorii najlepszego filmu nieanglojęzycznego, ale nie uzyskał nominacji.

</doc>
<doc id="1404906" url="https://pl.wikipedia.org/wiki?curid=1404906" title="NASDAQ OMX Vilnius">
NASDAQ OMX Vilnius

NASDAQ OMX Vilnius – giełda papierów wartościowych w Wilnie, założona w 1993, należąca do sojuszu giełd skandynawskich OMX. 
Wraz z Ryską Giełdą Papierów Wartościowych i Giełda Papierów Wartościowych w Tallinnie jest częścią tzw. rynku bałtyckiego, który został założony w celu zminimalizowania kosztów inwestowania na rynkach Estonii, Łotwy i Litwy. Kapitalizacja Wileńskiej Giełdy Papierów Wartościowych wynosi ok. 6 mln EUR (stan na 15 lipca 2008).

</doc>
<doc id="1404907" url="https://pl.wikipedia.org/wiki?curid=1404907" title="Program przejściowy">
Program przejściowy

Program przejściowy - teoretyczna praca Lwa Trockiego z 1938, stanowiąca jeden z podstawowych dokumentów światowego ruchu trockistowskiego. Jej pełny tytuł brzmiał "Śmiertelna agonia kapitalizmu i zadania Czwartej Międzynarodówki". 
Wyjściowym założeniem dokumentu było przekonanie, iż robotnicy, zdezorientowani kryzysem partii socjaldemokratycznych i stalinizmem nie są w stanie dokonać rewolucji socjalistycznej. Jedyną możliwością podniesienia ich świadomości klasowej i tym samym zachętą do nowej rewolucji miało być wdrożenie przez trockistów (jako kontynuatorów myśli marksistowskiej) szeregu "postulatów przejściowych", przede wszystkim natury ekonomicznej.

</doc>
<doc id="1404908" url="https://pl.wikipedia.org/wiki?curid=1404908" title="Héctor Moreno">
Héctor Moreno

Héctor Alfredo Moreno Herrera (ur. 17 stycznia 1988 w Culiacán) – meksykański piłkarz występujący na pozycji środkowego obrońcy. Posiada również obywatelstwo hiszpańskie.
Kariera klubowa.
Moreno swoją karierę rozpoczynał w stołecznym meksykańskim zespole Pumas UNAM. Do seniorskiej drużyny został włączony jesienią 2005 przez trenera Hugo Sáncheza, jednak w Primera División zadebiutował dopiero 22 stycznia 2006 w wygranym 1:0 spotkaniu z Santos Laguną, wchodząc na plac gry w 88 minucie za Gerardo Galindo. Pierwszą bramkę w barwach Pumas zdobył 18 lutego tego samego roku w przegranej 1:3 konfrontacji z Cruz Azul. Moreno nie wywalczył sobie jednak miejsca w wyjściowej jedenastce zespołu, pozostając rezerwowym dla bardziej doświadczonych stoperów – Joaquína Beltrána, Darío Veróna i Marco Antonio Palaciosa. Dopiero jesienią 2007, po odejściu Palaciosa do Veracruz, młody defensor został podstawowym graczem drużyny Ricardo Ferrettiego. Podczas tych właśnie rozgrywek, Apertura 2007, Moreno wywalczył z Pumas tytuł wicemistrzowski po porażce z Atlante w dwumeczu finałowym fazy play–off łącznym wynikiem 1:2 (0:0, 1:2).
W styczniu 2008 Moreno został kupiony przez holenderski zespół AZ Alkmaar za sumę czterech milionów euro. W sezonie 2008/2009 wywalczył z drużyną prowadzoną przez Louisa van Gaala tytuł mistrza Holandii.
Kariera reprezentacyjna.
W 2005 roku Moreno był podstawowym graczem meksykańskiej kadry U–17 na Młodzieżowych Mistrzostwach Świata w Peru. Drużyna "Tri" okazała się triumfatorem turnieju, pokonując w finale Brazylię (3:0). W barwach reprezentacji U–20 defensor Pumas brał także udział w Młodzieżowych Mistrzostwach Świata w Kanadzie 2007 oraz w eliminacjach do nich. Podczas występów w zespole narodowym U–23 wziął udział w Igrzyskach Ameryki Środkowej i Karaibów w 2006 roku.
W seniorskiej reprezentacji Meksyku Moreno zadebiutował za kadencji swojego byłego szkoleniowca z Pumas, Hugo Sáncheza, 17 października 2007 w przegranym 2:3 meczu towarzyskim z Gwatemalą. Wybiegł wówczas na plac gry w wyjściowej jedenastce i w 76 minucie został zmieniony przez Edgara Castillo. W 2010 roku Moreno został także powołany przez selekcjonera Javiera Aguirre na Mistrzostwa Świata w RPA. Zawodnik AZ wystąpił wówczas w dwóch spotkaniach, w fazie grupowej z Francją (2:0) i Urugwajem (0:1). Reprezentacja Meksyku odpadła ostatecznie po przegranym 1:3 spotkaniu 1/8 finału z Argentyną.

</doc>
<doc id="1404912" url="https://pl.wikipedia.org/wiki?curid=1404912" title="Prekwalifikacje (Formuła 1)">
Prekwalifikacje (Formuła 1)

Prekwalifikacje – termin używany w Formule 1. Oznaczał on stosowane w latach 1988-1992 dodatkowe zasady kwalifikacji. Jako że w latach tych w startach brało udział ponad 15 zespołów, prekwalifikacje miały wyłonić kierowców, którzy będą mogli brać udział we właściwych sesjach kwalifikacyjnych (mogło uczestniczyć w nich maksimum 30 kierowców). Nie dotyczyło to najlepszych 13 zespołów z poprzedniej połowy sezonu.

</doc>
<doc id="1404916" url="https://pl.wikipedia.org/wiki?curid=1404916" title="Ballon d’Alsace">
Ballon d’Alsace

Ballon d’Alsace (1247 m n.p.m., niem. "Elsässer Belchen") – rozległy szczyt górski w południowej części Wogezów, we Francji, na granicy krain historycznych: Alzacji, Lotaryngii i Franche-Comté. Najwyższy punkt znajduje się w południowej części masywu. W latach 1871–1918 przez Ballon d’Alsace biegła granica francusko-niemiecka. 
Na szczycie wznoszą się: kolumna z polichromowaną figurą Matki Boskiej (z 1860 roku), pomnik Joanny d’Arc autorstwa Mathurin Moreau, symbolizujący przywiązanie Francuzów do Alzacji (z 1909 roku), oraz monument upamiętniający francuskich saperów, poległych przy rozminowywaniu ojczyzny (z 1950 roku). Ponadto na Ballon d’Alsace można też obserwować pozostałości dawnych okopów z I wojny światowej oraz wiele znaków starej granicy między Francją i Niemcami (słupy graniczne z wyraźnymi literami „F” i „D”). 
Ballon d'Alsace, którego wierzchowina szczytowa nie jest porośnięta lasem, jest znanym punktem widokowym. Jest jednym z nielicznych szczytów w okolicy, umożliwiających obserwację we wszystkich kierunkach. Na południu można dostrzec Trouée de Belfort i łańcuch Jury, na wschodzie horyzont zamyka Schwarzwald, na północy szczyty Wogezów, a na północnym zachodzie rozpościera się dolina Mozeli. Przy dobrej widoczności dostrzec można znaczną część łańcucha Alp, z Matterhornem i Mont Blanc włącznie.. 

</doc>
<doc id="1404919" url="https://pl.wikipedia.org/wiki?curid=1404919" title="Jasper Tudor">
Jasper Tudor

Jasper Tudor (ur. 1431, zm. 21/26 grudnia 1495) angielski arystokrata, hrabia Pembroke w latach 1452-1461 oraz od 1485, książę Bedford od 1485 r., bliski krewny dwóch królów Anglii: przyrodni brat Henryka VI Lancastera oraz wuj Henryka VII Tudora.
Pochodzenie.
Urodził się jako syn Owena Tudora i Katarzyny Walezjuszki. Jego matka była francuską królewną, córką Karola VI Szalonego i Izabeli Bawarskiej, która w 1420 r. została królową Anglii po ślubie z Henrykiem V. W 1422 r. owdowiała. Po kilku latach wywołała skandal z powodu popełnienia mezaliansu - w sekrecie poślubiła ubogiego walijskiego szlachcica, Owena Tudora. 
Miał dwóch braci - Owena, który został zakonnikiem oraz Edmunda Tudora i kilka sióstr. Jego przyrodnim bratem był król Anglii Henryk VI, a wujem król Francji Karol VII.
Wojna Dwóch Róż.
Jego brat Edmund Tudor sprawował funkcję namiestnika króla Henryka VI w Walii. Jeden z wasalów Ryszarda Plantageneta uwięził go w sierpniu 1456 r. na zamku w Carmarthen, gdzie zmarł kilka miesięcy później. Jasper przejął opiekę nad ciężarną wdową po swym bracie, Małgorzatą Beaufort, która wkrótce po śmierci Edmunda urodziła syna Henryka VII. 
2 lutego 1461 r. w bitwie pod Mortimer's Cross wraz z ojcem dowodził wojskami walcząc po stronie królowej Małgorzaty Andegaweńskiej, żony Henryka VI. Podczas bitwy na niebie pojawił się parhelion, które Edward IV i jego żołnierze uznali za boże błogosławieństwo oraz symbol trzech braci Yorków: Edwarda IV, Jerzego księcia Clarence oraz Ryszarda III. Bitwa zakończyła się porażką Lancasterów oraz pojmaniem Owena Tudora, którego nowy król - Edward IV York rozkazał stracić. Jasper uciekł do Bretanii. Wkrótce dołączył do niego Henryk VII. 
Do Anglii wrócił dopiero w drugiej połowie 1485 r., gdzie walczył u boku swego bratanka podczas bitwy pod Bosworth przeciwko Ryszardowi III. Bitwa zakończyła się śmiercią Ryszarda III i w efekcie przejęciem władzy przez Henryka VII. 
Wuj króla.
7 listopada 1485 ożenił się z Katarzyną Woodville, córką Richarda Woodville'a i Jakobiny Luksemburskiej, młodszą siostrą królowej Elżbiety Woodville. Z żoną nie doczekali się prawowitego spadkobiercy. Około 1490 Katarzyna urodziła martwego syna. Jasper miał co najmniej dwie córki z walijską kochanką: 

</doc>
<doc id="1404931" url="https://pl.wikipedia.org/wiki?curid=1404931" title="Cmentarz żydowski w Szprotawie">
Cmentarz żydowski w Szprotawie

Cmentarz żydowski w Szprotawie – został założony pod koniec XIX wieku i zajmuje powierzchnię 0,3 ha, na której zachowało się czternaście nagrobków, w tym okazały grobowiec rodziny Oppenheimów. Cmentarz znajduje się przy ul. Kraszewskiego.

</doc>
<doc id="1404934" url="https://pl.wikipedia.org/wiki?curid=1404934" title="NRadio">
NRadio



</doc>
<doc id="1404935" url="https://pl.wikipedia.org/wiki?curid=1404935" title="Cmentarz żydowski w Zasiekach">
Cmentarz żydowski w Zasiekach

Cmentarz żydowski w Zasiekach – został założony w XIX wieku i zajmuje powierzchnię 0,4 ha (według innych źródeł 0,1 ha), na której zachowało się kilka (według innych źródeł około trzydziestu) nagrobków, z których najstarszy pochodzi z 1915 roku i kryje szczątki Fridy Ballo.

</doc>
<doc id="1404938" url="https://pl.wikipedia.org/wiki?curid=1404938" title="Kalifat Bagdadzki">
Kalifat Bagdadzki



</doc>
<doc id="1404940" url="https://pl.wikipedia.org/wiki?curid=1404940" title="Jiyan">
Jiyan

Jiyan (kurd. "Życie") – film z 2002, którego reżyserem oraz twórcą scenariusza jest kurdyjski reżyser, Jano Rosebiani.
Opis fabuły.
"Diyari", amerykanin kurdyjskiego pochodzenia, wraca do swojego rodzinnego miasta, Halabdży, aby wybudować sierociniec, w pięć lat po ataku na Halabdżę. Na miejscu spotyka "Jiyan" i "Sherko," sieroty, które przeżyły atak. Podczas swojego pobytu w mieście, Diyari wnosi odrobinę nadziei oraz radości do życia dzieci, lecz kiedy odjeżdża osierocone dzieci powracają do swojego samotnego życia. Diyari opuszcza rozpłakaną Jiyan w miejscu, gdzie spotkał ją po raz pierwszy: na huśtawce pod samotnym drzewem na niewielkim wzgórzu.

</doc>
<doc id="1404943" url="https://pl.wikipedia.org/wiki?curid=1404943" title="Przebojowe porwanie">
Przebojowe porwanie

Przebojowe porwanie (ang. "Taking Five") – amerykańska komedia z 2007 roku. W Polsce miała premierę w TVP1 21 czerwca 2008. 
Opis fabuły.
Opowieść o współczesnej młodzieży z jednej z amerykańskich szkół średnich. Nastoletni bohaterowie mają swoich muzycznych idoli, przeżywają najróżniejsze problemy związane z trudnym wiekiem dojrzewania, a także rywalizują często ze sobą o dominację w grupie. Główny wątek opowieści koncentruje się wokół niezwykłych perypetii dwóch nastolatek – Devon Thompson i Gabby Kramer – które wskutek niefortunnego zbiegu okoliczności stają się obiektem złośliwych plotek i szykan ze strony szkolnych kolegów i koleżanek. Aby odzyskać popularność wśród szkolnych kolegów, dziewczyny postanawiają porwać członków uwielbianego przez wszystkich uczniów zespołu muzycznego 5 Leo Rise i szantażem zmusić ich do występu w szkole...

</doc>
<doc id="1404944" url="https://pl.wikipedia.org/wiki?curid=1404944" title="Moje życie (Trocki)">
Moje życie (Trocki)

Moje życie. Próba autobiografii (ros. "Моя Жизнь") – autobiografia Lwa Trockiego, napisana w latach 1929-1930 i opublikowana pierwszy raz w 1930. Przełożona na szereg języków, w tym na polski (wydanie w 1930 nakładem Domu Wydawniczego Bibljon i reprint w 1990).
Na łamach autobiografii Trocki opisuje swoje życie od dzieciństwa, poprzez udział w pierwszych podziemnych organizacjach lewicowych, do swojej aktywności jako zdeklarowany marksista i członek partii bolszewickiej. Opisuje rewolucję 1905 oraz rewolucję październikową, późniejszą przegraną walkę o władzę i pierwsze lata zesłania.
Okoliczności powstania i cechy książki.
Trocki został namówiony do napisania autobiografii przez niemieckiego dyrektora wydawnictwa Fischer Verlag. Podjął się tego zadania mimo początkowych wątpliwości, związanych przede wszystkim z nowym dlań charakterem pracy (do tej pory redagował wyłącznie książki o charakterze politycznym) oraz z samą teorią marksistowską, stawiającą w centrum uwagi ruchy masowe, a nie jednostki. Głównie z uwagi na ten ostatni fakt oraz ze względu na propagandę antytrockistowską powstającą w ZSRR autobiografia skupia się na analizie wydarzeń historycznych, w których Trocki brał udział oraz podkreśleniu jego roli w rewolucjach rosyjskich i w czasie wojny domowej w Rosji, nie zaś na jego życiu prywatnym, które poruszane jest zdawkowo.
Trocki zastanawiał się nad wieloma możliwościami tytułu książki. Rozważał m.in. tytuły "Pół wieku (1879-1929)", "Przypływy i odpływy", "W służbie rewolucji". Tytuł "Moje życie" został zasugerowany przez wydawcę i utrzymany mimo obiekcji autora.
Recepcja.
Książka została uznana przez krytykę za dzieło o wysokiej wartości literackiej oraz wyjątkowe świadectwo uczestnika rewolucji rosyjskiej oraz następujących po niej walk wewnątrzpartyjnych. Z uznaniem o pracy wypowiadali się w swoich biografiach Trockiego Dmitrij Wołkogonow, Pierre Broué i Izaak Deutscher. Dmitrij Wołkogonow równocześnie zarzucał Trockiemu świadome pomijanie niektórych aspektów jego życia prywatnego (m.in. okoliczności rozstania z Aleksandrą Sokołowską) oraz ogólnikowe wypowiadanie się o okolicznościach swojej porażki w walce o władzę.

</doc>
<doc id="1404946" url="https://pl.wikipedia.org/wiki?curid=1404946" title="Stary cmentarz żydowski w Żarach">
Stary cmentarz żydowski w Żarach

Stary cmentarz żydowski w Żarach – kirkut założony w XVIII wieku, znajdujący się przy ul. Inwalidów w Żarach w pobliżu domu dla głuchoniemych dzieci. Zachowało się około czternastu nagrobków. Na terenie nekropolii znajduje się pomnik żołnierzy Armii Czerwonej.

</doc>
<doc id="1404947" url="https://pl.wikipedia.org/wiki?curid=1404947" title="Sara Jean Underwood">
Sara Jean Underwood

Sara Jean Underwood (ur. 26 marca 1984 w Portlandzie w stanie Oregon) – amerykańska modelka i aktorka.
W październiku 2005 jej zdjęcie ukazało się na okładce Playboya, w lipcu 2006 została wybrana jako Playmate miesiąca. Rok później, w czerwcu 2007, otrzymała tytuł Playmate Roku.
Wystąpiła w kilku odcinkach reality show "Króliczki Playboya" (The Girls Next Door). Wystąpiła także w filmie z 2009 roku pt. "Miss marca", gdzie grała samą siebie, jak również w filmie z 2013 roku pt. "Deadly Weekend".

</doc>
<doc id="1404948" url="https://pl.wikipedia.org/wiki?curid=1404948" title="Circle (zespół muzyczny)">
Circle (zespół muzyczny)

Circle – fiński zespół muzyczny, przedstawiciel rocka eksperymentalnego, założony w 1991 roku w Pori.
Muzyka Circle oparta jest na repetycji oraz ciężkich riffach. Słychać w niej przede wszystkim wpływ zespołów krautrockowych – Can, Neu! oraz Faust. Muzycy określają się mianem zespołu "NWoFHM" (New Wave of Finnish Heavy Metal; por. NWoBHM). 

</doc>
<doc id="1404952" url="https://pl.wikipedia.org/wiki?curid=1404952" title="Vire (rzeka)">
Vire (rzeka)

Vire – rzeka w północno-zachodniej Francji przepływająca przez departamenty Calvados i Manche. Ma długość 128,4 km. Uchodzi do zatoki Baie des Veys w kanale La Manche.
Geografia.
Rzeka ma źródła na terenie gminy Chaulieu, w pobliżu trójstyku trzech departamentów: Manche, Calvados oraz Orne. Generalnie płynie w kierunku północnym i północno-zachodnim. W gminie Campeaux przyjmuje dopływ Souleuvre i zmienia bieg na zachodni aż do Pont-Farcy. Od tej ostatniej miejscowości płynie w kierunku północnym. Pomiędzy Campeaux a Saint-Lô rzeka tworzy meandry. W dolnym biegu rzeki jej dolina się poszerza, przepława przez bagna Marais d'Isigny i uchodzi do zatoki Baie des Veys w kanale La Manche.
Vire płynie na terenie dwóch departamentów, w tym 49 gmin:
Hydrologia.
Uśredniony roczny przepływ rzeki Vire wynosi 12,8 m³/s. Pomiary zostały przeprowadzone na przestrzeni ostatnich 46 lat w miejscowości Saint-Lô. Największy przepływ notowany jest w grudniu (26,3 m³/s), a najmniejszy w sierpniu – 2,64 m³/s.
Dopływy.
Vire ma 29 dopływów. Są to:

</doc>
<doc id="1404953" url="https://pl.wikipedia.org/wiki?curid=1404953" title="Pavadai">
Pavadai

Pavadai - ubiór kobiecy noszony w Indiach, przeznaczony dla dziewczynek i niezamężnych kobiet. Składa się z długiego "choli" (bluzeczki) i "ghagry" (długiej spódnicy). Strój pochodzi z Tamil Nadu, ale jest popularny także w stanach Kerala i Karnataka.

</doc>
<doc id="1404954" url="https://pl.wikipedia.org/wiki?curid=1404954" title="Altonaer FC Hamburg">
Altonaer FC Hamburg



</doc>
<doc id="1404958" url="https://pl.wikipedia.org/wiki?curid=1404958" title="Davide Lanzafame">
Davide Lanzafame

Davide Lanzafame (ur. 2 lutego 1987 w Turynie) – włoski piłkarz występujący w Budapest Honvéd FC.
Kariera.
W sezonie 2007/2008 również występował w drugoligowym Bari, dla którego zdobył 10 bramek. 1 lipca 2008 trafił do US Palermo na zasadzie współwłasności z Juventusem. Antonio Conte, była gracz Juventusu oraz trener piłkarski porównał młodego napastnika do Cristiano Ronaldo. "Lanzafame dojrzał taktycznie, jest przebojowy, dynamiczny i posiada rzadki instynkt strzelecki. Jeśli wciąż będzie się rozwijał w tak błyskawicznym tempie może stać się graczem na miarę Cristiano Ronaldo" stwierdził Conte na łamach La Gazzetta dello Sport. Pod koniec czerwca 2010 Lanzafame powrócił do Juventusu. W styczniu 2011 został wypożyczony do włoskiego klubu Brescia.
10 sierpnia 2011 sprzedany został na zasadzie współwłasności do Catanii. 9 września 2012 wypożyczony został do Grosseto, a następnie do węgierskiego Budapest Honvéd FC. 12 sierpnia 2014 podpisał kontrakt z Perugią. W 2016 trafił do Novary Calcio, a następnie wrócił do Budapest Honvéd FC.

</doc>
<doc id="1404959" url="https://pl.wikipedia.org/wiki?curid=1404959" title="Cmentarz żydowski w Rzepinie">
Cmentarz żydowski w Rzepinie

Cmentarz żydowski w Rzepinie – został założony w XIX wieku i zajmował powierzchnię 0,1 ha. Położony był we wschodniej części miasta, przy obecnej szosie wylotowej na Torzym (ul. Poznańska). Do dziś nie zachowały się żadne nagrobki, a teren cmentarza jest zarośnięty lasem. W ściółce leśnej można znaleźć zaledwie kilka szczątków połamanych tablic nagrobnych macew. Cmentarz uległ dewastacji w okresie III Rzeszy i PRL.

</doc>
<doc id="1404960" url="https://pl.wikipedia.org/wiki?curid=1404960" title="Eustachy Grothus">
Eustachy Grothus

Eustachy Grothus (Grotus, Grotuz, Grothaus, Grothauzen) herbu Grothus (ur. 1792 lub 1793 w Trzebieniu, zm. 10/11 lipca 1858 w Paryżu) – podpułkownik Wojska Polskiego.
Życiorys.
Urodzony w rodzinie ziemiańskiej pochodzącej z Inflant. Mając 17 lat, wstąpił jako ochotnik do guidów księcia Józefa Poniatowskiego. Jako podporucznik przeszedł do 17. Pułku Piechoty Księstwa Warszawskiego. W roku 1811 porzucił wojsko i osiadł na roli. W 1812 był organizatorem pospolitego ruszenia. W Królestwie Kongresowym był radcą wojewódzkim. 
W czasie powstania listopadowego, 30 grudnia 1830 r., otrzymał od gen. Jana Skrzyneckiego patent na zorganizowanie ochotniczego Batalionu Sandomierskich Strzelców Celnych. Przystąpił do formowania tego oddziału w Radomiu i w Warszawie. 
Rozlokowany wzdłuż Wisły na południe od Warszawy batalion ten przyczynił się do zlikwidowania prób zniszczenia mostu w stolicy przez wojska rosyjskie. 5 czerwca 1831 oddział otrzymał rozkaz przejścia na prawy brzeg Wisły i rozwinięcia tam działań partyzanckich. W maju Grothus został przydzielony do korpusu gen. Wojciecha Chrzanowskiego, skierowanego na Lublin i Zamość. W czasie walk odznaczony został Krzyżem Złotym Orderu Virtuti Militari. Brał udział w wielu bitwach, m.in. pod Wieprzowym Jeziorem, gdzie stawił opór znaczniejszym siłom rosyjskim z korpusu gen. Teodora Rüdigera. W początkach sierpnia batalion przerzucono na lewy brzeg Wisły i oddano pod rozkazy gen. Samuela Różyckiego. Brał udział w wielu bitwach.
Po upadku powstania Grothus przeszedł do Galicji. Po 1833 osiadł na stałe we Francji. Był członkiem Towarzystwa Demokratycznego Polskiego, a od 1838 do 1843 – Klubu Polskiego. Pochowany na Cmentarzu Montmartre.

</doc>
<doc id="1404961" url="https://pl.wikipedia.org/wiki?curid=1404961" title="Videostrada">
Videostrada



</doc>
<doc id="1404964" url="https://pl.wikipedia.org/wiki?curid=1404964" title="Kryptonim Gwiazda">
Kryptonim Gwiazda

Kryptonim Gwiazda () – rosyjski film wojenny opowiadający o oddziale zwiadowczym Armii Czerwonej wysłanych za linię frontu w celu rozpoznania, które ma posłużyć jako podwaliny do zaplanowania ofensywy przeciwko Wehrmachtowi.
Premiera filmu odbyła się w 2002 roku. Jest on uważany za jeden z najlepszych filmów wojennych XXI wieku i „triumf rosyjskiego kina na miarę niemieckiego "Okrętu"”.
Fabuła.
Rok 1944, okupowana przez Niemców Białoruś. Sowiecki oddział dywersyjno-wywiadowczy zostaje wysłany za linię frontu w celu dostarczenia informacji o nieprzyjacielu, dzięki czemu wojska sowieckie mogłyby ruszyć do nowej ofensywy.
Żołnierze natykają się na trudności już w pierwszym etapie misji. Ich planem było wziąć do niewoli niemieckiego oficera. Kilka akcji z takim właśnie celem kończy się jednak niepowodzeniem. Dopiero po kilku dniach udaje im się załapać wrogiego żołnierza, który okazuje się być zaledwie sierżantem. Mimo to wie, gdzie znajduje się główna baza i zna nazwisko głównodowodzącego. Sowieci po otrzymaniu potrzebnych informacji, mimo rozterek moralnych, zabijają jeńca.
Korzystając z uzyskanych danych, oddział odnajduje niemiecki park czołgowy i sztab. Pod osłoną nocy czerwonoarmiści porywają wreszcie wysokiego rangą oficera i dowiadują się od niego wszystkich potrzebnych informacji. W czasie niemieckiego pościgu zostaje on jednak omyłkowo trafiony w głowę przez swoich rodaków. Sowieci ukrywają ciało.
Na drugi dzień niemieckie radia donoszą o dwóch zaginionych, a po odnalezieniu ciał, zabitych niemieckich żołnierzach. Doborowe oddziały Waffen-SS rozpoczynają poszukiwania sowieckich zwiadowców. Ci zdradzają swoją pozycję, zdobywając radiostację. Sprzęt radiowy był im jednak potrzebny, ponieważ ten, który zabrali ze sobą na misję, nie działał. Po znalezieniu bezpiecznego miejsca, używając tytułowego kodu wywoławczego „Gwiazda”, nadają do kwatery Armii Czerwonej komunikat o liczebności, wyposażeniu i rozmieszczeniu sił wroga.
Chwilę później Niemcy atakują, a zwiadowcy bronią się w drewnianym domku pośrodku lasu. Nieprzyjaciel sprowadza dwa wozy opancerzone Sd.Kfz.251, a później snajpera, kilka karabinów maszynowych i miotacz ognia, którym podpala chatkę. Tylko dwóm żołnierzom z grupy udaje się uciec z płonącego budynku, ale dosięga ich seria z broni maszynowej.
Całą drużyna zostaje uznana za zaginioną. Informacje przez nią dostarczone pozwalają jednak Armii Czerwonej przeprowadzić zwycięską ofensywę na Białorusi, operację Bagration.'

</doc>
<doc id="1404967" url="https://pl.wikipedia.org/wiki?curid=1404967" title="Vepriai">
Vepriai



</doc>
<doc id="1404969" url="https://pl.wikipedia.org/wiki?curid=1404969" title="Marooned in Iraq">
Marooned in Iraq

Marooned in Iraq (per. "Gomgashtei dar Aragh") – irański (kurdyjsko-perski) dramat filmowy z 2002 roku w reżyserii Bahmana Ghobadiego.
Opis fabuły.
Mirza, znany kurdyjski muzyk usłyszał, że jego była żona "Hanare" ma kłopoty. On, w towarzystwie swoich dwóch synów, wyrusza w podróż wzdłuż granicy iracko-irańskiej, żeby ją odnaleźć.

</doc>
<doc id="1404970" url="https://pl.wikipedia.org/wiki?curid=1404970" title="Taking 5">
Taking 5



</doc>
<doc id="1404973" url="https://pl.wikipedia.org/wiki?curid=1404973" title="Aleja Marszałka Józefa Piłsudskiego w Gdyni">
Aleja Marszałka Józefa Piłsudskiego w Gdyni

Aleja Marszałka Józefa Piłsudskiego – ulica w centrum Gdyni. Jej przebieg wyznacza granice dla trzech dzielnic: Śródmieścia, Wzgórza Św. Maksymiliana oraz Kamiennej Góry. Długość alei wynosi około 1,25 km.
Przebieg.
Aleja rozciąga się pomiędzy Węzłem Franciszki Cegielskiej a Bulwarem Nadmorskim im. Feliksa Nowowiejskiego. Aleja krzyżuje się także z reprezentacyjną ulicą Gdyni – Świętojańską. Na odcinku od skrzyżowania z ulicą Bema do placu I Brygady Pancernej im. Bohaterów Westerplatte ma wydzielony pas przeznaczony dla ruchu rowerowego. Przy alei umiejscowione są trzy skwery: Plymouth pomiędzy skrzyżowaniami z ulicami Świętojańską i Bema, Sue Ryder przy skrzyżowaniu z ulicą Legionów oraz Arki Gdynia przy bulwarze.
Historia.
Istnienie alei Piłsudskiego sięga początków funkcjonowania Gdyni jako miasta. W 1929 roku podczas planowania budowy promenady aleja nie miała nazwy. Dopiero po wybudowaniu przy niej Domu Kuracyjnego, nazywanego kasynem, została nazwana "aleją Kasyna". W 1930 rozpoczęto budowę promenady miejskiej zaprojektowanej przez Adama Kuncewicza, a także w tym samym roku wybudowano Komisariat Rządu. Rok później przy alei wybudowano dwa zespoły mieszkaniowe dla urzędników.
W marcu 1931 na wniosek starosty pułkownika Mieczysława Pożerskiego Magistrat i Rada Miejska Gdyni uchwaliły jednogłośnie przemianowanie "alei Kasyna" na "aleję Marszałka Piłsudskiego". Wniosek został złożony dla uczczenia imienin marszałka Piłsudskiego obchodzonych 19 marca. W 1932 prawdopodobnie zakończono budowę promenady miejskiej, na którą składały się: dwupasmowa wybrukowana kostką granitową jezdnia o długości 669 m i szerokości 9,85 m, chodnik z lewej strony jezdni o szerokości 2,75 m, piaszczysty deptak o szerokości 6,3 m z umieszczonymi w jego wnękach ławkami oraz pasy zieleni z drzewami, a także sieć wodociągowa, kanalizacyjna i lampy uliczne. W kolejnych latach wystrój zieleni ulegał modyfikacjom.
Podczas okupacji Niemcy zmienili nazwę alei na "Steinstrasse". Skrócono także zieloną część alei poprzez urządzenie przed Urzędem Miasta parkingu, który został wyasfaltowany wraz z jezdnią do wysokości Domu Kuracyjnego.
Po wojnie alei nadano nazwę "Czołgistów" dla uczczenia przejazdu tym traktem w dniu 27 marca 1945 czołgów I Brygady Pancernej im. Bohaterów Westerplatte, a także w związku ze zniszczeniami wojennymi przystąpiono do jej przebudowy. Później w Referacie Miejskiego Urzędu Planowania Przestrzennego opracowano nowy projekt zagospodarowania alei, którego autorem była mgr inż. architekt krajobrazu Barbara Kaszycka. Według tego projektu dawny deptak przekształcono na trawnik z dwoma rzędami buka pospolitego (dziś potoczne "aleja bukowa"), a na dawnym trawniku wyznaczono nowy chodnik o szerokości 5 m, natomiast pozostały pas trawnika został obsadzony niską roślinnością. Z kolei lewa strona alei została zabudowana i obsadzona rzędem topól.
25 lipca 1990 Rada Miasta zadecydowała o powróceniu do przedwojennej nazwy – "alei Piłsudskiego", a w 1995 nazwała imieniem I Brygady Pancernej im. Bohaterów Westerplatte plac przylegający do alei, znajdujący się w sąsiedztwie Domu Marynarza.
29 września 2020 u zbiegu alei Piłsudskiego i ul. Legionów, w zmodernizowanej kosztem 10 mln zł wschodniej części Parku Centralnego o powierzchni 15 tys. metrów kw., oddano do użytku plac zabaw dla dzieci, ścianę do rysowania kredą, park linowy, skatepark dla początkujących (położony obok istniejącego od kilku lat skateparku dla wyczynowców), fontannę, siłownię plenerową, bieżnię z elastyczną nawierzchnią, tor dla rolkarzy i tereny zielone. Uzupełnieniem całości jest fontanna z dyszami tryskającymi wodą i parą wodną z powierzchni chodnika, ławki, poidełko z wodą i polana piknikowa lub do ćwiczeń na świeżym powietrzu. Inwestycja ta powstała w efekcie zapowiedzi władz Gdyni z 2017, w których zadeklarowały one stopniowe urządzanie 6-hektarowego parku rozciągającego się po południowej stronie Alei.
Obiekty.
Przy ulicy znajduje się m.in. gmach Urzędu Miasta Gdyni (dawniej Komisariat Rządu), Dom Marynarza (dawniej Dom Zdrojowy), siedziba Wydziału Oceanografii i Geografii Uniwersytetu Gdańskiego oraz Pomnik Ofiar Grudnia 1970.
Do alei Piłsudskiego przylega jeden budynek wpisany do rejestru zabytków, jest to kamienica narożna zbudowana w 1936 roku dla mecenasa Antoniego Ogończyka-Blocha i architekta Leona Mazalona, która mieści się pod adresem ul. Świętojańska 122.

</doc>
<doc id="1404976" url="https://pl.wikipedia.org/wiki?curid=1404976" title="Thomas Dempster">
Thomas Dempster

Thomas Dempster (ur. 23 sierpnia 1579, Aberdeenshire; zm. 6 września 1625) – szkocki uczony i historyk. Uważany za prekursora współczesnej etruskologii. 
Urodzony w rodzinie arystokratycznej, podróżował po Francji i Włoszech, wiedziony z miejsca na miejsce przez serię barwnych zdarzeń. W końcu, znalazł się pod opieką i mecenatem Wielkiego Księcia Toskanii - Kosmy II, który zlecił mu napisanie pracy nt. Etrusków. Trzy lata później wręczył księciu gotowy rękopis, swojego najdonioślejszego dzieła – "De Etruria Regali Libri" (pol. "O królewskiej Etruriiw siedmiu księgach"), pierwszy szczegółowy opis cywilizacji etruskiej. Pomimo wagi dzieła, swojego pierwszego wydania, doczekało się dopiero w 1723. Wydawcą był Thomas Coke, w którego bibliotece, w Holkham, nadal znajduje się oryginał.

</doc>
<doc id="1404977" url="https://pl.wikipedia.org/wiki?curid=1404977" title="Rów Acheński">
Rów Acheński

Rów Acheński – rodzaj przeszkody jeździeckiej. Rów jako przeszkodę wprowadzono po raz pierwszy na jeździeckich konkursach akwizgrańskich w roku 1925. Nazwa tego rodzaju przeszkody pochodzi od niemieckiej nazwy Akwizgranu – "Aachen" .

</doc>
<doc id="1404978" url="https://pl.wikipedia.org/wiki?curid=1404978" title="Polskie stacje radiowe na platformach">
Polskie stacje radiowe na platformach



</doc>
<doc id="1404979" url="https://pl.wikipedia.org/wiki?curid=1404979" title="Luigi I Gonzaga">
Luigi I Gonzaga

Luigi I Gonzaga (albo Ludovico) (ur. w 1267 lub 1268, zm. 18 stycznia 1360), szlachcic włoski.
Był pierwszym Kapitanem Ludu w Mantui oraz Wikariuszem Cesarskim. Był synem Guida (zm. w 1318) i wnukiem Antonia (zm. w 1283). Był podestą w Mantui w 1318. Dzięki wsparciu Cangrande I della Scala z Werony, który dostarczył mu pomocy wojskowej, obalił władzę Rinaldo Bonacolsiego (sierpień 1328) i został obwołany Kapitanem Generalnym (Kapitanem Ludu) z prawem mianowania następcy, a w 1329 został mianowany Wikariuszem Cesarskim cesarza Ludwika IV Bawarskiego. 
Miał osiemnaścioro dzieci. Następcą Luigiego był jego syn Gwidon.

</doc>
<doc id="1404980" url="https://pl.wikipedia.org/wiki?curid=1404980" title="Matra (przedsiębiorstwo)">
Matra (przedsiębiorstwo)

Matra (pełna nazwa: Mécanique Avion Traction) – francuskie przedsiębiorstwo specjalizujące się w aeronautyce i produkcji broni, producent samochodów drogowych i wyścigowych, konstruktor Formuły 1. Od roku 1994 członek Lagardère Group, działa obecnie pod tą nazwą.
Matra Hautes Technologies.
"Matra Hautes Technologies" (w skrócie MHT, dosł. "Wyższe Technologie Matry") – oddział Matry, który specjalizował się w aeronautyce, telekomunikacji i produkcji broni. W lutym 1999 roku Matra Hautes Technologies połączyła się z firmą Aérospatiale, tworząc Aérospatiale-Matra. 10 lipca 2000 roku Aérospatiale-Matra stała się częścią EADS.
Samochody Matra.
Matra stała się znana we Francji na początku lat 60. XX wieku, kiedy to po zakupie firmy Automobiles René Bonnet zaczęła produkować udane samochody sportowe.
Na początku nazwę Matra stosowano na samochody Renault z silnikami Matra Djet.
Djet został zastąpiony samochodem Matra 530, w którym znajdował się silnik V4 Forda Taunusa. W latach 70. Matra współpracowała z Simką, produkując samochody sportowe z silnikami Simca, takie jak Matra Bagheera, Matra Murena czy wczesny typ samochodu typu SUV – Matra Rancho.
W roku 1984 Renault zaangażowało Matrę w budowę minivana Renault Espace.
Matra zaprojektowała i zbudowała też model Renault Avantime, ale po kiepskich wynikach sprzedaży 27 lutego 2003 firma ogłosiła zamknięcie fabryki w Romorantin. We wrześniu 2003 roku Pininfarina SpA nabyła inżynierię, badania i przedsięwzięcia Matry. Nowo powstała firma została nazwana Matra Automobile Engineering.
Modele Matry:
Matra w wyścigach samochodowych.
W połowie lat 60. Matra odnosiła spore sukcesy w Formule 3 i Formule 2, głównie dzięki ich samochodowi MS5, opartym na monocoque. W Formule 1 zespół Mécanique Avion TRAction zadebiutował w sezonie 1966 w Grand Prix Niemiec, a jego kierowcami byli Francuzi: Jo Schlesser i Jean-Pierre Beltoise. Wyścig w Niemczech był jednak jedynym wyścigiem Matry w tamtym sezonie. Jako fabryczny zespół Matra startowała w latach 1966 – 1972, zdobywając łącznie w 51 Grand Prix (74 starty) 55 punktów. Kierowcami Matry byli Francuzi: Jo Schlesser, Jean-Pierre Beltoise, Johnny Servoz-Gavin, Henri Pescarolo oraz Nowozelandczyk Chris Amon.
Mimo tych nierewelacyjnych wyników Matra figuruje jako mistrz świata konstruktorów Formuły 1 w sezonie 1969. Wynika to stąd, iż w latach 1966–1970 Matra dostarczała zespołowi Tyrrell swoje samochody, przemianowując nazwę zespołu na Matra International. W sezonie tamtym Matra odniosła 6 zwycięstw, zdobyła 66 punktów, co dało jej 17 punktów przewagi nad drugim Brabhamem i tytuł mistrzowski. Ponadto tytuł mistrza świata zdobył wtedy kierowca Matry, Brytyjczyk Jackie Stewart. Po sezonie 1972 zespół wycofał się z Formuły 1 jako konstruktor.
Matra dostarczała silniki zespołowi Ligier w latach 1976–1978 i 1981–1982.
Samochód Matra 670 wygrywał wyścig 24 godziny Le Mans w latach 1972–1974.

</doc>
<doc id="1404981" url="https://pl.wikipedia.org/wiki?curid=1404981" title="Matra Haute Technologie">
Matra Haute Technologie



</doc>
<doc id="1404982" url="https://pl.wikipedia.org/wiki?curid=1404982" title="Matra Hautes Technologies">
Matra Hautes Technologies



</doc>
<doc id="1404983" url="https://pl.wikipedia.org/wiki?curid=1404983" title="Mécanique Avion Traction">
Mécanique Avion Traction



</doc>
<doc id="1404990" url="https://pl.wikipedia.org/wiki?curid=1404990" title="Koszary (Kraśnik)">
Koszary (Kraśnik)

Koszary – osiedle w Kraśniku zlokalizowane w dzielnicy Kraśnik Stary (Lubelski), po prawej stronie rzeki Wyżnicy. Jest największym osiedlem mieszkaniowym w Starej części miasta, w której przeważają bloki mieszkalne. Na osiedlu jest wiele supermarketów tj. Carrefour, Aldik, Lidl, Biedronka oraz wiele przedsiębiorstw handlowo-usługowych. W Koszarach znajduje się Szkoła Podstawowa nr 2 im. Mikołaja Kopernika, która przed reformą edukacji była połączona z nieistniejącym już Gimnazjum nr 2 im. Jana Kochanowskiego w Zespół Placówek Oświatowych nr 2. Przed II wojną światową były tu koszary 24 Pułku Ułanów. Osiedle mieszkaniowe powstawało na wzgórzach od lat 50. XX wieku. Przy ul. Chopina 13 znajduje się budynek główny Szpitala Powiatowego, a przy ul. Lubelskiej 84 Urząd Miasta Kraśnik.
Granice osiedla.
Osiedle od północnego zachodu graniczy z dzielnicą Piaski, od północy przebiega granica miasta po torach kolejowych, od południa z "Ośrodkiem-Miasto (Starym Miastem)" dzielnicy Lubelskiej, od zachodu przebiega granica miasta, od wschodu z osiedlem "Zarzecze" dzielnicy Lubelskiej (Starej). Przez Koszary przebiega główna droga wojewódzka nr 833 (ul. Urzędowska). Przez dzielnicę przebiega większość linii komunikacyjnych Miejskiego Przedsiębiorstwa Komunikacyjnego.

</doc>
<doc id="1404991" url="https://pl.wikipedia.org/wiki?curid=1404991" title="Love &amp; Peace">
Love &amp; Peace

Love &amp; Peace – album amerykańskiego muzyka Raya Charlesa, wydany w 1978 roku. Nagrany został po ponownym nawiązaniu przez Charlesa współpracy z wytwórnią Atlantic. Płyta spotkała się z nieprzechylnymi opiniami krytyków. Zarzucali oni muzykowi m.in. to, że wykorzystuje swe możliwości wokalne na zaledwie 25%, a piosenki są nudne i źle zaaranżowane.

</doc>
<doc id="1404998" url="https://pl.wikipedia.org/wiki?curid=1404998" title="Jolanta Jaszkowska">
Jolanta Jaszkowska

Jolanta Jaszkowska (ur. 19 lutego 1957 w Szczecinie) – polska piosenkarka. Obecnie związana z Teatrem Sabat w Warszawie, gdzie oprócz regularnych występów w spektaklach rewiowo-muzycznych, pełni też funkcję kierownika muzycznego. 
Życiorys.
Ukończyła szczecińską Państwową Szkołę Muzyczną w klasie skrzypiec oraz Średnią Szkołę Muzyczną w klasie wokalistyki operowej w Szczecinie. Współpracowała z Teatrem Muzycznym w Szczecinie. Występowała w grupach wokalnych: "Hajduczki", "Telegram". Razem z "George Lange Set" występowała też w klubach Szwecji, Finlandii, Norwegii, Niemiec, Szwajcarii, USA i na Bliskim Wschodzie. 
W Polsce zadebiutowała na I Festiwalu Piosenki Włoskiej w Zamościu w 1988 roku, gdzie zdobyła II nagrodę. W 1989 roku z piosenką "Każdy swego pana ma" wygrała koncert "Od Opola do Opola". Koncertowała też dla Polonii w USA, gdzie nagrała debiutancki album "Chcę Kochać, Pragnąć, Chcę Żyć". Płyta została wydana w 1991 roku (wyd. Magic Sound Pomaton).
Dyskografia, ścieżki dźwiękowe.
Albumy:
Ścieżki dźwiękowe:

</doc>
<doc id="1404999" url="https://pl.wikipedia.org/wiki?curid=1404999" title="Alessandro Mancini (piłkarz)">
Alessandro Mancini (piłkarz)



</doc>
<doc id="1405003" url="https://pl.wikipedia.org/wiki?curid=1405003" title="Ulica Łukowska w Warszawie">
Ulica Łukowska w Warszawie

Ulica Łukowska – ulica w warszawskiej dzielnicy Pradze-Południe.
Historia.
Ulica Łukowska została wytyczona na początku lat 20. XX wieku, w czasie dynamicznego rozwoju przemysłowej części Grochowa. Łączyła wtedy dwie ulice: Karczewską z Komorską, układ ulic w tym rejonie miasta miał kształt regularnej siatki. Mapa Wielkiej Warszawy z 1932 r. pokazuje ulicę Łukowską przecinającą Komorską i dochodzącą do Kawczej. 
Krótko przed II wojną światową Łukowska została wydłużona w kierunku wschodnim do Witolińskiej. Mapa stolicy z 1958 r. wskazuje, że Łukowska rozciąga się już tylko pomiędzy Komorską a Karczewską. Na przełomie lat 70. i 80. XX wieku nastąpiła przebudowa ulicy związana z budową Osiedla Ostrobramska. Poszerzono i zbudowano jednak tylko odcinek między Zamieniecką, a Jubilerską – odcinek za skrzyżowaniem z Zamieniecką zachował swój lokalny charakter, a w związku ze zwiększającym się natężeniem ruchu wprowadzono w jego części ruch jednokierunkowy. W 2006 roku uruchomiono w środkowej części ulicy sygnalizację świetlną.

</doc>
<doc id="1405004" url="https://pl.wikipedia.org/wiki?curid=1405004" title="DW836">
DW836



</doc>
<doc id="1405006" url="https://pl.wikipedia.org/wiki?curid=1405006" title="Ernest Skalski">
Ernest Skalski

Ernest Kajetan Skalski (ur. 18 stycznia 1935 w Warszawie) – polski dziennikarz i publicysta.
Życiorys.
Z wykształcenia historyk. Dziennikarstwem zajął się w 1958, podejmując pracę w dzienniku „Sztandar Młodych”, wówczas organie Związku Młodzieży Socjalistycznej. Związany następnie z różnymi tytułami prasowymi, współpracował również z radiem i telewizją. Był członkiem redakcji takich pism jak „Życie Gospodarcze”, „Kultura” i „Polityka”. W zbiorach IPN znajduje się jego teczka personalna tajnego współpracownika założona w 1966. W 2008 Ernest Skalski wygrał proces cywilny o ochronę jego dóbr osobistych w związku z artykułem prasowym mogącym sugerować jego współpracę z SB.
Po sierpniu 1980 dołączył do nowo powstałej redakcji „Tygodnika Solidarność”. W stanie wojennym współtworzył periodyki drugiego obiegu, w tym „Tygodnik Wojenny” i „Przegląd Wiadomości Agencyjnych”, pisując również m.in. do „Tygodnika Mazowsze”. Zawodowo był wówczas publicystą „Tygodnika Powszechnego”.
W 1981 został członkiem władz Stowarzyszenia Dziennikarzy Polskich, po jego delegalizacji działał w podziemnym SDP.
W 1989 należał do założycieli „Gazety Wyborczej”. Był komentatorem i zastępcą redaktora naczelnego tego dziennika, a także członkiem zarządu Agory. Później do 2005 publikował w „Rzeczpospolitej”. Wszedł także w skład redakcji portalu publicystycznego Studio Opinii.
Opublikował m.in. książkę "Apartheid" (tom 147 serii wydawniczej Omega, Warszawa 1969).
Odznaczony Krzyżem Kawalerskim Orderu Odrodzenia Polski (2011).

</doc>
<doc id="1405007" url="https://pl.wikipedia.org/wiki?curid=1405007" title="Metatarsalgia Mortona">
Metatarsalgia Mortona

Metatarsalgia Mortona (łac. "metatarsalgia Mortoni", ang. Morton's metatarsalgia, interdigital neuritis) – zespół bólowy, którego przyczyną jest ucisk przechodzących przez więzadło poprzeczne śródstopia nerwów podeszwowych unerwiających palce stopy. Po raz pierwszy ta jednostka chorobowa była zaobserwowana przez Filippo Civinini z miejscowości Pistoia we Włoszech w 1835 roku. Metatarsalgia najczęściej dotyczy palca III. Długo trwający ucisk powoduje otaczanie nerwu przez tkankę łączną włóknistą i powstanie tzw. nerwiaka Mortona. Objawem choroby jest ból odczuwany w okolicy palca, który nasila się w pozycji stojącej, podczas biegania oraz podczas noszenia butów na wysokich obcasach. W diagnostyce metatarsalgii stosuje się USG i rezonans magnetyczny. Chorobę leczy się zalecając noszenie odpowiedniego obuwia, wkładek do butów, podając miejscowo kortykosteroidy oraz stosując leczenie operacyjne.

</doc>
<doc id="1405009" url="https://pl.wikipedia.org/wiki?curid=1405009" title="Nerwiak Mortona">
Nerwiak Mortona



</doc>
<doc id="1405010" url="https://pl.wikipedia.org/wiki?curid=1405010" title="Międzynarodowy festiwal filmowy w Porto">
Międzynarodowy festiwal filmowy w Porto



</doc>
<doc id="1405013" url="https://pl.wikipedia.org/wiki?curid=1405013" title="Francuski zwrot">
Francuski zwrot

Francuski zwrot – określenie taktyki podjętej przez francuskich trockistów w latach 1934-1936, polegającej na dokonaniu entryzmu w SFIO. Była następnie naśladowana przez trockistów z innych krajów europejskich. 
Przyczyny.
Trockiści francuscy byli zrzeszeni w niewielkiej Lidze Komunistycznej, ówcześnie niewielkiej organizacji z niewielką bazą wśród robotników. W związku z kryzysem 6 lutego 1934 i powstaniem jednolitego frontu SFIO oraz PCF Lew Trocki dostrzegł możliwości popularyzowania trockizmu we Francji i zwiększenia liczby członków Ligi poprzez dołączenie do jednolitego frontu. Wobec braku wewnętrznej demokracji w PCF i zdecydowanie prostalinowskiego stanowiska tej partii Trocki zalecił swoim francuskim zwolennikom wstępowanie do SFIO i propagowanie tam poglądów trockistowskich. 
Praktyka.
Przywódcy Ligi Komunistycznej byli podzieleni w kwestii propozycji, przedstawionej oficjalnie przez Trockiego w kwietniu 1934. Raymond Molinier zdecydowanie poparł propozycję, Pierre Naville był jej przeciwny, Pierre Frank nie miał zdania. Dyskusja wewnątrzorganizacyjna trwała dwa miesiące i zakończyła się uchwałą o rozwiązaniu Ligi Komunistycznej i stworzeniu Grupy Bolszewików-Leninistów wchodzącej w skład SFIO na zasadzie frakcji. Naville, po negatywnym zaopiniowaniu decyzji o dokonaniu entryzmu, opuścił organizację. 
GBL rozpoczęła pracę wśród działaczy SFIO, skupiając się na paryskich grupach partii i na jej młodzieżówce. Trockiści zaangażowali się szczególnie w protest przeciwko przekształceniu frontu partii lewicowych we Front Ludowy z udziałem Partii Radykalnej, mającej oparcie w klasie średniej. Mimo ostatecznego niepowodzenia tych działań, aktywista trockistowski Jean Rous został wybrany do Komitetu Administracyjnego SFIO. 
Wystąpienie ze SFIO.
Fiasko walki o zachowanie lewicowego charakteru zjednoczonego frontu skłoniło jednak Trockiego do cofnięcia swojego poparcia dla działań GBL wewnątrz SFIO. Uznał on, że działanie wewnątrz organizacji o charakterze dalekim od lewicowego radykalizmu nie ma większego sensu i wezwał trockistów do opuszczenia Frontu Ludowego i rozpoczęcia prac nad nową partią antykapitalistyczną. Ponownie, po dłuższych dyskusjach wewnątrzpartyjnych, trockiści zaakceptowali to stanowisko i opuścili SFIO w sposób chaotyczny, nie do końca informując opinię publiczną o powodach swojej decyzji. Łącznie z SFIO wyszło około 600 osób, a organizacje trockistowskie we Francji, ulegające dalszym podziałom, nie odegrały już żadnej roli przed 1939. 
Ocena francuskiego zwrotu.
Światowy ruch trockistowski toczył ostre dyskusje związane z oceną francuskiego zwrotu. Michel Pablo i Gerry Healy uważali zastosowaną taktykę entryzmu za właściwą i propagowali jej kontynuowanie we Francji i innych krajach. Z kolei Ted Grant, chociaż zwolennik entryzmu z zachowaniem niezależnych struktur trockistowskich poza partią, w której prowadzone jest działanie, uważał francuski zwrot za nieprzemyślany i przede wszystkim źle zrealizowany plan. Wskazywał on na zbyt szybką rezygnację z pracy wewnątrz SFIO, opuszczenie tej partii w momencie, gdy trockiści zbudowali już pewien autorytet wśród jej radykalnego skrzydła. 

</doc>
<doc id="1405020" url="https://pl.wikipedia.org/wiki?curid=1405020" title="Klinek">
Klinek

Klinek () – część płata potylicznego mózgu ludzkiego. Od przodu od przedklinka oddziela go bruzda ciemieniowo-potyliczna, od dołu natomiast bruzda ostrogowa. Ma w przybliżeniu kształt trójkątny. Znajduje się na przyśrodkowej powierzchni półkul.

</doc>
<doc id="1405021" url="https://pl.wikipedia.org/wiki?curid=1405021" title="Smotrawa">
Smotrawa

Smotrawa ("Telekia" Baumg.) – rodzaj roślin należący do rodziny astrowatych. Gatunkiem typowym jest "Telekia speciosa" (Schreber) Baumg.
Systematyka.
Angiosperm Phylogeny Website adaptuje podział na podrodziny astrowatych ("Asteraceae") opracowany przez Panero i Funk w 2002, z późniejszymi uzupełnieniami. Zgodnie z tym ujęciem rodzaj "Telekia" należy do plemienia "Inuleae" Cass., podrodziny "Asteroideae" (Juss.) Chev. W systemie APG III astrowate są jedną z kilkunastu rodzin rzędu astrowców ("Asterales"), wchodzącego w skład kladu astrowych w obrębie dwuliściennych właściwych. 
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa astrowe ("Asteridae" Takht.), nadrząd astropodobne ("Asteranae" Takht.), rząd astrowce ("Asterales" Lindl), rodzina astrowate ("Asteraceae" Dumort.), rodzaj smotrawa ("Telekia" Baumg).

</doc>
<doc id="1405023" url="https://pl.wikipedia.org/wiki?curid=1405023" title="Telekia">
Telekia



</doc>
<doc id="1405024" url="https://pl.wikipedia.org/wiki?curid=1405024" title="Droga wojewódzka nr 836">
Droga wojewódzka nr 836

Droga wojewódzka nr 836 (DW836; dawne oznaczenie: "L-20") – droga wojewódzka klasy Z w województwie lubelskim, w powiecie lubelskim ziemskim i świdnickim. Łączy Bychawę (DW834) z węzłem drogowym "Piaski-Zachód" w Kębłowie na zachód od Piask (S12/S17) i drogą krajową nr 17 w Piaskach. W Piotrkowie na odległości 1,8 km biegnie razem z drogą wojewódzką nr 835. Długość trasy to 30,7 km. Właścicielem drogi jest Zarząd Dróg Wojewódzkich w Lublinie - Rejon DW Lublin z/s w Bychawie.
W Bychawie w ulicy Lubelskiej na odcinku 650 m droga jest 3-pasmowa (2 pasy w stronę Piotrkowa). Dalej na skrzyżowaniu za miastem jadąc na wprost przechodzi jako droga z pierwszeństwem przejazdu w drogę powiatową nr 2269L Bychawa - Lublin. DW836 skręca w prawo w stronę Piotrkowa i jest podporządkowana do wcześniej wymienionej drogi.
W czerwcu 2018 roku rozpoczęła się przebudowa odcinka od skrzyżowania z drogą wojewódzką 835 w Piotrkowie do Majdaniu Kozic Górnych. Remont zakłada poszerzenie jezdni, budowę chodnika w Piotrkowie Pierwszym oraz budowę ronda w Chmielu Drugim.
W Piotrkowie przy trasie znajduje się maszt ER Piotrków.

</doc>
<doc id="1405027" url="https://pl.wikipedia.org/wiki?curid=1405027" title="DW809">
DW809



</doc>
<doc id="1405028" url="https://pl.wikipedia.org/wiki?curid=1405028" title="Artur Bożyk">
Artur Bożyk

Artur Bożyk (ur. 14 kwietnia 1976 w Chełmie) – polski piłkarz, obrońca wychowanek Gwardii Chełm, wieloletni trener trzecioligowego klubu Chełmianka Chełm.
Przebieg kariery.
Po opuszczeniu macierzystego klubu, odszedł do innego chełmskiego klubu – Granicy. Po kolejnym sezonie trafił do Hetmana Zamość, w którym przez 5 sezonów występował w drugiej lidze. Latem 2002 trafił do innego klubu z Lubelszczyzny, walczącego o awans do ówczesnej pierwszej ligi Górnika Łęczna. Zespół awansował po zwycięskich barażach z Zagłębiem Lubin. Bożyk występując w Górniku przez kolejne 3 sezony zaliczył 49 występów w ekstraklasie. Na sezon 2006/2007 był wypożyczony do izraelskiego Hapoelu Bnei Sachnin. Po zakończeniu wypożyczenia wrócił do Polski, ale przez pół roku pozostawał bez klubu.
Zimą 2008 trafił do walczącego o awans do nowej pierwszej ligi Kolejarza Stróże. Po nieudanej próbie awansu odszedł z klubu, a latem podpisał kontrakt z Motorem Lublin. Przed sezonem 2009/2010 rozwiązał kontrakt z Motorem. 5 września 2009 związał się półrocznym kontraktem z Podlasiem Biała Podlaska. Od rundy wiosennej sezonu 2010/2011 zasilił szeregi III-ligowej ChKS Chełmianki Chełm, a po zakończeniu kariery z powodu kontuzji kolana został trenerem tego klubu.

</doc>
<doc id="1405029" url="https://pl.wikipedia.org/wiki?curid=1405029" title="Luis Artime">
Luis Artime

Luis Artime (ur. 2 grudnia 1938 w Parque Civit) – argentyński piłkarz, który występował na pozycji napastnika.
Był fenomenalnym strzelcem. W profesjonalnym futbolu debiutował w 1959 w Atlancie, gdzie grał do 1961. Następnie był piłkarzem River Plate (1962-1965) oraz Independiente (1966-1968). Grając w tych klubach cztery razy zostawał królem strzelców ligi argentyńskiej, a w 1967 został mistrzem kraju. Później występował w urugwajskim Nacional, gdzie trzy razy był zarówno mistrzem kraju jak i królem strzelców ligi, a w 1971 zwyciężył w Copa Libertadores. Grał także w Brazylii.
W reprezentacji Argentyny w latach 1961-1967 rozegrał 25 spotkań i strzelił 24 bramki. Brał udział w MŚ 66 i był najlepszym strzelcem drużyny – w czterech meczach strzelił trzy bramki oraz w Copa América 1967 (drugie miejsce, z pięcioma bramkami na koncie król strzelców).
Linki zewnętrzne.
Informacje

</doc>
<doc id="1405031" url="https://pl.wikipedia.org/wiki?curid=1405031" title="Blanowice">
Blanowice

Blanowice – dzielnica Zawiercia.
Blanowice to miejscowość o rodowodzie prehistorycznym. Na ich terenie znaleziono wiele pamiątek świadczących o wczesnym osadnictwie.
W dokumentach wymieniane były takie nazwy tej miejscowości jak Vilanowicz, Bilanovicz czy Bilawnycze. Jest to nazwa patronimiczna od nazwy osobowej "Bilan".
Pierwsza wzmianka o wsi Bilanowice pochodzi z roku 1384 – wiadomo o niej tyle, że była własnością Krzywonosa z Czarnej Poręby. W roku 1403 sprzedał on ją wraz z Czarną Porębą rodzinie Pileckich z Pilicy. Od roku 1431 w Blanowicach czynna była kuźnica żelaza zwana Bilanowską. Blanowice w 1490 należały do powiatu krakowskiego, a w 1508 do powiatu lelowskiego. Później wieś była własnością Padniewskich, Zbaraskich, Warszyckich i Westów. W latach 1818–1824 na terenie Blanowic eksploatowano złoża węgla brunatnego. Na początku XIX w. w Blanowicach istniała kopalnia „Blanowice”, która jest uważana za najstarszą kopalnię węgla w rejonie zawierciańskim.
Miejscowość należała do gminy i parafii Kromołów. W 1827 roku znajdowały się w niej 34 domy i 355 mieszkańców. Miejscowość posiadała cegielnię i młyn wodny.
W 1885 roku Blanowice wraz z Kromołowem i Zawierciem Małym zostają wyłączone z powiatu olkuskiego guberni kieleckiej i włączone do powiatu będzińskiego guberni piotrkowskiej. W latach 1954–1972 wieś należała i była siedzibą władz gromady Blanowice. Od 1973 r. w gminie Kromołów. W roku 1965 przyłączono do Zawiercia część Blanowic (Ręby), a w 1977 pozostałą część wsi.
Dzielnica Zawiercia jest położona w dolince (odchodzi z niej kilka wąwozów porośniętych trawą) i na wzniesieniu kuesty jurajskiej (roztacza się z niej panorama Zawiercia i okolic). Na stoku kuesty, za kilkoma cegielniami i ich wyrobiskami gliny, stoi wapiennik.
W dzielnicy Blanowice znajduje się sezonowy basen kąpielowy.

</doc>
<doc id="1405033" url="https://pl.wikipedia.org/wiki?curid=1405033" title="Droga wojewódzka nr 809">
Droga wojewódzka nr 809

Droga wojewódzka nr 809 (DW809) – droga wojewódzka klasy Z o długości 61 km w województwie lubelskim, w powiecie grodzkim Lublin oraz w powiatach ziemskich lubelskim i lubartowskim. 
Droga przebiega południkowo łącząc Lublin z Przytocznem. Rozpoczyna się na węźle „Lublin Węglin" na obwodnicy Lublina, gdzie krzyżuje się z drogą ekspresową S19 i drogą wojewódzką nr 747. W Lublinie przebiega al. Kraśnicką, ul. Bohaterów Monte Cassino, al. Tadeusza Mazowieckiego, ul. gen. Bolesława Ducha, Poligonową i Bohaterów Września. Następnie na węźle „Lublin Czechów” przecina Obwodnicę Lublina w ciągu dróg ekspresowych S12, S17 oraz S19. W Krasieninie-Kolonii krzyżuje się z drogą wojewódzką nr 828. Kończy się w Przytocznie na skrzyżowaniu z drogą krajową nr 48 Dęblin – Kock. Ze względu na jej bieg, może ona stanowić alternatywną trasę dla drogi ekspresowej S17 (odcinek Lublin - Moszczanka) lub drogi krajowej nr 19 (Lublin - Kock).

</doc>
<doc id="1405034" url="https://pl.wikipedia.org/wiki?curid=1405034" title="Fabien Patanchon">
Fabien Patanchon

Fabien Patanchon (ur. 14 czerwca 1983 w Bordeaux) - francuski kolarz szosowy i torowy.
Patanchon jest wielokrotnym medalistą mistrzostw Francji w kolarstwie torowym.
Osiągnięcia.
Kolarstwo szosowe.
Opracowano na podstawie:
Kolarstwo torowe.
Opracowano na podstawie:

</doc>
<doc id="1405035" url="https://pl.wikipedia.org/wiki?curid=1405035" title="Ströer Polska">
Ströer Polska

Ströer Polska to agencja reklamy zewnętrznej z kapitałem polsko-niemieckim, powstała w 1999 roku. 
Firma posiada ponad 18000 nośników na terenie całego kraju w formatach citylight, billboard, freeboard, backlit, megasize.

</doc>
<doc id="1405036" url="https://pl.wikipedia.org/wiki?curid=1405036" title="Trybula">
Trybula

Trybula ("Anthriscus" Pers.) – rodzaj roślin należący do rodziny selerowatych. Obejmuje 13–20 gatunków. Występują one głównie w Europie, zasięgi niektórych sięgają na wschodzie Azji. Jeden gatunek o najszerszym zasięgu – trybula leśna "A. sylvestris" sięga na wschodzie do Chin, a na południu rośnie w Afryce północnej po Etiopię oraz na izolowanym obszarze w Górach Smoczych w Afryce Południowej. W Polsce występują dwa gatunki rodzime – trybula leśna "A. sylvestris" i trybula lśniąca "A. nitida" oraz dwa zadomowione antropofity – trybula ogrodowa "A. cerefolium" i trybula pospolita "A. caucalis".
Rośliny te rosną w widnych lasach i formacjach trawiastych oraz na siedliskach antropogenicznych, np. na przydrożach. Trybula ogrodowa "A. cerefolium" jest gatunkiem uprawianym co najmniej od czasów Starożytnego Rzymu, dla swoich aromatycznych liści. Stanowią one przyprawę dodawaną do zup (np. w Holandii), sałatek i omletów. Jako roślina ozdobna bywa uprawiana ciemnobrązowolistna odmiana trybuli leśnej 'Ravenswing'.
Systematyka.
W obrębie rodziny selerowatych (baldaszkowatych) "Apiaceae" rodzaj klasyfikowany jest do podrodziny "Apioideae", plemienia "Scandiceae" i podplemienia "Scandicinae".

</doc>
<doc id="1405037" url="https://pl.wikipedia.org/wiki?curid=1405037" title="Anthriscus">
Anthriscus



</doc>
<doc id="1405039" url="https://pl.wikipedia.org/wiki?curid=1405039" title="Gdyby żółwie mogły latać">
Gdyby żółwie mogły latać

Gdyby żółwie mogły latać (pers. "Lakposhtha parvaz mikonand") – irańsko-iracko-francuski film z 2004, którego reżyserem oraz twórcą scenariusza jest irański twórca filmowy pochodzenia kurdyjskiego, Bahman Ghobadi. Muzykę do filmu skomponował Hossein Alizadeh. Był to pierwszy film wyprodukowany w Iraku po upadku reżimu Saddama Husajna.
Opis fabuły.
Akcja filmu rozgrywa się w obozie na kurdyjskich uchodźców, przy granicy iracko-tureckiej w przededniu amerykańskiej interwencji w Iraku. Trzynastoletni Satellite (Soran Ebrahim) jest znany z podstawowej znajomości angielskiego oraz instalacji anten satelitarnych dla lokalnych mieszkańców, dzięki którym mogą dowiedzieć się o nowych działaniach Saddama Husajna. Jest przywódcą grupy dzieci, które z narażeniem życia oczyszczają okolicę z min lądowych.
Pewnego dnia spotyka "Agrin" (Avaz Latif), sierotę, która wędruje ze swoim niepełnosprawnym bratem "Henkovem", który zdaje się posiadać dar jasnowidzenia.

</doc>
<doc id="1405041" url="https://pl.wikipedia.org/wiki?curid=1405041" title="Aval">
Aval



</doc>
<doc id="1405044" url="https://pl.wikipedia.org/wiki?curid=1405044" title="Ain’t It So">
Ain’t It So

Ain’t It So – album amerykańskiego muzyka Raya Charlesa, wydany w 1979 roku. Znajdują się na nim takie jazzowe standardy, jak m.in. „What’ll I Do”, „Some Enchanted Evening” i „Blues in the Night”. Krytyk muzyczny strony AllMusic.com stwierdził, iż "Ain’t It So" jest jedną z najlepszych płyt Charlesa, które nagrał po ponownym nawiązaniu współpracy z wytwórnią Atlantic.

</doc>
<doc id="1405045" url="https://pl.wikipedia.org/wiki?curid=1405045" title="Tom Belsø">
Tom Belsø

Tom Belsø (ur. 27 sierpnia 1942 roku w Kopenhadze, zm. 11 stycznia 2020) – były duński kierowca wyścigowy. W 1972 został kierowcą Formuły 2. W roku 1973 jeździł w Formule 5000 dla zespołu Lola. Miał też wystartować w Grand Prix Szwecji dla zespołu Iso Marlboro, nie doszło to jednak do skutku, gdyż ostatecznie nie wniósł pieniędzy za start. W sezonie 1974 został zgłoszony do 4 Grand Prix, z czego zakwalifikował się do dwóch (Republiki Południowej Afryki – awaria sprzęgła na pierwszym okrążeniu, i Szwecji – ósme miejsce).

</doc>
<doc id="1405047" url="https://pl.wikipedia.org/wiki?curid=1405047" title="Tom Belso">
Tom Belso



</doc>
<doc id="1405048" url="https://pl.wikipedia.org/wiki?curid=1405048" title="Achille Van Acker">
Achille Van Acker

Achille Honoré Van Acker, zw. też Achille Charbon; (ur. 8 kwietnia 1898 w Brugii, zm. 10 lipca 1975 tamże) – polityk belgijski, członek Belgijskiej Partii Socjalistycznej. Jego działania skupione były przede wszystkim na polityce społecznej.
W 1926 został członkiem Rady Miejskiej w rodzinnej Brugii. W czasie II wojny światowej działał w ruchu oporu. Był wielokrotnie ministrem oraz czterokrotnie premierem Belgii w różnych gabinetach w latach 1945–1958, łącznie stanowisko to zajmował siedem lat (1945–1946, 1954–1958), przy czym dwie z jego kadencji następowały bezpośrednio po sobie. Podczas ostatniego premierowania przyczynił się do utworzenia belgijskiego systemu ubezpieczeń społecznych. W 1961 został przewodniczącym Izby Reprezentantów.
W 1971 otrzymał Order Odrodzenia Polski I klasy.

</doc>
<doc id="1405058" url="https://pl.wikipedia.org/wiki?curid=1405058" title="Władysław Sosna">
Władysław Sosna

Władysław Sosna (ur. 1933, zm. 19 sierpnia 2020) – polski inżynier mechanik, pedagog, krajoznawca, działacz turystyczny i społeczny związany z Ziemią Cieszyńską. Publicysta, autor monografii i przewodników turystycznych. Znawca dziejów kościoła ewangelickiego na Śląsku Cieszyńskim.
Życiorys.
Urodził się w 1933 r. w Cieszynie. Uzyskał maturę w cieszyńskim Technikum Mechaniczno-Elektrycznym, otrzymując tytuł technika mechanika. Absolwent Politechniki Śląskiej w Gliwicach w 1957 r., inżynier mechanik, od 1958 r. pracował w Fabryce Maszyn Elektrycznych „Celma” w Cieszynie, a od 1970 r. jako nauczyciel w macierzystym Technikum Mechaniczno-Elektrycznym. Działał w Polskim Towarzystwie Turystyczno-Krajoznawczym (członkostwo od 1952 r.), Macierzy Ziemi Cieszyńskiej i Polskim Towarzystwie Ewangelickim. Od 1989 r. był prezesem Oddziału Polskiego Towarzystwa Ewangelickiego w Cieszynie, w latach 2002–2007 był wiceprezesem Zarządu Głównego. Opublikował liczne przewodniki i opracowania turystyczne, przede wszystkim poświęcone Ziemi Cieszyńskiej. Publikował w prasie krajoznawczej i ewangelickiej, był inicjatorem wznowień ważnych publikacji regionalnych. Odznaczony m.in. Krzyżem Kawalerskim Orderu Odrodzenia Polski i Medalem Komisji Edukacji Narodowej.
Został laureatem ustanowionej przez Zarząd Główny PTTK Nagrody Literackiej im. Władysława Krygowskiego za rok 2015.
15 września 2017 r. XIX Walny Zjazd PTTK nadał mu godność Członka Honorowego PTTK.
Zmarł 19 sierpnia 2020.

</doc>
<doc id="1405060" url="https://pl.wikipedia.org/wiki?curid=1405060" title="Naftowyk Dolina">
Naftowyk Dolina

Naftowyk Dolina (ukr. Футбольний клуб «Нафтовик» Долина, "Futbolnyj Kłub "Naftowyk" Dołyna") – ukraiński klub piłkarski z siedzibą w Dolinie w obwodzie iwanofrankiwskim.
Do 2008 roku występował w rozgrywkach ukraińskiej Drugiej Ligi. 
Historia.
Chronologia nazw: 
Drużyna piłkarska "Naftowyk Dolina" została założona w 1955 roku. Zespół występował w rozgrywkach Mistrzostw i Pucharu obwodu iwanofrankiwskiego.
W 1997 roku otrzymał status klubu profesjonalnego. Od sezonu 1997/98 występował w Drugiej Lidze, Grupie A. W sezonie 2007/08 klub ukończył tylko 19 kolejek. Postanowieniem Biura PFL od dnia 25 marca 2008 roku został skreślony z listy PFL. Klub rozformowano.
Na początku 2009 klub został odrodzony i jako drużyna amatorska nadal występuje w rozgrywkach Mistrzostw oraz Pucharu obwodu iwanofrankiwskiego.

</doc>
<doc id="1405064" url="https://pl.wikipedia.org/wiki?curid=1405064" title="Dystrofia mięśniowa Beckera">
Dystrofia mięśniowa Beckera



</doc>
<doc id="1405065" url="https://pl.wikipedia.org/wiki?curid=1405065" title="Lista członków Judas Priest">
Lista członków Judas Priest



</doc>
<doc id="1405067" url="https://pl.wikipedia.org/wiki?curid=1405067" title="Judas Priest">
Judas Priest

Judas Priest – brytyjska grupa heavymetalowa założona w 1969 roku w Birmingham (hrabstwo West Midlands) w Anglii, znana głównie z dwóch gitar prowadzących i dysponującego bardzo dużą skalą głosu wokalisty. Sprzedano ponad 50 mln płyt i innych nośników dźwięku z utworami zespołu.
Po początkowych problemach z wytwórnią i wielu zmianach w składzie, grupa osiągnęła znaczny komercyjny sukces w latach 80. i stała się silną inspiracją dla muzyków New Wave of British Heavy Metal i thrashmetalowców. W roku 1989 członkowie zostali oskarżeni o umieszczanie w tekstach utworów przekazów podprogowych, które miały być przyczyną samobójstwa dwóch młodych ludzi, jednakże zostali uniewinnieni.
Skład zespołu często ulegał zmianie, wliczając w to liczne zmiany perkusisty w latach 70. i chwilowe odejście wokalisty Roba Halforda na początku lat 90. W 2011 zespół rozpoczął pożegnalne, światowe tournée oraz ogłosił, że nowego albumu należy oczekiwać pod koniec 2012 roku, jednak na początku lipca, gitarzysta, Richie Faulkner powiedział, że premiery należy oczekiwać na początku 2013 roku. Siedemnasty album studyjny grupy Redeemer of Souls, miał premierę w lipcu 2014, a ostatni "Firepower" w 2018 roku.
Zespół uważany jest za jeden z najważniejszych w kulturze heavymetalowej, nazywani często – „Metal Gods” („Bogowie Metalu”). Koncerty, na których Halford często wjeżdżał na scenę Harleyem oraz jego ubiór, przeszły do historii heavy metalu.
W 2022 zespół został wprowadzony do Rock and Roll Hall of Fame.
Historia.
Początki (1969–1974).
K.K. Downing, Ian Hill i John Ellis znali się od wczesnych lat, dorastając i chodząc do szkoły Churchfields w West Bromwich. Downing i Hill stali się bliskimi przyjaciółmi, gdyż dzielili podobne muzyczne gusta (Jimi Hendrix, The Who, Cream, The Yardbirds) i uczyli się gry na instrumentach. Zespół został utworzony w październiku 1970 roku w Birmingham, West Midlands, w Anglii po rozwiązaniu lokalnego zespołu Judas Priest (zaczerpnięte z piosenki Boba Dylana "The Ballad of Frankie Lee and Judas Priest").
Oryginalne Judas Priest zostało utworzone we wrześniu 1969 roku przez Ala Atkinsa (śpiew), gitarzystę Erniego Chatawaya, basistę Bruno Stapenhilla i perkusistę Johna Partridge’a. Stappenhill wymyślił nazwę Judas Priest i w jego domu odbywały się próby. Zespół zagrał swój pierwszy koncert 25 listopada 1969 r. w Hotelu „The George” w Walsall, a następnie koncertował w Szkocji i grudniu 1969 i styczniu 1970 r. Grupa rozpadła się w kwietniu 1970 r. po ostatnim koncercie 20 kwietnia 1970 r. w centrum młodzieży w Cannock. W kościele Św. Jakuba w Wednesbury, niedaleko West Bromwich Atkins spotkał następny skład Judas Priest – gitarzystę Kenny’ego Downinga, basistę Iana „Skull” („Czaszkę”) Hilla i perkusistę Johna Ellisa. Mieli oni własny zespół nazwany Freight (Ładunek), w którym grali od kwietnia 1970 r. Zespół poszukiwał wokalisty i został nim Al Atkins, który zaproponował nazwę swojego wcześniejszego zespołu – Judas Priest. Próby odbywały się w domu przybranej matki Atkinsa. Judas Priest z nowym składem zagrał swój pierwszy koncert 16 marca 1971 r. w St John’s Hall w Essington.
Z Downingiem będącym liderem, zespół eliminował wpływy bluesa na rzecz hard rocka. Kwartet grywał w okolicy Birmingham i sąsiadujących terenach z wieloma perkusistami do 1974 r., czasem supportując takie zespoły jak Budgie, Thin Lizzy i Trapeze. Ostatecznie trudności finansowe i problemy w zarządzaniu doprowadziły do odejścia z zespołu Alana Atkinsa i perkusisty Alana Moore’a w maju 1973 r.
W tym samym czasie Ian Hill chodził z dziewczyną mieszkającą niedaleko miasta Walsall, która zaproponowała, by jej brata, Roba Halforda, wziąć pod uwagę przy szukaniu wokalisty. Halford dołączył do zespołu wraz z perkusistą Johnem Hinchem z ich wcześniejszego zespołu, Hiroshima. Ten skład koncertował po Wielkiej Brytanii, często supportując Budgie i zagrał kilka koncertów w Norwegii i Niemczech.
"Rocka Rolla" (1974–1975).
Przed nagraniem pierwszego albumu, wytwórnia zaproponowała, aby przyjęli dodatkowego muzyka do składu zespołu. Jako że Downing nie chciał przyjmować keyboardzisty ani trębacza do zespołu, więc przyjął jeszcze jednego gitarzystę, Glenna Tiptona w kwietniu 1974 r. z pochodzącego ze Stafford zespołu Flying Had Band. W czerwcu 1974 r. zespół wydał swój debiutancki singiel "Rocka Rolla", a miesiąc później album o tej samej nazwie.
Problemy techniczne podczas nagrywania przyczyniły się do złej jakości nagrań na płycie. Producent Rodger Bain, którego CV zawiera pierwsze trzy albumy Black Sabbath i pierwszy album Budgie zdominował produkcję i wykonał decyzje, których zespół nie zaakceptował. Bain postanowił także, by nie dodawać ulubionych piosenek fanów takich jak "Tyrant", "Genocide" i "The Ripper" w wersjach live oraz skrócił piosenkę "Caviar and Meths" z początkowych 10 do 2 minut.
"Sad Wings of Destiny" (1975–1977).
Zespół bardziej uczestniczył w produkcji w ich następnym albumie, nagrywanym od stycznia do lutego 1976 r. i wybrali producentów sami. Rezultat, "Sad Wings of Destiny", zawierający trochę starego, nieużytego materiału i legendarne "Victim of Changes", piosenki powstałej z połączenia "Whiskey Woman", napisanej w czasach Ala Atkinsa i "Red Light Lady", napisanej przez Halforda w jego poprzednim zespole, Hiroshima. Ten album i występ w 1975 na Reading Festival poszerzył zainteresowanie zespołem i powiększył liczbę fanów.
Lata Les Binksa (1977–1979).
W roku 1977 kontrakt z wytwórnią Gull Records zakończył się i producentem "Sin After Sin", pierwszego albumu nagrywanego z nową wytwórnią, Columbia Records został były basista Deep Purple, Roger Glover. Zespół wynajął sesyjnego perkusistę Simona Phillipsa do nagrań. W następującej po wydaniu trasie koncertowej uczestniczył Les (James Leslie) Binks. Po zakończeniu trasy, muzycy Judas Priest zaproponowali mu pozostanie w zespole. W roku 1978 razem nagrali album "Stained Class" i "Killing Machine", wydany w Ameryce jako "Hell Bent for Leather". Binks, który napisał "Beyond the Realms of Death", był utalentowanym i wykwalifikowanym perkusistą, który polepszył i doszlifował brzmienie zespołu. Binks grał również na "Unleashed in the East", które zostało nagrane na żywo w Japonii, podczas trasy koncertowej promującej "Killing Machine". Porównując z nagraniami z "Killing Machine" na "Unleashed in the East", piosenki były krótsze, dzięki temu nie wyzbywając się ciężkiego metalowego grania zespół stawał się bardziej popularny.
Komercyjny sukces (1979–1991).
Po sukcesie "Killing Machine" wydany został album z promującej trasy koncertowej zatytułowany "Unleashed in the East". Był to pierwszy z wielu albumów Judas Priest, który w Stanach Zjednoczonych otrzymał status platynowej płyty. W tym samym czasie zaczęto krytykować zespół za poprawki i używanie dubbingu w wersjach live.
Po odejsciu Les Binksa, jego miejsce zajął Dave Holland z zespołu Trapeze. Z tym składem, Judas Priest nagrali 6 albumów studyjnych i jeden live. Płyty te były przyjmowane bardzo różnie, a ich styl znacznie się zmieniał.
W 1980 został wydany album "British Steel". Utwory na płycie były krótsze i bardziej chwytliwe, ale zachowywały mocny, metalowy styl. Piosenki takie jak "United", "Breaking the Law" i "Living After Midnight" były często odtwarzane w radiu. Następny album "Point of Entry" stworzony w podobnym stylu nie został aż tak doceniony przez krytyków. Jednakże promująca go trasa koncertowa okazała się sukcesem, szczególnie doceniono nowe wykonania utworów "Solar Angels" i "Heading Out to the Highway".
W 1982 roku wydany został album "Screaming for Vengeance" zawierający piosenkę "You’ve Got Another Thing Comin"', która była masowo odtwarzana w największych amerykańskich stacjach radiowych. Piosenki "Electric Eye" i "Riding on the Wind" stały się bardzo popularnymi utworami granymi na koncertach. Utwór "(Take These) Chains" został wydany jako singiel i był bardzo często odtwarzany w amerykańskim radio. Płyta ta zdobyła w Ameryce status podwójnej platynowej płyty. Płyta została uznana za jedno z największych dokonań zespołu, jak i dzieł heavymetalowych w ogóle.
"Defenders of the Faith" zostało wydane w 1984 roku. Mimo iż album był bardziej progresywny niż wcześniejsze albumy, część krytyków nazwało go "'„Screaming for Vengeance II”" ze względu na podobieństwo do poprzedniego albumu.
13 lipca 1985 r., Judas Priest, razem z Black Sabbath i innymi wykonawcami, zagrali na Live Aid. Zespół zagrał na stadionie JFK w Filadelfii. Grupa zagrała tam "Living After Midnight", "The Green Manalishi (With The Two-Pronged Crown)" i "(You’ve Got) Another Thing Comin"'.
"Turbo" zostało wydane w kwietniu 1986 roku, pierwotnie planowane jako dwupłytowy album – "Twin Turbos". Zespół przyjął bardziej kolorowy wygląd sceniczny, a ich muzyka stała się bardziej popularna dzięki dodaniu syntetyzatorów gitarowych. Album również zdobył status platynowej płyty i miał bardzo udaną trasę promującą. Następny album live nagrany w trasie, nazwany Priest...Live! został wydany rok później. Na płycie znalazły się ulubione utwory fanów, wydane w latach 80.
Krótkometrażowy film dokumentalny "Heavy Metal Parking Lot", stworzony przez Jeffa Krulika i Johna Heyna w 1986 roku pokazywał fanów heavy metalu czekających 31 maja 1986 roku na koncert Judas Priest w Capital Centre w Landover w stanie Maryland.
W maju 1988 wydany został album "Ram It Down", zawierający kilka przerobionych piosenek, które nie znalazły się na "Turbo" i kilka zupełnie nowych. Recenzent nazwał "Ram It Down" „stylistyczną ewolucją”, który wynikał „...próba uwolnienia się od syntetyzatorów... i powrót do tradycyjnego metalu z dni ich gasnącego blasku”. Recenzent twierdził, że album pokazał „…jak bardzo do tyłu byli... thrashmetalowcy, którzy mieli ogromny wpływ” we wcześniejszych latach. W roku 1989 Dave Holland opuścił zespół. W 1990 roku do zespołu dołączył były perkusista Racer X, Scott Travis, który niedługo później nagrał z zespołem nowy album. "Painkiller" był powrotem do tradycyjnego, jednak szybszego i ostrzejszego metalu z początku lat 80. Okrzyknięty przez krytyków i fanów, jako najlepszy album Judas Priest i jako jeden z najlepszych albumów metalowych wszech czasów. Poza piosenką "A Touch of Evil" w żadnym utworze nie został użyty syntetyzator. W czasie trasy koncertowej zespół wystąpił z takimi zespołami jak Megadeth, Pantera, Sepultura, Testament jako supporty i zakończył się na Rock in Rio w Brazylii przed ponad 100 tys. fanów.
Częścią występu scenicznego Judas Priest bardzo często był wjazd Roba Halfoda na scenę na Harleyu, ubranego w motocyklowe skóry i okulary przeciwsłoneczne. W czasie występu w Toronto w czerwcu 1991 roku, Halford został ciężko ranny, gdyż w czasie wjazdu uderzył w podwyższenie dla perkusisty, które zostało zasłonięte przez mgłę, stworzoną na potrzeby występu. Występ został opóźniony, jednak Halford postanowił zagrać cały koncert przed pojechaniem do szpitala. Hill później zauważył, że "musiał bardzo cierpieć". W 2007 roku w czasie wywiadu Rob twierdził, że wypadek nie miał nic wspólnego z jego odejściem z zespołu.
Proces o komunikaty podprogowe.
Latem 1990 roku zespół zaangażował się w postępowanie cywilne, gdyż zostali oskarżeni o spowodowanie samookaleczenia za pomocą broni palnej w 1985 roku 20-letniego Jamesa Vance’a i 18-letniego Raymonda Belknapa w Sparks w stanie Nevada. 23 grudnia 1985 r. Vance i Belknap, po kilku godzinach picia piwa, palenia marihuany i rzekomego słuchania Judas Priest poszli na plac zabaw kościoła w Sparks z 12 kalibrową strzelbą, by popełnić samobójstwo. Belknap pierwszy strzelił sobie w podbródek i zmarł tuż po naciśnięciu spustu. Vance strzelił w siebie, przeżył, lecz zniekształcił sobie twarz.
Rodzice chłopców i zespół prawników stwierdzili, że w tekście piosenki "Better By You, Better Than Me" z albumu "Stained Class" ukryty jest podprogowy komunikat „do it” („zrób to”). Utrzymywali, że polecenie w piosence wywołało próbę samobójczą. Proces trwał od 16 lipca do 24 sierpnia 1990 i został oddalony. Jeden ze świadków obrony, Dr Timothy E. Moore, napisał artykuł dla amerykańskiego magazynu "Skeptical Inquirer", dokumentując proces.
Proces został uwzględniony także w dokumentalnym filmie z 1991 roku pt. "Dream Deceivers: The Story Behind James Vance Vs. Judas Priest". W filmie Halford skomentował, że gdyby chcieli umieszczać komunikaty podprogowe w tekstach, to zabijanie swoich fanów byłoby bezsensowne i woleliby umieścić wiadomość „kupuj więcej naszych nagrań”. Odnośnie do stwierdzenia, że komunikat „zrób to” nawołuje do samobójstwa, Halford podkreślił, że „zrób to” nie jest adresowane do niczego konkretnego.
Odejście Halforda (1991–1992).
Po zakończeniu trasy koncertowej promującego "Painkiller" w 1991, Halford odszedł z Judas Priest. We wrześniu 1991 r. zaczęło dochodzić do spięć między członkami zespołu. Halford założył własny thrashmetalowy zespół Fight, w którym sesyjnym perkusistą był Scott Travis. Halford przyznał, że zainspirowany Panterą chciał poznać nowe muzyczne terytorium, a z powodu zobowiązań w umowie opuścił Judas Priest w maju 1992 r.
Halford współpracował z Judas Priest nad albumem kompilacyjnym zatytułowanym "Metal Works '73-'93" stworzonym, by uczcić ich dwudziestą rocznicę. Pojawił się również w filmie o tym samym tytule, który dokumentował ich dokonania i w którym pierwszy raz oficjalnie ogłoszono jego odejście z grupy.
W wywiadzie dla MTV w roku 1998, Halford ujawnił swoją homoseksualność, co było lekkim zaskoczeniem dla fanów i członków zespołu, którzy go wcześniej wspierali i nie chcieli, aby to ujawnił, argumentując to pragnieniem ochrony wizerunku jego, jak i zespołu.
Tim Owens (1996–2003).
Tim „Ripper” Owens, który wcześniej śpiewał w tribute bandzie „British Steel”, bo tak nazywał się zespół swoją nazwę zawdzięczając tytułowi jednej z najbardziej znanych płyt zespołu, został nowym wokalistą Judas Priest w roku 1996. Nagrał z Judas Priest dwa albumy studyjne, "Jugulator" i "Demolition" oraz dwa dwupłytowe albumy live "'98 Live Meltdown" i "Live in London", którego później została wydana wersja DVD. Mimo że "Jugulator" sprzedawał się dość dobrze, dostawał różne oceny i tylko jedna piosenka, legendarne "Cathedral Spires" została bardzo dobrze odebrana przez fanów i stała się najbardziej popularną piosenką Owensa. "Demolition" wydane w 2001 roku było wielkim rozczarowaniem i mimo kilku dobrych utworów, szybko zostało zapomniane.
W tym okresie początek kariery solowej rozpoczął też gitarzysta Glenn Tipton (on jednak nie odszedł z zespołu), wydając solowy i bardzo dobrze odebrany album Baptizm of Fire, który nagrał z takimi sławami jak Cozy Powell czy John Entwistle.
Zjednoczenie (2003–2006).
Po jedenastu latach osobno, w wyniku stałych próśb o zjednoczenie, Judas Priest i Rob Halford oświadczyli, że Rob ponownie dołączy do Judas Priest w lipcu 2003 roku (mimo że wcześniej Halford upierał się, „że nigdy tego nie zrobi”). Z tej okazji zespół wydał box set "Metalogy", zespół ruszył również w tournée po Europie i byli jedną z ważnych gwiazd na Ozzfest w 2004 roku, a ich występ był przez większość amerykańskich mediów nazwany najważniejszym. Judas Priest i „Ripper” Owens rozstali się w przyjaźni. Po odejściu z zespołu, Tim Owens dołączył do Iced Earth.
Nowy album studyjny, Angel of Retribution, został wydany 1 marca 2005 roku przez Sony Music/Epic Records i osiągnął komercyjny sukces. Po wydaniu rozpoczęła się supportująca trasa koncertowa, która również była sporym sukcesem.
Przed premierą nowego albumu Halford przestał pisać teksty dla swojego solowego projektu, a po trasie koncertowej w lipcu 2006 r. ogłosił, że zamierza stworzyć swoją własną wytwórnie, nazwaną Metal God Entertainment, gdzie będzie wydawał wszystkie swoje solowe płyty na własną rękę. W listopadzie 2006 r. zremasterował swoje wcześniejsze albumy i wydał ekskluzywnie poprzez iTunes Store. Dwa nowe utwory nagrane dla czwartej płyty, "Forgotten Generation" i "Drop Out", również zostały wydane w iTunes Store.
VH1 Rock Honors.
Wraz z KISS, Queen i Def Leppard, Judas Priest zostało inauguracyjnie odznaczone w „VH1 Rock Honors”. Ceremonia miała miejsce 26 maja 2006 roku w Las Vegas, w Nevadzie i została wyemitowana 31 maja 2006 roku. Ich występ był poprzedzony występem zespołu Godsmack, który zagrał mieszankę "Electric Eye" / "Victim of Changes" / "Hell Bent for Leather", czyli jednych z najbardziej docenianych utworów, Judas Priest zagrał natomiast "Breaking the Law", "The Green Manalishi (With The Two-Pronged Crown)" i "You’ve Got Another Thing Comin"', przed którego wykonaniem Halford wjechał na scenę na Harleyu.
"Nostradamus" (2008–2010).
W wywiadzie dla MTV.com w czerwcu 2006 roku, frontman Rob Halford, powiedział w odniesieniu do nowego albumu grupy, że będzie to concept album o 16-wiecznym francuskim pisarzu Nostradamusie, „Nostradamus jest bardzo metalowy, prawda? Był alchemikiem, jak i jasnowidzem – osobą z nadzwyczajnym talentem. Jego pasjonujące życie było pełne prób i utrapień, i radości, i smutku. Jest bardzo ludzką postacią i znanym na świecie indywidualistą. Możesz wziąć jego imię i przetłumaczyć je na dowolny język na świecie i każdy go zna i to jest ważne, ponieważ mamy tu do czynienia z odbiorcami na całym świecie.” Poza tworzeniem zupełnie nowego lirycznego gruntu dla zespołu, album zawiera także wiele muzycznych elementów, które mogą zaskoczyć fanów. „Będzie zawierał wiele głębi”, powiedział Halford. „Będzie masa elementów symfonicznych. Możemy to zagrać z orkiestrą i nie będzie to przesada. Momentami być może użyjemy ogromnego chóru, a keyboard będzie bardziej słyszalny, mimo że wcześniej był rzadko słyszalny.” "Nostradamus" został wydany w czerwcu 2008, a zespół rozpoczął trasę koncertową w tym samym miesiącu.
Na początku lutego 2009 roku, zespół wstąpił w szeregi zespołów przeciwstawiających się przeciwko kupowaniu biletów i potem sprzedawaniu ich przez tzw. „koników” tuż przed koncertami, zespół potępił te praktyki, gdyż bilety były sprzedawane znacznie powyżej ich wartości nominalnej i zachęcił fanów do kupowania biletów z oficjalnych źródeł. W tym samym miesiącu, Judas Priest kontynuowali swoją trasę koncertową, przynosząc ich „Priest Feast” („ucztę kapłana”, wraz z gościnnymi występami Megadeth i Testament), w wielu miejscach w Anglii, Walii, Szkocji i Irlandii w lutym i marcu 2009 roku. Stamtąd „uczta” przeniosła się do Szwecji. W marcu Judas Priest występowali w Portugalii, w której nie byli od 2005 roku. Trasa koncertowa była kontynuowana w Mediolanie we Włoszech, a potem w Paryżu, we Francji, gdzie Halford ostatni raz wystąpił z Judas Priest w 1991 roku.
Od czerwca do sierpnia 2009 roku, Judas Priest byli w trasie mającej uczcić 30 rocznicę wydania "British Steel"; album był na każdym koncercie wykonywany cały wraz z utworami z innych płyt. Judas Priest w trasie miało być wraz z Davidem Coverdalem i grupą Whitesnake. Niestety, Whitesnake musiało pozostawić swoją nieukończoną trasę po koncercie 11 sierpnia 2009 w Denver w stanie Kolorado, natomiast piosenkarz David Coverdale zachorował na poważną infekcję gardła i musiał przestać śpiewać, by uniknąć całkowitego uszkodzenia strun głosowych.
14 lipca 2009 roku, Judas Priest wydali nowy album live, zawierający 11 poprzednio nie wydanych utworów z tras koncertowych z lat 2005 i 2008. Wykonanie "Dissident Aggressor" wygrało w 2010 Nagrodę Grammy za najlepsze metalowe wykonanie.
W maju 2010 roku Halford powiedział, że zespołowi zaoferowano gwiazdę w Hollywoodzkiej Alei Sławy, ale „my nigdy tam nie byliśmy w momencie, kiedy oni chcieli zrobić ceremonię”. Wyjawił również, że trasa "Nostradamusa" jest rozważana: „Byliśmy ostatnio w Hollywood, by spotkać się z producentami i agentami, więc jak widać wiele rzeczy dzieje się za kulisami”.
"Electric Eye" zostało użyte w pierwotnej wersji Toy Story 3, ale zostało ostatecznie zastąpione przez inny utwór.
Epitaph World Tour (2010–2011).
Judas Priest ogłosili 7 grudnia 2010 roku, że ich Epitaph World Tour będzie pożegnalną trasą zespołu i powinna się rozpocząć przed 2012 rokiem. W styczniu 2011 r., w wywiadzie Halford powiedział o zbliżającej się „emeryturze” zespołu tak:
„Wiesz, myślę, że to już czas. Nie jesteśmy pierwszym zespołem, który chce zakończyć karierę, to jest punkt do jakiego każdy dochodzi w pewnym momencie i myślę, że powiemy jeszcze kilka rzeczy w przyszłym roku, więc najważniejszą rzeczą jest prosić o nie myślenie o tym jako o smutnej rzeczy, rozpocząć świętowanie i cieszyć się, myśląc o wszystkich wielkich rzeczy jakie zrobiliśmy w Judas Priest”.
27 stycznia 2011 roku, Judas Priest było w trakcie pisana nowych tekstów, zespół powiedział również o planach na przyszłość: „…to bynajmniej nie koniec zespołu. W rzeczywistości, aktualnie piszemy nowe teksty, ale myślimy, że to będzie ostatnia tak ogromna, światowa trasa koncertowa.” Mówiąc o nowym materiale, 26 maja na konferencji w Los Angeles, Glenn Tipton rzekł: „To dość różny materiał. Tak naprawdę, ten album jest bardziej sentymentalny. W pewnym sensie uważam, że to również może być nasz pożegnalny album choć może nie być ostatnim. Pewne hymny na płycie będą wyrazem naszego hołdu dla fanów.”
20 kwietnia 2011 ogłoszono, że K.K. Downing odszedł z zespołu i nie ukończy Epitaph World Tour. Downing powiedział o różnicach w zespole i zarządzaniu oraz o problemach w porozumiewaniu się z innymi członkami. Richie Faulkner, gitarzysta zespołu Lauren Harris, został zastępcą, a trasa Epitaph World Tour mogła się rozpocząć. Odejście Downinga pozostawiło basistę Iana Hilla jako ostatniego założyciela zespołu.
25 maja 2011 roku, Judas Priest wystąpiło w finale 10 sezonu American Idol wraz z Jamesem Durbinem. Był to ich pierwszy występ zespołu bez K.K. Downinga. Grupa zagrała połączenie "Living After Midnight" z "Breaking the Law".
7 czerwca 2011 roku zespół ogłosił, że późnym latem planowanie jest wydanie box setu Single Cuts, zawierającego kolekcję singli zespołu.
W czerwcu 2011 roku, w wywiadzie dla Billboard, Halford wyjaśnił, że on i Tipton „mają 12 albo 14 utworów całkowicie nakreślonych” na ich nowy album. Powiedział też, że cztery z nich zostały już nagrane i zmiksowane i planowana data premiery nowego albumu to 2012 rok.
13 września, Prieści ogłosili planowane wydanie nowego kompilacyjnego albumu, The Chosen Few, zbiór piosenek, wybrany przez różnych heavymetalowych muzyków.
Amerykański thrash-metalowy zespół Anthrax, nazwał jedną z piosenek w geście hołdu dla Judas Priest na ich albumie Worship Music, wydanym w 2011 roku.
Redeemer of Souls (2011-2015).
22 grudnia 2013 Judas Priest w swoich życzeniach bożonarodzeniowych oznajmili że zamierzają wydać kolejny album w 2014. 28 kwietnia udostępnili tytułowy utwór albumu, zdradzając jego nazwę "Redeemer of Souls". Album został wydany 8 lipca 2014 i spotkał się bardzo pozytywnym odbiorem fanów. Był to także ich pierwszy album który wbił się w 10 najlepiej sprzedających się albumów tego okresu w USA według The Billboard 200. Wraz z premierą albumu ruszyła trasa The Redeemer of Souls Tour, która trwała od 1 października 2014 do 17 grudnia 2015. Owocem tej trasy był "Battle Cry", szósty album koncertowy wydany 25 marca 2016. Został on nagrany na Wacken Open Air Festival 1 sierpnia 2015.
Firepower (2015-obecnie).
Już w 2015 Ritchie Faulkner zdradził, że zespół chce rozpocząć nagrywanie nowego albumu studyjnego w 2016 roku. W styczniu w wywiadzie dla Ultimate Classic Rock na temat 30-lecia albumu "Turbo", Rob Halford zdradził, że prace w studiu już trwają i album powinien być gotowy do połowy 2017. Zespół odłożył jednak premierę albumu na 2018, przygotowując tym samym dużą trasę koncertową. 4 stycznia 2018 pojawił się w sieci utwór "Lightning Strike", zapowiadając tym samym album "Firepower".
Po zapowiedzi Firepower Tour, 12 lutego 2018 ku rozczarowaniu fanów Glenn Tipton ogłosił, że stwierdzono u niego zespół parkinsona, co przekreśliło mu finalnie możliwość grania na gitarze (jego problemy zdrowotne z palcami trwały już od ponad 10 lat i wiele osób przewidywało, że przyjdzie moment, w którym nie będzie już w stanie grać). Na jego miejsce został wyznaczony Andy Sneap.
Album został wydany 9 marca 2018.
W grach komputerowych.
W XXI wieku, nowe pokolenie zaczęło poznawać Judas Priest, dzięki używaniu ich muzyki w soundtrackach do gier. W 2001 Roku, w wydanej na koncsole PlayStation 2, grze ' użyto piosenki "Turbo Lover", w soundtrackach do wydanej na PC i Xboxa 360 gry "Prey" i wydanych w 2005 roku "Guitar Hero" i "RoadKill" użyto utworu "You’ve Got Another Thing Comin, tak samo, jak w 2002 roku w ', która gra w metalowej stacji V-Rock, w prequelu, wydanym w 2006 roku, ', jedną z piosenek granych w V-Rock było "Electric Eye", "RoadKill" zawierał jeszcze "Heading Out to the Highway", granej w klasycznie rockowej pseudo-stacji radiowej.
' zawierało "Electric Eye" razem z intro, "The Hellion". 'W soundtracku "Gran Turismo 4" znalazło się "Freewheel Burning", które było również w grach "Skate It" i "Skate 2". "Breaking the Law" zostało umieszczone w wydanej na PC, PS2 i Xboxa grze '. 18 kwietnia 2008 roku Harmonix Music Systems ogłosiło, że pierwszym całym albumem możliwym do pobrania dla ich popularnej gry "Rock Band" będzie "Screaming for Vengeance". Album można pobierać od 22 kwietnia dla Xboxa 360 i od 24 kwietnia dla PlayStation 3. Sequel, "Rock Band 2", zawiera piosenkę "Painkiller" jako najtrudniejszy utwór dla wszystkich instrumentów w grze. W ' użyta została piosenka "Hell Bent for Leather", a 14 lipca wydana została paczka zawierająca trzy piosenki Judas Priest w wersji live, "Dissident Aggressor" (z "Sin After Sin"), "Eat Me Alive" (z "Defenders of the Faith") i "Prophecy" (z "Nostradamus"). Dla serii dostępny jest także album "British Steel" w wersji wydanej na 30 rocznicę, w której wszystkie piosenki są nagrane w wersji live. ', które jest kompilacją poprzednich, ale zaktualizowanych utworów z serii Guitar Hero, zawiera utwór "Electric Eye". "Painkiller" został użyty w "Madden NFL 2010" i w "".
Utwory "The Hellion" i "Screaming for Vengeance" z albumu "Screaming for Vengeance" grane są na oficjalnej stronie gry "Brütal Legend". Piosenki "Battle Hymn", "The Hellion/Electric Eye", "Leather Rebel", "One Shot at Glory" i "Painkiller" są jednymi ze 108 utworów użytych w grze, a "Painkiller" był grany przy ostatniej klimatycznej walce z bossem. Rob Halford udzielał także głosu dla Generała Lionwhyte i Fire Barona, choppera Lionwhyte’a, który był wzorowany na Halfodzie. Dodatkowo gitarzysta Glenn Tipton, nagrał solówki dla głównego bohatera Brutal Legend, Eddiego Riggsa, a drugi gitarzysta, K.K. Downing dla dwóch głównych czarnych charakterów.
W "Fallout 3" jest zbroja nazwana po piosence "Leather Rebel", a jedna z postaci w serii "Guilty Gear" wzorowana jest na Judas Priest, Order Sol, a jego specjalna umiejętność nazwana jest po piosence "All Guns Blazing".
Styl i wpływ.
Judas Priest było jednym z pierwszych heavymetalowych zespołów, który wprowadził dwie gitary prowadzące, na których grali K.K. Downing i Glenn Tipton. Połączyli oni brzmienie gitar z unikalnym stylem wokalnym Roba Halforda, by stworzyć charakterystyczny heavyrockowy styl. Jest on często przywoływany przez wpływ na podgatunek rocka, heavy metal.
Wielu ludzi, wliczając w to wpływowych muzyków i wybitne hardrockowe i heavymetalowe zespoły, wierzy, że u podstaw czegoś, co można nazwać „czystym” heavy metalem są wczesne płyty Judas Priest: "Sad Wings of Destiny" (1976), "Sin After Sin" (1977) i "Stained Class".
Zespół często grał szybciej niż większość grup rockowych tamtych czasów i wniósł bardziej „metalowy” dźwięk gitar. Piosenki wahały się od prostych i bezpośrednich (np. "Starbreaker", "White Heat, Red Hot"), aż do uporządkowanych piosenek, zawierających fragmenty szybkie i głośne, jak i wolniejsze i łagodniejsze (np. "Victim of Changes", "Run of the Mill", "Beyond the Realms of Death"). Niektóre piosenki, jak np. "Exciter" z 1978 roku, były uznawane za przełomowe przez ich czystą srogość i szybkość; zespoły, które coverowały, nie licząc Motörhead, grały je w takim samym tempie. Inne utwory, jak "Dissident Agressor", "Sinner" i "Tyrant", były wtedy jednymi, z „najcięższych” piosenek, a dzisiaj są uważane za klasyczne metalowe utwory.
Album z 1978 roku, "Killing Machine" (w 1979 wydany w USA pod nazwą "Hell Bent for Leather") pokazuje zmianę stylu na krótsze, ostrzejsze i bardziej amerykańskie piosenki. Kolejny album, "British Steel" (wydany 14 kwietnia 1980 r.), poszedł nawet bardziej w tym kierunku i był prawdopodobnie pierwszym albumem z popowymi „hakami”, nagranym w zwięzłej formie, dzięki której był lubiany przez stacje radiowe.
Kolejny album zespołu, "Point of Entry" (wydany 26 lutego 1981 r.) jest nieco trudniejszy do zdefiniowania, dźwięki są bardzo „surowe” (tzn. brzmienie manipulowane jest tylko minimalnie), a piosenki są bardziej nastrojowe i utrzymane w wolniejszym niż zwykle tempie. Jak przyznał gitarzysta Glenn Tipton, "Point of Entry" miał trudne zadanie utrzymania się, mimo wysoko ustawionej przez poprzednie albumy poprzeczki i nie udało mu się tego dokonać. Następny album, "Screaming for Vengeance" (wydany 17 lipca 1982 r.), który zawierał popularny radiowy hit, "You’ve Got Another Thing Comin’", razem z kolejnym, "Defenders of the Faith" (wydany 4 stycznia 1984 r.) jeszcze raz ustawiły wysokie standardy w żywości i produkcji oraz kontynuowały wpływ Judas Priest na kształt heavymetalowego brzmienia. "Turbo" z 15 kwietnia 1986 wprowadził syntezator gitarowy do szablonu ich brzmienia.
"Ram It Down" (wydany w 1988 r.) był albumem zawierającym kilka porzuconych i przerobionych utworów z poprzedniego albumu, "Turbo", łącznie z tytułowym utworem, album zdobył niewielką komercyjną popularność. Styl był cięższy niż materiał z "Turbo", jednak cały czas zawierał syntezatorowe elementy, tak jak poprzednik.
Na "Painkiller" (1990), Judas Priest powróciło do bardziej bezpośredniego heavy metalu z bardziej technicznym i kontrabasowym stylem perkusji nowego członka zespołu, Scotta Travisa. Ten album stanowi jeden z najcięższych i najintensywniejszych albumów z dyskografii zespołu, na którym słychać charakterystyczny znak Halforda, a w niektórych utworach jego wysoko tonowy głos wzrasta do rozdzierającego uszy krzyku. Death metalowy zespół Death pochodzący z Florydy, scoverował tytułowy utwór na ich albumie The Sound of Perseverance, wydanym w 1998 roku.
Judas Priest wydało również dwa albumy z Timem ‘Ripperem’ Owensem po odejściu Halforda. "Jugulator" przedstawiał mroczniejsze brzmienie, a teksty skupiały się na surowszych tematach niż jakikolwiek inny album zespołu, wpływ na to miały zapożyczenia z thrash/death metalu. Po różnych opiniach o "Jugulatorze", kolejny album, "Demolition" starał się dotrzeć, do każdego fana, łącząc w sobie Jugulatorowy styl riffów, nawiązania do Priestów z lat 80 i sporadycznie Nu metalowe dodatki takie jak quasi-rapping, próbki i przemysłowy styl beatów.
"Angel of Retribution" (2005), który był pierwszym albumem Roba Halforda od 1990 roku, przyczynił się do ożywienia klasycznego heavy metalu. Zawierał piosenki w klasycznym stylu zespołu, takie jak "Judas Rising" i "Hellrider", jak i utwory łączące umiarkowane tempo, bardziej słyszalną perkusję i mniej słyszalne gitary ("Worth Fighting For", "Wheels of Fire"), balladę ("Angel") i legendarne "Lochness" trwające 13:28, który jest najdłuższym utworem grupy.
Najnowszy wpis w dyskografii Judas Priest, "Nostradamus" został wydany w czerwcu 2008 roku. Dwupłytowy album koncepcyjny opisuje życie XVI-wiecznego francuskiego proroka, Michaela de Nostredame. Na albumie przeważają heavymetalowe, wolne lub umiarkowanie wolne utwory, jednak w części utworów (zwłaszcza w tytułowej piosence) cały czas słychać charakterystyczne heavymetalowe brzmienie zespołu.
Wpływ na gatunek.
Judas Priest miało wpływ na muzykę metalową od połowy lat 70, zarówno pośrednio, jak i bezpośrednio. Został nazwany 78 najważniejszym artystą wszech czasów przez VH1 w 2010 roku i drugim najważniejszym metalowym zespołem przez MTV (zaraz po Black Sabbath). Slayer uznał ich oddanie dla gatunku, wykonując cover "Dissident Aggressor" z "Sin After Sin" na swoim albumie "South of Heaven".
Oprócz brzmienia, Judas Priest znani są również ze zrewolucjonizowania heavymetalowego ubioru. Rob Halford przybrał wizerunek macho, który dzisiaj znany jest jako styl hardcore metalowy/motocyklowy/S&amp;M. Halford ubiera się tak od 1978 (co pokrywa się z wydaniem albumu "Killing Machine"), a reszta zespołu wraz z nim. Ten ubiór stał się filarem heavy metalu; wkrótce kilka innych zespołów, szczególnie grających NWoBHM i wczesne ruchy blackmetalowe również przejęły modę zaczętą przez Halforda. Spowodowało, to odrodzenie się metalu we wczesnych latach 80 i zrobiło popularnymi, zarówno w mainstreamie, jak i w undergroundzie. Nawet teraz, nie jest łatwo znaleźć metalowego artystę, który nie ma podobnego wizerunku scenicznego.
Ich popularność i status jednego z przykładowych i wpływowych heavymetalowych zespołów przyniosły im przydomek „Metal Gods” („Bogów Metalu”) od nazwy jednej z ich piosenek.

</doc>
<doc id="1405070" url="https://pl.wikipedia.org/wiki?curid=1405070" title="Mistrzostwa Świata w Biathlonie 1990">
Mistrzostwa Świata w Biathlonie 1990

25. Mistrzostwa Świata w Biathlonie odbyły się w trzech miastach: Oslo, Mińsku oraz Kontiolahti. W Mińsku rozegrano bieg indywidualny, w Oslo sprint oraz bieg drużynowy, zaś w Kontiolahti sztafety.

</doc>
<doc id="1405072" url="https://pl.wikipedia.org/wiki?curid=1405072" title=".plan">
.plan



</doc>
<doc id="1405073" url="https://pl.wikipedia.org/wiki?curid=1405073" title="Finger (protokół)">
Finger (protokół)

Finger – protokół komunikacyjny typu klient-serwer bazujący na protokole TCP, zdefiniowany w , powszechnie używany do lat 90. XX wieku. Został napisany przez Les Earnesta w 1971 roku.
Zapewniał on połączenie z programem informacyjnym zainstalowanym na innym serwerze i przekazywał do systemu operacyjnego informacje, takie jak:
Finger został wycofany z powszechnego użytku, gdyż znacznie zmniejszał bezpieczeństwo systemu. Ułatwiał m.in. włamanie się do systemu. Robił to, przekazując dane o nazwie użytkownika danego systemu, przez co można było przeprowadzić na nim atak słownikowy lub atak brute force.
Przykład informacji, uzyskanej za pomocą fingera:
Ostatni zapis informuje, że użytkownik Ktos nie ma w swoim katalogu domowym pliku ukrytego o nazwie .plan, zwykle zawierającego plany na najbliższą przyszłość. Plik .plan był standardową lokacją dla takich informacji, a ponieważ daemon fingera udostępniał ten plik do odczytu wszystkim użytkownikom, można się było dzięki temu łatwo dowiedzieć czym kto się aktualnie zajmuje i jakie ma zamiary.

</doc>
<doc id="1405074" url="https://pl.wikipedia.org/wiki?curid=1405074" title="Designer toy">
Designer toy

Designer Toys (Urban Vinyl) – termin używany do określania zabawek produkowanych w limitowanych ilościach (od 10-2000 sztuk) i tworzonych przez projektantów-artystów. Twórcy zabawek (Designer Toys) wykorzystują różne materiały w swoich pracach: plastik, winyl, rzadziej drewno, metal. Termin również dotyczy zabawek pluszowych, lalek szmacianek oraz lateksowych. Twórcy zabawek (Designer Toy) często mają doświadczenia z grafiką, ilustracją, sztuką podziemia – low-brow; często są samoukami bez akademickiego wykształcenia.

</doc>
<doc id="1405075" url="https://pl.wikipedia.org/wiki?curid=1405075" title="Rikky von Opel">
Rikky von Opel

Frederick von Opel (ur. 14 października 1947 w Nowym Jorku) – były kierowca wyścigowy z Liechtensteinu. Jeździł w Formule 1 w sezonach 1973 – 1974, jeżdżąc dla teamów Ensign (1973) i Brabham (1974).
Debiutował w Grand Prix Francji w sezonie 1973. Wziął udział w 14 Grand Prix. Zakwalifikował się do 12 wyścigów, sklasyfikowany został w 4. Nie zdobył ani jednego punktu (najlepsze miejsce – dziewiąte w sezonie 1974 w Grand Prix Szwecji i Holandii).
Jest prawnukiem Adama Opla.

</doc>
<doc id="1405077" url="https://pl.wikipedia.org/wiki?curid=1405077" title="Bitwa pod Horseshoe Bend">
Bitwa pod Horseshoe Bend



</doc>
<doc id="1405079" url="https://pl.wikipedia.org/wiki?curid=1405079" title="Bitwa na jeziorze Pejpus">
Bitwa na jeziorze Pejpus

Bitwa na jeziorze Pejpus (także: bitwa na lodzie, bitwa na jeziorze Czudzkim, lodowe pobojowisko) – starcie zbrojne, które miało miejsce 5 kwietnia 1242. Wojska nowogrodzkie dowodzone przez księcia Aleksandra Newskiego zadały klęskę armii zakonu krzyżackiego i połączonego z nimi zakonu kawalerów mieczowych pod wodzą księcia-biskupa Dorpatu Hermana I, zapobiegając tym samym niemieckiej ekspansji na wschód.
Wprowadzenie.
W początkach XIII wieku Ruś stała się obiektem ataków z trzech stron. Od południa krajowi zagrażali Mongołowie Czyngis-chana. Tereny północne, między innymi Nowogród, stały się celem ataków Szwedów, zachodnie natomiast – niemieckich i duńskich krzyżowców należących do zakonu niemieckiego (Krzyżaków) i zakonu kawalerów mieczowych. Największą przeszkodą uniemożliwiającą podbój Rusi było miasto Wielki Nowogród (Welikij Nowgorod), które stało się głównym celem zakonu.
W roku 1236 bojarzy nowogrodzcy wybrali Aleksandra Jarosławicza, syna wielkiego księcia włodzimierskiego, na swojego władcę. Książę już w roku 1240 pokonał nadciągającą z Finlandii szwedzką armię inwazyjną pod wodzą jarla Birgera w starciu nad Newą w pobliżu dzisiejszego Petersburga, po którym zyskał przydomek – Newski.
W tym samym roku z terenów Estonii wtargnęli na Ruś rycerze zakonu niemieckiego. Do roku 1237 najbardziej odznaczał się operujący w Inflantach zakon kawalerów mieczowych, który dotarł do ziem nowogrodzkich. Szczególnie niebezpieczna sytuacja powstała w chwili, gdy rycerze zakonu zajęli ważne strategicznie miasto Psków, położone na południe od jeziora Pejpus. Załoga miasta wykorzystywana była do osłony dróg prowadzących do Nowogrodu. W roku 1241 Nowogrodzianom pod przewodnictwem Aleksandra Newskiego udało się zdobyć twierdzę Koporje, a w rok później odbić Psków.
Bitwa.
Po pierwszych sukcesach Aleksander Newski zdecydował się przenieść ciężar walk na tereny zajmowane przez zakon, po czym ruszył w kierunku zachodnim na twierdzę Izborsk. Rycerze zakonni i ich estońskie oddziały pomocnicze na początku kwietnia pokonały jednak straż przednią Nowogrodzian, ścigając ją przez lody jeziora Pejpus. W celu zapobieżenia obejścia Pskowa przez rycerzy zakonnych od południa, siły główne Rusinów połączyły się z resztkami swojej straży przedniej na wschodnim brzegu zamarzniętego jeziora. Tutaj też w 5 kwietnia 1242 stanęły gotowe do walki.
Podobnie jak w większości opisów bitew średniowiecznych, także te dotyczące bitwy na lodzie są bardzo niedokładne. Rosyjskie źródła szacują wielkość sił nowogrodzkich na 15 000 ludzi, natomiast siły zakonne na około 10 000. W bitwie brały udział także posiłki tatarskie.
Bitwa rozegrała się w południowo-wschodnim rejonie jeziora Pejpus koło wyspy Woroni Kamień. Tuż po nastaniu świtu nastąpił atak rycerstwa niemieckiego. Ciężkozbrojni konni rycerze i piechota zakonu uderzyli w szyku klinowym na centrum Nowogrodzian, składające się z piechoty oraz milicji nowogrodzkiej. Znacznie przerzedzone oddziały Rusinów wycofały się na spadzisty i pokryty lodem brzeg jeziora, gdzie rycerze zakonu nie byli już w stanie wykorzystać swojej siły i utknęli w walce. Nastąpił wówczas atak lewego i prawego skrzydła nowogrodzkiego, który doprowadził do okrążenia sił zakonu.
Ostatni akord bitwy zaczął się w chwili, gdy Newski rzucił do ataku trzymane w rezerwie oddziały. Jeźdźcy obeszli prawe skrzydło armii zakonnej, atakując ją od tyłu. Otoczeni z każdej strony Niemcy i Estowie, stłoczeni na niewielkim obszarze nie byli w stanie przeprowadzić skutecznego ataku.
W tej sytuacji piechota nowogrodzka rozpoczęła gwałtowne uderzenie, zrzucając rycerzy z koni za pomocą długich lanc i dobijając ich pchnięciem mieczy. Wielu rycerzy utopiło się w jeziorze po tym, jak pękł lód pod naciskiem ciężkich zbroi. Nielicznym udało się przedrzeć przez pierścień okrążenia i zbiec po lodzie około 10 km w kierunku zachodniego brzegu. Poległo około 500 rycerzy zakonnych oraz znaczna liczba estońskich pomocników. 50 rycerzy, wśród nich wielki mistrz zakonu niemieckiego, dostało się do niewoli.
Znaczenie bitwy.
Skutkiem bitwy było podpisanie w roku 1242 traktatu pokojowego pomiędzy Nowogrodem a Krzyżakami. Jako granicę pomiędzy Rusią a terenami zakonu ustalono Narwę. Dokonano także wymiany jeńców, a zakon zobowiązał się do zaprzestania ataków na ziemie nowogrodzkie.
Bitwa ma wielkie znaczenie w rosyjskiej historii i propagandzie. Zapobiegła podbojowi Rusi i ustaliła jej zachodnią granicę na kilkaset lat. Aleksander Newski uznany został świętym przez Rosyjski Kościół Prawosławny i uchodzi do dziś za bohatera narodowego kraju.
Bitwa została przedstawiona w nakręconym w 1938 filmie "Aleksander Newski" w reżyserii Siergieja Eisensteina.

</doc>
<doc id="1405083" url="https://pl.wikipedia.org/wiki?curid=1405083" title="Maria Józefacka">
Maria Józefacka

Maria Emilia Józefacka (ur. 2 marca 1942 w Opolu Lubelskim) – poetka, prozaik, autorka utworów dla młodzieży.
Ukończyła filologię polską na KUL, w 1971 uzyskała stopień doktora za rozprawę "Konwencje teatralne w polskiej komedii współczesnej". Debiutowała w 1960 na łamach dwutygodnika "Kamena" jako poetka. W latach 1964-69 była asystentką na KUL, a w latach 1967-71 redaktorem rozgłośni PR (Lublin).

</doc>
<doc id="1405085" url="https://pl.wikipedia.org/wiki?curid=1405085" title="Andrzej Durka">
Andrzej Durka

Andrzej Zdzisław Durka (ur. 15 marca 1952 w Kłodzinie, zm. 10 sierpnia 2021 w Szczecinie) – polski polityk i samorządowiec, były wicemarszałek województwa i wicewojewoda zachodniopomorski.
Życiorys.
Syn Wiesława i Wiesławy. Ukończył studia z teatrologii na Uniwersytecie im. Adama Mickiewicza w Poznaniu.
Należał do Związku Młodzieży Wiejskiej i Zjednoczonego Stronnictwa Ludowego. Pracował zawodowo w administracji publicznej. W latach 1998–2001 zajmował stanowisko wicemarszałka zachodniopomorskiego. Następnie objął urząd wicewojewody w tym województwie, który sprawował do marca 2003.
Później pełnił funkcję pełnomocnika prezydenta Szczecina, następnie został kierownikiem referatu w urzędzie tego miasta, a potem głównym specjalistą w Biurze Strategii UM Szczecin.
Należał do Polskiego Stronnictwa Ludowego, był przewodniczącym regionalnych struktur tej partii. W wyborach samorządowych w 2006 z ramienia tego ugrupowania uzyskał mandat radnego sejmiku zachodniopomorskiego III kadencji. Startował ponownie w wyborach na radnego województwa w 2010, 2014 i 2018. Kandydował także kilkukrotnie bezskutecznie do Sejmu, po raz ostatni w 2019.
Został pochowany na cmentarzu Płonia w Szczecinie.
Odznaczenia.
W 1998 otrzymał Złoty Krzyż Zasługi.

</doc>
<doc id="1405090" url="https://pl.wikipedia.org/wiki?curid=1405090" title="Konrad Ernst Ackermann">
Konrad Ernst Ackermann

Konrad Ernst Ackermann (ur. 1 lutego 1712 w Schwerinie, zm. 13 listopada 1771 w Hamburgu) - niemiecki aktor i dyrektor teatru. Założyciel Narodowego Teatru Niemieckiego w Hamburgu.
Prowadził kilka teatrów, m.in. w Królewcu (1755) i w Hamburgu (1764–1766, 1769–1771). Współpracował też z teatrami polskimi i szwajcarskimi.
Był aktorem charakterystycznym. W repertuarze miał role komediowe (np. w sztukach Moliera) i inne (m.in. role w sztukach Gottholda Ephraima Lessinga i Ludviga Holberga). Występował w wielu państwach Europy, gdzie szybko zyskał sławę.
Żonaty z Sophie Charlotte, miał z nią dwie córki – Sophie Charlotte Ackermann i Marie Magdalene Charlotte Ackermann. Był ojczymem Friedricha Ludwiga Schroedera.

</doc>
<doc id="1405092" url="https://pl.wikipedia.org/wiki?curid=1405092" title="Droga ekspresowa 40 (Izrael)">
Droga ekspresowa 40 (Izrael)

Droga ekspresowa 40 (hebr.: כביש 40) – droga ekspresowa biegnącą głównie na pustyni Negew, na południu Izraela. Rozpoczyna się na północy na równinie Szaron w mieście Kefar Sawa i kieruje się na południe do Beer Szewy i regionu Arawa na pustyni Negew, by przy kibucu Ketura skrzyżować się z drogą ekspresową nr 90 . Jest to druga pod względem długości droga w Izraelu.

</doc>
<doc id="1405093" url="https://pl.wikipedia.org/wiki?curid=1405093" title="Morze Mawsona">
Morze Mawsona

Morze Mawsona – przybrzeżne morze Oceanu Południowego, przy brzegach Antarktydy Wschodniej, na wschód od Morza Davisa. Znajduje się pomiędzy zatoką Vincennes a Lodowcem Szelfowym Shackletona. Przez większą część roku jest pokryte lodem pływającym z dużą ilością gór lodowych. Na wybrzeżu znajduje się australijska stacja badawcza Casey.
Nazwę akwenu nadano dla uczczenia brytyjskiego geologa i badacza Antarktydy Sir Douglasa Mawsona.

</doc>
<doc id="1405094" url="https://pl.wikipedia.org/wiki?curid=1405094" title="Brother Ray Is at It Again">
Brother Ray Is at It Again

Brother Ray Is at It Again – album amerykańskiego muzyka Raya Charlesa, wydany w 1980 roku. Utrzymany jest w stylu zbliżonym do trzech wcześniejszych płyt Charlesa.

</doc>
<doc id="1405095" url="https://pl.wikipedia.org/wiki?curid=1405095" title="Piotr Chojnacki (polityk)">
Piotr Chojnacki (polityk)

Piotr Antoni Chojnacki (ur. 9 czerwca 1945 w Ignacówce) – polski polityk i prawnik, sędzia i notariusz, członek Trybunału Stanu (1989–1991), senator II kadencji, poseł na Sejm II kadencji.
Życiorys.
W 1963 ukończył szkołę średnią w Kłodawie, a w 1968 studia prawnicze na Uniwersytecie im. Adama Mickiewicza w Poznaniu. Pracował w Sądzie Powiatowym w Kole, a następnie od 1978 w Sądzie Wojewódzkim w Koninie. W późniejszym okresie uzyskał uprawnienia notariusza, podjął praktykę w ramach własnej kancelarii notarialnej w Koninie.
W 1980 objął funkcję prezesa Wojewódzkiego Komitetu Zjednoczonego Stronnictwa Ludowego. Stanowisko to (w ZSL, a od listopada 1989 w PSL-Odrodzenie) zajmował do stycznia 1990. Uczestniczył po stronie rządowej w obradach Okrągłego Stołu w ramach podzespołu ds. reformy sądownictwa. Zrezygnował w działalności w swoim ugrupowaniu, powracając do pracy w Sądzie Wojewódzkim, w kwietniu 1990 został jego wiceprezesem. W kadencji 1989–1991 był członkiem Trybunału Stanu.
W latach 1991–1993 sprawował mandat senatora II kadencji, został wybrany jako kandydat niezależny w województwie konińskim. Później przystąpił do Polskiego Stronnictwa Ludowego. W 1993 z ramienia tej partii uzyskał mandat posła na Sejm II kadencji. Zasiadał m.in. w Komisji Sprawiedliwości i Praw Człowieka oraz Komisji Obrony Narodowej. W 1997 odszedł z PSL i jako kandydat niezależny bez powodzenia startował do Senatu w kolejnych wyborach. Następnie został jednym z regionalnych liderów Partii Ludowo-Demokratycznej Romana Jagielińskiego. W latach 1998–2002 pełnił funkcję radnego sejmiku wielkopolskiego I kadencji. Później wycofał się z działalności politycznej.

</doc>
<doc id="1405096" url="https://pl.wikipedia.org/wiki?curid=1405096" title="Piotr Chojnacki">
Piotr Chojnacki



</doc>
<doc id="1405098" url="https://pl.wikipedia.org/wiki?curid=1405098" title="Robert Kerr (1757–1813)">
Robert Kerr (1757–1813)

Robert Kerr (ur. 1757 w Roxburghshire w Szkocji, zm. 11 października 1813 w Edynburgu) – szkocki pisarz, tłumacz i zoolog.
Kerr urodził się w Roxburghshire. Był synem jubilera. Studiował medycynę na Uniwersytecie w Edynburgu. Odbył praktykę lekarską jako chirurg w Edinburgh Foundling Hospital. Przetłumaczył szereg dzieł naukowych na angielski, takich jak np. "Traitée Elémentaire de Chimie" Antoine Lavoisiera. W 1792 wydał "The Animal Kingdom", dwa pierwsze tomy czterotomowego "Systema Naturae" Karola Linneusza. Dzieło to cytowane jest jako autorytarne, jeśli chodzi o taksonomię wielu gatunków. Kerr nigdy nie przetłumaczył pozostałych dwóch tomów dzieła szwedzkiego naukowca.
W 1794 Kerr porzucił chirurgię na rzecz papierni. Utopił w tym przedsięwzięciu większość swoich dochodów. Zaczął ponownie wydawać mniejsze dzieła w 1809 ("General View of the Agriculture of Berwickshire"). Ostatnią jego pracą było tłumaczenie "Recherches sur les ossements fossiles de quadrupedes" Georges’a Cuviera. książkę wydano po śmierci Kerra pod tytułem "Essays on the Theory of the Earth".
Wśród znanych dzieł pisarza wymienić trzeba "A General History and Collection of Voyages and Travels" w dziewięciu tomach. Kerr rozpoczął wydawanie serii w 1811. Dedykował ją sir Alexandrowi Cochrane. Po śmierci autora wstrzymano wydawanie serii. Resztę tomów wydano w latach 20. XIX wieku.
Jest autorem naukowych opisów wielu gatunków zwierząt, m.in.: nimfy, pałanki kuzu, czy mangaby zwyczajnej.

</doc>
<doc id="1405100" url="https://pl.wikipedia.org/wiki?curid=1405100" title="Ulica Lubelskiego Lipca 80 w Lublinie">
Ulica Lubelskiego Lipca 80 w Lublinie

Ulica Lubelskiego Lipca 80 w Lublinie – arteria komunikacyjna w Lublinie, w dzielnicy Za Cukrownią (w jej części Piaski). Jest częścią Trasy Zielonej, a także obwodnicy śródmiejskiej
Przebieg.
Ulica rozpoczyna się przy rondzie Lubelskiego Lipca '80, następnie przecina Aleję Piłsudskiego, dalej krzyżuje się z ul. Stadionową, przebiega obok Areny Lublin skąd pochodzi nazwa wspomnianej ulicy i krzyżuje się z ul. Cukrowniczą. 
Historia.
Ulica Lubelskiego Lipca 80 powstała w przebiegu ul. Żabiej, która miała skrzyżowanie z ul. Boczną Żabiej.
Trasę budowano od 2001 roku. Oddano ją do użytku w 2007 roku i skierowano nią tranzyt drogi wojewódzkiej nr 835, by zamknąć dla tranzytu ul. 1 Maja.
W 2015 roku do użytku oddano wiadukt przebiegający od alei Piłsudskiego do ulicy Stadionowej. Wiadukt przebiega nad ulicą Dworcową.
Komunikacja miejska.
Ulicą kursują linie ZTM Lublin. Nad jezdnią zawieszona jest trakcja trolejbusowa.

</doc>
<doc id="1405105" url="https://pl.wikipedia.org/wiki?curid=1405105" title="Hipnagogi">
Hipnagogi



</doc>
<doc id="1405106" url="https://pl.wikipedia.org/wiki?curid=1405106" title="Krzysztof Luks">
Krzysztof Luks

Krzysztof Tadeusz Luks (ur. 23 lutego 1946 w Elblągu) – polski ekonomista i nauczyciel akademicki, profesor nauk ekonomicznych, poseł na Sejm II kadencji, były wiceminister transportu.
Życiorys.
Ukończył w 1968 studia na Wydziale Morskim Wyższej Szkoły Ekonomicznej w Sopocie. Uzyskiwał następnie stopnie doktora i doktora habilitowanego. W 1990 otrzymał tytuł profesora nauk ekonomicznych, specjalizuje się w zakresie ekonomiki transportu morskiego i portów. Zawodowo był związany z Uniwersytetem Szczecińskim. Prowadził zajęcia w Szkole Wyższej im. Pawła Włodkowica i na Uniwersytecie Warmińsko-Mazurskim w Olsztynie. Był pracownikiem naukowym Instytutu Morskiego w Gdańsku, Akademii Morskiej w Gdyni oraz Państwowej Wyższej Szkoły Zawodowej w Elblągu.
W 1993 został posłem II kadencji wybranym z listy Unii Demokratycznej w okręgu elbląskim. Zasiadał m.in. w Komisji Transportu, Łączności, Handlu i Usług, Komisji Stosunków Gospodarczych z Zagranicą oraz Komisji Obrony Narodowej. W 1997 nie ubiegał się o reelekcję, w tym samym roku w rządzie Jerzego Buzka z rekomendacji Unii Wolności objął stanowisko podsekretarza stanu w Ministerstwie Transportu i Gospodarki Morskiej.
Zdymisjonowano go w 1999 w związku ze wszczętym procesem lustracyjnym. W 2000 został prawomocnie uznany przez Sąd Apelacyjny w Warszawie za tzw. kłamcę lustracyjnego.

</doc>
<doc id="1405110" url="https://pl.wikipedia.org/wiki?curid=1405110" title="Mikser planetarny">
Mikser planetarny

Mikser planetarny – elektryczny sprzęt kuchenny służący do mieszania, ucierania, urabiania i ubijania produktów spożywczych, dysponujący większą mocą i zapewniający wyższą wydajność oraz wyższą jakość przygotowywanego produktu spożywczego niż ręczny mikser kuchenny. W przeciwieństwie do innych tego typu urządzeń nie można go odłączyć od podstawy, jednak nie wymaga ciągłego trzymania w trakcie (często długiej) jego pracy. W mikserze planetarnym nie ma ruchomej miski, ale nieruchomy pojemnik, na czas pracy przytwierdzany sztywno do podstawy, nazywany również „kociołkiem” lub „dzieżą”.
Urządzenia tego typu zaczęto produkować w USA we wczesnych latach 20. XX w. Wzorowane były na maszynach przemysłowych. Jednak po początku produkcji mikserów ręcznych zmniejszyło się zainteresowanie nimi w gospodarstwach domowych.
Budowa i charakterystyka miksera.
Zasadniczą częścią miksera planetarnego jest podstawa z podnoszonym ramieniem, wewnątrz którego mieści się silnik elektryczny. Na końcu ramienia znajduje się gniazdo na końcówki, np. mieszadło, trzepaczkę do ubijania, hak do wyrabiania ciast o dużej gęstości. Pod ramieniem, w podstawie miksera jest umieszczona miska. Zazwyczaj w komplecie z urządzeniem znajduje się pokrywa miski, która zapobiega rozpryskiwaniu i rozchlapywaniu żywności poza miskę w czasie pracy miksera. Urządzenia pozbawione pokrywy zwykle są wyposażone w funkcję łagodnego rozpędu, która zapobiega rozchlapywaniu. Pojemność miski wynosi najczęściej od 3 do 7 l. W mikser jest wbudowany regulator prędkości jego pracy. Końcówek używa się pojedynczo, a nie podwójnie, jak w przypadku ręcznych mikserów kuchennych.
W mikserze tego typu mieszadła lub inne końcówki wykonują ruchy planetarne (mieszanie wielokierunkowe), czyli obracają się wokół własnej osi, a dodatkowo wokół miski (przypominają ruch planet, stąd nazwa miksera). Dzięki temu produkt w pojemniku jest o wiele lepiej obrabiany niż podczas użycia miksera ręcznego, nawet zamontowanego na podstawie. Mieszadło porusza się w obrębie całego wnętrza miski, wybierając składniki z każdego jej miejsca i zapewniając doskonałe wymieszanie składników. Ponadto mikser planetarny nie wymaga dużego nakładu pracy osoby obsługującej, ponieważ po włączeniu wykonuje całą pracę samodzielnie.
Wadą tego typu urządzeń jest ich wysoka cena, duży rozmiar, często też duża masa. Dlatego urządzenie głównie używane jest w restauracjach, barach, cukierniach, firmach cateringowych itp.
Bardziej rozbudowany mikser planetarny gastronomiczny może mieć funkcję mielenia (również mielenia kawy), szatkowania, wyciskania. Tak rozbudowany sprzęt zastępuje kilka mniejszych urządzeń, co daje oszczędności miejsca i finansowe.

</doc>
<doc id="1405111" url="https://pl.wikipedia.org/wiki?curid=1405111" title="Klas Lestander">
Klas Lestander

Klas Ivar Vilhelm Lestander (ur. 18 kwietnia 1931 w Arjeplog, zm. 13 stycznia 2023 tamże) – szwedzki biathlonista, mistrz olimpijski i brązowy medalista mistrzostw świata.
Kariera.
Jako junior trenował biegi narciarskie, w młodości też nauczył się strzelać podczas polowań. Nie wystartował na mistrzostwach świata w Saalfelden w 1958 roku, ani rozgrywanych rok później mistrzostwach świata w Courmayeur. Wziął za to udział w igrzyskach olimpijskich w Squaw Valley, podczas których biathlon zadebiutował w programie olimpijskim. W zawodach tych wywalczył złoty medal, wyprzedzając Anttiego Tyrväinena z Finlandii i Aleksandra Priwałowa z ZSRR. Został tym samym pierwszym w historii mistrzem olimpijskim w biathlonie. Lestander uzyskał 15. czas biegu, jednak na strzelnicy nie spudłował ani razu, uzyskując dzięki temu najlepszy wynik. Wystartował także na mistrzostwach świata w Umeå w 1961 roku. W drużynie, wspólnie z Tage Lundinem i Stigiem Anderssonem zdobył brązowy medal, w biegu indywidualnym zajął natomiast dziewiątą pozycję. W 1961 roku zakończył karierę sportową.
Z zawodu był cieślą. Całe życie mieszkał w Arjeplog, gdzie jego nazwisko nosi plac.

</doc>
<doc id="1405113" url="https://pl.wikipedia.org/wiki?curid=1405113" title="David Ackles">
David Ackles

 
David Thomas Ackles (ur. 20 lutego 1937 w Rock Island, zm. 2 marca 1999 w Pasadenie) – amerykański piosenkarz, kompozytor, autor tekstów piosenek, także scenarzysta i dramaturg. Tworzył muzykę pop, rockową oraz rock and roll.
Był popularny głównie w latach 60. i 70. XX wieku. Miał wpływ na twórczość artystów, takich jak Elvis Costello, Elton John czy Phil Collins.
Życiorys.
W młodości zagrał w kilku przygodowych filmach dla nastolatków. Po ukończeniu studiów teatralnych pracował w telewizji jako dramaturg i scenarzysta. W latach 60. podpisał kontrakt z wytwórnią muzyczną, pod której szyldem wydał trzy albumy: "David Ackles" (1968), "Subway to the Country" (1970), "American Gothic" (1972). Jego trzeci krążek został entuzjastycznie przyjęty przez amerykańskich i brytyjskich krytyków muzycznych. W 1973 przeszedł do wytwórni Columbia Records, z którą wydał swój czwarty album w karierze, "Five &amp; Dime".
Pod koniec życia skoncentrował się na tworzeniu piosenek i librett do musicali. Zmarł na raka płuc w wieku 62 lat. 

</doc>
<doc id="1405114" url="https://pl.wikipedia.org/wiki?curid=1405114" title="Mikrodelecja 16p">
Mikrodelecja 16p



</doc>
<doc id="1405115" url="https://pl.wikipedia.org/wiki?curid=1405115" title="Batalion Sandomierskich Strzelców Celnych">
Batalion Sandomierskich Strzelców Celnych

Batalion Sandomierskich Strzelców Celnych – ochotnicza polska formacja wojskowa powołana w czasie powstania listopadowego. Utworzona po 30 grudnia 1830 przez majora Eustachego Grothusa. Miejscem formowania były Radom i Warszawa.
Działania.
Rozlokowany wzdłuż Wisły na południe od Warszawy batalion ten przyczynił się do powstrzymania prób zniszczenia mostu w stolicy przez wojska rosyjskie. W nocy z 28 na 29 marca 1831 wypuszczone przez Rosjan z Karczewa trzy brandery zostały skutecznie ostrzelane przez polskie posterunki, w wyniku czego osiadły na mieliźnie w okolicy Siekierek i uległy samozniszczeniu. 5 czerwca 1831 oddział Grothusa otrzymał rozkaz przejścia na prawy brzeg Wisły i rozwinięcia tam działań partyzanckich. W maju przydzielony został do korpusu gen. Wojciecha Chrzanowskiego, wyprawionego na Lublin i Zamość. Do najskuteczniejszych działań tej formacji należały: bitwa pod Firlejem (9 maja), gdzie wraz z 5. Pułkiem Piechoty Liniowej zaskoczył i rozbił straż przednią gen. Cypriana Kreuza, bitwa pod Izbicą-Tarnogórą (12 maja) i bitwa pod Wieprzowym Jeziorem (druga połowa maja), gdzie batalion stawił opór znaczniejszym siłom rosyjskim z korpusu gen. Teodora Rüdigera. W początkach sierpnia żołnierzy Grothusa przerzucono na lewy brzeg Wisły i oddano pod rozkazy gen. Samuela Różyckiego. 
Batalion brał udział w wielu bitwach i potyczkach: Saską Kępą (26 lutego), Siekierkami (29 marca), Gasami (31 marca), pod Wolą Pawłowską i Iłżą (9 sierpnia), pod Przytykiem (11 sierpnia), Borowem (22 sierpnia), Chotczą Górną Lipskiem (10 września), poniósł całkowitą porażkę pod Górą (24 września). Od połowy sierpnia współdziałał z oddziałem Giedroycia w lasach kozienickich, gdzie osiągnął wiele drobnych sukcesów.
Za swoje zasługi w walkach otrzymał 2 złote krzyże i 2 srebrne.

</doc>
<doc id="1405120" url="https://pl.wikipedia.org/wiki?curid=1405120" title="Rodney McKay">
Rodney McKay

Rodney McKay, właśc. Meredith Rodney McKay (ur. 1968) – fikcyjna postać reprezentująca świat nauki w serialu , grana przez Davida Hewletta; astrofizyk.
Jako dziecko chciał być pianistą, ale jego nauczyciel wprost powiedział mu, że nie ma poczucia piękna. Uciekł on do nauki, myśląc, że to dobra ucieczka od tego, co wcześniej robił, ale odkrył, że to też sztuka. Stacjonował w strefie 51 i figurował na liście płac Sił Powietrznych. Pracował na modelu komputerowym wrót z Antarktydy. Pierwszy raz okazję do zobaczenia wrót miał w 2001 roku podczas kryzysu utknięcia Teal’ca we wrotach. Wtedy to został przedstawiony Sam Carter i korzystał on z tego kryzysu do zaistnienia. Jednak jego podejście, które zakładało, że Teal’c już nie żyje, nikomu w SGC, a tym bardziej SG-1, się nie podobało. Po tym wydarzeniu został wysłany do Rosji, by nadzorować projekt ich nowego reaktora naquadah. Powrócił ponownie podczas ataku Anubisa przez wrota, by pomóc rozwiązać problem. Jednak jego pierwsza analiza problemu więcej wyrządziła szkód niż korzyści. Mimo to udowodnił podczas drugiej próby swoją przydatność, co też major Carter doceniła.
Nowym etapem dla MacKaya było przydzielenie go do ekipy naukowców pracujących pod rozkazy doktor Weir w placówce Pradawnych na Antarktydzie. MacKay został głównym ekspertem od technologii Pradawnych, którego wiedza podczas misji na Atlantis była coraz bardziej pogłębiana. Do ekspedycji dołączył z pewnym wyrazem grymasu na twarzy, ponieważ po raz pierwszy musiał przejść przez wrota i radzić sobie z sytuacją w terenie. Niewątpliwie zmieniło to jego charakter, ale mimo to dalej jest nieraz bezczelnie szczery i bezpośredni w przekazywaniu swojego często podkreślające złe aspekty sytuacji poglądu. Jako pierwszy poddał się wynalezionej przez doktora Beckett’a terapii genowej, dzięki której uzyskał możliwość korzystania z technologii pradawnych.
Rodney McKay wystąpił również w kilku odcinkach Stargate SG-1: "48 Hours", "Redemption 1", "Redemption 2", "The Pegasus Project", "The Road Not Taken".

</doc>
<doc id="1405121" url="https://pl.wikipedia.org/wiki?curid=1405121" title="Claude Carra de Saint-Cyr">
Claude Carra de Saint-Cyr

Claude Carra de Saint-Cyr (ur. 28 lipca 1760 w Lyonie, zm. 5 stycznia 1834 w Vailly-sur-Aisne) – francuski generał w okresie od rewolucji po wojny napoleońskie, baron Cesarstwa (11 sierpnia 1808), Oficer Wyższy Legii Honorowej (11 lipca 1807).

</doc>
<doc id="1405122" url="https://pl.wikipedia.org/wiki?curid=1405122" title="Józef Szyszko">
Józef Szyszko

Józef Szyszko, ps. „Bachmat” (ur. 7 października 1898 w Radomiu, zm. 13 sierpnia 1944 w Warszawie) – kapitan artylerii Wojska Polskiego i Armii Krajowej, kawaler Orderu Virtuti Militari.
Życiorys.
Urodził się w Radomiu, w rodzinie Andrzeja i Natalii z Jankowskich. Od 1918 służył w Wojsku Polskim. Od 1922 oficer 3 dywizjonu artylerii konnej. Awansowany na kapitana w 1932. W 1937 ukończył kurs dowódców CWArt. w Toruniu. Zastępca dowódcy 3 dak.
W kampanii wrześniowej zastępca, a później dowódca Ośrodka Zapasowego Artylerii we Włodawie. Po ucieczce z niewoli od 1940 w Warszawie był współorganizatorem i zastępcą samodzielnej Grupy Artyleryjskiej „Granat”, a od 1943 był jej dowódcą. Uczestnik powstania warszawskiego.
Pochowany na Cmentarzu Wojskowym na Powązkach w Warszawie (kwatera A26-12-14).
2 października 1944 został pośmiertnie mianowany majorem.

</doc>
<doc id="1405124" url="https://pl.wikipedia.org/wiki?curid=1405124" title="Dowód rejestracyjny pojazdu">
Dowód rejestracyjny pojazdu

Dowód rejestracyjny pojazdu – dokument przewidziany przez ustawę z dnia 20 czerwca 1997 r. Prawo o ruchu drogowym wydawany przez odpowiedni organ administracji publicznej właścicielowi pojazdu samochodowego, ciągnika rolniczego, pojazdu wolnobieżnego wchodzącego w skład kolejki turystycznej, motoroweru lub przyczepy podczas rejestracji. Obowiązek jego posiadania obejmuje właściciela pojazdu, jak i osobę prowadzącą pojazd (kierowcę) za zgodą właściciela.
Od 1 października 2004 r. wydawany jest nowy dowód rejestracyjny, wprowadzony rozporządzeniem Ministra Infrastruktury z 4 maja 2004 r. zmieniającym rozporządzenie w sprawie rejestracji i oznaczania pojazdów. Dowód rejestracyjny odpowiada wymogom znowelizowanej dyrektywy Rady UE 1999/37/WE z 29 kwietnia 1999 roku w sprawie dokumentów rejestracyjnych pojazdów.
Dowód rejestracyjny jest dokumentem w formie trzyskrzydełkowego dokumentu papierowego, w układzie poziomym. Kolorystyka tła dokumentu utrzymana jest w tonacji błękitno-żółtej. Awers dokumentu laminowany jest folią transparentną, służącą do zabezpieczenia spersonalizowanego dowodu rejestracyjnego przed uszkodzeniami. Wymiary dowodu rejestracyjnego w układzie poziomym to 105 mm x 218 mm (±0,7 mm), natomiast po złożeniu 73 mm x 105 mm. Dowody rejestracyjne produkuje oraz personalizuje Polska Wytwórnia Papierów Wartościowych.
W Polsce do 30 września 2018 roku nałożony był prawny obowiązek posiadania przez kierowcę podczas jazdy dowodu rejestracyjnego pojazdu. 1 października 2018 roku obowiązek ten został zniesiony. Kierowca nie musi mieć przy sobie dowodu rejestracyjnego podczas kontroli. Zmiany te dotyczą również posiadania potwierdzenia zawarcia umowy ubezpieczenia OC. 
Przy rejestracji pojazdu zwykle wydawane są nowe tablice rejestracyjne wraz z nalepką legalizacyjną. Jest to samoprzylepna etykieta holograficzna, posiadająca wiele zabezpieczeń przed próbami fałszowania. Odklejenie od podłoża powoduje rozwarstwienie, uniemożliwiające jej ponowne wykorzystanie. Nalepka składa się z trzech części (A, B i C). Części A i B znaku naklejane są na stałych tablicach rejestracyjnych. Część C wklejana jest do dowodu rejestracyjnego. Na nalepce jest kod składający się z liter NL/, następnie trzech liter i siedmiu cyfr.
Pola dowodu rejestracyjnego.
Dowód zawiera pola do personalizacji. Część z pól nie jest opisana, a jedynie oznaczona kodem literowo-cyfrowym:
Dowód rejestracyjny zawiera także wpisy dotyczące badań technicznych pojazdu
Dowód rejestracyjny pojazdu zawiera kwadratowe pole z dwuwymiarowym kodem (Aztec Code). Oznakowanie to służy do automatycznego bezbłędnego wprowadzania danych z dokumentów do systemów informatycznych zakładów ubezpieczeń. Kod Aztec zawiera dane tekstowe w kodowaniu UCS2-LE skompresowane algorytmem NRV2E (wariant 8-bit, z dodaniem 4 pierwszych bajtów do wyniku, określających długość rozkompresowanego pliku) i zapisane w kodowaniu Base64.
W dokumencie jest także podzielony na 3 linie po 38 znaków zapis podstawowych danych z dowodu: litery DRPOL, 4-cyfrowy kod terytorialny wystawcy, seria i numer dowodu, numer PESEL lub REGON właściciela, numeru VIN pojazdu, numeru rejestracyjnego i kod ITS (z katalogu Instytutu Transportu Samochodowego). Każda linia zakończona jest cyfrą kontrolną obliczoną według normy ICAO nr 9303.
Dowody rejestracyjne nowego wzoru wydawane były od 1 października 2004 r. W ciągu pierwszych pięciu lat wydano ich ok. 22,3 mln. Trzeciego marca 2016 roku, niecałe dwanaście lat po wprowadzeniu nowego wzoru dowodu rejestracyjnego PWPW wyprodukowała pięćdziesięciomilionowy egzemplarz dowodu rejestracyjnego.
Na dowodzie rejestracyjnym nadrukowana jest seria i siedmiocyfrowy numer bez cyfry kontrolnej: 
Ministerstwo Infrastruktury opublikowało wzór nowego dowodu rejestracyjnego z opisem dodatkowych zabezpieczeń. Układ i numeracja pól nie zmieniają się. Dowody rejestracyjne na blankietach wyprodukowanych przed 1 maja 2022 r. będą mogły być wydawane do 11 lipca 2022 r. Blankiety dowodów rejestracyjnych wyprodukowane od 1 maja 2022 będą zgodne z nowym wzorem.

</doc>
<doc id="1405127" url="https://pl.wikipedia.org/wiki?curid=1405127" title="Erik Trinkaus">
Erik Trinkaus

Erik Trinkaus (ur. 24 grudnia 1948) – paleoantropolog amerykański badający pochodzenie współczesnego człowieka. Cytowany kosigner wielu prac związanych z kontrybucją genetyczną antycznych populacji do puli genowej współczesnego człowieka, ekspert paleopopolacji Europy uważający, że ludzie o cechach nendertalskich to przodkowie puli genetycznej Europejczyków.

</doc>
<doc id="1405128" url="https://pl.wikipedia.org/wiki?curid=1405128" title="Scania CN113ALB">
Scania CN113ALB

Scania CN113ALB – autobus miejski przegubowy produkowany przez firmę Scania w Słupsku w zakładzie Scania-Kapena S.A. Do 5 lutego 2015 w Krakowie były jeszcze eksploatowane dwa egzemplarze o numerach taborowych PE095 i PE100. Jeden ze nich został zezłomowany, a drugi pozostawiony jako eksponat.

</doc>
<doc id="1405129" url="https://pl.wikipedia.org/wiki?curid=1405129" title="Zbiornik Szałe">
Zbiornik Szałe



</doc>
<doc id="1405130" url="https://pl.wikipedia.org/wiki?curid=1405130" title="Muzeum Częstochowskie">
Muzeum Częstochowskie

Muzeum Częstochowskie – muzeum w Częstochowie. Jest najstarszą instytucją kulturalną regionu częstochowskiego. Odgrywa istotną rolę w jego życiu społecznym i kulturalnym, wpływa znacząco na tradycję i historię. Siedziba dyrekcji Muzeum Częstochowskiego mieści się w Galerii Dobrej Sztuki przy Al. NMP 47 w Częstochowskie
Obiekty wystawiennicze.
Muzeum Częstochowskie dysponuje wieloma obiektami wystawienniczymi.
Ratusz.
Najbardziej reprezentacyjny budynek Muzeum. Powstał w roku 1828 dla potrzeb administracji powiększającego się, poprzez połączenie Starej i Nowej Częstochowy, miasta. Zbudowany został w stylu późnoklasycystycznym, na planie kwadratu, z dwoma bocznymi pawilonami mieszczącymi odwach i nieistniejący dziś areszt. Od roku 1967 mieści się w nim siedziba Muzeum Częstochowskiego. W 2006 roku budynek Ratusza został poddany gruntownym remontom, w wyniku których przystosowano go dla potrzeb osób niepełnosprawnych i wyposażono w windę. Dobudowano w nim także wieżę widokową, z której można oglądać panoramę miasta. W Ratuszu prezentowana jest stała wystawa historyczna „Dzieje Miasta Częstochowy”, ekspozycje z cyklu Gabinet Wybitnych Częstochowian oraz wystawy zmienne.
Galeria Dobrej Sztuki.
Galeria Dobrej Sztuki, Al. NMP 47 – zabytkowa kamienica zbudowana w 1875 roku w stylu klasycystycznym, pierwotnie posiadająca bramę wjazdową na dziedziniec. Początkowo była siedzibą duchowieństwa prawosławnego, stąd jej nazwa – Popówka; później domem biskupa rzymskokatolickiego.
W latach międzywojennych stacjonowało tu dowództwo 7 Dywizji Piechoty, a po 1945 roku do lat 70. XX wieku Powiatowy Sztab Wojskowy. W roku 1973 obiekt przekazano Muzeum Częstochowskiemu z przeznaczeniem na stałą wystawę malarstwa polskiego, prezentowaną do 1996 roku. Potem Galerię zamknięto. Po kilkunastoletniej przerwie spowodowanej remontem obiektu i zmianą jego funkcji wystawa dzieł sztuki polskiej powróciła do Popówki. Od 2013 roku można tutaj zwiedzać stałą wystawę malarstwa i grafiki polskiej zatytułowaną „Sztuka Polska XIX i XX wieku” oraz wystawy zmienne.
Pawilony Wystawowe w Parku ks. Stanisława Staszica.
Pawilony Wystawowe w Parku ks. Stanisława Staszica – wybudowano je w 1909 roku w ramach organizowania Krajowej Wystawy Przemysłu i Rolnictwa. Kompleks użytkowany przez Muzeum Częstochowskie składa się z Pawilonu Wystawowego zbudowanego na siedzibę Muzeum Higienicznego, Zagrody Włościańskiej i Pawilonu Przemysłu Ludowego, tzw. Spichlerza Polskiego.
Pawilon Wystawowy – kapitalny remont obiektu przeprowadzono w latach 1996-2000. Pawilon Wystawowy wybudowany został na Wystawę Przemysłu i Rolnictwa w 1909 roku. Niegdyś siedziba Muzeum Higienicznego; obecnie mieszczą się tu sale wystawowe Muzeum Częstochowskiego. W latach 1996-2000 przeprowadzono generalny remont, zachowując pierwotną  formę budynku o charakterze eklektycznym. Jest to piętrowy gmach z dwiema salami i półpiętrem przeznaczonymi na czasowe ekspozycje muzealne.
Muzeum Górnictwa Rud Żelaza.
Obiekt Muzeum Częstochowskiego utworzony w latach 1974-1976 w podziemnych korytarzach przypominających prawdziwe wyrobiska kopalniane. Wyremontowany w 2008 roku staraniem środowisk górniczych, ponownie udostępniony do zwiedzania. W zbiorach wyposażenie z kilku kopalni regionu częstochowskiego: Rudniki, Wręczyca, Barbara i Szczekaczka w Brzezinach. Maszyny i narzędzia ukazujące pracę górników, a także historyczne metody wydobywania rud żelaza, uzupełnione o prezentacje multimedialne oraz filmy, tworzą stałą ekspozycję zatytułowaną „Dzieje Górnictwa Rud Żelaza”.
Obiekt wpisany na listę Szlaku Zabytków Techniki Województwa Śląskiego.
Zagroda Włościańska.
Zagroda Włościańska to dawny pawilon Wystawy Przemysłowo-Rolniczej. Wybudowany w latach 1908-1909, przy ulicy 7 Kamienic, jako wzorcowa zagroda włościańska. Obiekt zaprojektowali Zdzisław Kalinowski i Czesław Przybylski.
W 2003 roku zagroda została zabezpieczona przed niszczeniem, a niedługo potem rozpoczął się jej remont kapitalny. Zagroda to budynek z cegły, parterowy, częściowo podpiwniczony z użytkowym poddaszem i dwuspadowym dachem o konstrukcji drewnianej kryty dachówką ceramiczną. Elementy architektoniczne i detale zostały odrestaurowane zgodnie z wytycznymi konserwatora zabytków. Ponadto zachowano elementy urbanistyczne i przestrzenne: bryłę budynku z kształtem dachu i gankiem wejściowym, układ łukowych sklepień ceglanych nad pomieszczeniami piwnicznymi, bez zmian pozostawiono historyczny układ rzutu budynku.
Kamienica Mieszczańska. Muzeum Żydów Częstochowian.
Zabytkowa kamienica przy ul. Katedralnej 8 o elementach neobarokowych, wybudowana na początku XX w. (przed 1914). Dwupiętrowy obiekt z mieszkalnymi suterenami, piętra dziewiętnasto-, parter trzynastoosiowy, z sienią przejazdową na szóstej osi, krytą pozornym sklepieniem odcinkowym z żelaznym żebrowaniem o układzie krzyżowym, z gurtami spływającymi na przyścienne pilastry. Wnętrze częściowo przekształcone, z zachowanymi resztkami sztukaterii. W klatce schodowej drzwi do mieszkań o podziałach płycinowych, z neobarokowymi supraportami. Balustrada schodów neobarokowa, żelazna, o motywach cęgowo-akantowych, od frontu analogiczne balustrady, przy schodkach do suteren. Elewacja frontowa z pozornymi ryzalitami skrajnymi oraz dwukodygnacjowym wykuszem na osi środkowej, ponad którymi trójkątne szczyty z mansardami – boniowana, z dekoracją neogotycką w formie laskowań (obejmujących między innymi okna), sterczyn i fryzów arkadowych, zwieńczona kamienną maswerkową balustradą z takimi też balustradami balkonowymi; w ryzalitach skrajnych, nad oknami drugiego piętra tarcze w otoczeniu motywów akantowych. Brama wjazdowa o kanelowanych węgarach z żelaznymi ochronnymi rozetami i półkolistymi odbojami, w niej drzwi żelazne dwuskrzydłowe z zakratowanymi przezroczami o motywach geometrycznych i maswerkowych z rozetami. Częściowo zachowana pierwotna stolarka. Dach mansardowy z wystawkami. W kamienicy prezentowana jest wystawa stała „Żydzi Częstochowianie”. Mieszczą się tu też Dział Archeologii, Dział Przyrody i Ośrodek Dokumentacji Dziejów Częstochowy Muzeum Częstochowskiego.
Rezerwat Archeologiczny.
Rezerwat Archeologiczny, ul. Łukasińskiego 20 – nowoczesny obiekt Muzeum Częstochowskiego, zlokalizowany w dzielnicy Raków, gdzie w 1955 roku odkryto cmentarzysko ludności kultury łużyckiej, na którym w latach 1955, 1960-1961 przeprowadzono badania archeologiczne. Nad fragmentem tego stanowiska w 1965 roku wzniesiono pawilon Rezerwatu Archeologicznego, przebudowany i zmodernizowany w latach 2001-2004. Dzisiaj Rezerwat mieści zachowany „in situ” fragment cmentarzyska z ok. 750-550 roku p.n.e., na którym odsłonięto 85 pochówków, w tym 44 groby szkieletowe i 25 grobów ciałopalnych jamowych. Znaleziono w nich ceramikę, ozdoby, narzędzia i broń, przedstawiające ludność kultury łużyckiej, jej podstawy gospodarcze, wytwórczość, jak również obrzędy pogrzebowe, które prezentowane są na stałej wystawie „Z mroku dziejów”. W roku 2014 dzięki funduszom Ministerstwa Kultury i Dziedzictwa Narodowego oraz Urzędu Miasta Częstochowy przeprowadzono kolejną modernizację rezerwatu, przystosowując go do potrzeb osób niepełnosprawnych, w tym osób niewidomych i słabowidzących. Obiekt posiada specjalną makietę tyflograficzną cmentarzyska oraz przewodnik zapisany alfabetem Braille`a.
Dom Poezji - Muzeum Haliny Poświatowskiej.
Dom Poezji – Muzeum Haliny Poświatowskiej, ul. Jasnogórska 23 – budynek zamieszkiwany po wojnie przez poetkę Halinę Poświatowską wraz z rodziną. W 2006 roku obiekt po kapitalnym remoncie został przekazany przez inwestora Muzeum Częstochowskiemu. 9 maja 2007 roku otwarto tutaj wystawę stałą, poświęconą życiu i twórczości literackiej Haliny Poświatowskiej.
Multicentrum „Zodiak”.
Obiekt Muzeum Częstochowskiego w Parku Staszica, zbudowany według projektu Władysława Jabłońskiego w 1909 roku, z okazji Wystawy Przemysłu i Rolnictwa; dawny Pawilon Towarzystwa Akcyjnego Zawiercie. Budynek modernistyczny o konstrukcji żelbetowej, zbudowany na planie koła, opięty wysmukłymi przyporami, nakryty półkolistą kopułą. W okresie międzywojennym zaadaptowany na obserwatorium astronomiczne. W wyremontowanym budynku, w 2010 roku urządzono interaktywny świat zabawy i nauki dla dzieci i młodzieży. Podczas zajęć edukacyjnych ZODIAK oferuje swoim użytkownikom dostęp do wielu stanowisk nauk technicznych, grafiki komputerowej, muzyki, nauki języka angielskiego oraz klocków K`Next, które łączą w sobie cechy tradycyjnego budowania z klocków z tworzeniem ruchomych, przestrzennych konstrukcji. Duża różnorodność proponowanych urządzeń sprawia, że nauka w ZODIAKU staje się nie tylko interesująca, ale i przyjemna.

</doc>
<doc id="1405131" url="https://pl.wikipedia.org/wiki?curid=1405131" title="Powiedz to, Gabi">
Powiedz to, Gabi

Powiedz to, Gabi – film obyczajowy z 2003 w reżyserii Rolanda Rowińskiego.
Okres zdjęciowy trwał od 30 czerwca do 18 lipca 2002. Plenery: Warszawa

</doc>
<doc id="1405134" url="https://pl.wikipedia.org/wiki?curid=1405134" title="Bufor szablonowy">
Bufor szablonowy

Bufor szablonowy () – jeden z buforów, obok bufora Z i bufora ramki, stosowany w systemach wyświetlających grafikę 3D, umożliwiający selektywne wyświetlanie wybranych pikseli obrazu. Jest on obecnie implementowany sprzętowo w akceleratorach graficznych, zaś jego funkcjonalność udostępniają biblioteki programistyczne przeznaczone do renderowania grafiki – Direct3D oraz OpenGL.
Dzięki zastosowaniu bufora szablonowego możliwe jest uzyskiwanie różnych efektów graficznych, m.in. odbić w zwierciadłach płaskich, dynamicznych cieni, obrysów obiektów, a także realizacja operacji boolowskich (CSG) czy określanie złożoności sceny trójwymiarowej.
Gdy bufor szablonowy jest włączony, wyświetlanie piksela obrazu determinuje dodatkowy test na odpowiadającej mu wartości bufora. Dostępne są następujące relacje:
Zapisy do bufora są konfigurowalne:
Dostępne są zwykle maski bitowe stosowane zarówno przy porównywaniu jak i zapisach, dzięki czemu możliwe jest traktowanie wartości w buforze jako zbioru niezależnych pól bitowych. Liczba bitów przeznaczona na elementy bufora różni się w zależności od implementacji i może wynosić 1, 4, 8 lub więcej bitów.

</doc>
<doc id="1405136" url="https://pl.wikipedia.org/wiki?curid=1405136" title="Park Narodowy Ballycroy">
Park Narodowy Ballycroy

Ballycroy National Park (irl. "Páirc Náisiúnta Bhaile Chruaich") – park narodowy w Irlandii, położony w hrabstwie Mayo. Park został ustanowiony w listopadzie 1998; zajmuje powierzchnię 11 tysięcy hektarów. 
Swoim terenem obejmuje tereny bagniste oraz górskie. Na terenie parku występują między innymi gęś białoczelna i siewka złota. 
Park objęty jest programem Natura 2000.

</doc>
<doc id="1405137" url="https://pl.wikipedia.org/wiki?curid=1405137" title="15 Pułk Czołgów">
15 Pułk Czołgów

15 Pułk Czołgów Średnich im. Józefa Wieczorka (15 pcz) – oddział wojsk pancernych ludowego Wojska Polskiego.
Formowanie i zmiany organizacyjne.
W terminie do 1 grudnia 1951, w garnizonie Opole, został sformowany 15 samodzielny szkolny pułk czołgów. Jednostka utworzona została w oparciu o stany osobowe 2 samodzielnego batalionu artylerii pancernej z Żar oraz kompanii szkolnych 27 pułku zmechanizowanego i 29 pułku zmechanizowanego, i podporządkowana bezpośrednio dowódcy Okręgu Wojskowego Nr IV. W czerwcu 1955 roku oddział dyslokowany został do garnizonu Gliwice. W 1962 roku pułk został włączony w struktury 2 Warszawskiej Dywizji Zmechanizowanej.
4 października 1973 roku pułk otrzymał imię Józefa Wieczorka, a dzień 31 lipca został ustanowiony świętem pułku.
W 1990 roku został przeformowany w pułk zmechanizowany i przemianowany na 25 pułk zmechanizowany. W 1995 roku 25 pz został przeformowany w 23 Brygadę Obrony Terytorialnej.
Struktura pułku.
Bezpośrednio po sformowaniu strukturę pułku stanowiły:
W wyniku kolejnych restrukturyzacji organizacja pułku przedstawiała się następująco:
Liczba żołnierzy wynosiła 1389 osób. Uzbrojenie pułku stanowiło: 40 czołgów T-54A i 1 transporter opancerzony

</doc>
<doc id="1405140" url="https://pl.wikipedia.org/wiki?curid=1405140" title="Teodor Rüdiger">
Teodor Rüdiger



</doc>
<doc id="1405141" url="https://pl.wikipedia.org/wiki?curid=1405141" title="David Hewlett">
David Hewlett

David Ian Hewlett (ur. 18 kwietnia 1968 w Redhill, hrabstwo Surrey, w Anglii) – kanadyjski aktor, scenarzysta i reżyser, występował w roli dr Rodneya McKaya z serialu sci-fi "".
Życiorys.
Urodzony w Anglii, dorastał wraz z trojgiem młodszego rodzeństwa w Toronto. Debiutował na dużym ekranie w dramacie "Kraina cienia" ("The Darkside", 1987). Za rolę ochroniarza Hanka w wyprodukowanym przez Kanadyjskie Centrum Filmowe filmie krótkometrażowym Vincenzo Natali’ego "Elevated" (1997) zdobył nagrodę Złotej Wiązki.
Hewlett dzieli swój czas pomiędzy aktorstwo oraz prowadzenie firmy internetowej „Darkyl Corporation”.
Był żonaty z Soo Garay (od 5 listopada 2000 do 2004). 21 czerwca 2008 ponownie wziął ślub z Jane Loughman, z którą ma syna Sebastiana Flynna (ur. 6 października 2007).

</doc>
<doc id="1405142" url="https://pl.wikipedia.org/wiki?curid=1405142" title="Marginalia">
Marginalia

Marginalia (z łac. "marginālis" 'będący na skraju' od "margo" 'skraj, brzeg') – notki, hasła lub tytuliki, składane pismem w mniejszym stopniu pisma niż tekst podstawowy, umieszczane poza formatem kolumny w wąskim łamie, zwykle na marginesie zewnętrznym stronicy. Składane są zazwyczaj w chorągiewkę ze względu na niewielką szerokość marginesu. Linia pisma pierwszego wiersza każdego z marginaliów powinna się zgadzać z linią pisma tekstu podstawowego. Odległość między kolumną a łamem marginaliów powinna wynosić minimum 6 pt.
W rękopisach biblijnych na marginesach zamieszczane są znaki dzielące tekst na mniejsze jednostki, jak numery κεφαλαια ("rozdziały"), albo Sekcje Ammoniusza. Numery Sekcji Ammoniusza często są podawane wraz z odsyłaczami do Kanonów Euzebiusza. Jeżeli dany rękopis biblijny miał służyć do czytań liturgicznych, to na marginesie tekstu zamieszczano noty liturgiczne, oznaczano początek i koniec danej lekcji. Na marginesach zamieszczano też późniejsze korekty, scholia i rozmaite noty.

</doc>
<doc id="1405149" url="https://pl.wikipedia.org/wiki?curid=1405149" title="Josef Bau">
Josef Bau

Josef Bau (hebr. יוסף באו; ur. 18 czerwca 1920 w Krakowie, zm. 26 maja 2002 w Tel Awiwie) – polsko-izraelski poeta, prozaik, malarz, grafik i fotograf pochodzenia żydowskiego. Tworzył w języku polskim i hebrajskim.
Życiorys.
Urodził się w Krakowie, w rodzinie żydowskiej, jako syn Abrahama i Cyli Bauów. W 1938 rozpoczął studia plastyczne w Państwowym Instytucie Sztuk Plastycznych w Krakowie, które jednak przerwał w grudniu 1939, kiedy gubernator dystryktu krakowskiego nakazał usunąć uczniów i studentów żydowskich ze szkół publicznych. W 1940 uniknął wysiedleń, przebywając wraz z młodszym bratem Marcelem na terenie Olszy. Po utworzeniu krakowskiego getta w marcu 1941 nielegalnie przedostali się na jego teren i dołączyli do reszty rodziny. Zamieszkali w budynku przy placu Zgody 1.
Przebywanie w getcie bez dokumentów oznaczało dla nich brak przydziałów żywności, ale także pozbawiało ich możliwości zatrudnienia i groziło wywózką do obozu zagłady w Bełżcu. Po pewnym czasie zajął się rysowaniem wizytówek. W tym czasie policja żydowska poszukiwała rysownika dla potrzeb urzędów niemieckich. Zaczął pracować jako kreślarz, rysując i pisząc gotykiem wizytówki, szyldy dla urzędów, opisy akt, teczek biurowych. Otrzymał kenkartę, jednak nigdy nie uzyskał blauschein, która zapewniałaby mu pobyt w getcie. Był członkiem Żydowskiej Organizacji Bojowej, dla członków której przygotowywał fałszywe pieczątki i inne dokumenty. Na polecenie Wilhelma Kunde sporządził plan getta. Po naniesieniu ostatnich poprawek na plan został wyprowadzony z biura Żydowskiej Samopomocy Społecznej na dziedziniec fabryki "Optima", gdzie gromadzono ludzi przeznaczonych do wysiedlenia. Został uratowany dzięki interwencji matki u komisarza getta Dawida Guttera. W 1943 trafił do obozu w Płaszowie, gdzie pracował jako kreślarz planów w biurze budowy obozu. Tam także napisał i zilustrował miniaturową książkę wielkości dłoni, w której zawarł swoje wiersze. W obozie wziął potajemny ślub z Rebeką Tannenbaum, który został upamiętniony w filmie "Lista Schindlera". Z obozu w Płaszowie przeniesiono go do Groß-Rosen. Dzięki wpisowi na listę Schindlera został w październiku 1944 przewieziony do obozu w Brněncu (KZ-Außenlager Brünnlitz) na Morawach, gdzie wraz z innymi zatrudnionymi w fabryce doczekał wyzwolenia w maju 1945. Podczas wojny zginęła prawie cała jego najbliższa rodzina: brat Ignaś w 1943 w getcie, ojciec Abraham w 1943 w Płaszowie, a matka Cyla w 1945 w Bergen-Belsen.
Po zakończeniu wojny wrócił wraz z żoną do Krakowa, gdzie dokończył przerwane przez wojnę studia plastyczne. Podczas studiów pracował dla trzech gazet jako grafik i ilustrator: „Przekrój”, „Żołnierz Polski” i „Szpilki”. Jako poeta debiutował w 1948 na łamach „Echa Krakowa”. W 1950 wraz z żoną i córką wyemigrował do Izraela. Pracował jako grafik w Brandwein Institute w Hajfie oraz dla rządu izraelskiego. W 1956 otworzył własne studio w Tel Awiwie. Zaprojektował tytuły prawie wszystkich filmów izraelskich lat 60. i 70. XX wieku. Jego osiągnięciem jest zapoczątkowanie filmów animowanych w Izraelu, za co w miejscowej prasie często go określano mianem "izraelskiego Walta Disneya".
Był członkiem Stowarzyszenia Izraelskich Malarzy i Rzeźbiarzy, Stowarzyszenia Reżyserów Filmowych i Telewizyjnych oraz Związku Autorów Piszących Po Polsku w Izraelu. W jego studio znajduje się obecnie muzeum. Jest tam także małe kino, w którym pokazywał swoje filmy. Ze związku z Rebeką Tannenbaum miał dwie córki: Clilę i Hadasę.
W postać Josefa Baua w filmie "Lista Schindlera" wcielił się izraelski aktor Rami Heuberger. Pojawił się także w scenie końcowej, podczas kładzenia kamieni na grobie Schindlera.
Muzeum Josepha Baua.
W 1958 roku Josef Bau założył prywatne studio filmowe z kinem, w którym realizował animacje do filmów. Od 2002 roku studio filmowe zostało przekształcone w Muzeum Josefa Baua w Tel Awiwie.

</doc>
<doc id="1405154" url="https://pl.wikipedia.org/wiki?curid=1405154" title="Cezary Gurjew">
Cezary Gurjew

Robert Cezary Gurjew (ur. 29 maja 1965 w Braniewie) – polski dziennikarz sportowy.
Życiorys.
Dziennikarz radiowy-sprawozdawca siatkówki i tenisa, a także lekkiej atletyki, łyżwiarstwa szybkiego i wioślarstwa. Od października 2006 do listopada 2012 był kierownikiem Redakcji Sportowej Polskiego Radia. Ponownie od kwietnia 2017 roku.
Dla Polskiego Radia relacjonował wydarzenia z 46 wielkoszlemowych tenisowych turniejów: Australian Open, Roland Garros, Wimbledon, US Open.
Z imprez siatkarskich relacjonował "złote" Mistrzostwa Świata w 2014 roku i w 2018 roku, "srebrne" w 2006 roku, a także zwycięski turniej LŚ w Sofii w 2012 roku.
Był sprawozdawcą z 13-tu IO: Barcelona 1992, Atlanta 1996, Sydney 2000, Ateny 2004, Pekin 2008, London 2012, Rio 2016, Tokio 2020 Zimowe- Turyn 2006, Vancouver 2010, Sochi 2014, PyeongChang 2018, Pekin 2020 
Relacjonował na żywo olimpijskie złote medale takich sportowców jak 1992 Arkadiusz Skrzypaszek, Maciej Czyżowicz, Dariusz Goździak, 1996 Paweł Nastula, 2000 i 2004 Robert Sycz i Tomasz Kucharski, 2008 i 2012 Tomasz Majewski, 2008 wioślarska czwórka podwójna, czyli Marek Kolbowicz, Adam Korol, Michał Jeliński, Konrad Wasielewski, 2012 i 2016 Anita Włodarczyk, 2020 sztafeta mieszana 4x400 metrów i Wojciech Nowicki i ZIO 2014 Zbigniew Bródka.
Autor słów piosenki o polskiej siatkówce „Walczymy dla Was” (muzyka – Marcin Nierubiec, wykonawcy – Wanda Kwietniewska i Norbi).
Odznaczenia.
W 2011 został odznaczony Srebrnym Krzyżem Zasługi.

</doc>
<doc id="1405157" url="https://pl.wikipedia.org/wiki?curid=1405157" title="Flaga obwodu brzeskiego">
Flaga obwodu brzeskiego

Flaga obwodu brzeskiego przedstawia stojącego na czterech nogach żubra, barwy złotej (żółtej) na tle środkowego, czerwonego pasa. Żubr zwrócony w stronę prawą. Na fladze trzy pasy pionowe, środkowy czerwony, skrajne niebieskie, u góry pasa czerwonego dwa niebieskie zęby. Każdy z pasów niebieskich o połowę węższy od czerwonego.
Flaga obwodu brzeskiego została ustanowiona 14 września 2004 roku rozporządzeniem prezydenta Białorusi

</doc>
<doc id="1405159" url="https://pl.wikipedia.org/wiki?curid=1405159" title="Wish You Were Here Tonight">
Wish You Were Here Tonight

Wish You Were Here Tonight – album amerykańskiego muzyka Raya Charlesa, wydany w 1983 roku. Nagrany został po przejściu Charlesa do wytwórni Columbia, w której ponownie skierował się w stronę muzyki country oraz western. Za aranżację większości piosenek odpowiedzialny był James Pulk.

</doc>
<doc id="1405176" url="https://pl.wikipedia.org/wiki?curid=1405176" title="Ahasver von Lehndorff">
Ahasver von Lehndorff

Ahasver von Lehndorff (Ahasverus Gerhard von Lehndorff, Lehndorf) (ur. 9 lutego 1637 w Sztynorcie, zm. 14 lutego 1688 w Królewcu) – pułkownik, szambelan Jana Kazimierza, starosta Szaków, generał duński.
Był przedstawicielem zamożnej szlachty pruskiej, która utrzymywała kontakty z Europą Zachodnią, w tym także z Polską. Kaspar von Lehndorff na życzenie króla Zygmunta I był nauczycielem języka polskiego księcia Albrechta Fryderyka. Lehndorffowie bywali oficerami wojsk koronnych.
Rodzina i edukacja.
Ahasver von Lehndorff urodził się w Sztynorcie jako syn Meinharda (1590-1639) i Elisabeth (1605-1675) z domu von Eulenburg (zmarła w Tarławkach). Meinhard był starostą Rastemborka, który za wierną służbę w wojsku polskim otrzymał od króla Zygmunta III dobra na Białorusi.
Ze względu na wczesną śmierć ojca Meinharda wychowaniem młodego Ahasvera zajął się jego wujek Jonas Casimir von Eulenburg. Jonas Casimir był generał majorem, starostą pokarmińskim, starostą dziedzicznym Szymbarka i panem na Prośnie.
W roku 1652 Ahasver wraz z ciotecznym bratem Georgiem Friedrichem Eulenburgiem podjął naukę w kolegium jezuickim w Braniewie. (Kolegium braniewskie ze względu na wysoki poziom nauczania było modne także wśród szlachty wyznania luterańskiego). Ahasver von Lehndorff od 1654 r. dalszą naukę kontynuował w Toruniu i Poznaniu, a od 1656 r. na Uniwersytecie w Lejdzie, gdzie studiował prawo u Vinniusa.
Podróże i w służbie królewskiej.
Ahasver von Lehndorff objechał Niderlandy, Danię i Wielką Brytanię, w roku 1657 wyjechał do Paryża. Wszędzie nawiązywał kontakty z przedstawicielami wyższych sfer i doskonalił znajomość języków. W roku 1662 przez Genuę i Florencję udał się do Rzymu.
W Rzymie nawiązał bliskie kontakty z królową Krystyną i współpracował z ambasadorem francuskim. Ahasver von Lehndorff był w Neapolu, wdrapał się na Wezuwiusz, następnie pojechał na Sycylię. W styczniu 1663 znalazł się na Malcie. Z rycerzami zakonnymi udał się na wyprawę przeciw Turkom. W czasie tej wyprawy u wybrzeży Kalabrii i Grecji uczestniczył w zajęciu kilku statków paszy Trypolisu. Z flotą wenecką dotarł w okolice Tyru, Sydonu i Cypru. Następnie popłynął do Wenecji, z której w styczniu 1664 przez Mediolan, Turyn i Genewę dotarł do Madrytu. Jego podróże na teren i pogranicza Imperium Osmańskiego wiązały się z próbą odzyskania żony Marianny (ze Schlichtyngów), porwanej przez Tatarów ze Sztynortu w czasie, gdy studiował w Lejdzie. W roku 1665 powrócił na teren Prus Książęcych, na zgliszcza Sztynortu i do Tarławek.
W latach 1666–1671 pełni służbę przy dworze królewskim w Warszawie. Król Jan Kazimierz obdarzył go tytułem szambelana i mianował podpułkownikiem pieszej gwardii.
Porwanie Kalksteina-Stolińskiego z Warszawy oraz więzienie go w Kłajpedzie miały wpływ na podjęcie decyzji przez Lehndorffa o jego powrocie na teren Prus.
W służbie brandenburskiej.
Ahasver von Lehndorff 27 lutego 1671 mianowany został na stopień pułkownika przez elektora Fryderyka Wilhelma. W roku 1674 Fryderyk Wilhelm obdarzył go funkcją starosty Pruskiej Iławy, później Bartoszyc, a od 1678 w Szakach. To ostatnie wiązało się z funkcją wójta krajowego.
Walczył w Niderlandach przeciwko Francji, a w roku 1679 został generałem-lejtnantem armii duńskiej. Elektor Fryderyk Wilhelm 24 czerwca 1679 awansował Lehndorffa na stanowisko elektorskiego radcy i nadmarszałka, a od 6 maja 1683 został pruskim nadburgrabią (zarządcą dóbr książęcych). Fryderyk Wilhelm przywilejem z dnia 4 listopada 1683 przekazał Lehndorffowi dziedziczne prawo patronackie nad kościołem w Radziejach.
Cesarz Leopold 10 sierpnia 1686 obdarzył go dziedzicznym tytułem hrabiego Rzeszy.
Ahasver von Lehndorff zmarł 14 lutego 1688 r. w Królewcu. Po jego śmierci w latach 1689–1691 pałac w Sztynorcie odbudowała hrabina Maria Eleonora von Lehndorff z domu Dönhoff, córka Gerarda (1632-1685) i trzecia żona Ahasvera. Hrabina mogła sobie pozwolić na kosztowne wydatki inwestycyjne z kapitałów zgromadzonych przez męża.

</doc>
<doc id="1405185" url="https://pl.wikipedia.org/wiki?curid=1405185" title="Anna Szymańska-Kwiatkowska">
Anna Szymańska-Kwiatkowska

Anna Szymańska-Kwiatkowska (ur. 4 sierpnia 1946 w Grodzisku Mazowieckim) – polska dziennikarka, posłanka na Sejm X kadencji.
Życiorys.
W 1969 ukończyła Wydziale Ekonomii Politycznej Uniwersytetu Warszawskiego. Dwa lata później ukończyła Podyplomowe Studium Dziennikarskie na UW. Pracowała jako dziennikarka, w „Życiu Gospodarczym” oraz „Prawie i Życiu”. Pełniła funkcję redaktora naczelnego „Pani”, następnie tygodnika „Kobieta i Życie”. Należała do Związku Harcerstwa Polskiego i Zrzeszenia Studentów Polskich. W okresie 1970–1982 była członkinią Stowarzyszenia Dziennikarzy Polskich, a od 1982 do Stowarzyszenia Dziennikarzy PRL.
W 1971 wstąpiła do Polskiej Zjednoczonej Partii Robotniczej, z jej ramienia była radną Miejskiej Rady Narodowej w Grodzisku Mazowieckim. Należała do założycieli Polskiego Komitetu Współpracy z UNICEF. W latach 1989–1991 sprawowała mandat posła na Sejm kontraktowy wybranego w okręgu ochockim. Zasiadała w Komisji Kultury i Środków Przekazu, Komisji Konstytucyjnej i Komisji Polityki Społecznej i w dwóch komisjach nadzwyczajnych. W trakcie kadencji wstąpiła do Poselskiego Klubu Pracy. W 1990 była wśród inicjatorów powołania Demokratycznej Unii Kobiet, której pełniła funkcję wiceprzewodniczącej. W kolejnych wyborach nie ubiegała się o reelekcję.
W latach 90. kierowała czasopismem „Kobieta i Styl”, którego była założycielem. Od 2000 zajmowała stanowisko prezesa rady programowej Centrum Multimedialnego Foksal i wiceprezesa zarządu Polskiej Agencji Informacyjnej. W latach 2003–2006 była wiceprezesem zarządu Polskiej Agencji Informacji i Inwestycji Zagranicznych
W 1984 otrzymała Złoty Krzyż Zasługi.

</doc>
<doc id="1405186" url="https://pl.wikipedia.org/wiki?curid=1405186" title="Smertrios (planeta)">
Smertrios (planeta)

Smertrios ("HD 149026 b") – planeta pozasłoneczna oddalona o około 257 lat świetlnych, znajdująca się w gwiazdozbiorze Herkulesa. Planeta została odkryta po jej tranzycie przez tarczę gwiazdy Ogma. Pomiary promienia i masy wskazują, że planeta ma nadzwyczajnie duże jądro planetarne.
Nazwa.
Nazwa własna planety, Smertrios, została wyłoniona w 2015 roku w publicznym konkursie. Smertrios był galijskim bóstwem wojny. Nazwę planety zaproponował Club d’Astronomie de Toussaint (Francja).
Odkrycie.
Planeta została odkryta w 2005 przez N2K Consortium, które szukało gwiazd z ciasno orbitującymi gorącymi jowiszami jak Dimidium (51 Pegasi b), skutecznie używając Efektu Dopplera. Widmo gwiazdy było badane przez teleskopy Kecka i Subaru. Mały spadek jasności (0,003) był wykrywany podczas każdego tranzytu planety, co potwierdziło jej istnienie.
Choć zmiana jasności spowodowana tranzytem planety była mała, jest wykrywalna przez astronomów amatorów, dając sposobność dla amatorów do włożenia ważnego wkładu w badania. W rzeczy samej, jeden astronom amator, Ron Bissinger, faktycznie wykrył częściowy transfer dzień przez opublikowaniem odkrycia.
Charakterystyka fizyczna.
Planeta okrąża gwiazdę po tak zwanej „orbicie – pochodni”. Niezwykłe jest to, że rok na tej planecie trwa mniej niż 3 dni ziemskie. Planeta jest mniej masywna od Jowisza (0,36 , czyli 114 mas Ziemi), ale masywniejsza od Saturna. Temperatura planety była początkowo szacowana na 1450 K, bazując na rozsądnym albedo równym 0,3, sytuując ją jako granicę między klasą IV i klasą V planet według schematu klasyfikacji Sudarsky’ego. Pomiar jasności jej dziennej strony umożliwił oszacowanie temperatury na 2300 ± 200 K przez porównanie połączonych emisji gwiazdy i planety na fali długości 8 μm przed i podczas tranzytu. Ta ekstremalnie wysoka temperatura wskazuje na bardzo dużą absorpcję światła gwiazdy, co sugeruje ciemny kolor planety.
Znanych jest dużo „gorących Saturnów”, ale Smertrios jest unikatowy. W świetle gwiazdy planeta może być czarna, jarząc się czerwonym blaskiem tylko w najgorętszym obszarze podsłonecznym. Większość tranzytujących planet ma promień większy od Jowisza, jednakże promień Smertriosa to jedynie 73% promienia Jowisza i 83% promienia Saturna, co znaczy, że ta planeta jest nadzwyczaj gęsta jak na gazowego olbrzyma o takiej masie. Wytłumaczeniem może być duże jądro zdominowane przez pierwiastki cięższe od wodoru i helu. Teoretyczne modele dają jądru masę 65–70 mas Ziemi. Planeta może zawierać więcej materii skalnej i metali niż wszystkie planety w naszym Układzie Słonecznym.
Robert Naeye spekulował, że na powierzchni jądra przyspieszenie grawitacyjne mogło wynosić 10 g (10 razy większe niż na powierzchni Ziemi).
Konsekwencje teoretyczne.
Odkrycie zostało ogłoszone jako dowód dla popularnej teorii mgławicy gwiazdowej, gdzie planety formują się ze zderzeń mniejszych obiektów. W tym modelu, olbrzymie planety rozwijają się tak duże, by przyciągać lekkie, lecz liczne, atomy wodoru i helu. W każdym razie, przeciwnicy tego modelu podkreślają, że tylko jeden przykład takiej planety nie jest dowodem. Tak duże jądro jest trudne do wytłumaczenia nawet przez pierwszy model.
Inną możliwością jest to, że z powodu ciasnej orbity ta planeta, w przeciwieństwie do Jowisza, wchłonęła wiele skalistych obiektów. Do tego deszcz cięższych cząstek z gwiazdy na planetę mógł pomóc w budowie ciężkiego jądra.
Staranne pomiary prędkości radialnej umożliwiły wykrycie efektu Rossitera-McLaughlina, przesuwającego fotosferyczne linie widmowe, w związku z zakryciem przez planetę części powierzchni gwiazdy. Ten efekt pozwala zmierzyć kąt między płaszczyzną orbity planety i płaszczyzną równika gwiazdy; w przypadku HD 149026 b jest to 11° ± 14°. Dużo większy kąt mógłby sugerować gwałtowny przebieg tworzenia się planety.

</doc>
<doc id="1405197" url="https://pl.wikipedia.org/wiki?curid=1405197" title="Deportes Ñublense">
Deportes Ñublense



</doc>
<doc id="1405198" url="https://pl.wikipedia.org/wiki?curid=1405198" title="Homogram">
Homogram



</doc>
<doc id="1405199" url="https://pl.wikipedia.org/wiki?curid=1405199" title="Krystyna Grzęda">
Krystyna Grzęda

Krystyna Wanda Grzęda (ur. 19 maja 1940 w Sieniawie) – polska nauczycielka, posłanka na Sejm X kadencji.
Życiorys.
Ukończyła w 1959 liceum pedagogiczne, po czym rozpoczęła pracę w charakterze nauczycielki w szkole podstawowej. W 1978 uzyskała wyższe kwalifikacje zawodowe w Centrum Doskonalenia Nauczycieli w Przemyślu. Do czasu przejścia na emeryturę pracowała jako nauczycielka. Pełniła m.in. funkcję wicedyrektora i dyrektora szkół podstawowych w Jarosławiu.
Była działaczką Ligi Kobiet Polskich, w 1960 wstąpiła do Polskiej Zjednoczonej Partii Robotniczej. Z jej ramienia należała do prezydium Miejskiej Rady Narodowej w Jarosławiu. W latach 1989–1991 sprawowała mandat posła na Sejm kontraktowy z okręgu przemyskiego. Zasiadała w Komisji Edukacji, Nauki i Postępu Technicznego oraz Komisji Polityki Społecznej. W trakcie kadencji przeszła do Poselskiego Klubu Pracy. Później związała się z podkarpacką Unią Pracy. Bez powodzenia kandydowała w 2001 do Sejmu i 2006 do rady miasta Jarosławia.

</doc>
<doc id="1405201" url="https://pl.wikipedia.org/wiki?curid=1405201" title="A. E. Van Vogt">
A. E. Van Vogt



</doc>
<doc id="1405202" url="https://pl.wikipedia.org/wiki?curid=1405202" title="Marlon Pérez Arango">
Marlon Pérez Arango

Marlon Alirio Perez Arango (ur. 10 stycznia 1976 roku w Medellín) – kolumbijski kolarz szosowy. Ściga się w barwach drużyny Caisse d’Epargne.
Marlon długo przebijał się do europejskich wyścigów. Jego pierwszymi sukcesami były dwa medale na mistrzostwach Ameryki (Pan American Games). Został mistrzem w wyścigu punktowym, natomiast w wyścigu na dochodzenie był 3. Po tym sukcesie został mistrzem Kolumbii w jeździe na czas w 2001 roku. 
Swoją etapową karierę rozpoczął w tym samym roku. Wygrał prolog i dwa etapy na trudnym górskim wyścigu Vuelta a Colombia. Całego wyścigu nie wygrał, ale pokazał się z jak najlepszej strony. Zwycięzcą został Hernán Buenahora. Rok później na tym wyścigu znowu wygrał prolog i tym razem jeden etap, ale znów nie wygrał całego wyścigu. W tym samym roku nie obronił mistrzostwa Kolumbii w jeździe na czas. Tym razem był drugi.
W 2003 roku wreszcie pokazał się w Europie. Zajął 2. miejsce w klasyfikacji generalnej francuskiego wyścigu Trophée des Grimpeurs. W kolejnym roku znowu wygrywał dużo na swoim kontynencie. Był najszybszy na 3 etapach Vuelta al Tachira, ale po raz kolejny nie potrafił wygrać całego wyścigu. Zwycięzcą został José Rujano. Wystartował również w Giro d’Italia, ale nie zachwycił. Zajął 40. miejsce. W 2005 roku wygrał dwa etapy Vuelta a Venezuela.

</doc>
<doc id="1405203" url="https://pl.wikipedia.org/wiki?curid=1405203" title="Kara stop &amp; go">
Kara stop &amp; go

Kara stop &amp; go, kara postoju w boksach – w Formule 1 kara zmuszająca kierowcę do postoju na swym stanowisku serwisowym w boksach przez 10 sekund, przy czym mechanicy nie mogą samochodu naprawiać, dotankowywać bądź zmieniać w nim opon. Na odbycie tej kary kierowca ma 3 okrążenia od momentu otrzymania informacji o niej; jeśli po trzech okrążeniach nie zjedzie do boksów, zostanie zdyskwalifikowany. Kary otrzymane w ciągu ostatnich pięciu okrążeń wyścigu nie muszą być odbywane – w takim wypadku do końcowego czasu wyścigu danego kierowcy dodaje się 25 sekund.

</doc>
<doc id="1405205" url="https://pl.wikipedia.org/wiki?curid=1405205" title="Historia Żydów w San Marino">
Historia Żydów w San Marino

Historia Żydów w San Marino - pierwsze wzmianki o Żydach na terytorium San Marino pochodzą z końca XV wieku. Zachowało się też wiele dokumentów dotyczących Żydów powstałych między XV a XVII wiekiem. Żydzi osiedlający się na terytorium San Marino musieli nosić wyróżniający strój i zamieszkiwać w specjalnych dzielnicach, otoczeni byli jednak opieką władz. W czasie II wojny światowej władze San Marino udzieliły schronienia 100 000 Włochów i Żydów uciekających przed prześladowaniem nazistowskim. Obecnie społeczność żydowska San Marino jest mało liczna i nie odgrywa większej roli w życiu kraju.
Linki zewnętrzne.
Więcej informacji o społeczności żydowskiej San Marino

</doc>
<doc id="1405206" url="https://pl.wikipedia.org/wiki?curid=1405206" title="Psychologia muzyki">
Psychologia muzyki

Psychologia muzyki – dziedzina psychologii, która zajmuje się głównie oddziaływaniem muzyki na człowieka, ale również fazami rozwoju słuchu muzycznego oraz uwarunkowaniami psychologicznymi ludzi tworzących i wykonujących muzykę.

</doc>
<doc id="1405215" url="https://pl.wikipedia.org/wiki?curid=1405215" title="Związek Polskiego Nauczycielstwa Szkół Powszechnych">
Związek Polskiego Nauczycielstwa Szkół Powszechnych



</doc>
<doc id="1405217" url="https://pl.wikipedia.org/wiki?curid=1405217" title="Maria Karłowska">
Maria Karłowska

Maria Karłowska właśc. Maria Leonarda Rozalia Karłowska h. Prawdzic; imię zakonne Maria od Jezusa Ukrzyżowanego (ur. 4 września 1865 w majątku Słupówka, obecnie Karłowo w powiecie nakielskim, zm. 24 marca 1935 w Pniewitem) – polska zakonnica, mistyczka, dziewica, założycielka i pierwsza przełożona generalna Zgromadzenia Sióstr Pasterek od Opatrzności Bożej oraz błogosławiona Kościoła katolickiego.
Życiorys.
Maria Karłowska urodziła się 4 września 1865 w Wielkopolsce, w majątku Słupówka (dziś Karłowo, ówczesne województwo poznańskie). Miejscowość rodzinna należała do parafii św. Katarzyny w Smogulcu. Pochodziła z wielodzietnej rodziny ziemiańskiej. Była jedenastym dzieckiem Mateusza Karłowskiego h. Prawdzic oraz Eugenii z Dembińskich h. Rawicz. 8 października 1865 została ochrzczona jako Maria Leonarda Rozalia w kościele św. Katarzyny w Smogulcu. 3 maja 1875 przyjęła pierwszą komunię świętą w kościele Najświętszej Maryi Panny na Ostrowiu Tumskim w Poznaniu. Dzieciństwo i młodość spędziła w Poznaniu. Tam w 1882, jako siedemnastoletnia dziewczyna, pod wpływem przemyśleń duchowych złożyła przed spowiednikiem ślub dozgonnej czystości. W tym też roku w odstępie dwóch miesięcy zmarli jej rodzice. Po ich śmierci udała się do Berlina, gdzie odbyła kurs kroju i szycia, by móc pracować w Poznaniu w pracowni swojej starszej siostry i jednocześnie matki chrzestnej Wandy jako instruktorka zatrudnionych tam dziewcząt. 18 listopada 1886 przyjęła z rąk abp. Juliusa Dindera, sakrament bierzmowania w kaplicy św. Józefa w Poznaniu.
Kluczowym momentem w jej życiu okazało się spotkanie w listopadzie 1892, w domu państwa Grześkowiaków w jednej z poznańskich kamienic, gdzie przypadkowo poznała biedną dziewczynę Frankę, zwracając w ten sposób uwagę na dziewczęta zaniedbane oraz opuszczone. Oddając się następnie pracy dobroczynnej, by móc im pomóc na miarę swoich możliwości, przy poparciu Kościoła urządziła w mieszkaniu swojej przyjaciółki Klementyny Jaworskiej przy ulicy Naumanna (dzisiejszej Inżynierskiej) ochronkę dla pierwszych pięciu dziewcząt, a następnie rozszerzyła ją na ulicy Szewskiej. Miejscami jej działania w poszukiwaniu słabych i zagubionych moralnie dziewcząt były: bramy kamienic, cmentarze, ulice, domy publiczne, więzienia czy oddziały dla chorych wenerycznie.
W 1894 założyła Zgromadzenie Sióstr Pasterek od Opatrzności Bożej i opracowała jego konstytucję, a także podręczniki ascetyczne, wychowawcze i praktyczne, zawierające wyczerpujące wskazania. Jej pracę charytatywną dostrzegła hrabina Aniela Potulicka, ofiarując w Winiarach (obecnie dzielnica Poznania) zabudowania gospodarcze z 4 hektarami gruntu, na którym w latach 1895–1908 zbudowano dom dla 70 osób. 20 czerwca 1902 Maria Karłowska wraz z kilkoma współpracownicami: s. Kazimierą Jaworską, córką Klementyny i s. Magdaleną Piechowiakówną złożyły śluby zakonne, dodając jako czwarty – ślub poświęcenia się pracy nad osobami zagubionymi moralnie, a 13 kwietnia 1909 biskup Edward Likowski zatwierdził Zgromadzenie Sióstr Pasterek od Opatrzności Bożej na prawie diecezjalnym.
Jej praca społeczna na rzecz ubogich, chorych i rozbitych rodzin Poznania zaowocowała założeniem zakładów wychowawczo–resocjalizacyjnych i szpitali dla chorych wenerycznie, dla dziewcząt i kobiet „z ulicy” pod nazwą Domów Dobrego Pasterza.
Poza Winiarami zorganizowała placówki w Wiktorynie k. Lublina, Toruniu, Łodzi, w Pniewitem i Topolnie, Jabłonowie Pomorskim tworząc fabrykę biszkoptów, wzorcowe gospodarstwa i szkołę gospodarczą. Założyła dziewięć ośrodków, w których opiekę i pomoc znalazły kobiety z marginesu społecznego. 
Zmarła w opinii świętości 24 marca 1935 w domu zakonnym w Pniewitem k. Chełmna wśród modlących się współsióstr z zapaloną gromnicą w ręku, około godziny 12, w wyniku niedomogi mięśnia sercowego. Pogrzeb odbył się 28 marca w Jabłonowie Pomorskim z udziałem przybyłych biskupów chełmińskich: Stanisława Okoniewskiego i Konstantyna Dominika oraz licznym udziale duchowieństwa i wiernych. Podczas okolicznościowej mowy pożegnalnej bp Okoniewski powiedział wówczas m.in:
Srebrzystą, cynkową trumnę z okienkiem ponad twarzą z ciałem zmarłej złożono tymczasowo w wymurowanym grobowcu ziemnym obok wejścia do kościoła. Miejsce to jest dziś zaznaczone tablicą pamiątkową. W „Kurjerze Warszawskim” napisano o niej 27 kwietnia 1935 m.in.: 
Ekshumacja z grobowca odbyła się 31 sierpnia 1935 z przeniesieniem do specjalnego sarkofagu z białego piaskowca (wykonanego przez rzeźbiarza Jana Kamińskiego z Wąbrzeźna) znajdującym się pod kaplicą domu generalnego w Jabłonowie Pomorskim, a w dniach 28–30 kwietnia 1978 dokonano rekognicji jej zwłok.
Proces beatyfikacji.
W 1953 z inicjatywy biskupa chełmińskiego Kazimierza Józefa Kowalskiego zebrano zaprzysiężone zeznania świadków o Marii Karłowskiej, celem wyniesienia jej na ołtarze, po których 17 marca 1965 w Pelplinie rozpoczął się proces jej beatyfikacji. Odtąd przysługiwał jej tytuł Służebnicy Bożej. Postulatorem procesu został o. Michał Machejek OCD, a wicepostulatorem ks. dr Hipolit Olech Górski. W latach 1967–1971 odbył się proces rogatoryjny w Poznaniu. Proces informacyjny na szczeblu diecezjalnym został zakończony 14 października 1983 przez bp. Mariana Przykuckiego, po czym akta zostały przesłane do Stolicy Apostolskiej.
27 marca 1987 Stolica Apostolska wydała dekret o ważności postępowania diecezjalnego, po czym złożono w 1991 tzw. "positio", wymagane w dalszej procedurze beatyfikacyjnej. Po odbytej 20 grudnia 1994 sesji konsultorów teologicznych oraz 25 kwietnia 1995 sesji kardynałów i biskupów Kongregacji Spraw Kanonizacyjnych, papież św. Jan Paweł II, 11 lipca 1995 zezwolił na promulgowanie dekretu o heroiczności jej życia i cnót. Odtąd przysługiwał jej tytuł Czcigodnej Służebnicy Bożej. 
Do beatyfikacji potrzebny był cud za jej wstawiennictwem. Po jego zgłoszeniu oraz postępowaniu diecezjalnemu, Stolica Apostolska 6 października 1995 wydała dekret o ważności postępowania diecezjalnego w tej sprawie. Następnie po przeprowadzonym postępowaniu 27 czerwca 1996 w komisji lekarskiej i sesji konsultorów teologicznych 6 grudnia 1996, odbyła się 25 lutego 1997 sesja kardynałów i biskupów Kongregacji Spraw Kanonizacyjnych, która zaakceptowała dokumentację procesu. 8 kwietnia 1997 Stolica Apostolska wydała dekret o zakończeniu postępowania w sprawie cudu, wyrażający zgodę na jej beatyfikację. 
Uroczysta beatyfikacja nastąpiła podczas jednego z etapów pielgrzymki św. Jana Pawła II do Polski, 6 czerwca 1997 wraz z jednoczesną beatyfikacją Czcigodnej Służebnicy Bożej Bernardyny Marii Jabłońskiej CSAPI, która odbyła się pod Krokwią w Zakopanem. W homilii podczas mszy świętej Jan Paweł II powiedział wtedy m.in.:
Odznaczenia.
Polskie władze naczelne decyzją prezydenta Polski Ignacego Mościckiego odznaczyły ją wydanym stosownym zarządzeniem z 25 maja 1928 za zasługi na polu pracy społecznej Złotym Krzyżem Zasługi.
Upamiętnienie.
15 czerwca 1997 w domu generalnym Zgromadzenia Sióstr Pasterek od Opatrzności Bożej bp Andrzej Suski poświęcił odnowioną kaplicę i nadał jej tytuł Diecezjalnego Sanktuarium Błogosławionej Marii Karłowskiej. Relikwie Matki Marii Karłowskiej są złożone w specjalnym relikwiarzu, otoczonym symbolicznym wianuszkiem stylizowanych figur owieczek, eksponowanym w ołtarzu głównym, w domu generalnym w Jabłonowie Pomorskim. Staraniem proboszcza parafii św. Michała Archanioła w Targowej Górce, ks. Sławomira Stronki cząstka jej relikwii została przekazana do miejscowego kościoła, obok którego znajduje się grobowiec rodziny Karłowskich. 
5 czerwca 2009, bł. Maria Karłowska została patronką miasta Jabłonowo Pomorskie. W Poznaniu utworzono Dom Opiekuńczo-Wychowawczy dla Dziewcząt im. bł. Marii Karłowskiej. Ponadto Zespół Szkół Ponadgimnazjalnych w Żninie nazwano jej imieniem. Również jej imię nosi Dom Dobrego Pasterza dla samotnych matek w Żołędowie k. Bydgoszczy. Centrum organizacji charytatywnej Caritas w Toruniu nazwano jej imieniem. Szkoła podstawowa w Dobieszewie nosi również jej imię. 1 czerwca 2018 został odsłonięty i poświęcony przez bp. Wiesława Śmigla w Jabłonowie Pomorskim pomnik z brązu jej poświęcony. Warto dodać, że w jedynej miejscowości w Polsce – Żninie jedną z ulic nazwano jej imieniem.
Jej wspomnienie liturgiczne w Kościele katolickim obchodzone jest 6 czerwca.

</doc>
<doc id="1405228" url="https://pl.wikipedia.org/wiki?curid=1405228" title="Międzynarodowe Stowarzyszenie Misyjne Adwentystów Dnia Siódmego Trzecia Część Zachariasza">
Międzynarodowe Stowarzyszenie Misyjne Adwentystów Dnia Siódmego Trzecia Część Zachariasza



</doc>
<doc id="1405232" url="https://pl.wikipedia.org/wiki?curid=1405232" title="Droga do science fiction">
Droga do science fiction

Droga do science fiction (ang. "The Road to Science Fiction") – sześcioczęściowa antologia literatury fantastyczno-naukowej, opracowana przez Jamesa Gunna, pisarza i teoretyka gatunku. W Polsce pierwsze cztery części (w pięciu tomach) wydało wydawnictwo Alfa, pod redakcją Wiktora Bukato.

</doc>
<doc id="1405240" url="https://pl.wikipedia.org/wiki?curid=1405240" title="Adam Brodecki">
Adam Brodecki

Adam Jan Brodecki (ur. 1 sierpnia 1949 w Łodzi, zm. 16 października 2010 w Woli Kopcowej) – polski lekarz pediatra, łyżwiarz figurowy, olimpijczyk, poseł na Sejm X kadencji.
Życiorys.
Syn Ryszarda i Zenobii. Trenował łyżwiarstwo figurowe w konkurencji par sportowych. W latach 1961–1975 był zawodnikiem Łódzkiego Towarzystwa Łyżwiarskiego i Społem. Dwukrotnie w parze z Grażyną Osmańską-Kostrzewińską uzyskał tytuł mistrza Polski w tej dyscyplinie (1971 i 1972). Sześciokrotnie był wicemistrzem kraju w tej konkurencji. Czterokrotnie uczestniczył w mistrzostwach świata w łyżwiarstwie figurowym, zajmując miejsce 10. w Lyonie (1971), 12. w Calgary (1972), 12. w Monachium (1974) i 13. w Colorado Springs (1975). Sześć razy reprezentował Polskę na mistrzostwach Europy, największym sukcesem było 7. miejsce w Göteborgu w 1972. W tym samym roku wziął udział w Zimowych Igrzyskach Olimpijskich w Sapporo, zajmując 11. miejsce na 16 startujących par. Na IO, ME i MŚ startował każdorazowo z Grażyną Osmańską-Kostrzewińską.
Ukończył w 1973 studia na Akademii Medycznej w Łodzi. Po zakończeniu kariery sportowej przeniósł się do Kielc. Podjął pracę jako lekarz pediatra.
W latach 1989–1991 sprawował mandat posła na Sejm kontraktowy wybranego w okręg kieleckim z puli Polskiej Zjednoczonej Partii Robotniczej, do której należał od 1978 do rozwiązania. Zasiadał w Komisji Zdrowia i Komisji Polityki Społecznej. W trakcie kadencji wstąpił do Poselskiego Klubu Pracy, w kolejnych wyborach nie ubiegał się o reelekcję.
Pochowany na cmentarzu komunalnym w Cedzynie.

</doc>
<doc id="1405243" url="https://pl.wikipedia.org/wiki?curid=1405243" title="Panda3D">
Panda3D



</doc>
<doc id="1405244" url="https://pl.wikipedia.org/wiki?curid=1405244" title="Parafia Matki Bożej z Góry Karmel w Bielsku Podlaskim">
Parafia Matki Bożej z Góry Karmel w Bielsku Podlaskim

Parafia pw. Matki Bożej z Góry Karmel w Bielsku Podlaskim – parafia rzymskokatolicka należąca do dekanatu Bielsk Podlaski, diecezji drohiczyńskiej, metropolii białostockiej.
Historia.
Parafia została erygowana 11 lutego 1976 roku przez ks. bpa Władysława Jędruszuka. Pierwszym proboszczem był ks. prał. Wojciech Wasak.
Obszar parafii.
Miejscowości i ulice.
W granicach parafii znajdują się miejscowości:
oraz ulice w Bielsku Podlaskim (w północnej części miasta):

</doc>
<doc id="1405248" url="https://pl.wikipedia.org/wiki?curid=1405248" title="Węglowiec">
Węglowiec

Węglowiec () – rodzaj statku przystosowanego do przewozu ładunków masowych luzem, szczególnie do przewozu węgla. Charakterystyczne dla tego typu jednostek były duże luki ładunkowe. 
Był to typ statków, które do wybuchu II wojny światowej najczęściej zawijały do portu w Gdyni. Najbardziej znanymi polskimi węglowcami były „Francuzy” towarzystwa Żegluga Polska ("Katowice", "Kraków", "Toruń", "Poznań" i "Wilno") i „Robury” towarzystwa Polskarob.
Węglowcami (lub bunkrowcami) nazywano też jednostki pomocnicze flot wojennych, które na przełomie XIX i XX wieku zaopatrywały okręty w wodę i węgiel niezbędny do opalania kotłów.

</doc>
<doc id="1405250" url="https://pl.wikipedia.org/wiki?curid=1405250" title="Dolon">
Dolon

Dolon (gr. ) – w mitologii greckiej syn Eumedesa (woźnego, herolda), jego jedyny męski potomek. Posiadał 5 sióstr nieznanych z imienia.
Niewielkiej postury, uważany za szybkiego biegacza. Występuje w Iliadzie Homera. Po zakończeniu II bitwy Trojanie pozostają poza murami miasta, co pozostawało w sprzeczności z zasadami sztuki wojennej. Aby zdecydować co czynić dalej postanawiają wysłać zwiad. Dolon zgłasza się na ochotnika jako zwiadowca. W nagrodę żąda koni oraz rydwanu Achillesa, na co Hektor wyraża zgodę. Dolon wyrusza na rekonesans ubrany w wilczą skórę, uzbrojony w łuk, kołczan ze strzałami oraz oszczep stalowy. Podczas swej misji zostaje schwytany przez Odyseusza i Diomedesa udających się na przeszpiegi od obozu Trojan. Uwięziony i ranny Dolon prosi o darowanie życia oferując znaczny okup. Podczas błagań o wolność Dolon wyjawia Odyseuszowi informacje o obozie Trojan i ich sprzymierzeńców (lokalizacja obozu, rozmieszczenie wojsk, straży itp.). Po uzyskaniu potrzebnych wiadomości Diomedes zabija Dolona odcinając mu głowę mieczem. Odyseusz zabiera łupy z ciała Dolona (oszczep, przyłbice, łuk, wilczą skórę). Poświęca je Palladzie i prosi ją o wsparcie. Łup Dolona ozdobił następnie statek Odyseusza (do czasu złożenia przyrzeczonej ofiary). Syn Dolona Eumedes, noszący imię po swoim dziadku, przeżył Wojnę trojańską, by później walczyć i zginąć pod dowództwem Eneasza w Italii.
Zobacz też.
(7815) Dolon

</doc>
<doc id="1405251" url="https://pl.wikipedia.org/wiki?curid=1405251" title="Mełamed">
Mełamed

Mełamed ( "melamed", "melamed") – nauczyciel w chederze, nierzadko także jego właściciel. Instytucja mełameda rozpowszechnina była zwłaszcza wśród Żydów Europy Wschodniej.
Do roku 1648.
Zgodnie z nakazem sformułowanym w Księdze Powtórzonego Prawa, Żydzi mają obowiązek wpajania dzieciom podstaw tradycji judaistycznej. Stąd też już w Talmudzie pojawiają się wzmianki o zatrudnianiu nauczycieli.
Przed pogromami z lat 1648–1649 mełamedzi mieli dość wysoki status społeczny, zwłaszcza ci z terenów Polski. Później, po wyjeździe wielu z nich, mełamedami zostawały często osoby niezbyt kompetentne, niemogące znaleźć innego zajęcia.
Po roku 1648.
Nauka w chederze opierała się na mechanicznym zapamiętywaniu materiału i łączyła się często ze stosowaniem kar cielesnych, odbywała się także w złych warunkach higienicznych (szkoła połączona była z domem ubogiego zwykle mełameda, a uczniowie przebywali tam niemal cały dzień), dlatego zawód ten nie cieszył się zbytnim poważaniem, mełamed nie mógł także liczyć na wysokie dochody. Zarówno sposoby, jak i warunki pracy mełameda były ostro krytykowane przez zwolenników postępu już w XIX wieku, choć we wspomnieniach czy literaturze pięknej znajdują się niekiedy pozytywne wzmianki o nauczycielu poświęcającym się wychowaniu i nauczaniu dzieci żydowskich.
Ponieważ liczba uczniów w chederze była dość znaczna, mełamedowi pomagał często belfer (niekiedy także nazywany mełamedem).
Nadzór nad mełamedami.
W czasach autonomii żydowskiej w Polsce, czyli do połowy XVIII wieku, nauczanie w chederze i praca mełameda podlegały kontroli ze strony gminy żydowskiej, która miała także wpływ na wysokość wynagrodzenia nauczycieli. Natomiast w okresie zaborów władze państwowe usiłowały niejednokrotnie wprowadzić nadzór nad mełamedami, tak by wykorzystać ich do realizacji własnej polityki i wywarcia wpływu na środowiska żydowskie (najbardziej zdecydowane działania podejmowano w zaborze rosyjskim). Na początku XX wieku pojawiły się próby usamodzielnienia się części nauczycielstwa żydowskiego (np. w 1906 roku powstał w Warszawie Związek Właścicieli Chederów i Szkół Początkowych).

</doc>
<doc id="1405252" url="https://pl.wikipedia.org/wiki?curid=1405252" title="Dania na Letnich Igrzyskach Olimpijskich 1896">
Dania na Letnich Igrzyskach Olimpijskich 1896

Dania na Letnich Igrzyskach Olimpijskich 1896 była reprezentowana przez trzech wszechstronnych sportowców, w pięciu różnych sportach – lekkoatletyce, szermierce, gimnastyce, strzelectwie i podnoszeniu ciężarów.
Wyniki.
Lekkoatletyka.
W konkurencjach lekkoatletycznych wystartowali wszyscy trzej zawodnicy, Viggo Jensen wystartował zarówno w rzucie kulą jak i rzucie dyskiem. Nie zdobyli żadnego medalu

</doc>
<doc id="1405253" url="https://pl.wikipedia.org/wiki?curid=1405253" title="Drewnowiec (statek)">
Drewnowiec (statek)

Drewnowiec – statek przystosowany do przewozu drewna, posiadający odpowiednio zaprojektowane ładownie i duże luki, pozwalające na załadunek. Drewno przewożone jest także na wzmocnionym pokładzie górnym. Z uwagi na przewożony ładunek statki te posiadają dodatkowe urządzenia gaśnicze na wypadek pożaru.
Ponieważ drewno wypełniające ładownie polepsza niezatapialność statku, może on spełniać niższe kryteria statecznościowe (mniejsza wolna burta), po uzyskaniu zatwierdzenia przez odpowiednią Administrację. Jest to potwierdzane w dokumentach statku, a na burcie nanoszony jest dodatkowy znak wolnej burty.

</doc>
<doc id="1405257" url="https://pl.wikipedia.org/wiki?curid=1405257" title="Hazowyk-ChHW Charków">
Hazowyk-ChHW Charków

Hazowyk-ChHW Charków (ukr. Спортивний клуб «Газовик-ХГВ» Харків, "Sportywnyj Kłub "Hazowyk-ChHW" Charkiw") - ukraiński klub piłkarski z siedzibą w Charkowie. Założony w roku 2001.
Do 2008 występował w rozgrywkach ukraińskiej Drugiej Lihi. 
Historia.
Chronologia nazw: 
Klub Hazowyk-ChHW został założony w roku 2001 i reprezentował przedsiębiorstwo CharkówHazWydobutok (ChHW). Od sezonu 2003/04 występował w Drugiej Lidze. W sezonie 2007/08 klub ukończył tylko 19 kolejek. Postanowieniem Biura PFL od dnia 25 marca 2008 roku został skreślony z listy PFL. Klub rozformowano.

</doc>
<doc id="1405258" url="https://pl.wikipedia.org/wiki?curid=1405258" title="Kabotażowiec">
Kabotażowiec

Kabotażowiec (ang. "coaster)" – statek, zwykle niewielki, uprawiający żeglugę kabotażową pomiędzy portami jednego kraju. Polskie połączenia kabotażowe to np. rejsy Gdynia – Hel, Kołobrzeg – Ustka, czy Krynica Morska – Frombork. W realiach innych krajów (przykład USA), kabotaż oznaczać może także dalekosiężną żeglugę oceaniczną.
W polskich realiach kabotażowcami nazywane są jednostki uprawiające żeglugę na Bałtyku, a jako kabotaż określana jest ogólnie żegluga przybrzeżna.

</doc>
<doc id="1405267" url="https://pl.wikipedia.org/wiki?curid=1405267" title="Lugrotrawler">
Lugrotrawler

Lugrotrawler – statek rybacki powstały z połączenia trawlera z lugrem. Przystosowany do połowów zarówno (za pomocą włoków i pławnic) ryb dennych, jak i pelagicznych (pływających w toni wodnej). 
Lugrotrawler jest zazwyczaj mniejszy od trawlera, a od lugra różni się głównie większą mocą silnika potrzebną do trałowania. Możliwość połowu tymi dwiema metodami pozwala na użytkowanie i połowy z tego typu statków przez cały rok.
Na początku lat pięćdziesiątych XX wieku w gdańskiej Stoczni Północnej zbudowano serię 63 lugrotrawlerów typów B 11 i B 17 (nazywano je "ptaszkami", bo nosiły nazwy ptaków), z których pięć zatonęło w sztormie (zabierając ze sobą 32 rybaków) z powodu wad konstrukcyjnych.
Kadłub jednej z tych jednostek (ex „Cietrzew”) posłużył do zbudowania jachtu Zawisza Czarny.

</doc>
<doc id="1405268" url="https://pl.wikipedia.org/wiki?curid=1405268" title="Szadhen">
Szadhen

Szadhen - żydowski zawodowy swat, który pobierał za skojarzenie pary od 1,5 do 3% wartości posagu narzeczonej. W jego obecności spisywano tnoim, czyli warunki zawarcia związku małżeńskiego.

</doc>
<doc id="1405269" url="https://pl.wikipedia.org/wiki?curid=1405269" title="Interpreter komend">
Interpreter komend



</doc>
<doc id="1405272" url="https://pl.wikipedia.org/wiki?curid=1405272" title="USS Buchanan (DD-131)">
USS Buchanan (DD-131)

USS Buchanan (DD-131) – amerykański niszczyciel typu "Wickes" z okresu dwudziestolecia międzywojennego i II wojny światowej nazwany imieniem admirała z okresu wojny secesyjnej Franklina Buchanana. W 1940 przekazany Royal Navy, gdzie służył jako HMS Campbeltown (I42). W marcu 1942 użyty w rajdzie na suchy dok w Saint-Nazaire.
Historia.
Stępkę pod USS „Buchanan” położono 29 czerwca 1918 w stoczni Bath Iron Works. Okręt został wodowany 2 stycznia, wszedł do służby 20 stycznia 1919 i został tymczasowo przydzielony do 2 Eskadry Niszczycieli. W lipcu 1919 wszedł w skład 4 Flotylli Niszczycieli działającej w strukturach Floty Pacyfiku. Okręt wycofano ze służby 7 czerwca 1922. Ponowne wejście do służby miało miejsce 10 kwietnia 1930. Latem 1934 okręt dowodzony przez Theodore’a E. Chandlera pełnił służbę w ograniczonym zakresie. 9 kwietnia 1937 okręt ponownie wycofano ze służby. W związku z napiętą sytuacją międzynarodową i wybuchem II wojny światowej okręt ponownie wszedł do służby 30 września 1939. Wszedł w skład 32 Eskadry Niszczycieli działającej w rejonie północnego Atlantyku. 9 września został wycofany ze służby i w ramach porozumienia „niszczyciele za bazy” przekazany brytyjskiej Royal Navy. Otrzymawszy imię „Campbeltown”, wszedł w skład 7 Grupy Eskortowej, której głównym zadaniem była ochrona konwojów w rejonie wschodniego Atlantyku. Od września 1941 do marca 1942 wchodził w skład eskorty konwojów atlantyckich.
W marcu 1942 niszczyciel HMS „Campbeltown” został wybrany do przeprowadzenia ataku na suchy dok w Saint-Nazaire (pierwotnie niszczycielem wyznaczonym do wzięcia udziału w operacji był polski ORP „Burza”). W ramach przygotowań do misji w stoczni Devonport dokonano na okręcie licznych zmian aby upodobnić go do niemieckiego torpedowca typu "Raubvogel": 
28 marca 1942 HMS „Campbeltown” dowodzony przez komandora podporucznika Stephena Beattiego skrycie podpłynął w okolice doku, a następnie pod silnym niemieckim ostrzałem wbił się w jego wrota. Na niszczycielu znajdował się w przestrzeni między podstawą dziobowego działa a pomostem, zamaskowany ładunek 4,5 tony materiału wybuchowego wyposażonego w tak zwany zapalnik ołówkowy. Wybuch ładunku nastąpił po kilkunastu godzinach. W wyniku eksplozji zginęło prawdopodobnie około 380 niemieckich żołnierzy i francuskich cywilów. Eksplozja zniszczyła dok, który został wyłączony z eksploatacji na pięć lat.

</doc>
<doc id="1405273" url="https://pl.wikipedia.org/wiki?curid=1405273" title="Wybory parlamentarne w Austrii w 2008 roku">
Wybory parlamentarne w Austrii w 2008 roku

Wybory parlamentarne w Austrii w 2008 roku odbyły się 28 września. Były to wybory przedterminowe, spowodowane kryzysem politycznym związanym z procesem ratyfikacji traktatu lizbońskiego oraz sporami w koalicji rządowej pomiędzy ÖVP a SPÖ. Decyzja o rozwiązaniu została przegłosowana w dniu 9 lipca. Po raz pierwszy czynne prawo wyborcze przysługiwało osobom już od 16 roku życia.
Sondaże.
Wrzesień:
Wyniki.
Według wstępnych wyników zwycięstwo odniosła SPÖ – 28,6%. Kolejne miejsca zajęły: ÖVP – 25,1%, FPÖ – 17,9%, BZÖ – 11,9%. W opinii licznych komentatorów wyniki obu partii uznawanych za skrajnie prawicowe pozwalają stwierdzić, że są one największymi zwycięzcami tego głosowania.
Ostateczne rezultaty potwierdziły tendencje sondażowe: wybory wygrała SPÖ z wynikiem 29,43%, wyprzedzając ÖVP (25,99%), FPÖ (17,67%), BZÖ (10,77%) i Zielonych (10,11%).
Następstwa.
W październiku prezydent Heinz Fischer zlecił liderowi SPÖ, Wernerowi Faymannowi, misję sformowania rządu. Austriaccy komentatorzy polityczni od początku wskazywali na duże prawdopodobieństwo utworzenia koalicji z chadecką ÖVP, na czele której tuż po wyborach stanął Josef Pröll uważany za skłonnego do kontynuacji współpracy z socjaldemokratami. W listopadzie przedstawiciele obu partii zapowiedzieli utworzenie wspólnego rządu.

</doc>
<doc id="1405275" url="https://pl.wikipedia.org/wiki?curid=1405275" title="Börge Hellström">
Börge Hellström

Börge Hellström (ur. 25 września 1957, zm. 17 lutego 2017) – szwedzki pisarz.
Życiorys.
Hellström zanim zajął się pisarstwem pracował w ośrodku zajmującym się nieletnimi przestępcami oraz molestowanymi dziećmi. Był jednym z założycieli szwedzkiej organizacji "Kriminellas Revansch i Samhället", oferującej wsparcie narkomanom oraz osobom, które złamały prawo w powrocie do społeczeństwa. Hellström w przeszłości sam był uzależniony od narkotyków, sam też doświadczył molestowania seksualnego jako dziecko.
W 2004 wydał wraz z Andersem Roslundem powieść kryminalną, pt. "Bestia" (szw. "Odjuret"), poruszającą m.in. problem pedofilii. Książka w Szwecji stała się bestsellerem. Roslund wraz z Hellströmem otrzymali za nią nagrodę "Szklany Klucz", przyznawaną za najlepszą powieść kryminalną z krajów skandynawskich. Od 2005 całkowicie poświęcił się pisarstwu. Zmarł w wyniku choroby nowotworowej.

</doc>
<doc id="1405277" url="https://pl.wikipedia.org/wiki?curid=1405277" title="First and Last and Always">
First and Last and Always

First and Last and Always – debiutancki album zespołu The Sisters of Mercy wydany 11 marca 1985, przez własne wydawnictwo Merciful Release (we współpracy dystrybucyjnej z WEA). Album został określony przez jego głównego twórcę Andrew Eldritcha jako "kilka przyzwoitych piosenek, ale wątpliwej produkcji".
Wszyscy muzycy, oprócz lidera Andrew Eldritcha, opuścili zespół po zakończeniu trasy koncertowej promującej album.
Odnowiona wersja albumu, oparta na drugiej generacji taśm i zawierająca remixy autorstwa Andrew Eldritcha została wydana w roku 1992. Pierwotnie była przeznaczona na rynek japoński. Pomimo to wielu fanów uważa pierwotne wersje za lepsze. 
Pomimo ustawicznych sprzeciwów samego Eldritcha w szufladkowaniu jego muzyki jako "Gotyk", "First and Last and Always" jest stale uznawana za kanon rocka gotyckiego a w grudniu 1999, magazyn "Q" umieścił ten album na liście "najlepszych albumów gotyckich wszech czasów".
Utwór "Amphetamine Logic" jest przemianowany na płycie na "Logic", ze względu na naciski ze strony wydawnictwa WEA. Wytwórnia twierdziła, że użycie słowa "Amphetamine" spowoduje niemożność sprzedaży bezpośredniej tego albumu. Zespół zdecydował się ulec tym naciskom ze względu na możliwe opóźnienia w wydaniu oraz trudności które mógłby spowodować protest. W wydaniu z 2006 roku przywrócono oryginalny tytuł "Amphetamine Logic".
Lista utworów.
Utwory bonusowe na reedycji z 2006 roku.
Na oryginalnym singlu 7" lub 12" utwór "Blood Money" jest opisany jako Hussey/Eldritch, co jest odwróceniem normalnego porządku rzeczy, gdyż oznaczałoby to, że słowa są autorstwa: Husseya, muzyka: Eldritcha.

</doc>
<doc id="1405280" url="https://pl.wikipedia.org/wiki?curid=1405280" title="MUI">
MUI



</doc>
<doc id="1405288" url="https://pl.wikipedia.org/wiki?curid=1405288" title="Pułki piechoty hiszpańskiej">
Pułki piechoty hiszpańskiej

Pułki piechoty hiszpańskiej jeszcze w XVII wieku były zorganizowane na różny sposób w różnych prowincjach Hiszpanii. Wynikało to z różnego stopnia uzależnienia tych prowincji od rządu centralnego. Pewne ujednolicenie w organizacji i nazewnictwie pułków piechoty wprowadzili w XVIII wieku Burbonowie (Filip V Burbon). Na wzór francuski zaczęto nazywać je (tak jak pułki Ludwika XIV) według prowincji w której prowadziły pobór; np. „pułk Zamora” lub „pułk Asturias”. Jeszcze w XVIII wieku zaczęto dawać im numery, lecz w sposób dość chaotyczny; np. „pułk Extremadura” miał od 1767 nr. 4, od 1783 nr 36, a od 1828 nr 14.

</doc>
<doc id="1405293" url="https://pl.wikipedia.org/wiki?curid=1405293" title="Pułk Extremadura">
Pułk Extremadura

Pułk Extremadura (hiszp. Regimiento Extremadura) do dziś istniejąca jednostka piechoty hiszpańskiej. Żołnierze rekrutowali się z prowincji Estremadura.
El Regimiento de Extremadura został sformowany w 1641 na bazie kilku oddziałów ("los Tercios") milicji, które służyły na terenie obecnej prowincji Badajoz. W stuleciu XVII oddział pilnował granicy z Portugalią.
W roku 1694 przeniesiony do Katalonii. W 1697 oddział rozwiązano by znów założyć w 1704 jako "Regimiento Provincial de Extremadura". Przez 50 lat od 1716 do 1766 znów był rozwiązany.
W roku 1767 korpus wolontariuszy z Badajoz ("Cuerpo de Voluntarios en Badajoz") zmienił się w regularny pułk Regimiento de Extremadura núm. 4. Od 1783 nosił numer 36 i przeniesiono go do Ameryki. Nową nazwę: "Regimiento de Infantería Extremadura" otrzymał w 1818 roku.
Od 1985 roku włączony w Regimiento de Infatería de Granada núm. 34.

</doc>
<doc id="1405296" url="https://pl.wikipedia.org/wiki?curid=1405296" title="Przewód najądrza">
Przewód najądrza

Przewód najądrza (łac. "ductus epidydidymidis") - silnie pokręcony przewód tworzący płaciki najądrza, zstępujący ku dołowi do końca ogona najądrza, następnie ostro się zaginający i wstępujący ku górze jako nasieniowód. Długość przewodu po rozprostowaniu jego skrętów wynosi około 6 m, natomiast szerokość przy silnym wypełnieniu 0,4 - 0,6 mm. Światło przewodu wypełniają plemniki, które tu dojrzewają i pozostają do czasu wytrysku.
Przewód od środka wyściełany jest nabłonkiem wielorzędowym walcowatym, wyposażonym w nieruchome włoski (stereocilia).

</doc>
<doc id="1405298" url="https://pl.wikipedia.org/wiki?curid=1405298" title="Pułk Soria">
Pułk Soria

Regimiento de Infantería Ligera "Soria" nº 9 (Pułk lekkiej piechoty "Soria" nr 9) do dziś istniejący pułk hiszpański. Obecnie stacjonuje na Wyspach Kanaryjskich.
Pułk istnieje od 1509 roku, gdy król Hiszpanii stworzył w Neapolu oddział nazwany: "Tercio de Zamudio", od Pedro de Zamudio - pierwszego jego dowódcy. Pułk miał bronić Neapolu przeciw Francuzom.
Od 1711 pułk nosi nazwę Soria.
W 1715 pułk przemianowany został na: Regimiento de Infantería Soria nº 3. Pułk walczył w Portugalii (1711-12), o Baleary (1715), Gibraltar (1727), Oran (1732). W 1734 przeniesiony do Italii. Żołnierze pułku walczyli w bitwach pod Bitonto (1.734), Monte Albano (1.744) i Piacenza (1.746). Następnie walczył o bazę Pensacola (1781) przeciw Anglikom, w Peru przeciw powstaniu Tupac Amaru (1783-87) i w wojnie o Roussillon z Francuzami (1793-1795). Żołnierze pułku walczyli też w wojnach napoleońskich.

</doc>
<doc id="1405301" url="https://pl.wikipedia.org/wiki?curid=1405301" title="Równanie fali elektromagnetycznej">
Równanie fali elektromagnetycznej

Równanie fali elektromagnetycznej – równanie różniczkowe cząstkowe drugiego rzędu opisujące rozchodzenie się fali elektromagnetycznej w ośrodku lub próżni. Równanie wyrażone z użyciem pola elektrycznego E lub pola magnetycznego B ma postać jednorodną:
gdzie
jest współczynnikiem załamania ośrodka, formula_3 jest przenikalnością magnetyczna ośrodka, a formula_4 przenikalnością elektryczną ośrodka.
Pochodzenie równania fali elektromagnetycznej.
Zasada zachowania ładunku.
Zasada zachowania ładunku wymaga, aby tempo zmiany całkowitego ładunku zamkniętego w objętości "V" było równe sumie algebraicznej prądów płynących przez powierzchnię "S" otaczającą tę objętość:
gdzie j to gęstość prądu (w amperach na metr kwadratowy) płynącego przez powierzchnie, a ρ – gęstość ładunku elektrycznego (w kulombach na metr sześcienny) w każdym punkcie objętości "V".
Korzystając z twierdzenia Ostrogradskiego-Gaussa, wyrażenie to można przekształcić z postaci całkowej na postać różniczkową:
Prawo Ampère’a przed poprawką Maxwella.
W swojej oryginalnej postaci prawo Ampera wiąże pole magnetyczne B z gęstością objętościową prądu j:
gdzie "S" to otwarta powierzchnia rozpięta na krzywej "C". Postać całkową można zamienić na postać różniczkową, korzystając z twierdzenia Stokesa:
Niespójność prawa Ampera i zasady zachowania ładunku.
Stosując dywergencje po obu stronach prawa Ampera, otrzymujemy:
Dywergencja z rotacji dowolnego pola wektorowego (tym samym pola magnetycznego B) zawsze jest równa zero:
Łącząc te dwa równania, otrzymujemy
Ponieważ formula_12 to niezerowa stała, możemy stwierdzić
Co jest sprzeczne z zasada zachowania ładunku, która mówi, że
Dlatego, tak jak w przypadku prawa Kirchhoffa, prawo Ampera obowiązuje tylko wówczas, gdy gęstość ładunku jest stała, co wyklucza sytuację, która ma miejsce podczas ładowania i rozładowywania kondensatora.
Poprawka Maxwella do prawa Ampera.
Prawo Gaussa w postaci całkowej można zapisać równaniem
gdzie "S" to zamknięta powierzchnia obejmująca objętość "V". Postać całkową możemy zamienić na postać różniczkową, korzystając z twierdzenia Ostrogradskiego-Gaussa:
Różniczkując obie strony po czasie i zmieniając kolejność różniczkowania po lewej stronie równania, otrzymujemy:
To prowadzi do wniosku, że oprócz gęstości prądu j źródłem pola magnetycznego jest też tzw. prąd przesunięcia:
Tak więc prawo Ampera w postaci uogólnionej wyraża równanie
Hipoteza Maxwella o świetle jako fali elektromagnetycznej.
W swojej pracy z roku 1864 zatytułowanej "Dynamiczna teoria pola elektromagnetycznego" Maxwell wykorzystał swoją poprawkę do prawa Ampera, którą opublikował w trzeciej części pracy z 1861 roku pt. "O fizycznych liniach sił". W części czwartej zatytułowanej "Elektromagnetyczna teoria światła" Maxwell powiązał prąd przesunięcia z innymi równaniami elektromagnetyzmu i otrzymał równanie fali o prędkości równej prędkości światła. Komentując to:
Maxwellowskie wyprowadzenie równania fali elektromagnetycznej we współczesnej fizyce zastąpione zostało bardziej przystępną metodą, korzystającą z poprawionego prawa Ampera i prawa Faradaya.
Aby otrzymać równanie fali elektromagnetycznej współczesną metodą, korzystamy z postaci równań Maxwella opracowanych przez Heaviside’a. Dla próżni równania te przybierają postać:
Działając operatorem rotacji na obie strony równań zawierających operator rotacji, otrzymujemy:
Korzystając z tożsamości wektorowej
gdzie formula_27 to dowolna funkcja wektorowa przestrzeni, otrzymujemy równania falowe:
gdzie
to prędkość światła w próżni.

</doc>
<doc id="1405302" url="https://pl.wikipedia.org/wiki?curid=1405302" title="Zbiornik Wielowieś Klasztorna">
Zbiornik Wielowieś Klasztorna

Zbiornik Wielowieś Klasztorna, zaprojektowany w 1978 zbiornik retencyjny na Wysoczyźnie Kaliskiej, na Prośnie, 1999,00 ha, w województwie wielkopolskim, w powiecie kaliskim, ostrowskim i ostrzeszowskim, w gminach Godziesze Wielkie, Brzeziny, Grabów nad Prosną, Kraszewice i Sieroszewice, 24 km powyżej Kaliskiego Węzła Wodnego; ma pełnić funkcje retencyjne i rekreacyjne. 
Po powodzi w 1997 zbiornik Wielowieś Klasztorna został wpisany do Programu dla Odry 2006, nierealizowany.

</doc>
<doc id="1405304" url="https://pl.wikipedia.org/wiki?curid=1405304" title="Pułk Asturias">
Pułk Asturias

Regimiento de Infantería Mecanizada "Asturias" nº 31 hiszp. Pułk Piechoty Zmechanizowanej "Asturia" nr 31.
Obecną nazwę pułk nosi od 1965 roku. Założony został jako Tercio de Asturias 6 lipca 1703. Od roku 1707 zwany: Regimiento de Infantería Asturias nº 14. Numer 31 zyskał w 1841 roku.
Nowy pułk Filip V Burbon zaangażował do obrony swej sprawy w czasie wojny sukcesyjnej hiszpańskiej (1700-1714). W Galicji walczył z Portugalią. Potem walczył w Italii by wrócić w 1714 pomagać zdobyć miasto Barcelona.
W 1732 brał udział w wyprawie na Oran, port w rękach Turków od roku 1708.
W roku 1744 walczył w bitwie pod Monte Albano przeciw Austriakom. W 1746 w Orzolengho musiał się poddać otoczony przez przeważające siły wroga.

</doc>
<doc id="1405306" url="https://pl.wikipedia.org/wiki?curid=1405306" title="Lista senatorów Stanów Zjednoczonych ze stanu Dakota Południowa">
Lista senatorów Stanów Zjednoczonych ze stanu Dakota Południowa

Lista senatorów Stanów Zjednoczonych ze stanu Dakota Południowa – senatorzy wybrani ze stanu Dakota Południowa.
Stan Dakota Południowa został włączony do Unii 2 listopada 1889 roku. Posiada prawo do mandatów senatorskich 2. i 3. klasy. Do 8 kwietnia 1913 roku (ratyfikowania 17. poprawki do Konstytucji) senatorowie byli wybierani przez stanowy parlament. Od tego czasu wybierani są w wyborach powszechnych.

</doc>
<doc id="1405307" url="https://pl.wikipedia.org/wiki?curid=1405307" title="Timothy Peter Johnson">
Timothy Peter Johnson



</doc>
<doc id="1405308" url="https://pl.wikipedia.org/wiki?curid=1405308" title="James George Abourezk">
James George Abourezk



</doc>
<doc id="1405310" url="https://pl.wikipedia.org/wiki?curid=1405310" title="George Stanley McGovern">
George Stanley McGovern



</doc>
<doc id="1405311" url="https://pl.wikipedia.org/wiki?curid=1405311" title="John Randolph Thune">
John Randolph Thune



</doc>
<doc id="1405313" url="https://pl.wikipedia.org/wiki?curid=1405313" title="Przenicowany świat">
Przenicowany świat

Przenicowany świat () – powieść science fiction wydana w 1969 roku, napisana przez braci Arkadija i Borysa Strugackich. Wraz z powieściami "Żuk w mrowisku" i "Fale gaszą wiatr" stanowi trylogię o przygodach pilota Maksyma Kammerera. Polskie wydania ukazały się w tłumaczeniu Tadeusza Goska.
Powieść ukazująca działanie totalitarnej antyutopii, widzianej oczami ziemskiego pilota, który rozbił się na obcej planecie.
Wydania.
Powieść ukazała się najpierw w 1969 roku w odcinkach w miesięczniku „Newa”. Pierwsza wersja książkowa ukazała się w 1971. W ZSRR powieść w wersji książkowej opublikowano jeszcze w 1983 i 1989 r. W Rosji (od 1992 roku) ponad dwadzieścia razy.
Polskie wydania.
Polski tytuł nie nawiązuje do tytułu oryginalnego ("Обитаемый остров" – Zamieszkała/zaludniona wyspa).
Różnice w wydaniach.
W pierwszej wersji powieści, opublikowanej w czasopiśmie „Newa” Maksym nosił nazwisko Rościsławski, które autorzy wybrali tak, by mieszkańcom planety trudno było je wymówić (takie samo nazwisko nosi bohater w pierwszym polskim wydaniu). Jednak podczas przygotowywania wersji książkowej interwencja radzieckiej cenzury spowodowała, że zastąpiono ją nazwiskiem o niemieckim brzmieniu, Kammerer tak, by czytelnicy nie mieli antyradzieckich skojarzeń z fabułą książki. Gdy po zniesieniu cenzury bracia Strugaccy mieli możliwość przywrócenia bohaterowi pierwotnego nazwiska, nie zrobili tego, by nie wprowadzać zamieszania w innych powieściach z tym samym bohaterem. Także w kolejnych polskich wydania bohater nosi nazwisko Kammerer.
Fabuła.
Maksym Kammerer wciąż posiada duszę dziecka. Nie chce podjąć obowiązków dorosłego życia. Aby ich uniknąć zgłosił się do jednostki Kosmicznego Zwiadu. Tutaj korzystając z najnowszych zdobyczy ziemskiej cywilizacji, może włóczyć się po kosmosie wedle własnej fantazji.
Niespodziewana kosmiczna katastrofa przerywa jego beztroskie życie. Rozbija się na planecie, gdzie ideały w których się wychował: humanizm, wolność, człowieczeństwo i wiedza, nic nie znaczą. Tu liczy się tylko brutalna siła i poddana technologicznej perfekcji – manipulacja. Wszystko ma inne oblicze. Mimo wysokiego rozwoju technologii na planecie nie zdają sobie sprawy z kulistości planety. Jest to spowodowane silną refrakcją światła w atmosferze, przez co powierzchnia planety wydaje się być wklęsła (autorzy korzystają tutaj prawdopodobnie z ówczesnych hipotez o refrakcji w atmosferze Wenus).
Maksym będzie musiał porzucić beztroski stan Piotrusia Pana, w którym dotychczas żył. Pomogą mu w tym genetyczne zmiany, jakim został poddany gatunek ludzki na Ziemi, niosące za sobą dużą sprawność fizyczną, odporność na urazy i zabójcze toksyny.
Pomimo swojej początkowej naiwności, stanie twardo do walki w obronie swoich ideałów, broniąc dyskryminowanych pariasów zwanych wyrodkami i pewnej kobiety, która skradła mu serce.
Jednak stawanie się mężczyzną nie jest bezbolesne i nigdy nie trwa chwilę. Maksym przekona się o tym podczas ostatniej walki.
Ekranizacja.
W 2008 roku rosyjski aktor i reżyser Fiodor Bondarczuk nakręcił dwuczęściowy film, pod takim samym tytułem (Обитаемый остров). Film zyskał nieoficjalną aprobatę Borysa Strugackiego. Film jest dosyć wierny powieści. Na ekrany rosyjskich kin pierwsza część weszła w styczniu 2009 roku, zaś druga w kwietniu 2009.
W filmie w dużym zakresie stosowane są efekty specjalne, co nie pozostało bez wpływu na koszty produkcji (obie części), które wyniosły 36,3 mln dolarów. W scenach masowych wystąpiło do 7 tys. statystów, wykorzystano 300 modeli pojazdów i obiektów, oraz 3 tys. specjalnych kostiumów. Dla potrzeb filmu przebudowano 13 pojazdów opancerzonych, a także stworzono 300 szt. broni.

</doc>
<doc id="1405315" url="https://pl.wikipedia.org/wiki?curid=1405315" title="Stadion żużlowy w Częstochowie">
Stadion żużlowy w Częstochowie



</doc>
<doc id="1405316" url="https://pl.wikipedia.org/wiki?curid=1405316" title="Amerykańskie Stowarzyszenie Antyniewolnicze">
Amerykańskie Stowarzyszenie Antyniewolnicze

Amerykańskie Stowarzyszenie Antyniewolnicze (; 1833-1870) – jedna z najbardziej znaczących organizacji dążących do zniesienia niewolnictwa (tzw. "abolicjonizm") w USA w XIX wieku. W jej szeregach było kilkaset tysięcy ludzi, do najbardziej znanych należeli: William Lloyd Garrison, Arthur Tappan, Frederick Douglass, Theodore Dwight Weld, Lewis Tappan, James Birney, Lydia Maria Child, Maria Weston Chapman, Henry Highland Garnet, Samuel Cornish, James Forten, Charles Lenox Remond, Robert Purvis czy Wendell Phillips. Organizacja została rozwiązana w 1870, po sukcesach wojny domowej w USA.
Symbol organizacji.
W 1837 r. Towarzystwo przyjęło za swój symbol Dzwon Wolności (do tego czasu dzwon ten był znany jako Dzwon Niepodległości).

</doc>
<doc id="1405319" url="https://pl.wikipedia.org/wiki?curid=1405319" title="Just Like a Woman">
Just Like a Woman

Just Like a Woman – piosenka skomponowana przez Boba Dylana, nagrana przez niego po raz pierwszy w marcu 1966 i wydana na albumie Dylana "Blonde on Blonde" w maju 1966. Ukazała się także na singlu. Utwór ten był w późniejszym czasie nagrywany przez wielu innych artystów.
Historia i charakter utworu.
Piosenka „Just Like a Woman” jest jedną z najbardziej znanych piosenek Boba Dylana i zarazem jedną z najbardziej kontrowersyjnych.
Uważa się, że ta kompozycja została zainspirowana postacią Edie Sedgwick – bogatej dziewczyny z dobrego towarzystwa, która związała się z kręgiem Andy’ego Warhola i jego „Fabryki” ("The Factory"), została m.in. tancerką, wpadła w nałóg narkotykowy i zmarła z powodu zatrucia barbituranami.
Inspiracją mogła być także Joan Baez lub każda inna ze znanych Dylanowi femmes fatales.
Od samego początku utwór cieszył się popularnością wśród radiowych DJ-ów i był często odtwarzany przez najróżniejsze stacje radiowe. Do dziś znajduje się w stałym repertuarze stacji prezentujących „klasyczny rock”.
Jean Stein w swojej książce pt. "Edie: An American Biography" (1982) sugeruje, że Edie Sedgwick była w związku z Dylanem nawet podczas jego małżeństwa z Sarą Lownds, i że pewna część albumu "Blonde on Blonde" została napisana dla niej, np. piosenki „Leopard-Skin Pill-Box Hat”, „Just Like a Woman”, „One of Us Must Know (Sooner or Later)” i „Most Likely You Go Your Way and I’ll Go Mine”. Po romansie z Dylanem Edie zaangażowała się w poważny związek z przyjacielem Dylana – Bobem Neuwirthem.
Również wiersz Patti Smith „Village '65 Revisited” sugeruje, że właśnie Edie Sedgwick była prawdziwą bohaterką albumu "Blonde on Blonde".
Od początku lat 70. XX wieku piosenka była atakowana przez feministki. Jeden z pierwszych ataków został przypuszczony przez Marion Meade w artykule umieszczonym 14 marca 1971 w New York Times. Według niej tekst piosenki świadczył o mizoginizmie Dylana, który najwyraźniej uważał, że dla kobiet naturalnymi rzeczami były „chciwość, hipokryzja, piszczenie i histeria”.
Wydaje się jednak, że atak został przeprowadzony w typowy dla ówczesnego walczącego feminizmu sposób, bez głębszego wniknięcia w tekst utworu i bez wykazania poczucia humoru. Dokładne przeczytanie całego tekstu, a zwłaszcza interesującego przejścia od słów „It was raining...”, na pewno nie potwierdza zarzutów.
W nocie umieszczonej w broszurze do albumu "Biograph" Dylan stwierdził, że piosenkę napisał będąc w drodze – w pokoju hotelowym, w dniu Święta Dziękczynienia, być może w Kansas City lub gdzie indziej.

</doc>
<doc id="1405323" url="https://pl.wikipedia.org/wiki?curid=1405323" title="Kazimierz Waliszewski">
Kazimierz Waliszewski

Kazimierz Waliszewski (ur. 19 listopada 1849 w Golach, zm. 1935 w Paryżu) – polski i francuski historyk, pisarz i publicysta.
Życiorys.
Studiował w Warszawie i Paryżu, gdzie uzyskał doktorat prawa. Około 1874 powrócił do kraju i zamieszkał w Warszawie. Wystąpił z ostrą krytyką lojalizmu i pesymizmu krakowskiej szkoły historycznej co znalazło swój najpełniejszy wyraz w pracach: "Potoccy i Czartoryscy: walka stronnictw i programów politycznych przed upadkiem Rzeczypospolitej 1734-1763" (t. 1: "1734-1754", Kraków 1887) i "Polska i Europa w drugiej połowie XVIII wieku: wstęp do historyi ruchu politycznego w tej epoce" (Kraków 1890). W 1883 wyjechał na stałe do Francji, od 1894 publikował niemal wyłącznie po francusku. Zdobył uznanie jako autor publikacji poświęconych historii Rosji, a książka o Katarzynie II została wyróżniona nagrodą Akademii Francuskiej i doczekała się licznych wydań (w 1909 wydanie dziewiąte) i przekładów. Jego prace spotkały się z krytyką historyków polskich m.in. Szymona Askenazego, Władysława Konopczyńskiego. Prace Kazimierza Waliszewskiego spotkały się także krytyką ze strony polskiej dyplomacji m.in. Jana Stanisława Amora Tarnowskiego, zarzucano im forsowanie cudzego spojrzenia na Polskę. 

</doc>
<doc id="1405324" url="https://pl.wikipedia.org/wiki?curid=1405324" title="Kochanie, zmniejszyłem dzieciaki (serial telewizyjny)">
Kochanie, zmniejszyłem dzieciaki (serial telewizyjny)

Kochanie, zmniejszyłem dzieciaki () – amerykański serial science fiction o elementach komediowych emitowany w latach 1997-2000, w Polsce na antenie stacji telewizyjnych TVP2 i Polsat. Powstało sześćdziesiąt sześć odcinków, podzielonych na trzy sezony.
Fabuła.
W skład sympatycznej rodziny Szalińskich wchodzą: ojciec, matka i dwoje dzieci Amy i Nick. Naukowiec Wayne Szaliński wykorzystuje wiedzę i zdolności konstruktorskie do budowania urządzeń ułatwiających wykonywanie codziennych czynności. Kolejne próby testowania wynalazków w warunkach domowych stają się powodem sporych kłopotów, z których jednak rodzina zawsze wychodzi obronną ręką. 

</doc>
<doc id="1405328" url="https://pl.wikipedia.org/wiki?curid=1405328" title="General Mills">
General Mills

General Mills, Inc. – amerykańskie przedsiębiorstwo branży spożywczej, z siedzibą w Golden Valley w stanie Minnesota.
Firma znajduje się na liście Fortune 500 i jest jednym z największych producentów żywności w Stanach Zjednoczonych. Głównymi markami należącymi do General Mills są m.in. Betty Crocker, Yoplait, Pillsbury, Green Giant, Häagen-Dazs, Old El Paso oraz Cheerios.
General Mills wraz z Nestlé jest współudziałowcem w spółce "joint venture" Cereal Partners Worldwide.

</doc>
<doc id="1405331" url="https://pl.wikipedia.org/wiki?curid=1405331" title="Leonid Burjak">
Leonid Burjak



</doc>
<doc id="1405333" url="https://pl.wikipedia.org/wiki?curid=1405333" title="Ołeksandr Hładkij">
Ołeksandr Hładkij



</doc>
<doc id="1405335" url="https://pl.wikipedia.org/wiki?curid=1405335" title="Jakub Żeberski">
Jakub Żeberski

Jakub Żeberski (ur. 18 maja 1979 we Wrocławiu) – polski szachista, mistrz międzynarodowy od 2007 roku.
Kariera szachowa.
Pierwsze znaczące sukcesy odniósł w 2001 r., zajmując II m. (za Siergiejem Fiedorczukiem) w memoriale Józefa Dominika w Dobczycach oraz dzieląc III m. (za Orestem Hrycakiem i Fəridem Abbasovem, wspólnie ze Spartakiem Wysoczinem) w kolejnym otwartym turnieju, rozegranym w Ustrzykach Dolnych. W 2003 r. podzielił IV m. w memoriale Józefa Kochana w Koszalinie (za Bartłomiejem Heberlą, Jakubem Czakonem i Władimirem Małaniukiem, wspólnie z Ilmarsem Starostitsem i Pawłem Anisimowem), w 2004 r. zajął II m. w Kecskemet, natomiast w 2005 r. podzielił I m. w Jarnołtówku (wspólnie z Maciejem Marszałkiem i Wadimem Szyszkinem) oraz podzielił III m. w Ołomuńcu (za Michaiło Oleksienko i Jurijem Kryworuczko). Na przełomie 2005 i 2006 r. podzielił II m. w Litomyšl (za Wiaczesławem Dydyszko, wspólnie z Grzegorzem Gajewskim i Mikulasem Manikiem). W 2006 r. powtórzył w Ołomuńcu wynik sprzed roku (dz. III m., za Stanisławem Zawadzkim i Davidem Isonzo), podzielił także II m. w Zielonej Górze (za Witalijem Koziakiem, wspólnie z Zurijem Zezulkinem, Leonidem Wołoszynem i Aleksandrem Miśtą). W 2007 r. podzielił I m. w "openie" w Jeseniku, natomiast w Kecskemet (dz. I m. wspólnie z Amadeusem Eisenbeiserem i Weimingiem Gohem) wypełnił trzecią normę na tytuł mistrza międzynarodowego i w listopadzie tego roku Międzynarodowa Federacja Szachowa przyznała mu ten tytuł.
Najwyższy ranking w dotychczasowej karierze osiągnął 1 kwietnia 2007 r., z wynikiem 2438 punktów zajmował wówczas 40. miejsce wśród polskich szachistów.

</doc>
<doc id="1405336" url="https://pl.wikipedia.org/wiki?curid=1405336" title="Lees (Wielki Manchester)">
Lees (Wielki Manchester)

Lees - miasteczko (formalnie wieś) w aglomeracji Manchesteru, administracyjnie należące do dystryktu Oldham. Niegdyś ośrodek przetwórstwa bawełny, obecnie większość mieszkańców dojeżdża do pracy do pracy do Oldham lub pobliskiego hrabstwa West Yorkshire. Około 10 tysięcy mieszkańców. 

</doc>
<doc id="1405338" url="https://pl.wikipedia.org/wiki?curid=1405338" title="Garmin">
Garmin

Garmin Ltd. – amerykańskie przedsiębiorstwo elektroniczne z siedzibą w Szafuzie w Szwajcarii, ze spółkami zależnymi o tej samie nazwie obecnymi w różnych krajach, w tym także w Polsce (Garmin Poland). Głównymi produktami produkowanymi przez przedsiębiorstwo są odbiorniki GPS oraz urządzenia wearables.
Firma została założona w 1989 roku w Olathe, USA, gdzie znajduje się nadal siedziba Garmin International, Inc. Przedstawicielstwo europejskie (Garmin (Europe) Ltd.) znajduje się w Southampton w Wielkiej Brytanii, a azjatyckie (Garmin (Asia) Corporation) na Tajwanie. W Niemczech Garmin Ltd. jest reprezentowany przez Garmin Deutschland GmbH z siedzibą w Graefelfing, a od września 2011 w Garching bei München.
Garmin produkuje odbiorniki GPS do transportu powietrznego, drogowego, motorowego i wodnego, a także turystów i sportowców.

</doc>
<doc id="1405339" url="https://pl.wikipedia.org/wiki?curid=1405339" title="Konferencja Katowicka">
Konferencja Katowicka

Konferencja Katowicka, hebr. ועידת קטוביץ, niem. Kattowitz Konferenz − odbyte w dniach od 6 do 11 listopada 1884 w Katowicach zebranie delegatów Ruchu Miłośników Syjonu – "Chowewej Syjon", na którym podjęto decyzje o założeniu nowych osad żydowskich w Palestynie.
Członkowie Ruchu Miłośników Syjonu nieprzypadkowo wybrali Katowice na miejsce konferencji. Miasto znajdowało się w pobliżu granicy rosyjskiej. Żydowscy liderzy o poglądach syjonistycznych z terenu zaboru rosyjskiego mogli bezpiecznie przybyć do pruskich wówczas Katowic. Najliczniej reprezentowane były społeczności z Warszawy i Białegostoku, chociaż nie zabrakło też gości z Francji, Wielkiej Brytanii, Rumunii i Palestyny. Na Konferencji Katowickiej zebrało się 32 delegatów, w tym 22 z Rosji, po jednym z Francji i Rumunii, dwóch z Anglii, sześciu z Niemiec. W czasie obrad wybrano komitet główny (Samuel Mohylewer – przewodniczący, Leon Pinsker – prezes), którego celem była promocja idei syjonistycznej, a także przygotowano plany założenia nowych osiedli na terenie Palestyny. Postanowiono wesprzeć finansowo osadników. Na ten cel wyasygnowano 10 tys. franków i 2 tys. rubli. Sekretarzem Pinskera był Mojżesz Leib Lilienblum.
Według Davida Pelega, ambasadora Izraela w Polsce, istnieje „związek między konferencją w Katowicach (...), a powstaniem państwa Izrael”. Idea powstania żydowskiego państwa na Bliskim Wschodzie była zdaniem izraelskiego dyplomaty jedynym wyjściem z trudnej sytuacji społeczności żydowskiej, która spotykała się z prześladowaniami w latach 80. XIX wieku w Rosji.
Nieznany jest adres budynku, w którym odbyła się konferencja (w XX wieku pojawiały się informacje, że był to Hotel Kaiserhof, jednak został on zbudowany od 8 do 10 lat później). W 120 rocznicę Konferencji Katowickiej władze wojewódzkie i miejskie umieściły na ówczesnej siedzibie gminy żydowskiej w Katowicach przy ulicy Młyńskiej 13 pamiątkową tablicę. W odsłonięciu uczestniczył m.in. Włodzimierz Kac, przewodniczący Gminy Wyznaniowej Żydowskiej w Katowicach.
Druga konferencja "Chowewej Syjon" odbyła się w 1887 w Druskiennikach.

</doc>
<doc id="1405340" url="https://pl.wikipedia.org/wiki?curid=1405340" title="Synagoga Circulo Israelita w Santiago">
Synagoga Circulo Israelita w Santiago

Synagoga Circulo Israelita w Santiago – jest główną synagogą aszkenazyjską Chile. Uwagę przykuwają witraże otaczające bimę. Służy liczącej około 1000 rodzin stołecznej gminie żydowskiej.

</doc>
<doc id="1405342" url="https://pl.wikipedia.org/wiki?curid=1405342" title="Wyszcza liha (2007/2008)">
Wyszcza liha (2007/2008)

Wyszcza liha w piłce nożnej 2007/2008 – XVII edycja najwyższych w hierarchii rozgrywek ligowych ukraińskiej klubowej piłki nożnej. Sezon rozpoczął się 13 lipca 2007, a zakończył się 17 maja 2008.
Drużyny.
Zespoły występujące w Wyszczej Lidze 2007/2008
Uwagi
Końcowa tabela.
Legenda:
Medaliści.
"(liczba meczów i goli w nawiasach)"
Uwaga: Piłkarze oznaczone "kursywą" występowali również na innych pozycjach.

</doc>
<doc id="1405347" url="https://pl.wikipedia.org/wiki?curid=1405347" title="East Coast jazz">
East Coast jazz

East Coast jazz - to określenie muzyki jazzowej, jaka pojawiła się na terenach wschodniwgo wybrzeża USA w latach pięćdziesiątych XX wieku. W przeciwieństwie do West Coast jazz charakteryzowała się większą wyrazistością. Do najbardziej znanych muzyków grających ten rodzaj muzyki należeli m.in.:

</doc>
<doc id="1405352" url="https://pl.wikipedia.org/wiki?curid=1405352" title="Synagoga Ohr Shalom w Las Condes">
Synagoga Ohr Shalom w Las Condes

Synagoga Ohr Shalom – stanowi część kompleksu sportowego Estadio Israelita w Las Condes. Posiada własnego rabina i Talmud Torę. Służy około 2000 rodzin.
Linki zewnętrzne.
Więcej o tej i innych synagogach Chile

</doc>
<doc id="1405357" url="https://pl.wikipedia.org/wiki?curid=1405357" title="Edgar I">
Edgar I



</doc>
<doc id="1405360" url="https://pl.wikipedia.org/wiki?curid=1405360" title="Mistrzostwa Świata w Futsalu 2000">
Mistrzostwa Świata w Futsalu 2000

4. Mistrzostwa Świata w Futsalu odbyły się w Gwatemali w dniach 18 listopada-3 grudnia 2000 roku. Mistrzem świata została Hiszpania.
Zespoły.
Afryka: Egipt
Azja: Kazachstan, Iran,
 Tajlandia
Europa: Chorwacja, Rosja, Holandia, Hiszpania, Portugalia
Ameryka Północna: Kuba, Kostaryka, Gwatemala
Ameryka Południowa: Argentyna, Brazylia, Urugwaj
Oceania: Australia
Punktacja.
Za mecz wygrany przyznawano 3 pkt., za remis 1 pkt., za porażkę 0 pkt.
Faza grupowa.
Etap 1.
18 listopada 2000
21 listopada 2000
23 listopada 2000
20 listopada 2000
22 listopada 2000
23 listopada 2000
19 listopada 2000
21 listopada 2000
23 listopada 2000
20 listopada 2000
22 listopada 2000
23 listopada 2000
Etap 2.
26 listopada 2000
27 listopada 2000
29 listopada 2000
25 listopada 2000
26 listopada 2000
28 listopada 2000
Faza pucharowa.
Półfinały.
1 grudnia 2000
Mecz o 3. miejsce.
3 grudnia 2000
Finał.
3 grudnia 2000
Daniel Javi Sánchez Javi Sánchez Javi Sánchez 
Anderson Manoel Tobías Vander 
Składy:
 Hiszpania
JESÚS (bramkarz), JULIO (kapitan), OROL, JAVI SÁNCHEZ, DANIEL, JAVI RODRIGUEZ, RIQUER, SANTI, ADEVA, PAULO ROBERTO
 Brazylia
LAVOISIER (bramkarz), MANOEL TOBIAS, FININHO, SCHUMACHER, LENISIO, FALCAO, VANDER, ANDERSON, INDIO, ANDRÉ

</doc>
<doc id="1405361" url="https://pl.wikipedia.org/wiki?curid=1405361" title="Łosośna (przystanek kolejowy)">
Łosośna (przystanek kolejowy)

Łosośna - nieczynny przystanek kolejowy w Łosośnej Wielkiej, w województwie podlaskim, w Polsce.

</doc>
<doc id="1405364" url="https://pl.wikipedia.org/wiki?curid=1405364" title="Robert Hartoch">
Robert Hartoch

Robert Gijsbertus Hartoch (ur. 24 marca 1947 w Amsterdamie, zm. 28 maja 2009 w Amsterdamie) – holenderski szachista, mistrz międzynarodowy od 1971 roku.
Kariera szachowa.
Największe sukcesy w karierze odniósł w wieku juniorskim, na przełomie 1963 i 1964 r. zwyciężył (wspólnie z Jørnem Slothem) w rozegranych w Groningen mistrzostwach Europy, natomiast w 1965 r. zajął w Barcelonie II m. (za Bojanem Kurajicą) w mistrzostwach świata (oba turnieje w kategorii do 20 lat). Wielokrotnie startował w finałach indywidualnych mistrzostw Holandii, nie osiągając sukcesów medalowych (najlepsze wyniki: IV m. w latach 1972 i 1975). W 1970 i 1972 r. wystąpił w narodowej drużynie na szachowych olimpiadach, zdobywając 14 pkt w 23 partiach.
Po ukończeniu wieku juniora nie osiągnął już znaczących sukcesów. Spośród jego międzynarodowych startów na uwagę zasługują wyniki uzyskane w Amsterdamie w 1968 (turniej "IBM"-B, dz. II za Stefano Tatai, wspólnie z Anatolijem Łutikowem) oraz w Wijk aan Zee w 1971 r. (turniej "Hoogovens"-B, za Janem Timmanem, wspólnie z Andrasem Adorjanem). Udanie wystąpił również w otwartym turnieju w Dieren w 1991 r., gdzie w stawce prawie 100 zawodników zajął III m. (za Vaidyanathanem Ravikumarem i Basem van de Plassche).
Najwyższy ranking w karierze osiągnął 1 lipca 1972 r., z wynikiem 2430 punktów dzielił wówczas 5-6. miejsce wśród holenderskich szachistów (za Hansem Ree, Janem Timmanem, Janem Heine Donnerem i Hansem Bouwmeesterem, wspólnie z Coenradem Zuidemą).

</doc>
<doc id="1405366" url="https://pl.wikipedia.org/wiki?curid=1405366" title="Sterniczka maskowa">
Sterniczka maskowa

Sterniczka maskowa ("Nomonyx dominicus") – gatunek średniej wielkości ptaka z podrodziny sterniczek (Oxyurinae) w rodzinie kaczkowatych (Anatidae). Zwykle spotykany w parach lub stadach.
Taksonomia.
Gatunek po raz pierwszy opisał w 1766 roku szwedzki przyrodnik Karol Linneusz, nadając mu nazwę "Anas dominica". Jako miejsce typowe odłowu holotypu Linneusz wskazał, bazując na „La Sarcelle de S. Dominique” Brissona z 1760 roku, Amerykę Południową () (tj. Santo Domingo). Jedyny przedstawiciel rodzaju "Nomonyx", opisanego w 1880 roku przez amerykańskiego ornitologa Roberta Ridgwaya.
Jest to gatunek monotypowy.
Morfologia.
Długość ciała 30–36 cm; masa ciała samców 359–449 g, samic 275–445 g. Niebieski dziób, ciemno zakończony. U samca maska i czapeczka czarne, kontrastujące z rdzawokasztanowatą potylicą i piersią. Reszta ciała czarno i kasztanowato plamkowana. U samicy charakterystyczny rysunek na głowie: czarne ciemię i białe policzki, poprzecinane 2 czarnymi liniami. Upierzenie spoczynkowe obu płci podobne do upierzenia samicy. W locie widać charakterystyczne białe lusterko na skrzydłach.
Zasięg, środowisko.
Ameryka Południowa, w rozproszeniu od południowego Teksasu do środkowej Argentyny, głównie na wschód od Andów. Występuje na mokradłach i małych oczkach wodnych z pływającą roślinnością.

</doc>
<doc id="1405368" url="https://pl.wikipedia.org/wiki?curid=1405368" title="Port lotniczy Tauzar">
Port lotniczy Tauzar

Port lotniczy Tauzar (IATA: TOE, ICAO: DTTZ) – port lotniczy położony 4 km na północny zachód od Tauzar, w Tunezji. Połączenia są do Paryża i ekspresowe do Tunisu.

</doc>
<doc id="1405371" url="https://pl.wikipedia.org/wiki?curid=1405371" title="Piaggio P.149">
Piaggio P.149

Piaggio P.149 – włoski samolot szkolno-treningowy, produkowany przez firmę Piaggio Aero. Samolot był również produkowany na licencji przez niemiecką firmę Focke-Wulf jako FWP.149D.
Piaggio P.149 to rozwinięcie konstrukcji samolotu Piaggio P.148. W latach 1957-1984 P.149 wykorzystywany był przez Luftwaffe.

</doc>
<doc id="1405372" url="https://pl.wikipedia.org/wiki?curid=1405372" title="Srebrzanka modrodzioba">
Srebrzanka modrodzioba

Srebrzanka modrodzioba ("Spatula versicolor") – gatunek średniej wielkości ptaka z rodziny kaczkowatych (Anatidae). Nie jest zagrożony wyginięciem.
Występowanie.
Południowa Ameryka Południowa, w tym Falklandy.
Systematyka.
Zaliczany wcześniej do tego gatunku, podgatunek "puna", obecnie traktowany jest jako odrębny takson – srebrzanka andyjska ("Spatula puna"). Wyróżniono dwa podgatunki "S. versicolor":
Morfologia.
Długość ciała 38–43 cm, długość skrzydła 18,3–20,5 cm, masa ciała samców 442–473 g, samic 373 g. Obie płci podobnie ubarwione. Dziób długi, niebieski, u nasady żółty. Czapeczka ciemna, boki głowy kremowe. Tułów ciemny, z jasnymi obrzeżeniami piór. Kuper prążkowany, lusterko zielone, biało obrzeżone.
Ekologia.
Ptak ten zasiedla płytkie jeziora, bagna i słodkowodne baseny. Częściowo wędrowny. Żywi się nasionami i wegetatywnymi częściami roślin wodnych, trawami i turzycami. Poluje też na bezkręgowce wodne (a także na larwy owadów, mięczaki i skorupiaki), pluskając na powierzchni, zanurzając głowę i stając pionowo w płytkich wodach, czasami również nurkuje.
Sezon godowy na południu przypada głównie na październik-listopad, w Peru na wrzesień-marzec. Samce w pewnym stopniu są poligamiczne, zmuszając inne samice do kopulacji, ale zakres takiego zachowania nie jest dobrze znany, a przynajmniej niektóre pary są monogamiczne. Gniazduje w pojedynczych parach lub luźnych grupach; gniazda zbudowane są na ziemi wśród roślinności. Samica składa 6–10 (średnio 8) jaj, wielkości 47–51,8 mm x 32,6–36,8 mm o masie 26–38 g. Jaja wysiaduje wyłącznie samica przez 25–26 dni. Średnia masa wylęgniętych młodych to 18 g. Brak danych na temat wychowu młodych, ale samice opiekują i bronią swojego potomstwa. Dojrzałość płciową młode osiągają prawdopodobnie około pierwszego roku życia.
Status i ochrona.
W Czerwonej księdze gatunków zagrożonych Międzynarodowej Unii Ochrony Przyrody srebrzanka modrodzioba nieprzerwanie od 1988 roku jest zaliczana do kategorii LC (najmniejszej troski). Gatunek pospolity i jako całość populacji nie jest zagrożony. Wielkość populacji oszacowana w 2000 roku wyniosła 25 000–100 000. Globalny trend liczebności uznawany jest za stabilny, choć trendy liczebności niektórych populacji nie są znane.

</doc>
<doc id="1405373" url="https://pl.wikipedia.org/wiki?curid=1405373" title="Jack Albertson">
Jack Albertson

Jack Albertson (ur. 16 czerwca 1907 w Malden, zm. 25 listopada 1981 Los Angeles) – amerykański aktor, komik, śpiewak, tancerz, laureat Oscara za rolę drugoplanową w filmie "The Subject Was Roses". Trzy lata wcześniej za tę samą rolę otrzymał nagrodę Tony.
Życiorys.
Urodził się w Malden (Massachusetts), jako syn Leo Albertsona oraz Flory Craft, pracownika fabryki obuwia. Wkrótce po urodzeniu jego ojciec porzucił matkę, a Albertsona wychowywali matka i ojczym, Alex Erlich, fryzjer. Albertson porzucił formalną edukację po pierwszym roku liceum i zaczął pracować na stanowiskach fabrycznych oraz jako chłopiec do pomocy w lokalnej hali basenowej. W wieku 18 lat z powodzeniem startował jako tancerz w amatorskich pokazach talentów i założył własną grupę wokalną o nazwie „The Golden Rule Four”. W 1931 r. wyjechał do Nowego Jorku w poszukiwaniu pracy w showbiznesie. Zauważony przez agenta podczas wymiany kroków z niektórymi niedoszłymi koleżankami przed Palace Theatre, Albertson zaproponował mu swoją pracę, dołączając do 5 innych tancerzy, wspierających dwuosobowy zespół wodewilowy.

</doc>
<doc id="1405377" url="https://pl.wikipedia.org/wiki?curid=1405377" title="Norfolk Air">
Norfolk Air

Norfolk Air – australijska linia lotnicza z siedzibą na wyspie Norfolk. Głównym węzłem jest port lotniczy Norfolk Island.

</doc>
<doc id="1405379" url="https://pl.wikipedia.org/wiki?curid=1405379" title="Ben Johnson">
Ben Johnson

Osoby:

</doc>
<doc id="1405381" url="https://pl.wikipedia.org/wiki?curid=1405381" title="Avenida (stacja metra)">
Avenida (stacja metra)

Avenida – stacja metra w Lizbonie, na linii Azul. Jest to jedna z jedenastu stacji należących do sieci pierwotnej metra w Lizbonie, zainaugurowanej 29 grudnia 1959.
Ta stacja znajduje się przy "Avenida da Liberdade", bardzo płytko, w pobliżu skrzyżowania z "Rua Manuel de Jesus Coelho". Stacja służy obszarowi Avenida da Liberdade i zapewnia dostęp do Cinema São Jorge, Teatro Tivoli, Parku Mayer, Cinemateca Portuguesa oraz siedziby Fundação Oriente. Oryginalny projekt architektoniczny (1959) jest autorstwa Falcão e Cunha i malarza Rogério Ribeiro.

</doc>
<doc id="1405383" url="https://pl.wikipedia.org/wiki?curid=1405383" title="1 Grupa Artylerii">
1 Grupa Artylerii

1 Grupa Artylerii (1 GA) – oddziały i pododdziały artylerii organicznej wielkich jednostek piechoty i kawalerii oraz artylerii Odwodu Naczelnego Wodza stacjonujące na terenie Okręgu Korpusu Nr I i podporządkowane Dowództwu 1 Grupy Artylerii.
1 Grupa Artylerii została utworzona w terminie do 15 stycznia 1929 na podstawie rozkazu L. 1019/Org. Ministra Spraw Wojskowych z dnia 31 grudnia 1928. Proces formowania grupy zakończony został w marcu tego roku. Dowództwo grupy powstało na bazie dotychczasowego 1 Okręgowego Szefostwa Artylerii.
Minister spraw wojskowych rozkazem B. Og. Org. 403 Tjn. Org. II, ogłoszonym 18 maja 1929, przydzielił 1 dywizjon pociągów pancernych pod względem wyszkolenia do 1 Grupy Artylerii.
Organizacja 1 Grupy Artylerii w 1939.
Artyleria ONW:
Artyleria wielkich jednostek:

</doc>
<doc id="1405385" url="https://pl.wikipedia.org/wiki?curid=1405385" title="Restauradores">
Restauradores

Restauradores – stacja metra w Lizbonie, na linii Azul. Jest to jedna z jedenastu stacji należących do sieci pierwotnej metra w Lizbonie, zainaugurowanej 29 grudnia 1959.
Ta stacja znajduje się na Praça dos Restauradores. Stacja zapewnia dostęp do Coliseu dos Recreios, Teatro Politeama, siedziby Santa Casa da Misericórdia de Lisboa, Elevador da Glória i dworca kolejowego Rossio. Podobnie jak najnowsze stacje metra w Lizbonie, jest przystosowana do obsługi pasażerów niepełnosprawnych.

</doc>
<doc id="1405387" url="https://pl.wikipedia.org/wiki?curid=1405387" title="V liga polska w piłce nożnej">
V liga polska w piłce nożnej

V liga polska w piłce nożnej – szósta w hierarchii klasa męskich ligowych rozgrywek piłkarskich w Polsce. Stanowi pośredni szczebel rozgrywkowy między IV ligą polską, a klasą okręgową, będąc jednocześnie drugim szczeblem regionalnym. W sezonie 2022/2023 rozgrywki odbywają się tylko w województwie małopolskim, województwie mazowieckim i województwie wielkopolskim.
Historia.
Zestawienie sezonów w których istniała V liga w poszczególnych województwach:
Po sezonie 2010/2011 został przeprowadzony kolejny etap reformy z 2008 – zlikwidowano 10. poziom rozgrywek, a w województwie małopolskim zamiast jednej powstały dwie grupy IV ligi, zamiast dwóch grup V ligi powstało pięć grup klasy (ligi) okręgowej. Nazewnictwo klas zostało ujednolicone według wytycznych PZPN. 
Zasady.
Zmagania w jej ramach toczą się cyklicznie (co sezon) systemem kołowym i są przeznaczone dla polskich klubów piłkarskich. Zwycięzcy każdej z grup V ligi polskiej uzyskuje awans do IV ligi polskiej, zaś najsłabsze zespoły relegowane są do poszczególnych grup klas okręgowych. Zarządzana przez – działające w imieniu Polskiego Związku Piłki Nożnej – Okręgowe Związki Piłki Nożnej.

</doc>
<doc id="1405388" url="https://pl.wikipedia.org/wiki?curid=1405388" title="Karpologia">
Karpologia

Karpologia (od łac. "carpium" z gr. "karpion, karpos" ‘owoc’ i "logos" ‘słowo, nauka’) – dział botaniki zajmujący się badaniem owoców i nasion, czyli diaspor roślin kwiatowych. Do ważniejszych zastosowań karpologii należy dostarczanie informacji taksonomicznych. Wiąże się to z dużą wartością diagnostyczną owoców i nasion, co wynika z ich trwałości w środowisku oraz stałości cech budowy. Większość diaspor posiada cechy specyficzne gatunkowo, co oznacza, że możliwe jest zidentyfikowanie gatunku rośliny tylko na podstawie cech budowy owocu lub nasienia. Owoce i nasiona gromadzi się jako materiał porównawczy w kolekcjach karpologicznych prowadzonych tak jak zielniki roślin naczyniowych.
Zastosowanie karpologii.
Identyfikacja diaspor oraz ich szczątków znajduje zastosowanie w naukach czystych:
oraz w naukach stosowanych:

</doc>
<doc id="1405392" url="https://pl.wikipedia.org/wiki?curid=1405392" title="Zertifikat Deutsch">
Zertifikat Deutsch

Zertifikat Deutsch - międzynarodowy certyfikat potwierdzający znajomość języka niemieckiego na poziomie B1. Zertifikat Deutsch jest organizowany przez Goethe-Institut, Österreichischen Sprachdiplom (ÖSD), Schweizer Erziehungsdirektorenkonferenz (EDK) i WBT Weiterbildungs-Testsysteme gGmbH. Zgodnie z wytycznymi do pomyślnego zdania egzaminu wymagane jest 350 - 600 godzin nauki.

</doc>
<doc id="1405394" url="https://pl.wikipedia.org/wiki?curid=1405394" title="Paul Foerster">
Paul Foerster

Paul Foerster (ur. 19 listopada 1963 w Rangley) – amerykański żeglarz sportowy, trzykrotny medalista olimpijski.
Swój pierwszy medal olimpijski (srebrny) zdobył w 1992 startując w klasie Latający Holender. Kolejne krążki – srebro w 2000, złoto w 2004 – zdobywał już jako członek załogi jachtu klasy 470. Dwukrotnie, w 1991 i 1992, był mistrzem świata na Latającym Holendrze.

</doc>
<doc id="1405395" url="https://pl.wikipedia.org/wiki?curid=1405395" title="SRJP">
SRJP



</doc>
<doc id="1405396" url="https://pl.wikipedia.org/wiki?curid=1405396" title="Serie A1 w piłce siatkowej mężczyzn (2008/2009)">
Serie A1 w piłce siatkowej mężczyzn (2008/2009)

Serie A siatkarzy w sezonie 2008/2009
Wstęp.
63. sezon rywalizacji o Mistrzostwo Włoch, został poprzedzony meczem o Superpuchar Włoch, który odbył się między Itasem Diatec Trentino a Lube Banca Maceratą. Sezon 2008/2009 został zainaugurowany 28 września 2008 roku, meczami pierwszej kolejki. W Lidze Mistrzów Włochy reprezentowały Itas Diatec Trentino, Copra Nordmeccanica Piacenza oraz Lube Banca Marche Macerata. W Pucharze CEV wystąpiły: Bre Banca Lannutti Cuneo, a w Pucharze Challenge: Sisley Treviso. Mistrzem Włoch została drużyna Copra Nordmeccanica Piacenza. 
Faza zasadnicza.
1. kolejka.
28 września 2008
29 września 2008
2. kolejka.
4 października 2008
5 października 2008
6 października 2008
3. kolejka.
12 października 2008
13 października 2008
4. kolejka.
19 października 2008
20 października 2008
5. kolejka.
25 października 2008
26 października 2008
27 października 2008
6. kolejka.
1 listopada 2008
2 listopada 2008
3 listopada 2008
7. kolejka.
8 listopada 2008
9 listopada 2008
10 listopada 2008
8. kolejka.
15 listopada 2008
16 listopada 2008
17 listopada 2008
9. kolejka.
22 listopada 2008
23 listopada 2008
24 listopada 2008
10. kolejka.
29 listopada 2008
30 listopada 2008
1 grudnia 2008
11. kolejka.
6 grudnia 2008
7 grudnia 2008
8 grudnia 2008
12. kolejka.
14 grudnia 2008
13. kolejka.
21 grudnia 2008
14. kolejka.
28 grudnia 2008
29 grudnia 2008
15. kolejka.
3 stycznia 2009
16. kolejka.
6 stycznia 2009
17. kolejka.
10 stycznia 2009
11 stycznia 2009
12 stycznia 2009
18. kolejka.
17 stycznia 2009
18 stycznia 2009
19 stycznia 2009
19. kolejka.
24 stycznia 2009
25 stycznia 2009
26 stycznia 2009
20. kolejka.
8 lutego 2009
9 lutego 2009
21. kolejka.
15 lutego 2009
16 lutego 2009
22. kolejka.
22 lutego 2009
23 lutego 2009
23. kolejka.
1 marca 2009
24. kolejka.
8 marca 2009
25. kolejka.
15 marca 2009
26. kolejka.
22 marca 2009
Faza Play-Off.
I Runda Play-Off.
Ćwierćfinały (do 3 zwycięstw).
26 marca 2009
29 marca 2009
9 kwietnia 2009
"stan rywalizacji - 3:0 dla" Lube Banca Macerata
31 marca 2008 
6 kwietnia 2008 
9 kwietnia 2008 
"stan rywalizacji - 3:0 dla" Copra Nordmeccanica Piacenza
26 marca 2008 
29 marca 2008 
9 kwietnia 2008 
"stan rywalizacji - 3:0 dla" Itas Diatec Trentino
30 marca 2008 
5 kwietnia 2008 
8 kwietnia 2008 
11 kwietnia 2008 
15 kwietnia 2008 
"stan rywalizacji - 3:2 dla" Bre Banca Lannutti Cuneo
II Runda Play-Off.
Półfinały(do 3 zwycięstw).
18 kwietnia 2009
21 kwietnia 2009
24 kwietnia 2009
27 kwietnia 2009
1 maja 2009
"stan rywalizacji - 3:2 dla" Copra Nordmeccanica Piacenza
19 kwietnia 2009
22 kwietnia 2009
25 kwietnia 2009
"stan rywalizacji - 3:0 dla" Itas Diatec Trentino
Finał.
4 maja 2009
7 maja 2009
10 maja 2009
13 maja 2009
17 maja 2009
"stan rywalizacji-3:2 dla" Copra Nordmeccanica Piacenza
Mistrzem Włoch w sezonie 2008/2009 została drużyna Copra Nordmeccanica Piacenza

</doc>
<doc id="1405397" url="https://pl.wikipedia.org/wiki?curid=1405397" title="Mistrzostwa Europy w Futsalu 2007">
Mistrzostwa Europy w Futsalu 2007

5. Mistrzostwa Europy w Futsalu, Porto 2007 odbyły się w Portugalii w dniach 16-25 listopada 2007 roku. Mecze rozgrywano w dwóch halach w Gondomar i Santo Tirso.
Tytuł zdobyła reprezentacja Hiszpanii przed Włochami i Rosją.

</doc>
<doc id="1405398" url="https://pl.wikipedia.org/wiki?curid=1405398" title="Gruppo Murcia 2002">
Gruppo Murcia 2002



</doc>
<doc id="1405399" url="https://pl.wikipedia.org/wiki?curid=1405399" title="CAV Murcia 2005">
CAV Murcia 2005

CAV Murcia 2005 (hiszp. "Club Atlético Voleibol Murcia 2005") – żeński klub siatkarski z Hiszpanii, powstały w 2005 roku w Murcji. Występuje w rozgrywkach Superligi. W sezonach 2006 – 2008 grała w nim reprezentantka Polski – Małgorzata Glinka, a sezonie 2006 – 2007 również Agata Mróz.

</doc>
<doc id="1405404" url="https://pl.wikipedia.org/wiki?curid=1405404" title="Bitty Schram">
Bitty Schram

Bitty Schram, Elizabeth Natalie Schram (ur. 17 lipca 1968 w Mountainside) – amerykańska aktorka filmowa.
Zasłynęła dzięki roli asystentki Adriana Monka w serialu "Detektyw Monk" jako Sharona Fleming w latach 2002-2004 (do serialu powróciła w jednym odcinku w 2009). W 2003 roku otrzymała nominację do Złotego Globu w kategorii „najlepsza aktorka w serialu komediowym lub musicalu".

</doc>
<doc id="1405405" url="https://pl.wikipedia.org/wiki?curid=1405405" title="Godło górnicze">
Godło górnicze

Godło górnicze, kupla, potocznie górnicze młotki – najbardziej rozpoznawalny symbol górnictwa. Godło składa się z dwóch skrzyżowanych narzędzi: żelazka i pyrlika (perlika). Narzędzia są koloru czarnego; w przypadku użycia jako elementu godła górniczego tło jest zielone (na sztandarze zielone u góry i czarne u dołu).
Żelazko ("żelosko") to narzędzie urabiające, ostro zakończone, o kształcie klina; górna część trzonka wychodzi poza obrys metalowej części. Pyrlik ma obydwa końce płaskie, przekrój wzdłużny zbliżony do prostokąta i trzonek niewychodzący poza obrys metalowej części. Pyrlikiem uderzano w żelazko. 
Wiele miast o górniczych tradycjach ma w herbach miejskich godło górnicze, na przykład Tarnowskie Góry i Świętochłowice. W heraldyce na spodzie leży żelazko, a na nim pyrlik (choć na herbach miejskich zdarzają się i niewłaściwe formy, w odwrotnej kolejności).
Kupla widnieje także na mundurze górniczym, emblematach kopalń, miejsc, przedmiotów związanych z górnictwem, klubów sportowych z górniczych regionów (np. Górnik Zabrze, Szachtar Donieck).

</doc>
<doc id="1405407" url="https://pl.wikipedia.org/wiki?curid=1405407" title="Balatonfűzfő">
Balatonfűzfő

Balatonfűzfő – miasto na Węgrzech, w Komitacie Veszprém, w powiecie Balatonalmádi, leżące nad jeziorem Balaton.
Historia.
Najstarsze osady na tym terenie były budowane przez Celtów, Awarów i Rzymian.
Współczesność.
Szybki rozwój miejscowości nastąpił po roku 1908, kiedy uruchomiono linię kolejową wokół Balatonu. W roku 1920 wybudowano tu pierwsze brukowane drogi, powstał urząd pocztowy, dworzec kolejowy, otwarto plażę, a ponadto na okolicznych polach rozpoczęto uprawę winorośli. W roku 1927 zaczęto wytwarzać tu proch strzelniczy, co zapoczątkowało rozwój okolicznego przemysłu. Balatonfűzfő otrzymało prawa miejskie w roku 2000.

</doc>
<doc id="1405409" url="https://pl.wikipedia.org/wiki?curid=1405409" title="Franciszek Kowalski (poeta)">
Franciszek Kowalski (poeta)

Franciszek Kowalski (ur. 21 marca 1799 w Pawołoczy koło Berdyczowa, zm. 10 października 1862 w Kijowie) – polski poeta, pedagog, pamiętnikarz, tłumacz.
Kształcił się w Liceum Krzemienieckim. Jeszcze w czasach szkolnych zajął się przekładami dzieł Moliera. W 1824 przeniósł się do Warszawy, gdzie żył z guwernerki. W 1829 został nauczycielem języka i literatury polskiej w szkole wojewódzkiej w Szczebrzeszynie. 
W czasie powstania listopadowego wstąpił do 16. Pułku Piechoty. Przeniósł się do Legii Litewsko-wołyńskiej, zaraz po jej utworzeniu. W czasie oblężenia Zamościa był podporucznikiem, dowódcą plutonu w szwadronie kpt Michała Gołębiowskiego. Po poddaniu się twierdzy przebywał do września 1832 w niewoli w Kamieńcu Podolskim. 
Przeniósł się do Galicji, gdzie pracował jako guwerner. W 1849 został archiwistą w Tulczynie Potockich. W 1861 przeniósł się do Czerniatyna koło Baru. W 1862 wyjechał na kurację do Kijowa. 
Znany z tekstów pieśni: "Tam na błoniu błyszczy kwiecie (Ułan na wedecie)", "" (Inc.: "Stańmy bracia wraz").
Dzieła.
W 1852 opublikował "Wspomnienia" w 2 tomach.

</doc>
<doc id="1405410" url="https://pl.wikipedia.org/wiki?curid=1405410" title="Cancello">
Cancello

Cancello (wł: "Stazione di Cancello") – stacja kolejowa w gminie San Felice a Cancello, w regionie Kampania, we Włoszech. Znajdują się tu 3 perony. Według klasyfikacji Rete Ferroviaria Italiana posiada kategorię "srebrną".

</doc>
<doc id="1405411" url="https://pl.wikipedia.org/wiki?curid=1405411" title="Gal Fridman">
Gal Fridman

Gal Fridman (hebrajski גל פרידמן, ur. 16 września 1975 w Haderze) – izraelski żeglarz sportowy, dwukrotny medalista olimpijski.
Startuje w mistralu. Swój pierwszy medal olimpijski (brązowy) zdobył w 1996. Na następne igrzyska się nie zakwalifikował, za to w Atenach był już jednym z faworytów rywalizacji i zdobył złoty medal. Dokonał tego jako pierwszy izraelski sportowiec w historii, jest także jedynym Izraelczykiem, który ma na koncie dwa medale olimpijskie. Był również mistrzem świata.

</doc>
<doc id="1405412" url="https://pl.wikipedia.org/wiki?curid=1405412" title="John Houseman">
John Houseman

Jacques Haussmann (ur. 22 września 1902 w Bukareszcie, zm. 31 października 1988 w Malibu) − amerykański aktor, producent filmowy i scenarzysta, laureat Oscara za rolę drugoplanową w filmie "W pogoni za papierkiem".

</doc>
<doc id="1405414" url="https://pl.wikipedia.org/wiki?curid=1405414" title="Olympiacos Pireus (piłka siatkowa)">
Olympiacos Pireus (piłka siatkowa)



</doc>
<doc id="1405415" url="https://pl.wikipedia.org/wiki?curid=1405415" title="Caserta (stacja kolejowa)">
Caserta (stacja kolejowa)

Caserta (wł: "Stazione di Caserta") – stacja kolejowa w Casercie, w regionie Kampania, we Włoszech. Znajdują się tu 3 perony.
Stacja została otwarta 20 grudnia 1843. Została ona zbudowana naprzeciwko Pałacu Królewskiego, aby umożliwić łatwiejsze dotarcie do niego. Od samego początku odgrywała kluczową rolę zarówno w transporcie lokalnym i krajowym, zarówno dla ruchu pasażerskiego i towarowego.
Stacja jest częścią projektu Centostazioni.
Rocznie z usług stacji korzysta 5,4 mln pasażerów.

</doc>
<doc id="1405416" url="https://pl.wikipedia.org/wiki?curid=1405416" title="Olympiakos Pireus (piłka siatkowa mężczyzn)">
Olympiakos Pireus (piłka siatkowa mężczyzn)

Olympiakos Pireus - męski grecki klub siatkarski powstały w 1925 roku z bazą w mieście Pireus. Klub regularnie występował w Siatkarskiej Lidze Mistrzów.

</doc>
<doc id="1405419" url="https://pl.wikipedia.org/wiki?curid=1405419" title="Regionalny zarząd gospodarki wodnej">
Regionalny zarząd gospodarki wodnej

Regionalny zarząd gospodarki wodnej – polska jednostka budżetowa, podległa ministrowi właściwemu do spraw gospodarki wodnej, realizująca zadania związane z utrzymywaniem wód lub urządzeń wodnych oraz pełniąca funkcję inwestora w zakresie gospodarki wodnej. Regionalne zarządy gospodarki wodnej działały w latach 2001-2017 na podstawie Ustawy "Prawo wodne" z dnia 18 lipca 2001 roku, rozporządzenia Rady Ministrów z dnia 27 czerwca 2006 w sprawie przebiegu granic obszarów dorzeczy i regionów wodnych oraz statutu nadanego przez Ministra Środowiska Zarządzeniem nr 19 z dnia 5 czerwca 2007 roku. 1 stycznia 2018 roku weszła w życie nowa Ustawa "Prawo wodne" z dnia 20 lipca 2017 r.. W momencie wejścia w życie ustawy utworzono centralną instytucję zarządzającą krajową gospodarką wodną - Państwowe Gospodarstwo Wodne "Wody Polskie", w których regionalne zarządy gospodarki wodnej weszły w ich skład stając się ich jednostkami organizacyjnymi obok Krajowego Zarządu Gospodarki Wodnej. 
Zarządy regionalne gospodarki wodnej.
W Polsce w latach 1973-2017 istniało 7 regionalnych zarządów gospodarki wodnej:
Po wejściu w życie nowelizacji Prawa Wodnego z dnia 20 lipca 2017 roku oraz po wydaniu Rozporządzenia Ministra Środowiska z dnia 28 grudnia 2017 roku w sprawie nadania statutu Państwowemu Gospodarstwu Wodnemu Wody Polskie istnieje 11 regionalnych zarządów gospodarki wodnej:

</doc>
<doc id="1405420" url="https://pl.wikipedia.org/wiki?curid=1405420" title="Mistrzostwa Europy w Futsalu 2010">
Mistrzostwa Europy w Futsalu 2010

6. Mistrzostwa Europy w Futsalu odbyły się na Węgrzech: w Budapeszcie (Papp László Budapest Sportaréna) i Debreczynie (Főnix Csarnok), w dniach 19-30 stycznia 2010. W turnieju finałowym (przesuniętym z listopada 2009) po raz pierwszy wzięło udział 12 drużyn narodowych (zamiast dotychczasowych ośmiu).
Grupa A.
 
 
Grupa B.
 
Grupa C.
 
Grupa D.
 
Mecz o 3. miejsce.
 
Finał.
MISTRZ EUROPY 2010
HISZPANIA PIĄTY TYTUŁ 

</doc>
<doc id="1405423" url="https://pl.wikipedia.org/wiki?curid=1405423" title="Casoria-Afragola">
Casoria-Afragola

Casoria-Afragola (wł: "Stazione di Casoria-Afragola") – stacja kolejowa w Casoria, w regionie Kampania, we Włoszech. Znajdują się tu 2 perony. Jest zarządzana przez Rete Ferroviaria Italiana i posiada kategorię "srebrną".

</doc>
<doc id="1405424" url="https://pl.wikipedia.org/wiki?curid=1405424" title="Săliște">
Săliște

Săliște – miasto w okręgu Sybin w Rumunii, 21 km na zachód od stolicy powiatu, Sybinu.
Miasto jest położone na skraju góry Cindrel.

</doc>
<doc id="1405428" url="https://pl.wikipedia.org/wiki?curid=1405428" title="Saliste">
Saliste



</doc>
<doc id="1405436" url="https://pl.wikipedia.org/wiki?curid=1405436" title="Bicske">
Bicske

Bicske – miasto na Węgrzech, w Komitacie Fejér, siedziba władz powiatu Bicske.

</doc>
<doc id="1405437" url="https://pl.wikipedia.org/wiki?curid=1405437" title="Gragnano (stacja kolejowa)">
Gragnano (stacja kolejowa)

Gragnano (wł: "Stazione di Gragnano") – stacja kolejowa w Gragnano, w regionie Kampania, we Włoszech. Znajdują się tu 2 perony.

</doc>
<doc id="1405440" url="https://pl.wikipedia.org/wiki?curid=1405440" title="Żelazko (ujednoznacznienie)">
Żelazko (ujednoznacznienie)



</doc>
<doc id="1405443" url="https://pl.wikipedia.org/wiki?curid=1405443" title="Mercato San Severino (stacja kolejowa)">
Mercato San Severino (stacja kolejowa)

Mercato San Severino (wł: "Stazione di Mercato San Severino") – stacja kolejowa w Mercato San Severino, w regionie Kampania, we Włoszech. Znajdują się tu 2 perony.
Historia.
Stacja Mercato San Severino została otwarta wraz z linią do Avellino w 1861 roku. W 1902 roku stacja uzyskuje połączenie z Salerno: to właśnie w tym okresie stacja zostaje przebudowana na stację węzłową. Powstają nowe tory, dworzec towarowy, kilka magazynów i lokomotywownia.
W trzęsieniu ziemi w 1980 roku stacja została poważnie uszkodzona.

</doc>
<doc id="1405447" url="https://pl.wikipedia.org/wiki?curid=1405447" title="Welden (Belgia)">
Welden (Belgia)

Welden – miejscowość w belgijskiej prowincji Flandria Wschodnia, obecnie dzielnica miasta Oudenaarde.
W 1532 urodził się tam ks. Mikołaj Janssen, jeden z męczenników z Gorkum.

</doc>
<doc id="1405452" url="https://pl.wikipedia.org/wiki?curid=1405452" title="Montella (stacja kolejowa)">
Montella (stacja kolejowa)

Montella (wł: "Stazione di Montella") – stacja kolejowa w Montella, w regionie Kampania, we Włoszech. Znajdują się tu 2 perony.

</doc>
<doc id="1405453" url="https://pl.wikipedia.org/wiki?curid=1405453" title="Ludwik II (wielki książę Hesji)">
Ludwik II (wielki książę Hesji)

Ludwik II (ur. 26 grudnia 1777 w Darmstadt, zm. 16 czerwca 1848 tamże) – wielki książę Hesji od 1830.
Życiorys.
Ludwik II był najstarszym synem wielkiego księcia Ludwika I i jego kuzynki Luizy von Hessen-Darmstadt. Ojciec Ludwika II urodził się jako Ludwik X, landgraf Hesji-Darmstadt. Dzięki staraniom Napoleona I, Ludwik X został w 1806 wielkim księciem Ludwikiem I. Przyszły Ludwik II studiował na Uniwersytecie w Lipsku. W 1804 w Karlsruhe poślubił Wilhelminę Badeńską, córkę Karola Ludwika Badeńskiego (1755–1801) i Amalii Fryderyki Hessen-Darmstadt (1754–1832).
Ludwik II od 1830 był członkiem pierwszej izby stanów Wielkiego Księstwa Hesji. Do chwili objęcia tronu pozostawał na uboczu. Mieszkał w swojej siedzibie w Darmstadt. Nie brał udziału w rządzeniu. Jego działalność polityczna ograniczała się wyłącznie do reprezentacji w izbie stanowej. Wkrótce po jego dojściu do władzy doszło do powstań w Górnej Hesji, które zostały stłumione przez brata Ludwika, Emila. Ludwik II przy ścisłej współpracy z premierem Karolem du Thil kontynuował reformy zapoczątkowane przez ojca. Mimo współpracy najważniejsze cele gospodarcze nie zostały osiągnięte. Reorganizacja administracji przyniosła efekty. Stała się ona bardziej przejrzysta i prosta.
Wielki książę prowadził ugodową politykę wobec Kościoła Katolickiego, mimo iż oficjalnym wyznaniem w Hesji był luteranizm. Zezwolił na budowę szkoły katolickiej i uniwersytetu w Gießen. Powołał do życia szkoły publiczne, które przyczyniły się walnie do podniesienia jakości kształcenia. Zaaprobował powstanie nowego kodeksu karnego. Jedną ze znaczących inwestycji gospodarczych jego panowania było zbudowanie pierwszych heskich linii kolejowych.
Dzieci.
Istnieje wysokie prawdopodobieństwo, że ojcem czworga ostatnich dzieci Wilhelminy, był jej wieloletni kochanek August von Senarclens de Grancy.

</doc>
<doc id="1405454" url="https://pl.wikipedia.org/wiki?curid=1405454" title="Jyothika Sadanah Saravanan">
Jyothika Sadanah Saravanan



</doc>
<doc id="1405456" url="https://pl.wikipedia.org/wiki?curid=1405456" title="Polski Związek Działkowców">
Polski Związek Działkowców

Polski Związek Działkowców (PZD) – od 19 stycznia 2014 stowarzyszenie ogrodowe, w okresie od 8 czerwca 1981 do 18 stycznia 2014, samodzielna i samorządna organizacja społeczna, powołana do reprezentowania i obrony praw i interesów swych członków wynikających z użytkowania działek w rodzinnych ogrodach działkowych.
Historia.
Polski Związek Działkowców powstał 8 czerwca 1981 na mocy ustawy z dnia 6 maja 1981 r. o pracowniczych ogrodach działkowych (, z późn. zm.). Ustawa ta dawała związkowi wyłączność na zakładanie i prowadzenie pracowniczych ogrodów działkowych. Monopol związku na zakładanie i utrzymywanie ogrodów działkowych został utrzymany ustawą z dnia 8 lipca 2005 r. o rodzinnych ogrodach działkowych (, z późn. zm.), nadto ustawa ta zastąpiła pojęcie pracowniczego ogrodu działkowego – rodzinnym ogrodem działkowym.
W 2012 r. znaczna część przepisów ustawy z dnia 8 lipca 2005 r. o rodzinnych ogrodach działkowych, w tym monopol związku na zakładanie ogródków działkowych, obowiązek zrzeszania się działkowców w PZD, zwolnienie PZD z opłat i podatków i obowiązek przekazywania mu ziemi przez samorządy, została uznana przez Trybunał Konstytucyjny za niezgodną z Konstytucją. Zgodnie z wyrokiem Trybunału Konstytucyjnego zakwestionowane przepisy ustawy z 2005 r. miały utracić moc obowiązującą 21 stycznia 2014 r., z wyjątkiem art. 10, który utracił moc 20 lipca 2012 r.
Orzeczenie Trybunału Konstytucyjnego było impulsem do stworzenia nowego aktu prawnego, będącego podstawą funkcjonowania ogrodów działkowych. Nowa ustawa o rodzinnych ogrodach działkowych weszła w życie 19 stycznia 2014 roku, derogując ustawę z 2005 roku. Zgodnie z nią rodzinne ogrody działkowe są prowadzone przez stowarzyszenia ogrodowe. Z dniem wejścia w życie nowej ustawy w taką organizację przekształcił się także Polski Związek Działkowców.
23 października 2014 r. Krajowy Zjazd Delegatów PZD uchwalił nowy statut, dostosowany do nowej ustawy.
2 lipca 2015 r. ten sam organ uchwalił kolejny statut. 9 września 2015 r. zarejestrowano go w Krajowym Rejestrze Sądowym.
Zadania i struktura Polskiego Związku Działkowców do dnia uchwalenia statutu z 2014 r..
Zadania.
Do zadań PZD należało w szczególności:
Struktura.
Ponadto funkcjonowały:
Delegaci PZD danego szczebla i walne zebranie ROD wybierali właściwe organy samorządu wymienione powyżej.
Zadania i struktura Polskiego Związku Działkowców od 23 października 2014.
Zadania.
Do zadań PZD należy:
Struktura.
Ponadto funkcjonują:
Delegaci PZD danego szczebla i walne zebranie ROD wybierają właściwe organy samorządu wymienione powyżej.
Zgodnie z poprzednim statutem z 2014 r. istniały także koła członkowskie i ich organy: komisje rewizyjne, zarządy, walne zebrania (albo konferencje delegatów).
Nadzór nad działalnością PZD.
Nadzór nad działalnością PZD sprawuje prezydent miasta stołecznego Warszawy. Nadzór nad działalnościa jednostki terenowej (okręgu PZD) sprawuje starosta właściwy ze względu na siedzibę Okręgowego Zarządu PZD.

</doc>
<doc id="1405460" url="https://pl.wikipedia.org/wiki?curid=1405460" title="Formularz E121">
Formularz E121



</doc>
<doc id="1405463" url="https://pl.wikipedia.org/wiki?curid=1405463" title="Après La Classe">
Après La Classe

Après La Classe – włoska grupa muzyczna grająca od roku 1996.

</doc>
<doc id="1405464" url="https://pl.wikipedia.org/wiki?curid=1405464" title="Downtown Boys">
Downtown Boys

Downtown Boys to pierwszy singiel promujący nowy album duńskiego duetu Infernal pt. „Electric Cabaret”. Piosenka miała premierę 14 kwietnia.
Teledysk.
Wideoklip był kręcony w Nowym Jorku od 9 do 11 kwietnia 2008 roku. Reżyserem jest Loic Maes, ten sam, który wyreżyserował teledyski do piosenek „Ten Miles” i „I Won't Be Crying”.

</doc>
<doc id="1405466" url="https://pl.wikipedia.org/wiki?curid=1405466" title="Ludwik III (wielki książę Hesji)">
Ludwik III (wielki książę Hesji)

Ludwik III (ur. 9 czerwca 1806 w Darmstadt, zm. 13 czerwca 1877 w Seeheim) – wielki książę Hesji od 1848 do śmierci. Jego następcą został jego bratanek Ludwik IV.
Życiorys.
Był synem Ludwika II i jego małżonki Wilhelminy Badeńskiej, córki Karola Ludwika Badeńskiego (1755–1801) i Amalii Fryderyki Hessen-Darmstadt (1754–1832). Wraz z młodszym bratem Karolem odbył szkolenie wojskowe. Przez dwa lata studiował na Uniwersytecie w Lipsku. Od 1827 odbył szereg podróży po Francji, Anglii, Austrii, Włoszech i Belgii.
Był bardziej otwarty od ojca. W swych poglądach konserwatywny starał się realizować w sposób realny swoje dążenia od absolutyzmu. Dbał o niezależność i suwerenność swego kraju. Po wojnie z 1866 północna część Wielkiego Księstwa ("Oberhessen", tzn. Górna Hesja) stała się częścią Związku Północnoniemieckiego ("Norddeutscher Bund"), podczas gdy druga połowa Wielkiego Księstwa, leżąca na południe od rzeki Men (Starkenburg i Hesja Reńska zwana "Rheinhessen") pozostały poza tym związkiem. Takie rozwiązanie nie było po myśli Ludwika III. Mimo to kraj przez niego rządzony zachował niezależność.
W 1871 Wielkie Księstwo Hesji stało się częścią Cesarstwa Niemieckiego.
W czasach Ludwika III większość obywateli nie była zadowolona z działań rządu, choć standard życia wyraźnie wzrósł. Handel i przemysł przeszły szybką ewolucję. Zwiększyła się liczba linii kolejowych. Wielki książę wspierał rozwój kultury, zwłaszcza rozwój muzyki i teatru.
Odznaczenia.
Do roku 1866:
Rodzina.
26 grudnia 1833 poślubił w Monachium księżnę Matyldę Bawarską, starszą siostrę Ludwika I Bawarskiego. Małżeństwo pozostało bezdzietne, a w 1868 wielki książę ożenił się powtórnie z Magdaleną Appel. Magdalena Appel, balerina i aktorka, nie pochodziła z arystokratycznej rodziny. Małżeństwo było morganatyczne. Magdalena otrzymała tytuł baronessy von Hochstadten. Z drugą żoną Ludwik III żył na uboczu, na zamku Braunshardt. Wielki książę nie miał dzieci. Jego następcą został bratanek Ludwik, przyszły Ludwik IV.

</doc>
<doc id="1405467" url="https://pl.wikipedia.org/wiki?curid=1405467" title="Budaörs">
Budaörs

Budaörs – miasto na Węgrzech, w Komitacie Pest, siedziba władz powiatu Budaörs. Miasto zamieszkuje duża liczba osób pochodzenia niemieckiego (niem. nazwa miejscowości to Wudersch). Stanowi przedmieścia Budapesztu od strony jezior Balaton i Velence.

</doc>
